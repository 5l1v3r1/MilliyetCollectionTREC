<DOC>
<DOCNO> 53728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sondun08.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan kadınlar hükümette de yeralmak istiyor 
</HEADLINE>
<TEXT>

     Afganistan'da kadın direnişini başlatan, ''Kadınlık haklarımızı istiyoruz'' diyerek, bir anda dünya kamuoyunun gündemine gelen Dr. 
     Süreyya Parlika, Afgan kadınlarının yeni kurulacak hükümette temsil edilmesi gerektiğini bildirdi. 
     Parlika, Afgan kadınların artık birlikte hareket etmesi gerektiğini belirterek, sosyal ve hukuksal tüm haklarını elde edene dek mücadele kararı aldıklarını kaydetti. 
     Afgan Kadınlar Birliği Başkanı Dr. Süreyya Parlika, A.A muhabirine yaptığı açıklamada, sunları söyledi 
     ''Afganistan'da ilk kadın hareketini 1992 yılında Kabil'de başlattık. Dünyaya bakın, Afgan kadını kadar çile çeken başka bir ülkenin kadını var mı Ülkemiz yıllarca savaştı, kadınlarımız önce eşlerini, sonra da açlıktan çocuklarını kaybetti. Savaşın ardından Taliban yönetime geldi ve elimizde ne varsa alıp götürdü, özgürlüğümüzü yani. 
     Bizi işlerimizden ettiler, bizi evlerimize Burka'nın arkasına hapsettiler. Kız öğrenciler okuyamaz oldu. Hatta Taliban yönetiminde hastanelere bile gidemez olduk. 
     Şimdi her türlü acıyı çeken bizler, Afgan kadınları, yeni kurulacak hükümette temsil edilmek istiyoruz ve tüm çabamızı da buna göre yoğunlaştırdık. Planlarımızı buna göre yaptık.'' Yıllar önesindeki Afganistan'a büyük özlem duyduklarını, artık kadınların da sosyal ve hukuksal haklarının verilmesi gerektiğini de vurgulayan Parlika, şöyle dedi 
     ''Ekonomik, siyasi ve sosyo-kültürel alanlarda artık Afgan kadını da yerini almalıdır. Yıllar sonra ilk kez üç gün öncesinde sesimiziı yükselttik ve tüm dünyada büyük yankı buldu. Bizler her şeyin farkındayız. Hemen hemen tüm dünya televizyonları, radyo ve gazeteler, yükselen Afgan kadınının sesine kulak verdiler. Bu haykırışın ardından, güvenlik güçlerine başvurarak güvence istedik ve bu da sağlandı. 
     Kadınımız çalışsın, okusun, çocuğunun geleceği için artık tasa duymasın, ona doğru yolun ne olduğunu göstersin, geleceğini avuçları içinde tutsun istiyoruz, tüm hemcinslerimiz gibi. Çok şey de istemiyoruz. Artık çocuklarımız bomba sesi, roket sesi duymasın istiyoruz. Kadını, erkeği birlikte olsun istiyoruz, tüm dünyadaki gibi.'' 
     






</TEXT>
</DOC>
