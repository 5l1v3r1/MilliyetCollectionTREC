<DOC>
<DOCNO> 86198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/yazar/pulur.html </URL>
<DATE> 2002/05/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bazılarına "Mazhar Osmalık " derlerdi 
</HEADLINE>
<TEXT>

     ÇOCUKLUĞUMUZDA ağızlara sakız olan bir deyim vardı, hafif uçuk, kaçık olanlara "Mazhar Osmanlık " denilirdi. 
     Bazıları tehdit de ederdi 
     "Bana bak, şimdi seni Mazhar Osman'a yollarım " 
     Kısacası, akıl hastalığı ve Bakırköy'deki hastahaneyle Mazhar Osman'ın adı bütünleşmişti, hatırlarız minibüslerin icat edildiği ilk yıllarda, muavinler, hastahane yerine "Mazhar Osman'a, Mazhar Osman'a" diye bağırırlardı. 
     Türkiye'de ilk defa "psikiyatri" bilim dalını geliştiren ve hastahaneyi kuran Ord. Prof. Mazhar Osman Uzman'dı. 
     
     ÜNLÜ hekimin hem kendisi nüktedandı, hem de ona nükteler yakıştırılırdı. 
     Tedavi ettiği bir hastanın, kızıp kendisine "Bana bak deli herif" diye bağırmasına gülmüş, "Bana bak " demiş "Senin bana deli demen bir şey ifade etmez, ama ben sana bir kere deli dedim mi, bir daha buradan çıkamazsın " 
     Öğrencisi olan Fahrettin Kerim Gökay, politikaya atılınca güya demiş ki 
     "Çalışkan bir çocuktu, okudu doktor oldu, doçent oldu, profesör oldu, şimdi politikaya atılmış, yakında milletvekili olur, bakan olur, başbakan olur, hatta cumhurbaşkanı da... Ama sonunda yine bana gelecek, çünkü o kadar hırslıdır ki, sümme haşa, bir gün Allah olmaya kalkışacak, işte o zaman bana getirecekler." 
     
     DÜNYA çapında bilim adamı olan Ord. Prof. Dr. Mazhar Osman Uzman'ın, hayatta kalan tek asistanı Dr. Faruk Bayülkem bugünlerde çok dertli. Yıllardan beri, Bakırköy'deki hastahaneye hocasının adını verdirmek için yaptığı mücadeleyi kazandı, lakin kazandığıyla kaldı. 
     
     SAĞLIK Bakanı Osman Durmuş, Bayülkem'in isteğini onaylamış, hastahanenin adının başına "Mazhar Osman Uzman" ibaresinin konulmasını kabul etmiş... 
     Ama hastahane yönetimi, buna yanaşmamış, tabelaya Mazhar Osman adını yazmamış... 
     
     HEMEN hemen her televizyon programına katılan hastahanenin başhekimi Doç. Dr. Arif Verimli buna karşıymış... 
     Mesude Erşan'a yaptığı açıklamada "Mazhar Osman" adının tımarhane, akıl hastahanesi gibi çağrışımlar yapacağını belirterek, şöyle demiş 
     "Mazhar Osman'a büyük saygı duyuyoruz, ancak Mazhar Osmanlık deyimi yıllarca bir etiketleme, sembol olarak kullanıldı. Psikiyatrik hastalıkların toplumda diğer hastalıklar gibi algılanmasını istiyoruz." Hürriyet 21 Mayıs 2002 
     Pek bizim aklımızın ereceği bir izah tarzı değil ama, akıl hastahanesi başhekimi böyle dediğine göre, bir akıllı tarafı vardır herhalde... 
     Allah, cümlemize akıl fikir ihsan eylesin. 
     
     







Sağım, solum, arkam sobe... 


Urfa notları 


MGK’nın gündemi Kıbrıs 


Seçim çare olmaz’ 


Ödünç gözler 


Tarasoff görevi 


Lise 3’ler niye hastalanıyor 


Kiraz mevsimi, çalışma değil aşk zamanı 


Bazılarına "Mazhar Osmalık " derlerdi 


Mondi skandalı üzerine 


27 Mayısçılar İSO’da Dinçkök’ü indirip Koç’u başkan yapmış 


Haritalar arası kaçak insanlar dünyası 


Size eski kanun uygulanacak 


Globalleşme 


"İstanbul Yaklaşımı" herkesi kurtarmayacak 


Sadun Hoca 80 yaşında 


</TEXT>
</DOC>
