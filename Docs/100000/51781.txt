<DOC>
<DOCNO> 51781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko02.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi serbest’ değil 
</HEADLINE>
<TEXT>

Uluslararası İktisadi Özgürlük Endeksi’nde bu yıl 42 basamak gerileyen Türkiye, 156 ülkenin arasında 105’inci olarak serbest olmayan ekonomiler’ sınıfına dahil edildi 
     YASEMİN ÇONGAR Washington 

     Türkiye, serbest piyasanın gelişmişliğini ve iktisadi özgürlükleri yansıtan dünya sıralamasında, 156 ülke arasında 105’inci oldu. Türkiye’nin iktisadi özgürlük puanı, geçen yıla göre kötüleşme gösterirken, uluslararası sıralamadaki yeri de tam 42 basamak aşağıya indi. Türk ekonomisinin serbest piyasa kurallarına göre işlemediği sonucunu veren ve Türkiye’yi iktisadi açıdan "genelde özgür olmayanlar" sınıfına dahil eden bu sıralama, bugün Hong Kong’da açıklanacak İktisadi Özgürlük Endeksi’nde yeralıyor. 
     
     En özgürü Hong Kong 
     Sözkonusu endeks her yıl, muhafazakar nitelikli bir Amerikan kuruluşu olan Heritage Foundation ve Wall Street Journal gazetesi tarafından hazırlanıyor ve ilgili bütün ülkelerin iktisadi uygulamalarını ayrıntılarıyla inceliyor. 
     Bu yılki endekste iktisadi özgürlüğün en yüksek olduğu ülkeler arasında Hong Kong, Singapur, Yeni Zelanda, Amerika Birleşik Devletleri, İngiltere, Estonya, İrlanda, Lüksemburg ve Hollanda yeralırken, iktisadi açıdan en az özgür ülkeler ise Kuzey Kore, Irak, Libya, Küba, Laos, İran ve Türkmenistan olarak sıralandı. 
     
     "Devlet çok büyük" 
     Türkiye’nin olumsuz puanlarını artıran faktörlerin başında devlet harcamalarının büyüklüğü ve yüksek enflasyon oranı geliyor. Türkiye her iki kategoride de, olası en kötü düzeyi yansıtan 5 puanı aldı ve bir önceki yıla göre durumunda kötüleşme saptandı. İktisadi Özgürlük Endeksi raporunda, Türkiye’de devlet harcamalarının gayrisafi yurtiçi hasılanın yüzde 35,4’üne ulaşması eleştirildi. 
     Türk bürokrasisinin şişkin ve verimsiz olduğunu, yolsuzluklara elverişli bir ortam yarattığını da vurgulayan rapor, yabancı yatırımlara uygulanan engeller, mülkiyet hakları, karaborsacılık ve devletin ekonomiye müdahalesi alanlarında da Türkiye’nin performansında gerileme saptadı. 
     
Türkiye'nin özgürlük karnesi Ticaret politikası 2 Alçak düzeyli korumacılık Gelir ve şirket vergileri 4 Oranları yüksek Devlet harcamaları 5 Düzeyi çok yüksek Devletin ekonomiye müdahalesi 2,5 Orta düzeyde Para politikası 5 Enflasyon çok yüksek Sermaye akışı ve yabancı yatırımlar 3.5 Orta düzeyde engeller var Bankacılık ve finans 3 Orta düzeyde engeller var Ücretler ve fiyatlar 3 Orta düzeyde müdahale Mülkiyet hakları 3 Orta düzeyde korumacılık Bürokratik düzenlemeler 4 Yüksek düzeyde Kara borsa 3.5 Yüksek düzeyli etkinlik      
     
     Türkiye, "1 en serbest", "5 en baskıcı" ölçeğine göre düzenlenen endekste 3,35 puan alarak, 2000'deki puanının 0,45 üzerine çıkmış, yani kötüleşme kaydetmiş oldu. 
     
     



 EKONOMİ 




















</TEXT>
</DOC>
