<DOC>
<DOCNO> 60530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/bila.html </URL>
<DATE> 2002/01/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Rahşan Hanım, eşinin vitamin bile kullanmadığını söylüyor 
</HEADLINE>
<TEXT>
Bülent çok sağlıklı çünkü iyi bakıyorum 
Rahşan Ecevit, Başbakan'ın ciddi bir bakımdan geçtiği iddialarını net bir dille yalanladı Bülent, ne pişirirsem onu yer. Rejim falan yapmaz, sadece ben kendimce dikkat ediyorum... 
     Hürriyet'in Genel Yayın Yönetmeni Ertuğrul Özkök, dün köşesinde açtığı bir pencerede sormuş "Ecevit'e özel bir bakım mı yapıldı " Özkök, son günlerde Ecevit'in performansının çok iyi olduğunu, bu gözlemi çok sayıda arkadaşından duyduğunu, Ecevit'le uzun bir görüşme yapan Sedat Ergin'in de aynı izlenimi paylaştığını yazdıktan sonra, "Ben özel bir bakım yapıldığı izlenimi aldım" demiş... Başbakan dün sabah bu yazıyı okuduğunda ilk yorumu eşi Rahşan Hanım'a yapmış "Ne özel bakımı, Allah'ın verdiği sağlık..." 
     
     ASLA YEMEK SEÇMEZ 
     Kuşku yok ki, Başbakan'ın sağlığını en iyi bilen ve izleyen eşi Rahşan Ecevit... Özkök'ün, dün, köşesinde dillendirdiği soruyu Rahşan Hanım'a yönelttik 
Başbakan'a özel bir bakım yapılıyor mu Özel bir sağlık hizmeti alıyor mu 
     Rahşan Hanım, soruyu gülerek yanıtladı 
     - Allah'a şükür Bülent gayet iyi görünüyor, çünkü ona iyi bakıyorum. 
Başbakan'ın özel bir beslenme rejimi var mı 
     - Hayır, yok. Ben ne yapıyorsam onu yer. Yemek seçmez. Özel bir rejimi de yok. Ama ben kendimce dikkat ederim. 
     
     İLAÇ KULLANMIYOR 
Genellikle liderlere doktorları tarafından takviye edici, güçlendirici ilaçlar, vitaminler verilir. Bülent Bey'in bu nitelikte kullandığı bir ilaç var mı 
     - Hayır. Vitamin veya benzeri bir ilaç kullanmaz. Dediğim gibi herkes gibi evde ne pişerse onu yer, onu içer. 
     Ertuğrul Özkök, izlenimini "Washington öncesinde Ecevit'e bir şey yapıldı" diye bitirmiş ama Rahşan Hanım, hiçbir özel bakım ve gezi için özel bir uygulama yapılmadığını bu sözleriyle net bir şekilde açıklamış... 
     
Kendine değil, ABD'ye gidecek pakete bakım uyguluyor...      Ecevit, sağlığıyla ilgili değil ama ABD'ye götüreceği pakete "özel bakım" yapıyor. Washington'a, bankacılık yasası, endüstri bölgeleri yasası, ihale yasası ve ihale usul yasasını çıkarmış olarak gitmek istiyor. Meclis'in yoğun çalışma takvimi ve temposunun nedeni bu... Bu yasa paketi içinde en fazla tartışılanı bankacılık operasyonu. Devlet Bakanı Kemal Derviş, yasanın, "devlet kesesinden batık banka kurtarma yasası" olmadığını açıkladı. Derviş, bu açıklamalarına yarın televizyonlarda devam edecek. 
     
     GÜVENCE İSTENECEK 
     Bu konuda tatmin olmayan kesimlerden biri de Odalar Birliği camiası. İşadamları da bu bankalara verilecek kaynağın boşa gitmemesi konusunda çok duyarlılar. Odalar Birliği Başkanı Rifat Hisarcıklıoğlu, işadamlarının endişesini şöyle özetledi "Bankalara Hazine'den verilecek kaynağın reel sektöre katkıya dönüşmesi garanti altına alınmalı. Bankalar bu parayı yine devlete para satıp para kazanmak için kullanacaklarsa amaç gerçekleşmez. Biz de Sayın Derviş'ten bu kaynağın bankalar aracılığıyla üretime, reel sektöre yönlendirilmesini isteyeceğiz, bunun için güvence vermesini talep edeceğiz." 
     
     KAYNAK SORACAKLAR 
     Odalar Birliği bu düşünceyle pazartesi günü Bursa'da bir zirve topluyor. Zirveye Ekonomik ve Sosyal Konsey'in tarafları katılacak. Bir bakıma gayri resmi olarak Ekonomik ve Sosyal Konsey Bursa'da toplanacak. Toplantıya hükümetten Devlet Bakanı Kemal Derviş ve Maliye Bakanı Sümer Oral katılacak. İşveren ve işçi temsilcileri, bu toplantıda Derviş ve Oral'a, bankalara aktarılacak kaynağı ve kullanılacağı yerleri soracaklar. 
     
     ŞEFFAFLIK EN DOĞRU YOL 
     Paranın, reel sektöre aktarılmasını isteyecekler. Hatta yasaya da bir hüküm konulmasını talep edecekler. Toplantıya işçi ve memur liderleri de katılacak. İş dünyası da, çalışanlar da, bankalara aktarılacak kaynağın, banka sahibinin cebine gitmemesi konusunda duyarlılar. Bunun denetimini birlikte yapmaya kararlılar. Aynı duyarlılık Derviş ve Oral'da da gözleniyor. Derviş'in operasyonu şeffaflık içinde yapması en sağlıklı yol görünüyor. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
