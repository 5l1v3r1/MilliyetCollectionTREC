<DOC>
<DOCNO> 59277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun18.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Prensinin evi Noel'de soyuldu 
</HEADLINE>
<TEXT>

     Belçika Prensi Laurent'in, başkent Brüksel'in lüks semtlerinden Tervuren'deki evi, Noel günü soyuldu. 
     Polisin verdiği bilgiye ve gazetelerde yer alan haberlere göre, hırsızlar, evin altını üstüne getirdi ve Prensin saatleriyle değerli eşyalarını çaldı. 
     Prens Laurent, ''her şeyi almışlar. Geriye hiçbir şey bırakmamışlar. Her şeyi kırmışlar'' dedi. 
     Prens'in evinin soyulduğu saatlerde, hastanede yatan bir arkadaşını ziyaret ettiği kaydedildi. 
     Kraliyet Sarayı sözcüsü Pierre-Emmanuel de Bauw da, yaptığı açıklamada, ilk kez bir kraliyet evinin soyulduğunu belirtti. 
     Savcılık yetkilileri, hırsızların, evin bir prense ait olduğunu bilmedikleri ihtimalinin yüksek olduğunu kaydettiler. 
     






</TEXT>
</DOC>
