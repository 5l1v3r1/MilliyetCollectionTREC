<DOC>
<DOCNO> 55920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/ekonomi/eko06.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep pazarı 2002’de yüzde 30 büyüyecek’ 
</HEADLINE>
<TEXT>

     EKONOMİ SERVİSİ 

     Motorola Türkiye Genel Müdürü Erdem Ertay, Türkiye’de Motorola’nın yaşadığı sorunlara değinerek, "Ne kadar problem yaşasak da Motorola’nın Türkiye’ye bakış açısı değişmedi" dedi. 
     Ertay, geçmişte yaşanan sorunların şirketin Telsim’den 2 milyar dolarlık alacağı bulunuyor geride kaldığını ve geleceğe baktıklarını belirterek "Biz artık dört operatörle Turkcell, Aria, Ay -Cell ve Telsim bağımsız olarak çalışacağız" dedi. 
     
     Pazar bu yıl yüzde 80 daraldı 
     Motorola, dün gerçekleştirdiği anlaşmayla Turkcell hatlı ürünlerini cep telefonu distribütörü Netcell aracılığıyla tüketicilere ulaştıracak. Ertay, 2001’de sektörün yüzde 75 - 80 daraldığını ve Motorola satışlarında da bu oranda azalma olduğunu kaydederek, şunları söyledi "Avrupa’da penatrasyon oranları yüzde 65 - 70’lerdeyken, Türkiye’de yüzde 28 - 30’lar seviyesinde. Bu da bizim için büyük bir fırsat. Geçen yıllardaki gibi yüzde 100 büyüme beklemiyoruz. Ama, yüzde 25 - 30 gibi büyümenin çok zor olduğuna da inanmıyoruz" dedi. 
     



 EKONOMİ 



















</TEXT>
</DOC>
