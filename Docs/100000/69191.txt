<DOC>
<DOCNO> 69191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/dunya/dun04.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevirmenlere Bush eziyeti 
</HEADLINE>
<TEXT>

     NEW YORK Milliyet 

     Çin, Japonya ve G. Kore’yi kapsayan gezisini tamamlayan Başkan George W. Bush, bu temasları sırasında kullandığı ilginç ve gayrıresmi sözcüklerle yine kafa karıştırdı. Dışişleri Bakanı Colin Powell, bu karışıklığı düzeltmenin kendisine düştüğünü belirtirken, diplomaside yabancı diller arasındaki olağan tercüme sıkıntılarına, bir de Bush’un ne demek istediğini anlatma zorluğunun eklendiği bildirildi. Powell, Bush’un ingilizce olarak kullandığı ve kendisinin Çinli muhataplarına açıklamak zorunda kaldığı sözcüklerden örnekler verdi. İngilizcedeki "apoplectic" kızdıran, beyne kan fışkırtan ya da felce neden olan sözcüğünün ne anlama geldiğini Çin heyetine anlattığını bildiren Powell, "ondan sonra da "chomping at the bit’ sabırsızlıktan yerinde duramamak sözünün anlamını anlatmak, benim için daha uzun bir zaman aldı" dedi. Bush, gezide zorlu anlar da yaşadı. Çin’de bir kız öğrenci, Tayvan’la ilgili yönelttiği soruya dolambaçlı cevap vermesi üzerine Bush’a ingilizce olarak, "ne yazık ki soruma açık bir cevap veremiyorsunuz" diye çıkıştı. 
     



 DÜNYA 













</TEXT>
</DOC>
