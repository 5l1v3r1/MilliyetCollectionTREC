<DOC>
<DOCNO> 87600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/siyaset/siy02.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Paralar cihada yönlendirildi 
</HEADLINE>
<TEXT>

Erdoğan ve Gürtuna’nın, belediye parasını başbakan olma ve cihat yapma amacına yönlendirdiği belirtildi 
     NEZİH GÜROL İstanbul 

     AKP Genel Başkanı Tayyip Erdoğan ile İstanbul Büyükşehir Belediye Başkanı Ali Müfit Gürtuna’nın şaibeli ihalelere ilişkin yargılanacakları davanın iddianamesinde, Erdoğan’ın, başkan olduktan sonra "teşekkül kurmaya başladığı" bildirildi. İddianamede, "Sanıkların, siyasi ve sosyal görüşten kaynaklanan bir amaçla cürüm işlemek için devasa bir teşekkül oluşturduğu, ihalelere fesat karıştırdığı, devletin ve belediyenin parasının geleceğin başbakanını hazırlamak ve cihat yapmak amaçlarına yönlendirildiği" görüşüne yer verildi. 
     Belediye Genel Sekreteri’ne 4, yardımcısına 3, daire başkanlarına 2, birim müdürlerine de birer şirket yönetim kurulu üyeliği verildiği ve bu kişilerin her şirketten "huzur" hakkı adı altında 500 - 600 milyon liraya varan aylık ücret aldıkları vurgulanan iddianamede, 4 şirkette yönetici olan belediye görevlisinin yaklaşık 2 milyar lira ücret temin edebildiğine dikkat çekildi. 
     İddianamede, "aynı teşekküle dahil oldukları tespit edilen Erdoğan ve Gürtuna hakkında verilen soruşturma iznini, Danıştay’ın 11 Aralık 2001’de kaldırdığından, bu konuda soruşturma ve dava açılmasının mümkün olmadığı" anlatıldı. 



 SİYASET 












</TEXT>
</DOC>
