<DOC>
<DOCNO> 77935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/akyol.html </URL>
<DATE> 2002/04/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye'nin röntgeni 
</HEADLINE>
<TEXT>

     BOĞAZİÇİ Üniversitesi Siyaset Bilimi ve Uluslararası İlişkiler Bölümü'nden Doç. Ali Çarkoğlu ve Prof. Kemal Kirişçi'nin yaptığı çok önemli araştırma... 
     Konu esasen AB ve dış politika olmakla birlikte, din, etnisite, yurttaşlık, vatanseverlik, dil ve politik görüşler gibi hususlarda da toplumun bir röntgen filmi çekilmiş. 
     Mesela Kürtçe bilenlerin oranı yüzde 12, bilmeyenlerinki yüzde 82... 
     "Vatanperverlik" deyince akla gelen değerlere öncelik verenlerle, evrensel değerlere öncelik verenler de farklı... Buna göre "vatanperverlik" verisi yüksek olanlar yüzde 66, orta olanlar yüzde 24, düşük olanlar yüzde 9... 
     Kimlik algılamasında öne çıkan kavramlar 
     Türk yüzde 27, Müslüman yüzde 31, TC vatandaşı yüzde 35, diğer yüzde 8... 
     Siyasi eğilimler 
     Solcular yüzde 24, ortadakiler yüzde 43, sağcılar yüzde 34... 
     
     DİNDARLIK konusunda çok önemli iki veri Bunlardan biri kişinin "kendi tanımına göre" ne ölçüde "dindar" olduğu... İkincisi, din sosyolojisi ve din psikolojisi bakımdan birtakım sorular karşısında takındığı "tutumlara göre" onun ne ölçüde dindar olduğu... 
     Kendine verdiği dindarlık puanını "yüksek" olarak belirtenlerin oranı yüzde 49'dur. Ama bazı sorularla "tutumlar" araştırıldığında dindarlığı gerçekten "yüksek" olanların oranı yüzde 22'ye iniyor 
     Kendi dindarlığının düzeyini "düşük" olarak niteleyenlerin oranı da yüzde 11 iken, "tutum" araştırmasında bu oran yüzde 33'e çıkıyor 
     Dindarlığını "orta" görenlerin oranı yüzde 40, "tutumlarıyla" bunu yansıtanların oranı yüzde 45... 
     Demek ki, dindarlığımız, radikal İslamcıların umduğu, laikçilerin korkuttuğu gibi değil... Zihnimizdeki önyargılarla ve duygularımızla değil, sosyolojik verilerle toplumu tanıyabiliriz. 
     1930 türkülerini tekrarlayarak bugünkü Türkiye'de bir irtica tehlikesinden bahsetmek, ancak sosyal verilere gözlerini kapatmakla mümkündür. 
     
     AB ÜYELİĞİ için Türkiye ne yapmalı Bu amaçla, "din ve vicdan özgürlüğü için gerekli koşulların oluşturulmasını" isteyenler, on üzerinden 8.3 puanla ilk sırada yer alıyor 
     TESEV'in 2000 araştırmasında da "baskıcı devlet" şikayeti çok önemli oranlardaydı. 
     AB üyeliği amacıyla "düşünce ve ifade özgürlüğü için gerekli koşulların oluşturulması" 8.2 puanla ikinci sırada geliyor. 
     Kıbrıs sorununun çözülmesi 8.1 puan, Yunanistan'la sorunların çözülmesi 8 puan, ordunun siyasi rolünün azaltılması 6.3 puan, anadilde TV yayınının serbest bırakılması 6.1 puan, idamın kaldırılması 5.8 puan alıyor. 
     Sağdan sola gittikçe, dindarlık düzeyi azaldıkça, kimlik konusunda "vatandaşlık" kavramı ağır bastıkça, eğitim ve gelir düzeyi yükseldikçe AB üyeliğini isteyenlerin oranı yüzde 86'ya kadar yükseliyor. 
     Ancak her kesimde AB üyeliğini isteyenler çoğunlukta... Saadet tabanı yüzde 59, AKP tabanı yüzde 64, MHP tabanı yüzde 70, HADEP tabanı yüzde 78, ANAP, CHP ve DSP tabanı ise yüzde 80'in üstünde AB üyeliğini istiyor. 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
