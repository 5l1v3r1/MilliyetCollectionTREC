<DOC>
<DOCNO> 82339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/spor/spo04.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal bekleniyor 
</HEADLINE>
<TEXT>

     ERGUN ATA 

     YENİ sezonda yeni bir sayfa açmak isteyen Trabzonspor, Ankaragücü’nün hocası Ersun Yanal’ın transferi için umutlandı. Genç hocanın, daha önce görüşme sözü verdiği Beşiktaş’ın teklifini Menajer Sinan Engin’le çalışmak istemediği için geri çevirmeyi düşündüğü, Bordo - Mavililer’e ise sıcak baktığı bildirildi. Yanal’ın, Başkan Özkan Sümer için "İnandığım isimlerden birisidir, hocamdır. Onunla çalışmak bana gurur verir" dediği ve tarafların el sıkıştığı ifade edildi. 
     
Veda yemeği      TRABZONSPOR’DAN ayrılan Briegel’e önceki gece Akçaabat’ta bir veda yemeği verildi. Yöneticilerin katıldığı yemekte yardımcı antrenörler Ahmet Akçan, İhsan Derelioğlu ve Ahmet Özen de hazır bulunurken, Başkan Özkan Sümer’in katılmaması dikkati çekti. Yöneticiler, "Briegel ile dostça ayrılıyoruz" dediler. 
     



 SPOR 
























</TEXT>
</DOC>
