<DOC>
<DOCNO> 61761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun21.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'dan ABD'ye "Terör savaşında bizi hedef alma.." 
</HEADLINE>
<TEXT>

     Endonezya Devlet Başkan Yardımcısı Hamzah Haz, terör savaşında ABD'nin ülkesini hedef almamasını istedi. 
     Resmi Antara ajansının haberine göre Haz, gazetecilere yaptığı açıklamada, ''Endonezya hedef olursa ABD gerçekten kaybeder, çünkü burada birçok Amerikan yatırımı var'' dedi. 
     Haz, Endonezya'nın hedef olduğuna ilişkin açıklamaların iki ülke arasındaki ilişkileri bozacağı uyarısında bulundu. 
     ABD Savunma Bakanı Yardımcısı ve ABD'nin eski Cakarta büyükelçisi Paul Wolfowitz, daha önce bir gazeteye verdiği demeçte, Washington'ın terör savaşında bir sonraki aşamanın Somali, Yemen, Endonezya ve Filipinler üzerinde yoğunlaşacağını belirtmişti. 
     






</TEXT>
</DOC>
