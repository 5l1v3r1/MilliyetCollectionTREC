<DOC>
<DOCNO> 69133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun07.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de fırtına ve yağış can aldı... 
</HEADLINE>
<TEXT>

     İngiltere'de yaklaşık bir aydır aralıklı olarak etkili olan yağış ve fırtına, dün bir kişinin ölümüne yol açtı. 
     Karayolları ile demiryollarında ulaşımın aksamasına yol açan fırtınada, Sutherland'da yaşayan 75 yaşındaki James Bunrnett'in otomobiliyle birlikte nehre sürüklenerek yaşamını yitirdiği açıklandı. 
     İngiltere'nin özellikle kuzey kesiminde etkili olan fırtınanın yanı sıra bazı yerlerde yağmur, bazı yerlerde de kar yağışının yaşamı felç ettiği bildirildi. 
     Meteoroloji yetkilileri, yağışlı ve rüzgarlı havanın Pazar gününe kadar ülkenin kuzey kesimi ile İskoçya'da etkili olacağını belirterek, sürücüleri mecbur kalmadıkça karayollarını kullanmamaları konusunda uyarıyor. 
     İskoçya'da kar yağışının da sürdüğü ve yüksek yerlerde kar kalınlığının 30 santimetreye kadar ulaştığı belirtiliyor. 
     Bu arada Doğu Yorkshire'da 3 bine yakın evin elektriksiz kaldığı, bu evlere yeniden elektrik verilebilmesi için yoğun çalışmalar yapıldığı ifade edildi. 
     Uzmanlar, aşırı yağışın nehirlerdeki su seviyesinin yükselmesine ve taşmalara yol açabileceği uyarısında bulunuyor. 
     






</TEXT>
</DOC>
