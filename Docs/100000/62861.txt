<DOC>
<DOCNO> 62861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/guncel/gun06.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçaklanan çavuş, komutanı suçladı 
</HEADLINE>
<TEXT>

     Yalova İl Jandarma Komutanlığı'na bağlı özel timde görev yapan bir uzman çavuş evinde bıçaklandı. Uzman çavuşun, kendisini İl Jandarma Komutanı Albay Sedat Tuna'nın bıçakladığını öne sürdü. 
     Yalova Çiftlikköy'de oturan, uzman çavuş Ergün Özcan 33 , önceki gece evine gelen kişilerce bıçaklandı. Özcan, komşuları tarafından hastaneye kaldırıldı. Jandarma bültenine "faili meçhul olay" olarak geçen yaralamadan sonra ortaya değişik iddialar atıldı. 
     
     Paylaşılamayan sekreter 
     Özcan'ı hastaneye götüren komşusu Ahmet Aydın, "Özcan'ın kendisini bıçaklayanların İl Jandarma Komutanı Albay Sedat Tuna ile 2 asker olduğunu söylediğini" öne sürerken, Tuna'nın eski sekreteri olan ve Özcan'la gönül ilişkisi olduğu öne sürülen Yasemin Bektaş da "Ergün Özcan, bıçaklanmadan birkaç saat önce komutan, beraberindeki askerlerle birlikte evime gelip beni göreve göndermek istediğini söyledi. 'Olmaz' dedim. Ailemin yanında tartıştık. Albay Tuna bendeki bir belgenin peşinde. Ben de o belgeyi Jandarma Genel Komutanlığı'na faksladım" iddiasında bulundu. 
     
     Komutan Asılsız 
     Safra kesesinden taş aldırdığı için raporlu olan Tuna ise hakkındaki suçlamaları reddetti. Üst düzey bir askeri yetkili ise, iddiaların araştırıldığını söyledi. 



 GÜNCEL 















</TEXT>
</DOC>
