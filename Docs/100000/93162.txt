<DOC>
<DOCNO> 93162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo16.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Finallerde Türkiye'yi 2 kez yenen takım Dünya Kupası'nı kaldırıyor 
</HEADLINE>
<TEXT>

     17. Dünya Kupası finallerinde, 3. olarak büyük bir başarıya imza atan Türkiye, 48 yıl önceki ve bu yılki kupada ilginç bir istastiğin oluşmasına da neden oldu.İsviçre'de 1954 yılında düzenlenen 4. Dünya Kupası'nda, F.Almanya, Macaristan ve Güney Kore ile aynı grupta yer alan A Milli Takım, grupta 1 galibiyet ve 2 yenilgi aldı. Milliler, grupta Güney Kore'yi 7-0 yenerken, statü gereği Macaristan yerine F.Almanya ile 2 kez karşılaştı. Ay-yıldızlılar, güçlü rakibine ilk maçta 4-1, 2. karşılaşmada ise 7-2 yenilmekten kurtulamadı. Türkiye'yi 2 kez yenen F.Almanya, 1954 yılının finalinde, yine aynı gruptan gelen Macaristan'ı yenerek kupanın şampiyonu oldu.2002'DE İLGİNÇ RASTLANTI Japonya ve Güney Kore'nin ortaklaşa düzenledikleri 17. Dünya Kupası'nda da Türkiye, C Grubu'nda Brezilya, Kosta Rika ve Çin Halk Cumhuriyeti ile mücadele etti.Grubun açılış maçında, Brezilya'ya 2-1 yenilen Türk Milli Takımı, yarı finalde de yine ''Sambacılar'' ile karşı karşıya geldi. A Milliler, bu maçta güçlü rakibine 1-0'lık sonuçla yenilmekten kurtulamadı. Türkiye'yi 2 maçta da yenen Brezilya, finalde Almanya'yı 2-0 yendi ve Dünya Kupası'nı 5. kez müzesine götürme başarısını gösterdi. 
     





</TEXT>
</DOC>
