<DOC>
<DOCNO> 91599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo19.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Türk gibi güçlü" 
</HEADLINE>
<TEXT>

     Fransa'da yayınlanan ünlü L'Equipe spor gazetesi, ''Türk gibi güçlü'' başlığıyla verdiği haberde, A Milli Takım'ın Senegal karşısında aldığı galibiyet ve 17. Dünya Kupası'nda yarı finale yükselmesine geniş yer verdi. 
     Gazetede, ''Türkiye, Japonya'nın rüyasını kırdıktan sonra, Senegal'in de macerasına son verdi'' ifadeleri kullanılan haberde, Türk Milli Takımı'nın Senegal karşısında üstün tekniği ve yüzde 59'a varan top üstünlüğüyle tartışmasız olarak galibiyeti hak ettiğini bildirdi. 
     Fransız gazetesi, Japonya maçının ilk dakikalarında golü atarak rahatlayan Türkiye'nin, Senegal maçında 94 dakika beklemek zorunda olduğuna dikkati çekti. 
     Türk Milli Takımı'nın son 3 maçta hiç gol yemediğine işaret eden Fransız gazetesi, milli takım için, ''Güçlü savunma anlayışıyla iyi yardımlaşarak oynuyorlar ve tekniği üst düzeyde birçok oyuncu var. 
     Taktik olarak da maçlara iyi hazırlanıyorlar'' ifadelerini kullandı. 
     L'Equipe Gazetesi, Senegal'in ise maç içinde oldukça yorgun gözüktüğünü bildirdi. 
     





</TEXT>
</DOC>
