<DOC>
<DOCNO> 89925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko04.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IFC’den Eczacıbaşı Karo Seramik’e kredi 
</HEADLINE>
<TEXT>

Eczacıbaşı Karo Seramik, Uluslararası Finans Kurumu’ndan IFC sağladığı 10 milyon dolarlık krediyle modernizasyon yatırımı gerçekleştirecek 
     EKONOMİ SERVİSİ 

     Uluslararası Finans Kurumu IFC , Eczacıbaşı Karo Seramik’e 10 milyon dolarlık kredi verdi. 
     IFC’nin Güney Avrupa ve Orta Asya Direktörü Khosrow Zamani ile Eczacıbaşı Yapı Grubu Genel Koordinatörü Tayfun İndirkaş ve Eczacıbaşı Holding Finans ve Planlamadan Sorumlu Genel Direktörü Toker Alban tarafından imzalanan anlaşma ile sağlanan kredi, Eczacıbaşı Karo Seramik’in modernizasyon projesi için kullanılacak. 
     Seramik sektörünün uluslararası boyutta rekabete açık sektör olduğunu ifade eden Zamani, "Türkiye’nin Güney Avrupa’daki İspanya ve İtalya gibi ülkeleri yakalaması ve geçmesi için bu iş kolunda ciddi yatırımlara ihtiyaç var. IFC, bu tür projeleri ve yatırımları desteklemeye kararlı" dedi. 
     
     



 EKONOMİ 



















</TEXT>
</DOC>
