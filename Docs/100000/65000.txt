<DOC>
<DOCNO> 65000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko14.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street'te "2. Enron skandalı" endişesi... 
</HEADLINE>
<TEXT>

     New York menkul kıymetler borsası Wall Street'de Enron tipi bir başka şirket skandalı ihtimalinin yarattığı belirsizlik yatırımcıları borsadan soğutuyor. 
     Belirsizlik ortamından zaten zarar gören Wall Street'de Enron şirketi gibi diğer bazı şirketlerin de muhasebe ve mali kayıtlarının bozuk çıkabileceği ihtimali düşündürüyor. 
     Geçen yıl ve önceki yıl teknoloji sektörü şirketlerinin hisse senetleri fiyatlarındaki erimeden endişeli yatırımcılar, bilançolara yeniden bakıyor ve rakamların Wall Street'in ümitleriyle denkleşip denkleşmediğini sorguluyor. 
     Borsada negatif psikolojinin yoğunluğuna dikkat çekip, Enron'un, yatırımcıların güvenlerini sarstığını belirten bir teknik analiste göre, piyasa birşey yapmak için katalizör bekliyor ve endişeler, yatırımcıları hisse senetlerini elden çıkarmaya yöneltiyor. 
     Borç yükü ağır şirketlerden Tyco International, Williams Cos. 
     şirketleri hisse senetleri yüzde 20-22 değer kaybederken, PNC Financial Services ve General Electric'inkiler de değer kaybetti. 
     






</TEXT>
</DOC>
