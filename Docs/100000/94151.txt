<DOC>
<DOCNO> 94151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur12.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Genel Sekreteri "Derviş siyaseti girse ne yazar " 
</HEADLINE>
<TEXT>

     SP Genel Sekreteri Suat Pamukçu, ''Kemal Derviş dışarıda kalsa ne yazar, aktif siyasete girse ne yazar 
     Türkiye'nin gelip dayandığı durum hepimizin gözleri önündedir'' dedi. 
     Pamukçu, parti genel merkezinde düzenlediği basın toplantısına, ''Kim hasta sayın Başbakan mı yoksa beş yıldır sürdürülen çarpık faizci düzen mi '' sorularıyla başladı. 
     ''Hasta olan başbakan değil güzel ve aziz Türkiye'dir'' diyen Pamukçu, ''Hastalık 4 Mayıs'ta başlamadı. Türkiye, beş yıldır hasta'' diye konuştu. Pamukçu, şunları kaydetti 
     ''Hastalık, Türkiye'nin rejimidir, faizci düzenidir. IMF reçetelerine dayanan rantiye rejimidir. Sadece borçları çevirme esasına dayalı, dünyada eşi bulunmayan bir düzen. 
     Hastalık 55, 56 ve 57. hükümetlerin kötü yönetimlerinin sonucudur. 
     Sorumlu olan sadece Ecevit değil ki koro halinde 'çekil' diyelim. DSP kadar ANAP da MHP de sorumludur. Her üç lider halktan özür dileyip çekilmelidir. 
     Koro halinde 'Ecevit çekil' çığlıkları, hiç kimseyi sorumluluktan kurtaramaz. İnsan haklarını ihlal ederek, insanların eğitim haklarını gasp ederken ekonomiyi de toplum psikolojisini de düzeltmek asla mümkün değildir. Ecevit çekilse de çekilmese de durum değişmeyecektir. 
     Toplum olarak hastalığın kaynağını nasıl tedavi edileceğini de düşünüp gereğini yapmak durumundayız. Zira her toplum ancak layık olduğunu yönetimi bulur.'' Bir gazetecinin, ''Kemal Derviş siyasete aktif olarak katılacağını belirtti. Bunu nasıl değerlendiriyorsunuz '' diye sorması üzerine Pamukçu, Kemal Derviş'in uyguladığı ekonomik politikanın ortada olduğunu söyledi. 
     Derviş'in bir yılı aşkın süredir bakanlık yaptığını ifade eden Pamukçu, şunları kaydetti 
     ''Ancak Türkiye'nin gelip dayandığı durum hepimizin gözleri önündedir. Dışarıda kalsa ne yazar aktif siyasete girse ne yazar. 
     Dileriz siyasete girer ve sorumluluğuna da katılır. Şu anda sorumsuz bir kişi posizyonundadır. Bütün ekonomik gidişatın sorumluluğu kendisinde olması gerekirken bunu üç parti yüklenmiştir ve bu üç parti şu anda hükümetten çekilmeyi ne yazık ki düşünmüyor.'' 
     





</TEXT>
</DOC>
