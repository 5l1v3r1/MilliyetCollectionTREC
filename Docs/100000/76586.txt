<DOC>
<DOCNO> 76586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun06.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin gerginliği Şili'de futbol sahasına yansıdı 
</HEADLINE>
<TEXT>

     Ortadoğu'da Filistin ile İsrail arasındaki çatışmalardan kaynaklanan gerginlik Şili'deki futbol maçlarına da yansıdı. 
     Şili'ye göç eden Filistinler tarafından kurulan ve Şili Profesyonel Birinci Futbol Ligi'nde mücadele eden Palestino futbol takımı yetkilileri, Yahudi cemaatinin tüm itirazlarına rağmen Ulusal Profesyonel Futbol Federasyonu'nun, Ortadoğu'da İsrail ile girilen çatışmalarda ölen Filistinliler için bir dakikalık saygı duruşu yapılması konusunda kendilerine yeşil ışık yaktığını açıkladı. 
     Kulüp Başkanı Nicolas Ebueved, yaptığı açıklamada, saygı duruşunun yanı sıra kendi stadlarında yapacakları maçlar başlamadan önce, stat hoparlörlerinden Ortadoğu'daki şiddetin kınandığı bir duyurunun da okunacağını belirtti. 
     Kulüp, başkent Santiago'daki La Cisterna stadında Filistinliler için bir dakikalık saygı duruşunda bulunacak. 
     Şili'de 18 bin kişilik Yahudi cemaatinin ise karara şiddetle karşı çıktığı ve federasyonun kararını siyasi içerekli bulduğu bildiriliyor. 
     Kırmızı, beyaz, yeşil ve siyah renkli formalarla oynayan Palestino, ligde genellikle orta sıralarda yer alıyor. Palestino, 1978 yılında ulusal lig şampiyonu olmuştu. 
     15 milyonluk Şili'de Filistin kökenli 300 bin kişinin yaşadığı ve 
     Ortadoğu dışında en fazla Filistinli'nin bu ülkede bulunduğu belirtiliyor. 
     






</TEXT>
</DOC>
