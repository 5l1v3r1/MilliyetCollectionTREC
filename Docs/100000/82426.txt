<DOC>
<DOCNO> 82426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo02.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en çok kazanan futbolcusu Zidane 
</HEADLINE>
<TEXT>

     Dünyada en fazla yıllık geliri olan futbolcular sıralamasında, İspanya'nın Real Madrid CF takımında oynayan Cezayir asıllı Fransız oyuncu Zinedine Zidane, yaklaşık 13.6 milyon Euro'luk geliriyle ilk sırada bulunuyor. 
     Fransız futbolcuyu 2. sırada 10.3 milyon Euro ile Manchester United'dan David Beckham, 3. sırada ise AS Roma'da top koşturan Arjantinli Gabriel Batistuta da 10.1 milyon Euro'luk geliriyle izliyor. 
     Diğer futbolcular ise şöyle sıranıyor milyon Euro olarak 
     4-Hidetoshi Nakata AC Parma 9.5. 
     5-Ronaldo FC Inter 9.2. 
     6-Vieri FC Inter 8.9. 
     7-Raul Real Madrid CF 8.7. 
     8-Alvaro Recoba FC Inter 8.6. 
     9-Luis Figo Real Madrid CF 8.5. 
     10-Sol Campbell Arsenal 8.4. 
     Futbolcuların bazıları yıllık gelirlerini kulüplerden sağlarken, Beckham gibi oyuncular, gelirlerinin yüzde 70'ini reklamlardan kazanıyor. 
     Dünyanın en çok para kazanan futbolcuları ise Primera Division İspanya Birinci Ligi ve İngiltere'nin Premier Ligi'nde yer alıyor. 
     Vergi sistemlerindeki farklılık nedeniyle Almanya ve Fransa bu 2 ülkenin arkasında kalırken. bu 2 ülkede de futbolcuların ödedikleri vergiler çok yüksek oranda bulunuyor. 
     Avrupa'da kulüpler arasında maaşların ve transferlerin artık zirveye ulaştığı düşüncesini benimsemesine karşın UEFA, herhangi bir değişiklik yapmayı düşünmediğini, ABD Profesyonel Basketbol Ligi NBA 'de olduğu gibi en düşük ve en yüksek sınır maaşlarını belirlenme sistemlerini uygulamayacağını açıkladı. UEFA yetkilileri, maaş ve transfer sistemlerinin gelecek yıllar içinde düzene gireceğini, zaten Avrupa veya dünyanın değişik ülkelerinde bunu kontrol etmenin olduğunu kaydettiler. 
     Öte yandan, ''Forbes'' dergisinde çıkan bir habere göre, Formula-1 otomobil yarışçısı Alman pilot Michael Schumacher'in yıllık gelirinin 63.7 milyon Euro olduğu ve bu gelirin Zidane'ın kazandığının 5 katı üzerinde bulunduğunu yazdı. Futbolda en fazla yıllık gelire sahip olan Cezayir asıllı Fransız oyuncu Zidane'nin dünyada en çok kazanan sporcular listesinde, ancak 24. sırada yer alabildiği bildirildi. 
     Dünyada kendi branşlarında en çok kazanan sporcuların başında Schumacher gelirken, boksta Mike Tyson ve Oscar De La Hoya, buz hokeyinde Serguei Fedorov, golfte ise Tiger Woods'un futbolculardan daha fazla yıllık gelire sahipler. 
     





</TEXT>
</DOC>
