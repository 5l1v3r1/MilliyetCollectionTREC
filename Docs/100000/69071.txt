<DOC>
<DOCNO> 69071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/guncel/gun05.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanla tartışan polisler sürüldü 
</HEADLINE>
<TEXT>

Çanakkale ANAP İl Başkanı, arkadaşının oğlunu gözaltına alan polisleri başka illere tayin ettirdi 
     Erdem SÜREK ÇANAKKALE DHA 

     Çanakkale’de ANAP İl Başkanı Yaşar Demircan’la karakolda tartışan biri emniyet amiri üç polisin başka illere tayin edilmesi "sürgün" olarak değerlendirildi. Aralık 2001’de, Polis Memuru Hasan Güneş önünde otomobiliyle sürekli ağır seyreden Halil Umut Durmuş’la 20 tartıştı. Durmuş, belindeki gaz tabancasını çekip Güneş’in başına kabzasıyla vurdu. Olay karakola yansıdı, Durmuş gözaltına alındı. Durmuş’un bankacı babası İsmail Nebi Durmuş, olayı arkadaşı ANAP İl Başkanı Yaşar Demircan’a anlattı. Karakola gelen Demircan’la yaralı polisin mesai arkadaşları Celal Kıvanç ile Terörle Mücadele Şube Müdür Vekili Emniyet Amiri Hayri Özcan arasında tartışma çıktı. 
     Demircan’ı tanımadıkları ve hakaret ettikleri iddia edilen polislerin apar topar tayinlerinin çıkarılması teşkilatta huzursuzluk yarattı. 
     



 GÜNCEL 



















</TEXT>
</DOC>
