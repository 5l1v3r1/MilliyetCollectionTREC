<DOC>
<DOCNO> 89926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko05.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz yılının bilançoları 
</HEADLINE>
<TEXT>
Enflasyon k rları eritti 
Kriz yılı 2001’de enflasyon bankaların k rlarını eritti. Halka açık sekiz banka 1.1katrilyon lira zarar açıkladı 
     EKONOMİ SERVİSİ 

     Krizin en fazla etkilediği finans sektöründe enflasyondan arındırılmış banka bilançoları, geçen yılın zararla kapatıldığını ortaya koydu. Hisseleri borsada işlem gören sekiz halka açık banka 2001’de toplam 1.1 katrilyon lira zarar etti. 
     İki ayrı bağımsız denetimden geçtikten sonra Bankacılık Düzenleme ve Denetleme Kurumu’nun incelediği bilançolar peş peşe açıklanmaya başlandı. 
     
     En az zarar TEB’den 
     Borsaya açıklama gönderen bankalar içinde en az zararı 13.3 trilyon lira ile Türk Ekonomi Bankası TEB bildirdi. Bu bankayı 15 trilyon liralık net dönem zararıyla Akbank izledi. Finansbank 316.1 trilyon, Garanti Bankası 226.7 trilyon, Alternatifbank ABank 201.1 trilyon, Tekstilbank 165.9 trilyon, Şekerbank 153.5 trilyon, Dışbank da 48.6 trilyon lira net dönem zararı açıkladı. 
     Böylece sekiz halka açık bankanın kamuoyuna bildirdiği dönem zararı toplamı 1 katrilyon 140 trilyon lira oldu. 
     Bankaların dönem zararları yanında geçmiş dönem zararlarının daha büyük boyutlarda olduğu gözlendi. Akbank 2 katrilyon 291.3 trilyon, Garanti 712.9 trilyon, Dışbank 315.9 trilyon, Finansbank 244.4 trilyon, Şekerbank 199.1 trilyon, TEB 196.2 trilyon, Tekstilbank 103.7 trilyon, ABank 73.4 trilyon lira olmak üzere toplam 4 katrilyon 150.2 trilyon lira geçmiş dönem zararı bildirdi. 
     Halka açık olmayan Turkish Bank ise k r açıklayan tek banka oldu. Enflasyondan arındırılmış tablolarına göre, vergi öncesi k rı 37.1 trilyon, net dönem k rı 11.1 trilyon lira olan banka, 2001 yılı için 7 trilyon 875 milyar lira vergi ödeyecek. 
     
Büyümeyi desteklemeye hazırız’      Garanti Bankası Genel Müdürü Ergun Özen, "1.2 katrilyonluk özkaynağımızla büyümeyi finanse etmeye hazırız" dedi. 
     Dün yazılı bir açıklama yapan Özen, krizin düzeltmesinin 2002’de fazlasıyla gerçekleşeceğini, artık ileriye bakma zamanı olduğunu kaydetti. 
     Turkish Bank Genel Sekreteri Tuğrul Belli, bankanın sermaye yeterlilik rasyosunun yüzde 83.14 olduğunu, BDDK’nın ek sermayeye ihtiyaç olmadığını bildirdiğini söyledi. 
     İş Bankası da borsaya gönderdiği açıklamada, tabloların yönetim kurulu toplantısında henüz görüşülmediğini kaydederek, yönetim kurulu toplantısının ardından borsaya iletileceğini bildirdi. 
     



 EKONOMİ 



















</TEXT>
</DOC>
