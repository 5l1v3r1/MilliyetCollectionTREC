<DOC>
<DOCNO> 91086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/eko07.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar enflasyona göre vergi istiyor... 
</HEADLINE>
<TEXT>

Enflasyon muhasebesine göre düzenlenen bilançolarda zarar açıklayan bankalar, enflasyondan arındırılmış k rlardan vergi ödemek için Maliye Bakanlığı’na gidiyor 
     KADİFE ŞAHİN 

     Enflasyon muhasebesine göre düzenlenen ve üçlü denetimden geçen bilançolarında zarar açıklayan bankalar, eski hesap düzenine göre önemli rakamlarda kurumlar vergisi ödeyecekler. 
     Bilançolarında oluşan zararları enflasyon muhasebesine bağlayan bankalar, enflasyondan arındırılmış k rlar üzerinden kurumlar vergisi ödemek için Maliye Bakanlığı’na başvuruda bulunacaklar. Bu konu geçen yıl da Maliye Bakanlığı’na talepte bulunan Bankalar Birliği, başvurusuna olumlu yanıt alamamıştı. 
     Konuyu Bankalar Birliği Yönetim Kurulu’nda gündeme getirdiğini bildiren Koçbank Yönetim Kurulu Başkanı Burhan Karaçam, bankaların açıkladıkları k rlara göre çok yüksek miktarda vergi ödemelerinin sistemdeki çarpıklığı gösterdiğini söyledi. 
     Bankaların vergi konusunda istediği düzenlemenin bu yıl yapılmasını beklemediğini belirten Karaçam, "Eğer Türkiye’de uluslararası standartları uygulayacaksak enflasyon muhasebesini de gerektiği şekilde uygulamamız lazım. İşimize gelen tarafı alıp diğer tarafı uygulamamak gibi birşey olmamalı" dedi. 
     
     Sadece bankalara olması doğru değil 
     Maliye Bakanlığı’nın enflasyondan arındırılmış k r üzerinden vergi almak için enflasyonun düşmesini beklediğini belirten bir bankacı da enflasyonun düştüğü bir ortamda da böyle bir düzenlemenin fazla bir öneminin kalmayacağını söyledi. 
     Düzenleme için ticaret ve vergi kanunlarında değişiklik yapılması gerektiğini bildiren bankacı, bunun sadece bankalara yönelik olarak yapılmasının doğru olmayacağını söyledi. Bankaların da herhangi bir tüzel kişilik olduğunu belirten bankacı, "Sadece bankalara böyle bir hak tanınması doğru olmaz. Genel olarak kurumlara vergisi ödeyen herkes için aynı kıstasların getirilmesi gerekir" dedi. 
     



 EKONOMİ 






















</TEXT>
</DOC>
