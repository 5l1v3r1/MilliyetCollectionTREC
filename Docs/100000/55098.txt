<DOC>
<DOCNO> 55098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sontur06.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "İlk imzayı ben attım" 
</HEADLINE>
<TEXT>

     Adalet Bakanı Hikmet Sami Türk, Türk Ceza Kanu'nun TCK 159, 312., Terörle Mücadele Yasası'nın 7 ve 8. 
     Ceza Muhakemeleri Usul Kanunu CMUK ve DGM Kanunu'nun bazı maddelerinde değişiklik yapan yasa tasarısına kendisinin ilk imzayı attığını bildirdi. 
     Adalet Bakanı Türk, Hakimevi'nde ikincisi düzenlenen Yeni Medeni Kanunu Tanıtım Semineri'nin ardından gazetecilerin sorularını yanıtladı. 
     Avrupa Birliği Genel Sekreterliği'nden gelen ve Adalet Bakanlığı'nın son şeklini vererek Bakanlar Kurulu'na gönderdiği ve bazı yasalarda değişiklik yapan tasarıya ilişkin bir soru üzerine Türk, tasarının sadece TCK'nın 312. maddesini değiştirmediğini kaydetti. Tasarının TCK'nın 159, 312, TMY'nin 7 ve 8. maddelerini değiştirdiğini kaydeden Türk, şöyle konuştu 
     ''Tasarı ayrıca Anayasa değişikliği doğrultusunda toplu suçlarda gözaltı süresini 4 güne indiriyor. Bunun için CMUK'da da değişiklik yapılıyor. Yine Anayasa değişikliği doğrultusunda yargılamanın iadesi veya yenilenmesi de getiriliyor. Bunun için de CMUK, Hukuk Muhakemeleri Usulu Kanunun ve İdari Yargılama Usulu Kanunu'nda değişiklik yapılıyor. Tasarı Başbakanlığa sunuldu ve ben Adalet Bakanı olarak ilk imzayı attım.'' Türk, TCK'nın 312. maddesinde yapılan değişikliğe yönelik bir başka soruya ise, kamuoyunda 312. maddenin ikinci fıkrasının tartışıldığını hatırlattı. Tasarının da bu fıkrayı değiştirdiğini ifade eden Türk, mevcut metnin, ''halkı ırk, sınıf, din, mezhep veya bölge farklılığı gözeterek kin ve düşmanlığa açıkca tahrik edene bir yıldan 3 yıla kadar hapis cezası'' verileceğini öngördüğünü hatırlattı. Bu fıkradaki bu suç ''umumun emniyetini tehlikeye düşürecek şekilde işlenirse üçte birden yarıya kadar artırmayı öngördüğünü'' ifade eden Bakan Türk, şöyle devam etti 
     ''Değişiklikle buradaki bu hüküm ikinci maddedeki suçun unsuru oluyor. 'Kamu düzenini bozma olasılığını ortaya çıkaracak şekilde halkı kin ve düşmanlığa tahrik edenler bir yıldan 3 yıla kadar hapis cezasına çarptırılır' şeklinde oldu. Komisyon buradaki cezanın üst sınırına 5 yıla çıkarmıştı, ancak biz yine üst sınırı 3 yıl olarak düzenledik. Buradaki 'olasılık' objektif olarak dikkate alınacak.'' 
     






</TEXT>
</DOC>
