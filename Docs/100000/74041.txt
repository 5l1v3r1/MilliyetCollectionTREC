<DOC>
<DOCNO> 74041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo11.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım aday kadrosu açıklandı 
</HEADLINE>
<TEXT>

     Japonya ve Güney Kore'de yapılacak 17. Dünya Kupası finallerine katılacak A Milli Futbol Takımı'nın, 26 
     Mart Salı günü Güney Kore ile Almanya'da yapacağı hazırlık maçının aday kadrosu açıklandı. 
     Milli Takımlar Teknik Direktörü Şenol Güneş, aday kadroya Fenerbahçe'den 5, Galatasaray'dan 4, Beşiktaş'tan 1 oyuncu alırken, ligde kötü günler yaşayan Trabzonspor'dan kimseyi çağırmadı. Böylece Fenerbahçe, uzun bir aradan sonra milli takıma Galatasaray'dan daha fazla oyuncu verdi. 
     Şenol Güneş, kadroya 9 da lejyoner oyuncu çağırdı. 
     Güneş tarafından belirlenen 20 kişilik aday kadroya şu futbolcular çağrıldı 
     Bülent Korkmaz, Ergün Penbe, Hasan Gökhan Şaş, Emre Aşık Galatasaray , İlhan Mansız Beşiktaş , Ogün Temizkanoğlu, Abdullah Ercan, Rüştü Reçber, Ümit Özat, Fatih Akyel Fenerbahçe , Ömer Çatkıç Gaziantepspor , Hakan Şükür AC Parma , Tugay Kerimoğlu, Hakan Ünsal Blackburn Rovers , Emre Belözoğlu FC Inter , Tayfun Korkut, Nihat Kahveci Real Sociedad , Ümit Davala AC Milan , Yıldıray Baştürk TSV Bayer 04 Leverkusen , Mustafa Kemal İzzet Leicester City . 
     Bochum kentindeki Ruhr Stadı'nda TSİ 19.00'da başlayacak maçı Alman Lutz Michael Fröhlich, Harald Sather ve Markus Scheibel hakem üçlüsü yönetecek. 
     






</TEXT>
</DOC>
