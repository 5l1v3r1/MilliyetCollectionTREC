<DOC>
<DOCNO> 65018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sonspo02.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Avrupa'da 136. maçına çıkıyor... 
</HEADLINE>
<TEXT>

     Basketbolda Erkekler Avrupa Ligi'nde Almanya'nın Opel Skyliners Frankfurt takımıyla karşılaşacak olan Ülkerspor, Avrupa'da 136. maçına çıkıyor. 
     1993-94 sezonundan itibaren Avrupa kupalarında mücadele eden 
     turuncu-yeşilliler, bugüne dek yaptığı 135 maçta, 61 galibiyet, 73 yenilgi ve 1 beraberlik aldı. Turuncu-yeşilliler, 3 Kasım 1993 yılında Avrupa Radivoj Koraç Kupası 2. turunda Hırvat KK Cibona Zagreb ile kendi sahasında yaptığı ilk maçı 96-66 yitirirken, rövanş maçında da 74-74 berabere kaldı. Alman ekibiyle İstanbul'da karşılaşacak olan Ülkerspor, Avrupa'da ''Kupa 1''de kendi sahasında daha başarılı sonuçlar alıyor. Ülkerspor, 8 yıllık Avrupa serüveninde, 1'er kez Avrupa Şampiyon Kulüpler Kupası ve Suprolig, 5 kez de Avrupa Ligi, olmak üzere 7. kez mücadelede ettiği ''Kupa 1''de kendi sahasında yaptığı 59 maçın 35'ini kazanırken, 24 maçta ise salondan yenik ayrıldı. Turuncu-yeşilliler, kendi sahasındaki en farklı skorlu galibiyetini de bu sezon grupta ilk maçında İngiltere'nin London Towers takımını 43 sayı farkla 107-64 yenerek elde etti. 
     






</TEXT>
</DOC>
