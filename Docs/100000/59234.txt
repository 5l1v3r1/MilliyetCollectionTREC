<DOC>
<DOCNO> 59234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yasam/yas01.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Terk edilen kadınları Hunter’ ihya etti 
</HEADLINE>
<TEXT>

Sincan’daki Terk edilmiş Kadınlar Köyü’nün mimarı’ Kaymakam Sarıçiftçi, aynı kadınların ürettiği botları da, Hunter’ markasıyla yok sattırıyor..’ 
     SALİHA ÇOLAK Ankara 

     Ankara’nın Sincan İlçesi’nde, kriz nedeniyle işsiz kalan kocalarının terk ettiği yüzlerce kadın ve çocuğa sahip çıkan Kaymakam Şener Sarıçiftçi, kıvrak zek sıyla bir başarı efsanesine’ daha imza attı. 
     Dünkü Milliyet’in 6’ncı sayfasında yer alan, 400 kadın ve çocuklarını barındıracak Terk edilmiş Kadınlar Köyü’ projesini hayata geçiren Sarıçiftçi, bu kadınların üreterek geçinebilmeleri için de dahiyane bir fikir buldu. Ve terk edilmiş’ kadınlara, önce ayakkabı dikme’ mesleğini öğretti. Ardından da Ayakkabıcılar Sitesi’nde bir dükk n ve makine verdi. Sarıçiftçi, böylece kadınlara diktikleri ayakkabı başına para ödemeye başladı ve dikilen ayakkabı derilerinin Çıraklık Eğitim Merkezi’nde tam bir ayakkabı haline getirilmesiyle sonuçlanan bir zincir yarattı. 
     Büyük çoğunluğunun modeli merkezde yaratılan ayakkabı ve botlar, Sosyal Hizmetler ve Çocuk Esirgeme Kurumu’ndan, Fak - Fuk - Fon’a kadar yardım kuruluşlarının ihtiyaçlarını karşıladı, Türk Silahlı Kuvvetleri’ne satıldı. 
     
     Erçem ismi Hunter’ oldu 
     Merkez, ardından Yeşil Kundura gibi büyük markalara fason üretim yapmaya başladı. 
     Bu ayakkabılar firmalara 10 milyon lira civarında satılıyordu ki, Kaymakam Sarıçiftçi vitrinlerde kadınların ürettiği ayakkabılarının 100 milyon liranın üzerinde satıldığını gördü. Bunun üzerine Sarıçiftçi, kendi markalarını üretmek için kolları sıvadı. Erçem’ adıyla üretilen orijinal botlar piyasada çok beğenildi ve üst düzey bürokratlardan sipariş geldi. Ancak piyasa beklenen ilgiyi göstermeyince, Kaymakam Şener Sarıçiftçi, ilgi çekecek bir bot markası araştırdı ve İngilizce olan Hunter’ yani Türkçesiyle Avcı’ adını marka olarak botlara verdi. 
     
     Müthiş Kaymakam 
     Botlar da, adları Hunter’ olunca kapışılmaya başladı. Bu pazarlama mucizesini bizzat başaran Kaymakam Sarıçiftçi, hik yelerini şöyle özetledi 
     "Avcı desek olmaz. Millette bir yabancı merakı var. Biz de Hunter’ dedik. Tuttu. Şimdi birçok tanınmış mağazada satılıyor. Sipariş yetiştiremiyoruz. Botlarımız zaten güzeldi, ama sırf imaj yüzünden satamıyorduk, şimdi işler açıldı..." 
     



 YAŞAM 


















</TEXT>
</DOC>
