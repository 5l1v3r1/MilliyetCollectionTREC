<DOC>
<DOCNO> 61137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/spo06.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Son çare boykot 
</HEADLINE>
<TEXT>

     FIFA kokartlı hakem Metin Tokat, önceki gece TRT 1’de katıldığı programda, camia hakkında yapılan eleştiri ve saldırılar karşısında en son tavırlarının maçları boykot etmek olduğunu ifade etti. Türkiye’de hakemlerin üç büyüklere göre değerlendirildiğini belirten Tokat, "Bir hakem, maçta 370 karar veriyor. Ancak televizyonda, bunların iki - üçü ele alınıyor. Oysa süper ligde 9 maç oynanıyor. Hakemlerimizin durumu üç maça endeksli" dedi. 
     TOKAT, Dünya Kupası finallerinde hiçbir Türk hakemi bulunmamasını ise yeteri kadar lobi çalışması yapılmamasına bağladı. MHK Başkanı Bülent Yavuz ise gündeme getirilmeye çalışılan boykot önerisinin kendilerinin değil, bizzat federasyon başkanının tasarrufunda olduğunu belirtti. Bu arada eleştiri odağı haline gelen hakemler, perşembe günü Kuşadası’nda başlayacak seminerde özeleştiri yapacak, medya ile ilişkileri tartışacak. 
     



 SPOR 
























</TEXT>
</DOC>
