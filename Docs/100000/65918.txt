<DOC>
<DOCNO> 65918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/astro/index.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal yoğunluk 
</HEADLINE>
<TEXT>

Ay bugün Akrep’te ilerliyor ve 17.21’de Yay burcuna geçecek. Bu saate kadar duygusal yoğunluk, kararlı ve hırslı bir atmosfer içindeyiz. Özellikle sabah saatleri daha fazla tedirginlik göstermekte. Bununla birlikte akşam Yay burcuna geçen Ay iyimser, hareketli bir mizaç getirecek. Koç’lar her nedense huzursuzluk ve duygusal konularda gerginlik yaşayabilirler. Duygusal alışverişler bugün daha fazla çaba gerektirmekte. Boğa’lar da benzer biçimde yakın ilişkilerinde duyarlılar. Eleştirilere açık durmalılar. Aşırı inat can sıkıntısı yaratabilir. İkizler kararsız enerjiler içinde. İşle ilgili sorumluluklar olmakla birlikte yeterli konsantrasyonu sağlamakta zorluk çekebilirler. Yengeç’ler rahatlar ve kendilerini daha güvende hissedebilirler. Bununla birlikte aşırılıklara kaçmamaları iyi olacak. Aslan için kararlılık çok önemlidir ama bugün önceliklerini iyi belirlemezlerse karışıklıklarla uğraşabilirler. Akşam daha keyif verici olacak. Başak’lar yaptıkları işten keyif alabilirler. Yeni haberler, çevrelerindeki hareketlilik onları fazlasıyla meşgul kılmakta. 
Terazi’ler harcamalarını gözden geçirmek durumundalar. Yeni çalışmalar onlara kazanç yolları sağlayabilirler. Verimli olmak önemli. Akrep’ler burçlarından geçen Ay sayesinde dikkat çekebilirler ama ev hayatına ilişkin konularda çok huzurlu oldukları söylenemez. Yay’ların kararsızlığı akşama kadar sürebilir. Ay’ın burçlarına geçmesi ile birlikte duygusal konularda hareketli olacaklar. Bu arada ailelerine ilişkin konular da gündeme gelebilir. Oğlak’ların biraz daha dikkatli olmaları lazım. Maddi nedenlerden ötürü can sıkıntısı çekebilirler. Başkalarının önerilerine açık olmalılar. Kova’lar yorucu bir dönemden geçiyorlar. İşlerinde yapılacak çok şey var. Bununla birlikte akşam keyifleri yerine gelecek. Balık’lar bugün de rahatlar ve kendilerine yeni uğraşlar bulabilirler. Merak ettikleri konularda araştırma yapmak onlara keyif verecek. Akşam biraz gerginlik var. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
