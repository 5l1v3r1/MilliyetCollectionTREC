<DOC>
<DOCNO> 63247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/cemal.html </URL>
<DATE> 2002/01/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kürtçe konusu ile devekuşu mantığı... 
</HEADLINE>
<TEXT>

     Ankara'dan yapılan açıklamalara göre, 17 üniversitede 5103 dilekçe verilmiş Kürtçe eğitim için... Resmi odaklar, eylemlerin siyasallaşma çabası içindeki PKK tarafından düzenlendiğini söylüyor. 
     Çok sayıda gözaltı var. 
     11 de tutuklama... 
     Kürtçe 
     Muhsin Kızılkaya'nın Yılmaz Erdoğan'ı anlattığı 'Yılmaz' isimli güzel kitabının bir yerini işaretlemiştim 
     "Hakkari'ye geldiğinde Ankara'yı özledi, Ankara'ya gittiğinde Hakkari burnunda tüttü. 
     İki dilli bir çocuk olarak büyüyordu. Hakkari'de evde daha çok Kürtçe konuşuluyordu. Ankara'da evde ise daha çok Türkçe... Hakkari'de sokakta herkes Kürtçe konuşuyordu, Ankara'da herkes Türkçe... 
     Annesiyle Kürtçe konuşuyordu, babaannesiyle Türkçe... Hakkari'de başka bir Türkçe konuşuluyordu, Ankara'da başka... Hakkari'nin Türkçesi Kürtçe'ye yakın bir Türkçe'ydi, Ankara'nın Türkçesi düzgün bir Türkçe... 
     Onun için Ankara'dan Hakkari'ye Ankara'da öğrendiği herşeyi unutarak gidiyordu, Hakkari'den Ankara'ya geldiğinde de Hakkari'de öğrendiklerini... 
     Kafasının içinde hep iki kasetle dolaşıyor gibiydi Hakkari'ye ulaştığında Ankara'nın kasetini çıkarıp Hakkari'ninkini takıyor, Ankara'ya gittiğinde de Hakkari'ninkini... 
     Hakkari'ye geldiğinde düzgün Türkçesiyle alay ediliyordu. Tam dilimi düzelttim, artık kimse benimle dalga geçemez dediği bir anda Ankara'ya gidiyor, bu kez bozuk şivesiyle Ankara'dakiler dalga geçiyordu." Sel Yayıncılık, sayfa 79 
     Evet, ne olacak Kürtçe .. 
     Yılmaz Erdoğan'ın anadili Kürtçe. Ama o sahneye çıktığında milyonları Türkçe'yle dalgalandırıyor, çoşturuyor. 
     Ne yapacaksınız Kürtçe'yle .. 
     Milyonlarca vatandaşımızın anadili Kürtçe. Konuşmak serbest. Kürtçe yazmak serbest. Kürtçe gazete çıkarmak serbest. Dergi de kitap da çıkarabilirsin. 
     Kürtçe kaset doldurup satabilirsin. Bütün bunlar serbest. 
     Ama iki yasak var 
     Kürtçe radyo televizyonla eğitim... 
     Bütün bunları yapabilirsiniz, ama iş radyo ve televizyonlardan Kürtçe haber ya da müzik yayına gelince yasak. Bütün bunları yapabilirsiniz, ama örneğin iş köşe başında bir kurs, bir derslik açıp Kürtçe öğretmeye gelince yasak. 
     Bugün televizyonlarda Türkiye dışından yayın yapan Kürtçe televizyon kanalları var. Özellikle Güneydoğu'da çanak antenlerle PKK'nın yayınları da izlenebiliyor. Kuzey Irak'tan, İran'dan, Ermenistan'dan Kürtçe yayın yapan televizyon programları da yok değil. Bütün bu yayınlarda Kürtçe de öğretiliyor. 
     Biz ne yapacağız 
     Deniyor ki Ankara'da 
     "Kürtçe radyo ve televizyon serbest bırakılırsa, Kürtçe öğretilirse, Kürtçe eğitime izin verilirse, Kürt milliyetçiliği gelişir, bu da ayrılıkçılık fikrini güçlendirir." 
     Bunda gerçek payı var. 
     Ancak tersten düşünelim 
     Kürtçe'yi, Kürt kimliğini yok saymaya devam etsek, bütün bu yasakları Türkiye Cumhuriyeti'nin sınırları içinde devam ettirsek, Kürtçe yok mu olacak Hayır. Kürt milliyetçiliği yok mu olacak Hayır. 
     Türkiye'nin komşusu birçok bölge ülkesinde, birçok Avrupa ülkesinde Kürt dili geliştiriliyor, öğretiliyor. Birçok yerde Kürtçe eğitim var. Enstitülerde Kürt kimliği araştırılıyor, geliştirilmek isteniyor. Bütün bu ortamlarda tabii Kürt milliyetçiliği de varlığını gösteriyor. 
     Kürtler yalnız Türkiye'de yaşamadıklarına göre ne yapacağız Bugüne kadarki yasaklarımızı devam ettirmenin mantığı nedir 
     Bu biraz da devekuşu mantığı 
     Öyle değil mi 
     Başımızı kuma gömmekle artık bir yere gidemeyiz. Bu resmi mantığın Ankara'da gözden geçirilip değiştirilmesinin zamanı çoktan geldi. Önce radyo ve televizyona izin verilmesinde, sonra eğitim konusunun düzenlenmesinde yarar var. 
     Devlet mi yapsın 
     Özel ellere mi bırakılsın 
     İkincisi, yani konunun bireysel haklar çerçevesinde düzenlenmesi daha doğru olabilir. 
     Türkiye Cumhuriyeti vatandaşlarının anadillerine, kimliklerine saygı ve duyarlık gösterilmesi, bu topraklarda yalnız barış ve esenliği değil, aynı zamanda devletin temellerini güçlendirir. 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
