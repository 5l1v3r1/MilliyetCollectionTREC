<DOC>
<DOCNO> 50834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo01.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Myhre için kıran kırana 
</HEADLINE>
<TEXT>

     BEŞİKTAŞ’IN anlaştığı ancak kulübü Everton’un fiyat artırması nedeniyle transferi çıkmaza giren Myhre için pazarlıklar dün sürdü. Norveçli kalecinin menajeri Evertonlu yöneticilere "İndirim yapın. Zaten sezon sonunda sözleşmesi bitiyor. Beş kuruş alamazsınız" tehdidini savurdu. Bu gelişmeler üzerine Everton’un geri adım attığı ve Myhre’nin fiyatını 1 milyon dolardan 450 bin dolara kadar indirdiği öğrenildi. Ancak yönetici Mete Düren, "300 bin dolar veririz. Bu son teklifimiz" dedi. Everton, Myhre ile ilgili kararını bugün açıklayacak. 
     
Tolga’nın sözü var’      BEŞİKTAŞ, Galatasaray’ın da peşinde olduğu Gençlerbirliğili Tolga’nın transferinden vazgeçmedi. İletişim Komitesi Başkanı Mete Düren, UEFA kuralları gereği Tolga ile bugüne dek resmi bir anlaşma yapmadıklarını belirterek, "Ancak bu futbolcu ile Gençlerbirliği Kulübü Başkanı İlhan Cavcav’ın da izniyle sözlü olarak 3.5 yıllık bir ön anlaşma yapmıştık" dedi. Düren bonservis görüşmelerine başlamak için Başkan Serdar Bilgili’nin dönmesini beklediklerini belirtti. 
     



 SPOR 
























</TEXT>
</DOC>
