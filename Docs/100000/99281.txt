<DOC>
<DOCNO> 99281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/spor/bbas.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin seddi yıkıldı 
</HEADLINE>
<TEXT>

Mini Dünya Basketbol Şampiyonası’na başarılı bir başlangıç yapan A Millilerimiz, güçlü ve uzun fizikli Çin’i üçlük bombardımanıyla geçti. İbrahim ve Harun, skorer oyunlarıyla parladı 
     AY-YILDIZLI ekibimiz, Mini Dünya Kupası’ndaki ilk maçında Asya Şampiyonu Çin’i son çeyrekte İbrahim ve Harun’un üçlükleriyle geçti 78 - 65. Karşılaşmaya iyi başlayan Milli Takımımız, hızlı hücumlarla etkili oldu. A Milliler, ikinci çeyrekte farkı 21 sayıya çıkartsa da devreyi 41 - 28 önde kapadı. 
     ÜÇÜNCÜ çeyrekte A Milliler, adeta durdu. Çin, isabetsiz şutlarımızı hızlı hücumlara dönüştürerek bu çeyreği 52 - 51 önde bitirmeye başardı. Ancak son periyodda İbrahim ve Harun’un devreye girmesi ve üst üste üçlüklerle rakip potayı bombardımana tutması, farklı galibiyeti Millilerimiz’e getirdi. 
     
Tribünler boş      EFES Pilsen’in organize ettiği Mini Dünya Kupası, turnuvanın ay sonuna rastlaması ve Galatasaray - Olympiakos maçı nedeniyle adeta sinek avladı. Abdi İpekçi Salonu’nda Ay - Yıldızlı ekibimizi Çin karşısında izleyen seyirci sayısı bini aşmadı. Oniki bin kişilik salon boş kaldı. 
     
İlginç değişiklik      KANADA Milli Takımı’nın coachluğunu eski Fenerbahçeli oyunculardan Jay Triano yapıyor. Başarılı coach yaptığı oyuncu değişiklikleriyle dikkat çekti. Triano maça ilk beş başlayan oyuncularını topluca oyundan alıp, kenarda bekleyen beş oyuncuyu yine aynı şekilde sahaya sürdü. 
     
Gönüllü görevliler      TURNUVADA 200 gönüllü basketbolsever ücretsiz olarak Abdi İpekçi Salonu’nda görev yaptı. Gönüllüler giriş - çıkışlarda, basın merkezinde ve saha içinde çalışanlara yardımcı oldular. Gönüllü görevlilerin turnuva sonuna kadar basketbolseverlere hizmet verecekleri öğrenildi. 
     
"Ders aldık"      KARŞILAŞMA sonrası basın toplantısı düzenleyen Coach Aydın Örs, bu maçın kendileri açısından önemli bir ders olduğunu söyledi. Örs, "Çin çok güçlü ve iyi bir takım. Biz bu maçta eksikliklerimizi gördük. Farkı 21’e çıkarttığımızda rehavete girmemizin çözümünü ileride bulacağız" diye konuştu. 
     

</TEXT>
</DOC>
