<DOC>
<DOCNO> 71841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo21.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 0 - Fenerbahçe 1 
</HEADLINE>
<TEXT>

     Birinci Süper Futbol Ligi'nde Fenerbahçe, deplasmanda Antalyaspor'u 1-0 yendi. 
     Bu sonuçla Fenerbahçe, lider Galatasaray'ın ardından 2. sıraya yükseldi. 
     2 takımın da kazanmak için çok istekli göründüğü maçın ilk tehlikeli atağı Fenerbahçe'den geldi. 
     3. dakikada Antalyaspor savunmasını çalımlayan Rapaiç, topu Simao'ya aktardı. Antalyaspor savunması son anda ayak koyarak tehlikeyi uzaklaştırdı. 
     7. dakikada Mustafa Gürsel'in Fenerbahçe ceza alanına ortaladığı topa Şenol kafayla vurdu. Kaleci Rüştü, topu son anda tokatlayarak tehlikeyi kornerle savuşturdu. 
     9. dakikada Atilla Birlik'in Fenerbahçe ceza alanına indirdiği topa uygun durumda bulunan Mustafa Gürsel sert vurdu. Ancak top yandan dışarıya çıktı. 
     32. dakikada Abdullah'ın pasında topla buluşan Oktay, Antalyaspor ceza alanına girer girmez sert vurdu. Top, kaleci Kingston'da kaldı. 
     34. dakikada Antalyaspor'un kazandığı serbest vuruyu Guinchev kullandı. Kaleye paralel giden topu Rüştü topu çift yumrukla uzaklaştırdı. 
     36. dakikada Fenerbahçe ceza alanına gönderilen uzun pasta, topla buluşan Şenol, kaleci Rüştü ile karşı karşıya kaldı. İki futbolcunun mücadelesinde, Rüştü yere düştü. Şenol, uygun durumda topu dışarıya attı. Fenerbahçeli futbolcular, bu pozisyonda Rüştü'ye faul yapıldığı gerekçesiyle uzun süre hakeme itiraz etti. 
     40. dakikada Fenerbahçe, Antalyaspor ceza alanı önünde serbest vuruş kazandı. Herkes bu topa Revivo'nun vurmasını beklerken, atışı Johnson kullandı. Bu futbolcunun doğrudan kaleye giden sert şutunda, kaleci Kingston 2 hamlede topu güçlükle bloke etti. 
     42. dakikada gelişen Fenerbahçe atağında, kaleci Kingston ile karşı karşıya kalan Oktay, yakın mesafeden sert bir şut attı. 
     Kingston, güzel bir kurtarışla gole izin vermedi ve maçın ilk yarısı 0-0'lık eşitlikle tamamlandı. 
     Öte yandan maçın 35. dakikasında Fenerbahçeli bir taraftar tribünlerde kalp krizi geçirerek hastaneye kaldırıldı. 
     Maçın ikinci yarısına Fenerbahçe, Simao'nun yerine Yusuf'u alarak başladı. 
     53. dakikada Fenerbahçe'de, Andersson çıktı, yerine Lazetiç girdi. 
     56. dakikada gelişen Antalyaspor atağında Rüştü, ceza alanına dek çıkarak Şenol'un ayaklarına yatıp, gol pozisyonunu önledi. 
     Antalyaspor'lu futbolcular, bu pozisyonda kaleci Rüştü'nün ceza alanı dışında topa elle müdahale ettiğini öne sürerek karara uzun süre itiraz ettiler. 
     57. dakikada Antalyaspor'da, Mustafa Gürsel'in yerine Eyüp oyuna dahil oldu. 
     62. dakikada Ogün, çalımlarla Antalyaspor ceza alanına girerek topu Rapaiç'in önüne bıraktı. Çapraz durumda kaleciyle karşı karşıya kalan Rapaiç, kötü bir vuruşla topu kalenin üzerinden dışarıya attı. 
     65. dakikada Fenerbahçe gole çok yaklaştı. Bu dakikada Abdullah'ın Antalyaspor ceza alanına ortaladığı topu Oktay, kafayla Yusuf'un önüne indirdi. Yusuf, kaleci Kingston'u çalımladıktan sonra topu boş kale yerine dışarıya attı. 
     72. dakikada Antalyaspor ceza alanında Fatih'in sağdan ortaladığı topa Serhat kafayı vurdu. Direkten dönen topu Oktay, şık bir vuruşla Antalyaspor ağlarına gönderdi 1-0. 
     73. dakikada topa elle müdahale eden Antalyasporlu Guinchev, sarı kart gördü. 
     76. dakikada hakemin düdüğünden sonra topa vuran Fenerbahçeli Oktay sarı kartla cezalandırıldı. 
     77. dakikada Antalyaspor'da, Nuri'nin yerine Saffet , Uğur'un yerine de Fatih oyuna alındı. 
     78. dakikada Antalyaspor ceza alanına hızla giren Lazetiç, kaleciyle karşı karşıya kalmak üzereyken, araya son anda Burhan girdi. 
     Burhan'ın yatarak müdahalesinde Lazetiç'in yere düşmesi, Fenerbahçeli futbolcularda penaltı beklentisine neden oldu. Ancak itirazlar sonuç vermedi. 
     79. dakikada Fenerbahçe'de, Rapaiç çıktı, Hakan Bayraktar oyuna girdi. 
     87. dakikada Yusuf'un Antalyaspor ceza alanına gönderdiği topa Oktay ayak koydu. Top, Antalyaspor ağlarına gitti. Ancak hakem ofsayt kararı verdi. 
     88. dakikada Yusuf topu kafayla Antalyaspor ceza alanına aşırdı. Kaleciyle karşı karşıya kalan Oktay, yerden sert vurdu. Kaleci Kingston iki hamlede topu kontrol etmeyi başardı. 
     İkinci gol için Antalyaspor kalesine yüklenen Fenrbahçe 90. dakikada gole çok yaklaştı. Bu dakikada Yusuf, Lazetiç'ten aldığı topla kaleciyle karşı karşıya kaldı. Yusuf, çok uygun pozisyonda olmasına karşın topu yandan dışarı attı. 
     Karşılaşma da Fenerbahçe'nin 1-0 galibiyetiyle sona erdi. 
     






</TEXT>
</DOC>
