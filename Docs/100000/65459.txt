<DOC>
<DOCNO> 65459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/eko01.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük bir denetim şirketinin tepe yöneticisinden 
</HEADLINE>
<TEXT>
İTİRAF 
Önde gelen bir uluslararası denetim ve danışmanlık firmasının üst düzey yetkilisi, mali denetimlerde karşılaştıkları usulsüzlükleri ve sistemdeki çarpıklığı örnekleriyle anlattı 
     SERPİL YILMAZ 

     Amerika Birleşik Devletleri dünya gündemine biri ekonomik, diğeri siyasal alanda iki bomba salladı. 11 Eylül’de Washington’u kalbinden vuran terör, Orta Doğu’daki dengeleri namlunun gölgesine haspesederken, ekonomide de Enron skandalı yeni bir safya açıyor. 
     ABD’nin en büyük yedi şirketinden birisi olan enerji devi Enron’un iflası, Başkan Geoge W. Bush’un iktidarını sallamakla kalmıyor, şirketlerin denetlenmiş bilançolarının ne kadar gerçeği yansıttığını da sorguluyor. Dünyanın önde gelen uluslararası vergi denetim ve yönetim danışmanlığı şirketi Arthur Anderson’u zor durumda bırakan Enron raporları, denetim firmalarının içinde olduğu sistemin güvenilirliğini tartışılır kılıyor. 
     
     Usulsüzlük ortaya çıktı 
     ABD’de yaşanan Enron hesaplaşmasında denetim firmalarının yeni iş modelleri karşısındaki aczinden çok, siyasetle ilişkiler öne çıkıyor ve Bush kayınvalidesinin 8 bin dolarlık Enron hissesine sarılarak, ailesinin uğradığı zararı "savunma malzemesi" yapıyor. 
     ABD’de güvenilen dağlara kar yağarken, Türkiye de denetim firmaları üzerinde esen bu soğuk hava dalgasından etkileniyor. 
     Tasarruf Mevduatı Sigorta Fonu’na geçene kadar güllük gülistanlık bir bahçe gibi sunulan finansal raporlar, denetim ve danışmanlık firmaları ile ilgili anıların çok parlak olmadığını gösteriyor. Egebank buna bir örnek. 1996 - 1997 yılları arasında bankayı denetleyen Grant Thornton’ın, Türkiye’deki ayağı Ergin Danışmanlık’ın usulsüzlük nedeniyle denetim yetkisi elinden alınmıştı. Onlar da "Ergin" yerine "Engin" adıyla faaliyetlerine devam ederlerken, kimse de "Ne oluyor kardeşim, siz aynı adamlarsınız" dememişti. 
     
     Yapılanlar unutulacak mı 
     Peki Türkiye’de kaç Enron var 
     En büyük uluslararası yönetim danışmanlığı ve yeminli mali denetim firmalarından birinin tepe yöneticisinin anlattıkları, denetlenmiş bilançoların aslında "kamunun izniyle" makyajlanmış olduğunu ortaya koyuyor. 
     Sektördeki gizlilik ilkesinden hareketle, isimsiz yazabildiğim bu iddiaları tarihin derinliklerine tıkıştırıp, "Uyum yasalarımız çıkacak, herşey düzelecek" diyerek, yolumuza devam mı edeceğiz 
     

</TEXT>
</DOC>
