<DOC>
<DOCNO> 62903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yasam/yas09.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Kazlar gibi uçulacak, uç 
</HEADLINE>
<TEXT>

     DIŞ HABERLER SERVİSİ 

     Göç eden yaban kazlarının 'V' şeklindeki uçuş tekniğinin hava akımlarından yararlanma ve böylece ekonomik uçuş imkanı sağladığını belirleyen bilim adamları, bu tekniği uçaklara uygulamak için harekete geçti. Amerikan Havacılık ve Uzay Dairesi NASA ile Boeing firması araştırmacıları, yaban kazlarının uyguladığı tekniğin uçaklar tarafından kopya edilmesi için, arkadaki uçağın bir kanadını öndeki uçağın yarattığı, yukarı doğru hareket eden hava akımının içine sokmasını ve bu yükselen hava akımının kaldırma gücünden yararlanılmasını önerdi. Kaz uçuşunun taklit edilmesi amacıyla, 'Otomatik Uçuş Formatı' adıyla bir proje geliştiren ve Global Yer Belirleme Sistemi'nden GPS de yararlanan bilim adamlarının önerdiği 'kaz tekniği' ile uçun ilk uçaklar ise, iki FA 18 Hornet savaş uçağı oldu. 'Kaz formatında' birbirlerinden yarım metre aralıkla uçan iki savaş uçağı, 96 dakikalık uçuşta yaklaşık yüzde 12 yakıt tasarrufu sağladı. 
     



 YAŞAM 





















</TEXT>
</DOC>
