<DOC>
<DOCNO> 99267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy01.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Askeri Şura toplandı 
</HEADLINE>
<TEXT>
Yeni Genelkurmay Başkanı Özkök 
Kıvrıkoğlu’nun emekliye ayrıldığı Yüksek Askeri Ş ra’da Kore kıdemli, doktoralı komutan Edip Başer, Kara Kuvvetleri’nin başına getirildi... 
     UTKU ÇAKIRÖZER BARKIN ŞIK Ankara 

     Başbakan Bülent Ecevit başkanlığında toplanan Yüksek Askeri Ş ra YAŞ toplantısında dört yıllık görev süresini dolduran Genelkurmay Başkanı Orgeneral Hüseyin Kıvrıkoğlu’nun emekliye ayrılmasına karar verildi. 
     ABD’nin ş radan bir gün önce Ankara’dan askeri taleplerde bulunmasıyla kulislere yayılan "Genelkurmay Başkanı’nın görev süresi uzatılabilir" iddiaları doğru çıkmazken, Kara Kuvvetleri Komutanı Orgeneral Hilmi Özkök Genelkurmay Başkanlığı’na getirildi. Özkök’ten boşalan Kara Kuvvetleri Komutanlığı’na ise TSK’nın doktora dereceli tek orgenerali 2. Ordu Komutanı Edip Başer getirildi. 
     Ş ranın ilk gününde, emekli olan orgeneraller ile boşalan orgeneralliklere terfi eden korgeneraller belirlendi. İlk gün çalışmalarında şu kararlar alındı 
     n Emekli olan Orgeneral Kıvrıkoğlu’nun yerine Orgeneral Özkök geldi. Özkök 2006’ya kadar bu görevi sürdürecek. 
     n Ş ra, Kara Kuvvetleri Komutanlığı için aday olan Başer ile Jandarma Genel Komutanı Aytaç Yalman arasında Başer’i tercih etti. 
     Güneydoğu tecrübesi olan ve Irak’ı iyi tanıyan Yalman ile iki yıl erken terfisi bulunan Başer arasında tercih yapmak zorunda kalan ş rada, ibre Başer’i gösterdi. Yalman’dan 2 yaş küçük olan Başer’in Kore’den aldığı bir yıl kıdemin yanı sıra bir yıl da erken terfisi olduğu bildirildi. 
     Başer, geçen yıl da Ankara Üniversitesi İnkıl p Tarihi Enstitüsü’nde doktora çalışmasını tamamlayarak "doktor" unvanını kazanan ilk orgeneral oldu. 
     
     İstihbaratçı komutan 
     Terfi bekleyen 8 korgeneral arasından ise MGK Genel Sekreter Yardımcısı İlker Başbuğ ile Van’daki Asayiş Bölge Komutanı Fevzi Türkeri orgeneralliğe yükseldi. Orgeneral olan Türkeri daha önce Genelkurmay İstihbarat Başkanlığı görevinde bulundu. 
     Hava Kuvvetleri’nde korgeneraller Batmaz Dandin ve Aydın Okan emekli edilirken, Deniz Kuvvetleri’nde Koramiral Yener Karahanoğlu’nun görev süresi uzatıldı. 
     Ş ranın yarın yapacağı görevlendirmede de Genelkurmay kararg hının kilit ismi İkinci Başkan Yaşar Büyükanıt’ın görevinde bir yıl daha kalması ya da Jandarma Genel Komutanı yapılmasının gündeme geleceği kaydedildi. 
     
Asker, Ecevit’e ayak uydurdu      Fotoğraflar ALTAN BURGUCU 

     Başbakan Bülent Ecevit, sağlık sorunlarının ardından dün ilk kez, bir törene katılarak uzun bir yürüyüş yaptı. Anıtkabir’i ziyaret eden Ecevit’i, Genelkurmay Başkanı Orgeneral Hüseyin Kıvrıkoğlu karşıladı. Yürüyüş Başbakan’ın rahatsızlığı nedeniyle yaklaşık 400 metrelik Aslanlı Yol’dan başlatılmadı. Mozoleye kadar süren tören yürüyüşünde 70 merdiveni ağır ağır çıkan Ecevit’e komutanlar da adımlarını yavaşlatarak ayak uydurdu. Ecevit’in koruma görevlisi ise protokol kuralları dışında Başbakan’a çok yakın durmaya özen gösterdi. Bu arada Ecevit YAŞ tarafiği arasında Başbakanlık’taki makamına da geçti. Kendisi için yapılan ve yaklaşık 130 milyar liraya mal olan asansörü dün ilk kez kullanan Ecevit için girişe kırmızı halı serildi. 
     



 SİYASET 



















</TEXT>
</DOC>
