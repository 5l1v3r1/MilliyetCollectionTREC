<DOC>
<DOCNO> 89921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko01.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Köfteyi ve piyasaları sordu 
</HEADLINE>
<TEXT>

Bakan Derviş, menüsküs ameliyatından çıkar çıkmaz piyasaların durumunu sordu, daha sonra Çok acıktım. Köfte getireceklermiş. En sevdiğim şey’ dedi 
     ANKARA Milliyet 

     Devlet Bakanı Kemal Derviş, Ankara Üniversitesi Tıp Fakültesi İbn -i Sina Hastanesi’nde menüsküs ameliyatı oldu. Derviş, pazartesi görevinin başına dönüyor. 
     Derviş, ameliyat sonrasında kendisini gayet iyi hissettiğini belirterek, "Dostlar, profesörler çok yardımcı oldular. Şu an tek derdim, bayağı ciddi acıktım. Köfte getireceklermiş" dedi. Derviş’in yakın arkadaşı olan Prof. Dr. Celal Göle de hastaneden ayrılırken bakanın piyasaları sorduğunu ve gayet iyi olduğunu söyledi. 
     
     Kort değişikliğinden 
     Derviş, dün sabah 08.30’da, İbni Sina Hastanesi’nde ameliyata alındı. 11 dakika süren ameliyatı Ortopedi ve Travmatoloji Anabilim Dalı öğretim üyesi Prof. Dr. Mehmet Binnet başkanlığındaki bir heyet yaptı. Derviş’in dizinden üç haftadır şikayetçi olduğunu belirten Binnet, "Yoğun iş trafiği içerisinde ameliyata vakit bulamadı. Özveriyle, sıkıntısı olmasına rağmen çalışmalarını sürdürüyordu. Bugün dün uygun olabileceğini söylemişti, biz de hazırlıklarımızı yapmıştık. Diz kemiğine girerek problemi temizledik. Genel durumu son derece iyi. Büyük olasılıkla yarın bugün İstanbul’a gidecek, ben de yanında olacağım. Rahatsızlığın kort değişikliğinden olduğunu ifade etti. Yine tenis oynayabilecek. Önümüzdeki hafta kendisinden maç randevusu aldık" dedi. 
     Bakan Derviş’in eşi Catherine Derviş, hastaneye saat 15.30’da geldi. Yaklaşık 3 saat hastanede kalan Catherine Derviş, eşinden önce hastaneden ayrıldı. Catherine Derviş, ayrılırken doktorlara Türkçe teşekkür etti. 
     
     Evden çıkmayacağım’ 
     Hastanede yaklaşık 10 saat ağrı odasında kalan Derviş, tekerlikli sandalye ile taburcu edildi. Makam aracına kadar tekerlekli sandalye ile gelen Derviş, "Gayet iyiyim, her şey çok iyi geçti. Hocalara ve hemşirelere çok teşekkür ederim" dedi. Derviş evine girişte de gazetecilere, "Evden çıkmayacağım. Siz de evlerinize gidebilirsiniz" diye konuştu. 
     
Hastanede ekonomi zirvesi      Üst düzey bürokratlar, İbni Sina Hastanesi’nde bugün menüsküs ameliyatı geçiren Devlet Bakanı Kemal Derviş’i ziyaret ettiler. 
     Hastaneye saat 14.00’de gelen bürokratlar, yaklaşık bir buçuk saat kaldılar. Bakan Derviş’i ziyarete gelen Hazine Müsteşarı Faik Öztırak, Merkez Bankası Başkanı Süreyya Serdengeçti, BDDK Başkanı Engin Akçakoca, SPK Başkanı Doğan Cansızlar, gazetecilerin sorularını yanıtsız bıraktılar. Kamu Bankaları Ortak Yönetim Kurulu Başkanı Safa Ocak da Derviş’e geçmiş olsun ziyaretinde bulundu. 
     



 EKONOMİ 



















</TEXT>
</DOC>
