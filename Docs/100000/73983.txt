<DOC>
<DOCNO> 73983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun04.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da Hindu-Müslüman çatışması sürüyor 
</HEADLINE>
<TEXT>

     Hindistan'ın batısında yeniden patlak veren Hindu-Müslüman çatışmalarında 6 kişi öldü. 
     Polis, Gucarat eyaletinin ticari başkenti Ahmedabad'da dün öğleden sonra başlayan olaylarda beş kişinin polisin açtığı ateşte, bir kişinin bıçaklanarak öldüğünü, 14 kişinin de yaralandığını bildirdi. 
     Şiddet olaylarının, Hindu ve Müslümanlardan oluşan kalabalığın birbirlerine taş atmaya başlamaları ve dükkanları ateşe vermelerinin ardından başladığı açıklandı. 
     Kentin dört ayrı kesiminde sokağa çıkma yasağı ilan edilirken, olayları bastırmak için bölgeye askerlerin gönderildiği belirtildi. 
     Bu arada Hindistan Başbakanı Atal Bihari Vajpayii'nin, dini çatışmaları ele almak üzere koalisyon ortaklarını toplantıya çağırdığı bildirildi. 
     Vajpayii'nin bürosundan bir sözcü, yaklaşık 20 ayrı partiden oluşan Ulusal Demokratik İttifak'ın bugün öğleden sonra toplanacağını söyledi. 
     Gucarat'ta geçen ay Müslümanların Hinduları taşıyan bir treni yakarak 58 Hindu'yu öldürmesinin ardından tırmanan çatışmalarda, çoğu Müslüman yaklaşık 700 kişi öldü. 
     






</TEXT>
</DOC>
