<DOC>
<DOCNO> 66121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/guncel/gun04.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte sağlam raporlu binalar 
</HEADLINE>
<TEXT>
Vay başkanım vay 
Dündar, Çay ilçesine belediye başkanı seçilince örnek binaları’ yapmak için devlet arazisini koooperatifine tahsis etti, sonra da fazla kat izni verdi 
     AYDIN HASAN 

     Çay ilçesinin eski Belediye Başkanı Sabahattin Dündar’ın, depremde yerle bir olan sekiz katlı "örnek bina" için aynı zamanda başkanı olduğu kooperatife usulsüz şekilde onay verdiği ortaya çıktı. Milliyet’in gündeme taşıdığı Yeşilçay Yapı Kooperatifi’nin yıkılan binalarıyla ilgili olarak dün Çay Cumhuriyet Savcılığı soruşturma açtı. 
     
     Partiden partiye 
     Yapılan araştırmalarda Dündar’ın 1994 - 1999 yılları arasında belediye başkanlığı döneminde sık sık parti değiştirdiği de ortaya çıktı. ANAP’tan belediye başkanı olan Dündar, daha sonra FP’ye geçti. FP’nin kapatılınca bağımsız olmayı tercih eden Dündar, başkanlığının son döneminde DYP’li oldu. Çay Belediye Başkanı İsmail Kökçür, eski başkan hakkında şöyle dedi 
     
     Kat izni vermiş 
     "Yapı kooperatifinin adında belediye olmasına rağmen bizimle alakası yok. Dündar, belediye başkanı olduktan sonra araziyi başkanı olduğu kooperatife tahsis etmiş. Zemin özelliğinden burada yüksek kata izin vermiyoruz. Ancak o sekiz katlı bina için onay vermiş." Kooperatif kurulurken üyelere, Depreme karşı dayanıklı örnek bina yapacağız’ vaadi verildiğini belirten Kökçür, "Binanın yıkılması müteahhit hatasından" dedi. 
     
Müteahhitlere soruşturma      Afyon’da meydana gelen 6 büyüklüğündeki depremde yıkılan, Çay Küçük Sanayi Sitesi’ni inşa eden müteahhit firma Tavşanoğlu İnşaat ile 96 konutluk Çaykent Toplu Konut sitesi müteahhit firma Hona inşaatlar hakkında, Cumhuriyet Savcılığınca soruşturma başlatıldı. 
     
Zemin için sağlam raporu verilmiş      AYDIN HASAN, ÜMİT BEKTAŞ Afyon 

     Çay Küçük Sanayi Sitesi’nin müteahhidi Tevhid Şevket Tavşanoğlu, kontrol mühendisinin zemin için "sağlam" raporu verdiğini belirterek "İnşaat yerini biz belirlemedik. Hata eğer bizden kaynaklanıyorsa zararın payımıza düşen bölümünü karşılamayı taahhüt ediyorum" dedi. Eber Gölü’ne yakın olduğu için zeminin sorunlu olduğunu, ancak kendilerinin seçme şansı olmadığını vurgulayan Tavşanoğlu, ilçede şu anda kriz merkezi olarak kullanılan okulu da kendilerinin yaptığını ve bu binada tek bir çatlak olmadığını vurguladı. 
     
Tavşanoğlu devletin müteahhiti çıktı      Salih ÖZKILINÇ DHA 

     Sultandağı depreminde yıkılan Çaysan Küçük Sanayi Sitesi’ni yapan Erzincanlı müteahhit Şevket Tavşanoğlu’nun, devletten ihale aldığı ortaya çıktı. Şevket Tavşanoğlu’na ait Tavşanoğlu İnşaat Şirketi’nin Afyon Bayındırlık İl Müdürlüğü, Afyon Orduevi ve Afyon Sanayi Sitesi’nin de müteahhiti olduğu anlaşıldı. Şevket Tavşanoğlu’nun Erzincan’da yaptığı konut ve işyerlerinin çoğunun çürük olduğu ve depremlerde yıkıldığı ileri sürüldü. 
     



 GÜNCEL 


















</TEXT>
</DOC>
