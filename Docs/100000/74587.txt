<DOC>
<DOCNO> 74587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/guncel/gun10.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban, liderler zirvesine gidiyor 
</HEADLINE>
<TEXT>

Yılmaz, "Türban sorununun çözümü için Anayasa değişikliği ve uzlaşma şart" dedi 
     HAKAN ŞANLITÜRK Ankara 

     Başbakan Yardımcısı Mesut Yılmaz, üniversitelerdeki türban sorununun aşılması için anayasa değişikliği gerektiğini belirterek, "Konuyu liderler zirvesine taşıyacağım" dedi. Türban konusunun tartışıldığı ANAP’ın dünkü Başkanlık Divanı toplantısında Grup Başkan Vekili Nihat Gökbulut’u, "kanun teklifi vereceğiz" şeklindeki açıklaması yüzünden uyaran Yılmaz, şunları söyledi 
     "Kanun teklifi vermekle bu konu çözülmez. Anayasada değişiklik gerekiyor. 1989’da denedik. 2547 ek 16 maddesiyle aşmaya çalıştık. Ancak Anayasa Mahkemesi iptal etti. Önemli olan iç politika malzemesi yapmak değil. Halka doğruları söylemeliyiz. Konunun çözümü için geniş bir uzlaşma lazım. Ben de liderler zirvesine bu konuyu taşıyacağım." 
     Türban konusunda anayasa değişikliğinin şart olduğunu ve bu konuda İdare Hukuku Profesörü Sait Güran’dan görüş aldığını belirten Yılmaz, "Mevcut mevzuat çerçevesinde türban konusunun çözümü mümkün değil. Anayasa değişikliği olmadan yapılacak düzenlemeler anayasaya aykırı" diye konuştu. 
     



 GÜNCEL 


















</TEXT>
</DOC>
