<DOC>
<DOCNO> 52285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo03.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Avrupa'da 130. maçına çıkıyor... 
</HEADLINE>
<TEXT>

     Basketbolda Erkekler Avrupa Ligi'nde B Grubu'nda yer alan Ülkerspor, yarın İspanya'nın FC Barcelona takımıyla yapacağı maçla, Avrupa kupalarında 130. maçına çıkacak. 
     Avrupa kupalarında 1993-94 sezonundan itibaren mücadele eden turuncu-yeşilliler, bugüne dek yaptıkları 129 maçta, 57 galibiyet ve 71 yenilgi aldı. 
     Turuncu-yeşilliler, 3 Kasım 1993 tarihinde Avrupa R.Koraç Kupası 2. turunda Hırvat KK Cibona Zagreb ile kendi sahasında yaptığı ilk maçı 96-66 yitirirken, rövanş maçında da 74-74 berabere kaldı. 
     FIBA'nın kurallarına göre eleme maçlarında maçlar berabere bitebileceği için Ülkerspor kupadan elendi. 
     
     Ülkerspor kendi sahasında daha başarılı.. 

     FC Barcelona ile İstanbul'da karşılaşacak olan Ülkerspor, Avrupa'da ''Kupa 1'' de kendi sahasında daha başarılı sonuçlar alıyor. 
     Ülkerspor, 8 yıllık Avrupa serüveninde, 1'er kez Avrupa Şampiyon Kulüpler Kupası ve Suprolig, 5 kez de Avrupa Ligi olmak üzere 7. kez mücadelede ettiği ''Kupa 1''de, kendi sahasında yaptığı 56 maçın 34'ünü kazanırken, 22 maçta ise salondan yenik ayrıldı. 
     Turuncu-yeşilliler, ''Kupa 1''de kendi sahasındaki en farklı skorlu galibiyetini, bu sezon grupta ilk maçında İngiltere'nin London Towers takımını 43 sayı farkla 107-64 yenerek elde etti. 
     






</TEXT>
</DOC>
