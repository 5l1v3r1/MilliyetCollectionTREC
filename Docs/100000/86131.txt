<DOC>
<DOCNO> 86131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sontur13.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, Beykoz ilçe teşkilatı fesh edildi... 
</HEADLINE>
<TEXT>

     MHP Genel Başkan Yardımcısı Şevkat Çetin, İstanbul Beykoz İlçe Teşkilatını Başkanlık Divanı kararıyla fesh ettiklerini açıkladı. 
     MHP Genel Başkan Yardımcısı Çetin, bir yazılı açıklama yaparak, Türk milliyetçiliğinin değişik çıkar çevrelerince kullanılma girişimlerine şahit olduklarını ve Türk milliyetçiliğinin toplumun genel kabullerine ve yasalarına ters düşmüş çevrelerle birlikte gösterilmesinin kabul edilemeyeceğini bildirdi. 
     Çetin, yıllarca büyük bir bedel ödenerek yaşatılan ve milyonlarca insanın ortak paydası haline gelen Türk milliyetçiliği kavramını gayrimeşrulukları ile tanınan kişilerin kirletmesine, kirli işlerine alet etmesine asla izin verilmeyeceğini kaydetti. 
     Çetin, MHP'nin resmi ideolojisi olan Türk milliyetçiliği fikri ile İstanbul'daki son olayda çirkin bir şekilde sunulmak istenen sözde miliyetçiliğin hiçbir ilgisi olmadığı görüşünü savunarak, "Söz konusu toplantıya katılarak MHP misyonuna yakışmayan tavır ve davranışlar sergileyen ve Partimiz üzerine oynanan bu oyuna alet olan İstanbul Beykoz İlçe Teşkilatı tüzüğümüzün 50 ve 52'inci maddelerinin tanıdğı yetkiye istinaden MHP Başkanlık Divanı tarafından fesh edilmiştir" dedi. 
     





</TEXT>
</DOC>
