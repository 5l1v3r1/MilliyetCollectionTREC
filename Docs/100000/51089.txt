<DOC>
<DOCNO> 51089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta 80 bin kişi işsiz kaldı 
</HEADLINE>
<TEXT>

     New York'ta 11 Eylül'de Dünya Ticaret Merkezi'nin ikiz kulelerine yönelik terörist saldırılar sonucu 80 bin kişinin işsiz kaldığı belirlendi. 
     Bu kişilerin çoğunluğunu düşük ücretle çalışan ahçı, şoför, garson, terzi ve kuru temizleyiciler oluşturdu. İşlerini kayedenler arasında otel, bar ve taşımacılık sektöründe çalışanlar da bulunuyor. 
     New York Belediye Başkanı Rudolph Giuliani, terörist saldırılar yüzünden işyerleri kapanan ya da işlerini başka yere nakletmek zorunda kalan küçük esnafa destek amacıyla 5 milyon dolarlık hibe yardımı yapılacağını açıkladı. 
     Hazırlanan plana göre, 50 işçiden az çalıştıran ve yardım için başvuran kuruluşlara 10 biner dolar verilecek. Bu para işyerini yeniden açmak ya da başka yere nakletmek amacıyla kullanılabilecek. 
     İşlerini kaybeden yaklaşık 80 bin kişinin yüzde 60'ının yılda 23 bin dolar kazandığı belirtildi. New York'ta ortalama yıllık kazancın 58 bin dolar olduğu kaydedildi. 
     New York'un Çin mahallesinde dikiş işi yapan 10 bin işçinin de, siparişlerin iptal edilmesi yüzünden işsiz kaldıkları ifade edildi. 
     






</TEXT>
</DOC>
