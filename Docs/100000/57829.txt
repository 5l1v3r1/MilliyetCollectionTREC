<DOC>
<DOCNO> 57829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/ekonomi/eko02.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral Mucize beklemeyin 
</HEADLINE>
<TEXT>

     Maliye Bakanı Sümer Oral, 2002 yılı bütçesi hedeflerinin beklenenin üzerinde gerçekleştiğini bildirerek ekonomide mucize olmadığını söyledi. "Hiçbir şey sebepsiz değildir. Yaşanan her sonucun bir matematiksel değeri var" diyen Sümer Oral şöyle konuştu 
     "Mali politikalarda ve bütçe uygulamalarında disiplinli ve özenli bir yaklaşım içindeyiz. Alınan pozifit veriler de bu özenin sonucudur. Ancak bunlar 2002’deki uygulamalarımızı aynı yaklaşım içinde götürmemizi gerektiriyor. Ekonomide mucize yoktur. 
     Yaşanan her sonucun bir matematiksel değeri var. Hiçbir şey sebepsiz değildir. Bunlar 11 aylık bir gelişmedir. 
     2000 ve 2001’de son derece başarılı bir bütçe uygulaması sergilenmiştir ve aynı şekilde devam ediyor. Bu durum 2001 yılı içindeki mali politikalar ve bütçe uygulamaları sonuçlarını daha belirgin şekilde vermeye başladı." 
     
     KDV indirimi bitecek 
     Oral, kasımda otomotiv, beyaz eşya başta olmak üzere bazı sektörlerde KDV oranlarının yüzde 28’den 18’e çekilmesinin vergi tahsilatını artırmaya dönük bir amaç taşımadığını kaydederken, bunun ekonomide canlanmayı sağlamaya yönelik olduğunu anlattı. Söz konusu ürünlerde indirimin uzatılması yolunda talepler geldiğini açıklayan Oral, bunun söz konusu olmadığını ve eski oranlara dönüleceğini bildirdi. 
     
     Hayat standardı 
     Hayat Standardı Yasası çıkartılıken kanunda 2002 sonunda kalkacağı ifadesinin yer aldığını hatırlatan Oral, kanunun 2002 sonunda uygulamadan kalkacağını söyledi. 
     



 EKONOMİ 


















</TEXT>
</DOC>
