<DOC>
<DOCNO> 81542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/aeko.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK üyesi ile Bakan Kemal Derviş kapıştı 
</HEADLINE>
<TEXT>
Beğenmeyen gitsin’ 
BDDK Üyesi Kemal Çevik’in, Ben müstemleke memuru değilim’ sözünü eleştiren Bakan Derviş, Programa inanmayanlar, görevlerinde kalmak zorunda değil’ dedi 
     ANKARA Milliyet 

     Devlet Bakanı Kemal Derviş, Bankacılık Düzenleme ve Denetleme BDDK Kurulu Üyesi Kemal Çevik’in Marmaris’te düzenlenen bir toplandıdaki "Ben müstemleke memuru değilim" şeklinde sözlerini isim vermeden eleştirdi. 
     Maliye Bakanı Sümer Oral ile birlikte Ankara Sanayi Odası ASO Meclis toplantısına katılan Derviş, "Bu program Türkiye için ve Türk halkı içindir" dedi. Türkiye’nin yararına olmayan hiçbir şeye imza atmadıklarını belirten Derviş, şöyle konuştu "Programa inanmıyorsan, görevde kalma mecburiteyi yok. Hepimiz için aynı. Yani inandığımız ölçüde göreve devam ederiz. Bir noktadan sonra yapmayız. Biz, IMF istedi diye bir tedbirin altına imza atmayız. Doğru olduğuna inanmamız lazım." 
     
     Eşgüdüm sağlanamadı 
     Konuşmasında, ekonominin yedi bakanlık arasında dağıldığını da belirten Derviş, "Bu yapının içinde eşgüdümü sağlayamadık" dedi. Kamu dengesinin sağlandığını ve maliye politikasının başarıyla uygulandığını belirten Derviş, Maliye Bakanı Oral’a teşekkür etti. Oral’ın "Zemin sağlamlaştı" sözünü hatırlatan Derviş, yasal zeminin oluştuğunu ancak, davranışlar ve günlük yönetimdeki zorlukların sürdüğünü söyledi. 
     
     TL yakında dengelenecek 
     Derviş, başka ülkelerin deneyimlerine bakıldığında, aşırı değer kazanmış olan kurun TL çok fazla zaman geçmeden dengeye geleceğinin görüldüğünü de belirterek, bu sayede sanayinin rekabet sorununun bir ölçüde çözüleceğini söyledi. Maliye Bakanı Oral da üç aylık uygulamalarda, gelir ve giderde hedeflerin önünde gidildiğini söyledi. 
     
     Tartışma yaratan sözler 
     BDDK üyesi Kemal Çevik, Türkiye Tekstil Sanayii İşverenleri Sendikası tarafından Marmaris’te düzenlenen ’Güçlü Ekonomiye Geçiş Programı’’ konulu seminerde şöyle demişti "Ben bir özel kuruluşun, hatta bağımsız idari otoritenin karar organının üyesi olarak, benim temsilcimin imzası bulunmayan niyet mektuplarındaki hususların beni bağlamadığı görüşündeyim. Ancak o niyet mektubundaki görüşler, ülke ve sektör yararına olabilir, onlara da karşı çıkmam. Fakat ben kendimi müstemleke sömürge memuru olarak görmüyorum." 
     
Jet yanıt Kendisi çekilsin      BDDK Üyesi Kemal Çevik Devlet Bakanı Kemal Derviş’in "Programa inanmayanlar görevde kalmak zorunda değil" şeklindeki açıklamasına "Sayın Derviş beni kastediyorsa, kendisi bırakıp gitsin" yanıtını verdi. 
     Derviş’in konuşmasının ardından Reuters’a da açıklamada bulunan Çevik, "Sayın Derviş ya yanıltılıyor ya da okuduğunu anlamıyor. Okuduğunu anlasaydı Bankacılık Kanunu üç defa değişmezdi" dedi. Dün ayrıca NTV’nin sorularını da yanıtlayan Çevik BDDK ikinci başkanlığı için MHP tarafından aday gösterildiği ve Derviş’in ise bu göreve başka birisini getirmek istediği için görüş ayrılığı oluştuğu yönündeki iddialar hakkındaki bir soruya şu yanıtı verdi "İkinci başkanlığı istemiyorm. İsteseydim önceki kurul yönetimi zamanında bu görevde olurdum. Bunlar o makama gelmek isteyen bazı bürokratların yarattığı spekülasyonlar." 
     
     Misak - ı Milli polemiği 
     Çevik Reuters’ın bir sorusunu yanıtlarken niyet mektubunda bankacılık konusunda yer alan taahhütlerin daha önceden BDDK üyeleri tarafından tartışılmış ve üzerinde karar alınmış olması gerektiğini söyledi. Çevik Milliyet’in sorusu üzerine ise "Ben Misak -ı Milli sınırları içinde her yere giderim, ama Kemal Derviş nereye gider bilmem" dedi. 
     
     



 EKONOMİ 


















</TEXT>
</DOC>
