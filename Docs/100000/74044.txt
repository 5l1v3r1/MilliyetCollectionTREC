<DOC>
<DOCNO> 74044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo14.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş'in gözdeleri Rüştü ile Fatih... 
</HEADLINE>
<TEXT>

     17. Dünya Kupası finallerinin 
     hazırlıklarını sürdüren A Milli Futbol Takımı'nın Güney Kore ile 26 Mart Salı günü yapacağı özel karşılaşma için aday kadrosu açıklanırken, teknik direktör Şenol Güneş'in vazgeçemediği oyuncuların başında Fenerbahçeli kaleci Rüştü ile Fatih Akyel geliyor. Kaleci Rüştü, sakatlığı nedeniyle Hollanda ve Fransa ile yapılan özel maçlarda yer almazken, Fatih Akyel de 15 karşılaşmada forma giydi. 16 Ağustos 2000 tarihinde göreve başlayan Güneş, o günden bu yana 6 özel, 12 Dünya Kupası Eleme Grubu maçı olmak üzere 18 karşılaşmada milli takımın başında sahaya çıktı. Şenol Güneş, 26 Mart Salı günü Güney Kore ile yapılacak karşılaşmayla 19. maçına çıkarken, daha önce Güneş yönetiminde Bosna Hersek, Fransa, Hollanda, Arnavutluk, Norveç ve Ekvador ile özel maç yapılmıştı. A milli takım Güneş döneminde, Moldova, İsveç, Azerbaycan, Slovakya, Makedonya ve Avusturya ile de 2'şer kez olmak üzere Dünya Kupası Eleme Grubu karşılaşmalarında mücadele etmişti. 
     
     Güneş döneminde ilk kez milli olanlar 
     Şenol Güneş, 8'i yabancı olmak üzere 17 takımdan 42 oyuncuyu kadroya çağırırken, Hakan Bayraktar, Gençlerbirliği'nden Tolga, Bayer Leverkusenli Yıldıray Baştürk ve Beşiktaşlı İlhan Mansız, ilk kez milli formayı giydiler. Emre Aşık da son dönemlerde yeniden milli takıma çağırılmaya başlandı. 
     
     Güney Kore kadrosu 
     Güney Kore ile Almanya'nın Bochum kentinde 26 Mart Salı günü oynayacak olan Türkiye'nin 20 kişilik aday kadrosunda, şu futbolcular bulunuyor 
     Bülent Korkmaz, Ergün Penbe, Hasan Gökhan Şaş, Emre Aşık Galatasaray , İlhan Mansız Beşiktaş , Ogün Temizkanoğlu, Abdullah Ercan, Rüştü Reçber, Ümit Özat, Fatih Akyel Fenerbahçe , Ömer Çatkıç Gaziantepspor , Hakan Şükür AC Parma , Tugay Kerimoğlu, Hakan Ünsal Blackburn Rovers , Emre Belözoğlu FC Inter , Tayfun Korkut, Nihat Kahveci Real Sociedad , Ümit Davala AC Milan , Yıldıray Baştürk TSV Bayer 04 Leverkusen , Mustafa Kemal İzzet Leicester City . 
     






</TEXT>
</DOC>
