<DOC>
<DOCNO> 96678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/guncel/gun03.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes davalı 
</HEADLINE>
<TEXT>

Her olayın adliyeye götürülmesi ve savcıların fazla inceleme yapmadan dava açması yüzünden vatandaşın çoğu birbiriyle davalı oldu 
     Ankara Barosu Başkanı Sadık Erdoğan, Türkiye’de yaşayanların yüzde 90’ının birbiriyle davalı olduğunu belirterek "Her olayın adliyeye götürülmemesi lazım. Bu, bir kültür meselesidir. Çok kızgın milletiz ama insan kızdığı zaman bunun 5-10 dakika içinde geçebileceğini de düşünmeli. Anında şik yet yoluna gitmemeli" dedi. 
     "Hukuksal Boyutlarıyla Doğu Akdeniz’de Barış" konulu konferansa katılan Erdoğan, ekonomik sıkıntıların dava sayısını artırdığını söyledi. 
     Geri kalmış ülkelerde dava sayısının fazla olduğunu, savcıların olayları incelemeden dava açtıklarını ifade eden Erdoğan "Savcılık müessesesinin de avukatlık gibi hareket etmesi, deliller toplandıktan sonra, gerekirse davayı açmaması lazım" diye konuştu. Erdoğan, Ankara’da bir yargıç arkadaşının 4 saat içinde bin 400’e yakın davaya baktığını belirterek şunları kaydetti 
     "Düşünsenize, ağzınızı açtınız - kapadınız’ bu süre dolar. Bu kadar sürede duruşmadaki taraf isimlerini söylemeniz bile imk nsız. H kimlerin bakmak zorunda oldukları dava sayısındaki artış, dava süresini de uzatıyor. Amerika’da bir dava 10 gün içinde bitirilebilirken, bizde bu süre bazen 10 yıla kadar uzayabiliyor." 
     



 GÜNCEL 













</TEXT>
</DOC>
