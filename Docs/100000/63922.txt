<DOC>
<DOCNO> 63922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yasam/yas06.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Depresif papağan Prozac’la iyileşti 
</HEADLINE>
<TEXT>
Bu da papağan stresi 
     İnsanoğlu için büyük bir sağlık sorunu haline gelen stresin, kuşlarda da, yine insanoğlunun kullandığı ilaçla iyileştirildiği ortaya çıktı. Konuyla ilgili tedavi yönteminin uygulandığı Güney Afrika’da, klasik kuş stresi belirtileri gösteren Phoenix adlı 1 yaşındaki papağanın tüylerini yolmaya başlaması üzerine veteriner, çareyi anti - depresan ilaçta buldu. Göğsündeki ve kanadındaki rengarenk tüylerini yolmaya başlayan Phoenix’in, bebekler ve çocuklar için üretilen pediatrik Prozac’ı kullanmasından bir hafta sonra düzeldiği gözlendi. Veteriner Rina Cotton, papağanın kendisini yolmayı bıraktığını ve tüylerinin yeniden büyümeye başladığını belirterek, "Phoenix bana geldiğinde neredeyse kel kalmıştı, ama şimdi daha iyi durumda" dedi. 
     



 YAŞAM 





















</TEXT>
</DOC>
