<DOC>
<DOCNO> 90879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/spo04.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan işbaşı 
</HEADLINE>
<TEXT>

Bordo - Mavili takımda tatil sona erdi. Bugünden itibaren yeni sezon hazırlıkları Bolu’da başlıyor 
     Toplanıyorlar 
     YENİ sezon hazırlıklarına Bolu’da başlayacak olan Trabzon-spor’da futbolcuların bir bölümü bugünden itibaren start alacak. Kent dışından gelecek olanların da cuma günü Farabi Hastanesi Tıp Fakültesi’nde kontrolden geçecekleri açıklandı. Pazar sabahı saat 07.30’da Ankara’ya, oradan da Bolu Dorukkaya’ya gidecek olan Trabzonspor, saha içi çalışmalarına başlayacak. 
     
     Baidoo bekleniyor 
     TRABZONSPOR transfer çalışmalarını da sürdürüyor. Bordo - Mavili takımın gündeminde olan Baidoo’nun Türkiye’ye dönmesi bekleniyor. Yarın İstanbul’a gelecek olan Baidoo ile son bir görüşme daha yapılacağı bildirildi. Görüşmede anlaşmaya varılması halinde sözleşme yapılacağı açıklandı. Öte yandan yönetim, Hami’nin bonservisinde indirim yapılmasını kararlaştırdı. 
     



 SPOR 


































</TEXT>
</DOC>
