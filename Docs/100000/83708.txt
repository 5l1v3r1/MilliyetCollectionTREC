<DOC>
<DOCNO> 83708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun26.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukları okuldan kaçan anneye 2 ay hapis cezası 
</HEADLINE>
<TEXT>

     İngiltere'de çocuklarının okuldan kaçmasını önlemeyemeyen bir anne, iki ay hapis cezasına çarptırıldı. 
     Yetkililer, Patricia Amos 43 adlı annenin geçen hafta ülkenin güneyindeki Oxfordshire'a bağlı Banbury kasabasında çocuklarının düzenli olarak okula gitmesini sağlayamamaktan suçlu bulunduğunu bildirdiler. 
     İngiltere'de 2000 yılı Kasım ayında çocukları okuldan kaçan ailelere verilen cezaların artırılmasından sonra, ilk kez bir ebeveyn hapis cezasına çarptırıldı. 
     Her gün 50 bini aşkın öğrencinin okuldan kaçtığı İngiltere'de, sokak suçlarının yüzde 40'ı, hırsızlığın yüzde 25'i, mala zarar vermenin yüzde 20'si ve araba hırsızlığının yüzde 3'ünün, 10-16 yaşlarında okul kaçağı gençler tarafından işlendiği belirtiliyor. 
     İngiltere'de hükümet, okuldan kaçmayı önlemek için ülkedeki en sorunlu 110 okulda üniformasız polis konuşlandırmayı, öğrencilerin giriş çıkışını kontrol etmek amacıyla manyetik kart uygulamasına geçmeyi ve çocukları sürekli olarak okuldan kaçan ailelere yardım parası vermemeyi planlıyor. 
     





</TEXT>
</DOC>
