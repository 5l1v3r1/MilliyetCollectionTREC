<DOC>
<DOCNO> 81840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun07.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan savaş uçağı bir binaya çarptı 8 ölü 
</HEADLINE>
<TEXT>

     Hindistan hava kuvvetlerine ait bir savaş uçağının, ülkenin kuzey batısındaki Pencap eyaletinin Jullundur kasabasındaki bir bankanın ve dükkanların bulunduğu bir binaya çarptığı bildirildi. Ölenlerin sayısının 8'e, yaralananların sayısının 20'ye çıktığı bildirildi. Ölü sayısının artmasından endişe ediliyor. 
     Savunma Bakanlığı yetkilileri, uçağın iki kişilik mürettebatının kendilerini fırlattığı ve paraşütle yere indiğini kaydettiler. Pilotların hastaneye kaldırıldığı belirtilirken, binada yaralanan olup olmadığı konusunda bilgi verilmedi. 
     Görgü tanıklarının verdiği bilgiye göre, Sovyet yapımı Mig-21, Jullundur'un Basti Adda semtindeki binaya burundan daldı. 
     Bankanın bulunduğu bina ve yanındaki iki evde yangın çıktı. Uçağın binaya çarptığı sırada bankada 6 çalışan ve müşterilerin bulunduğu kaydedildi. 
     Savaş uçağının, Adampur hava üssünden kalktığı ve olağan uçuş yaptığı bildirildi. 
     





</TEXT>
</DOC>
