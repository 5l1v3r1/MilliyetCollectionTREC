<DOC>
<DOCNO> 55394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur18.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne cehalet Lösemili çocuğa kaplumbağa kanı içirdi 
</HEADLINE>
<TEXT>

     Bu Kütahya'da yaşaman bir cehalet öyküsü. Üç kuruş para için halkı kandıran büyücü, sahte doktor ve fırsatçıların minik bir çocuğun yaşamını hiç sayışının öyküsü. 
     Kanseri tedavi ettiğini iddia ederek ortaya çıkan emekli bir astsubay, lösemi hastası 1 yaşındaki kız çocuğa kaplumbağa kanı içirip ısırgan otu yetirdi. Sonuç, çocuk komada ölümle yaşam arasında gidip geliyor. 
     Kütahya Cumhuriyet Başsavcılığı, lösemili bir çocuğa, ilaç diye kaplumbağa kanı içirdiği ve ısırgan otu yedirdiği iddia edilen emekli astsubay Mustafa Sarıkaya hakkında soruşturma başlattı. 
     Adana Çukurova Üniversitesi Hastanesi'ne bir yazı göndererek, lösemi tedavisi gören 1 yaşındaki Seda Yolaç'ın, komaya giriş nedeninin belirtilmesini istediklerini kaydeden Karaburun, şunları söyledi 
     ''Olayı araştırması için bir savcı görevlendirdim. Mustafa Sarıkaya'nın çocuk için reçete hazırlayıp, hazırlamadığı reçetede kaplumbağa kanı, ısırgan otu gibi şeylerin bulunup bulunmdığı araştırılacak. Suç unsurunun bulunması halinde gerekli yasal işlem yapılacak.'' Kütahya Sağlık Müdürü Cem Çerkeş de, kanserin ilacını bulduğunu iddia eden emekli astsubay Mustafa Sarıkaya'nın hasta tedavi etmesine kesinlikle izin verilmediğini, bu olayla ilgili kendilerinin de soruşturma başlattıklarını bildirdi. 
     İddialara göre, Adana Çukurova Üniversitesi Hastanesi'nde lösemi tedavisi gören 1 yaşındaki Seda Yolaç, ailesi tarafından hastaneden kaçırılarak, televizyonlarda ''kanserin ilacını bulduğunu'' söyleyen emekli astsubay Mustafa Sarıkaya'ya götürüldü. Sarıkaya'nın yazdığı reçete doğrultusunda kaplumbağa kanı içirilen, ısırgan otu yedirilen çocuk, komaya girdi. 
     






</TEXT>
</DOC>
