<DOC>
<DOCNO> 99745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/guncel/gun08.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin düşman önceliği değişti mi 
</HEADLINE>
<TEXT>

ÇAPRAZ ATEŞ 
     SERHAT OĞUZ 

     MGK Genel Sekreterliği ile Dışişleri Bakanlığı, Türkiye’nin tehdit değerlendirmelerinin belirlendiği Milli Güvenlik Siyaset Belgesi’nin değiştirilmesi için çalışma yapıyor. Yunanistan ve Suriye’nin alt sıralara indirileceği belirtiliyor. Bu değerlendirmeler akademisyenleri ikiye böldü 
     
     Dr. Nihat Özcan Avrasya Stratejik Araştırmalar M. 
Yunanistan h l öncelikli      Milli Güvenlik Belgesi’nin değişmesini çok doğal buluyorum. Fakat Yunanistan meselesinden emin değilim. Türkiye’nin güvenlik algılamalarında birinci önceliği iç güvenlik oluşturuyor. Dış güvenlikte Yunanistan’la sorunlar çözülmedi. Bu yüzden Yunanistan’ın tehdit eden unsurlar listesinde aşağıya düşeceğini sanmıyorum. İran açısından baktığınızda, yapısal bir sorun yok. Sınırımız 1600’den beri değişmemiş. Bu nedenle Yunanistan’ın aşağıya düşmesi gerçekçi değil. 
     
     Doç. Dr. Hasan Ünal Bilkent Uluslararası İlişkiler B 
Devlet hata eder      Suriye birinci öncelikli tehdit olmaktan çıkarılabilir. Suriye’nin Hatay konusundaki isteklerinde temel bir değişiklik görünmüyor ancak 1998 Ekim krizinden bu yana Türkiye’ye yönelik düşmanlık siyasetine revizyon getirdiği anlaşılıyor. Yunanistan ise böyle bir değerlendirmeye tabi tutulamaz. Tutuluyorsa devlet yanlış yapıyor demektir. Yunanistan, öncelikli tehdit olmaya devam ediyor. Böyle bir tehdit değerlendirmesinde, niyet ve niyetle ilgili yapılan faaliyetler gözönüne alınmalı. 
     
     Dr. Emel Osmançavuşoğlu Hacettepe Üniversitesi 
Mantıklı bir adım olur      AB’ye girmek isteyen, sorunlarını çözmek isteyen bir Türkiye’nin böyle bir adım atması mantıklı. Avrupa Birliği’yle paralel giden bir durum söz konusu. 1995 yılından bu yana Yunanistan’la ilişkilerimizi ele aldığımızda, bir yumuşamadan bahsediliyor fakat, Ege’deki sorunları çözmeye yönelmiyor. Ancak AB bağlamında düşünürsek, , Türkiye’nin Avrupa’ya bir adım daha atmaya yönelik hareketi olarak algılanabilir. Yunanistan’ı bu yüzden tehdit algılamasında aşağıya indirmiştir. 
     
     Prof. Dr. Osman Metin Öztürk Gazi Üniversitesi 
Yunanistan tehdit değil      Yunanistan, kendi öz savunma gücü, askeri imkan ve yetenekleri itibarıyla gerçekten Türkiye için bir tehdit unsuru değil. Yunanistan’ı tehdit unsuru yapan, AB’yle geliştirdiği ilişkiler, Slav - Ortodoks paktında yer almasından hız alarak Türkiye’yle ilgili politikasını yürütüyor. Uluslararası politikanın kalbi, Kafkasya ve Orta Asya’ya kayıyor. Türkiye’nin AB’yi göz önüne alarak, bu tespiti yapıp, değişikliği Türkiye’nin bölgesel hareketliliği lehine çevirme stratejisi olarak değerlendirebiliriz. 
     



 GÜNCEL 


















</TEXT>
</DOC>
