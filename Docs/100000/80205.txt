<DOC>
<DOCNO> 80205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sontur16.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 Milliyet Ödülleri'nin sahipleri belli oldu... 
</HEADLINE>
<TEXT>

     ''2001 Milliyet Ödülleri''ni kazananlar belli oldu. Abdi İpekçi Dostluk ve Barış Özel Ödülleri'ne, Rodos Uluslararası Yazarlar ve Çevirmenler Merkezi'ndeki çalışmalarıyla Sezer Duru ile ''The Journal European'' dergisini birlikte yayımlayan Dr. Ata Akçıl ve Dr. Kostas Komnitsas layık görüldü. 
     Milliyet Gazetesi'nden yapılan yazılı açıklamaya göre, yarışmanın ''Gazetecilik'' ana dalında, Ferit Edgü, Prof. Dr. Suat Gezgin, Ara Güler, Sibel İpekçi, Doğan Hızlan, Prof. Dr. Çetin Özek ve Prof. Dr. 
     Haluk Şahin'den oluşan Seçici Kurul, ''Köşe Yazısı''nda ''Barış Nasıl Katil Oldu '' adlı yazısıyla İlyas Yıldız'ı birinci, ''Deprem 'out' Afganistan 'in'' yazısıyla Murat Sohtorik'i ikinci, ''Düşler Vadisi'' başlıklı yazısıyla da Gönül Sonzamancı'yı üçüncü seçti. 
     ''Söyleşi'' dalında, Çiğdem Toker ''Kiliseye Bağlanmış Bir Kader-Taksiyarkis'in Zehra Teyzesi'' başlıklı söyleşisiyle birinciliğe, Işıl Kuşin ''Anlamın Denklemidir Şiir'' başlıklı söyleşisiyle ikinciliğe, Baki Koşar da ''Van'daki Küçük Afgan Ressam Kız'' başlıklı söyleşisiyle üçüncülüğe değer görüldü. 
     Kurul, ''İlköğretim Okulları'' arasındaki değerlendirmesinde ise ''Dostluğa ve Barışa'' adlı kompozisyonuyla Seda Gürsel'i birinciliğe, ''Dostluğa ve Barışa Merhaba'' adlı kompozisyonuyla Erdem Ali Teknikel'i ikinciliğe, ''Savaşın İçindeki Çocuk'' adlı kompozisyonuyla da Aslı Yılmaz'ı üçüncülüğe layık buldu. 
     Bu daldaki Abdi İpekçi Dostluk ve Barış Özel Ödülleri de Rodos Uluslararası Yazarlar ve Çevirmenler Merkezi'ndeki çalışmaları nedeniyle Sezer Duru ile uluslararası dergi ''The Journal European''ı birlikte yayımlayan Dr. Ata Akçıl ve Dr. Kostas Komnitsas'a verildi. 
     
     DİĞER ÖDÜLLER... 
     Yarışmanın ''Edebiyat'' ana dalında ''Haldun Taner Öykü Ödülü'' için, Oktay Akbal, Orhan Duru, Prof. Dr. Selçuk Erez, Selim İleri, Prof. Dr. Emre Kongar, Ahmet Oktay, Prof. Dr. Şara Sayın, Demet Taner ve Prof. Dr. Tahsin Yücel'den oluşan Seçici Kurul, ''Mavi Taşıyan Trenler'' adlı öyküsüyle Özen Yula'yı birinciliğe, ''Bıçkın Melek ve Küçük Önemsiz Bir Kayboluş'' adlı öyküsüyle Jale Sancak'ı ikinciliğe, ''Gönlümün Yitik Yurdunda'' adlı öyküsüyle de Feridun Andaç'ı üçüncülüğe layık gördü. 
     ''Türkiye'nin Sorunları Örsan Öymen Ödülü'' ana dalında ise Prof. 
     Dr. Rona Aybay, Prof. Dr. Ülkü Azrak, Prof. Dr. İbrahim Kaboğlu, Prof. 
     Dr. Fazıl Sağlam, Prof. Dr. Erdoğan Teziç, Prof. Dr. Mete Tuncay ve Prof. Dr. Necmi Yüzbaşıoğlu'ndan oluşan Seçici Kurul, ''Değişim Çağında Hırsızlar Egemenliği'' adlı çalışmasıyla Birol Kovancılar'ı birinciliğe, ''Kamu Yönetiminde ve Siyasette Yeniden Yapılanma'' adlı çalışmasıyla Mehmet Hüseyin Bilgin'i ikinciliğe, ''Devletin Etik Kalite ve Etkinlik ile Buluşması'' adlı çalışmalarıyla Doç. Dr. Namık Kemal Öztürk ile Bayram Coşkun'u da üçüncülüğe seçti. 
     ''Sosyal Bilimler'' ana dalında, Prof. Dr. Aydın Aybay, Prof. Dr. 
     Süheyl Batum, Prof. Dr. Nilüfer Göle, Prof. Dr. Nihal İncioğlu, Prof. 
     Dr. Baskın Oran, Prof. Dr. Ünsal Oskay ve Prof. Dr. Soli Özel'den oluşan Seçici Kurul, ''Türkiye'nin Siyasal ve Toplumsal Değişimi'' adlı eseriyle Mehmet Butakın'ı birinciliğe, ''Cumhuriyet ve Değişim İstekleri'' adlı ortak çalışmalarıyla Kurtuluş Cengiz ile Uğraş Ulaş Tol'u ikinciliğe, ''Geçmişten Geleceğe Cumhuriyet'' adlı çalışmasıyla Tufan Sertlek'i üçüncülüğe değer gördü. 
     ''Ekonomi'' ana dalında ise Rüştü Bozkurt, Prof. Dr. Lale Duruiz, Prof. Dr. İbrahim Kavrakoğlu, Hüsamettin Kavi, Jan Nahum, Agah Uğur ve Osman Ulagay'ın oluşturduğu Seçici Kurul, ''Türkiye'nin Sanayi Sektörünün Rekabet Gücü'' adlı ortak çalışmalarıyla Yrd. Doç. Dr. 
     Gürcan Papatya ve araştırma görevlisi Nurhan Papatya'yı birinci seçti. 
     Kurul, ''Sanayinin Rekabet Gücü'' adlı çalışmasıyla Abdullah Şenyılmaz'ı ikinciliğe, ''Bilişime, İletişime ve İnsana Yatırım Rekabet Gücünü Artırır'' başlıklı yapıtıyla Cevdet Uğuz'u üçüncülüğe değer buldu. 
     ''2001 Milliyet Ödülleri'', Milliyet Gazetesi'nin 52. kuruluş yıldönümünün kutlanacağı 3 Mayıs Cuma günü, Bağcılar'daki Doğan Medya Center'da düzenlenecek törenle sahiplerine verilecek. 
     





</TEXT>
</DOC>
