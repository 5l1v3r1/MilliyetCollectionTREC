<DOC>
<DOCNO> 76787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun04.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'dan İsrail'e çağrı "Filistin topraklarından çekil" 
</HEADLINE>
<TEXT>

     ABD Dışişleri Bakanı Colin Powell, İsrail'den, Filistin topraklarındaki askeri güçlerini ''geciktirmeden'' çekmesini ve bölgeye ziyaretinden önceki günleri, operasyonlarını sürdürmek için kullanmamasını istedi. 
     Powell, Ürdün Dışişleri Bakanı Mervan El Muaşir ile görüşmesinin ardından gazetecilere yaptığı açıklamada, ''Başkan George Bush'un beklentisinin, operasyonların durması ve geri çekilme sürecinin, mümkün olan en erken tarihte ya da geciktirilmeden başlaması yönündedir'' dedi. 
     Bu arada Powell'ın, Ortadoğu turu sırasında Filistin Devlet Başkanı Yaser Arafat ile görüşmeyebileceği bildirildi. 
     Beyaz Saray sözcüsü Ari Fleischer gazetecilere yaptığı açıklamada, Dışişleri Bakanı Powell'ın şu aşamada Arafat ile görüşme planları olmadığını söyledi. 
     Bununla birlikte, Powell'ın bölgede barış için mücadele eden liderlerle görüşmeyi istediğini belirten Fleischer, Arafat'ın, İsrail'e karşı girişilen şiddet eylemlerinin sorumlularına karşı harekete geçmesi gerektiğini, Başkan Bush'un beklentisinin de bu yönde olduğunu sözlerine ekledi. 
     Powell, İsrail ve Filistinlileri barışa yaklaştırma amacıyla 7 Nisan Pazar günü Ortadoğu'ya hareket edecek. 
     






</TEXT>
</DOC>
