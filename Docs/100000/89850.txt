<DOC>
<DOCNO> 89850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/soneko09.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş menüsküs ameliyat oldu, başarılı geçti... 
</HEADLINE>
<TEXT>

     Devlet Bakanı Kemal Derviş'in menüsküs ameliyatının başarıyla gerçekleştirildiği ve sağlık durumunun çok iyi olduğu açıklandı. 
     Ankara Üniversitesi Rektörü Prof. Dr. Nusret Arat, Devlet BakanıKemal Derviş'in bugün Ankara Üniversitesi Tıp Fakültesi İbni Sina Hastanesi'nde bir menüsküs ameliyatı geçirdiğini kaydederek, ''ameliyat başarıyla bitti, kendisinin sağlık durumu çok iyi'' dedi. 
     Rektör Prof Dr. Arat, Bakan Derviş'in ameliyatından sonra yaptığı açıklamada, ameliyatı yapan ekiple birlikte, Bakan Derviş'e ameliyat sonrası ziyaret ettiklerini ifade ederek, ''kendisi de size iyi dileklerini iletmemizi istedi bizden'' diye konuştu. 
     Bakan Derviş'in son derece sağlıklı olduğunu belirten Prof. Dr. Arat, ameliyatın çok kısa sürdüğünü ve bugün öğleden sonraya kadar Bakan Derviş'in hastanede kalacağını söyledi. 
     Akşam saatlerinde evinde istirahata çekilebileceğini belirten Prof. Dr. Arat, Bakan Derviş'in Pazartesi günü de normal mesaisine başlayacağını kaydetti. 
     Prof. Dr. Arat, Bakan Derviş'in arzu etmesi durumunda Pazartesi gününden önce de çalışmalarına başlayabileceğini kaydederek, Bakan Derviş'in şu anda odasında istirahat ettiğini söyledi. 
     
     PROF. DR. BİNNET 
     Ortopedi ve Travmatoloji Anabilim Dalı öğretim üyesi Prof. Dr. Mehmet Binnet de, ameliyatı gerçekleştiren ekipte Anabilim Dalı Başkanı Prof. Dr. Ercan Bergen ve Anestezi ve Rehabilitasyon Anabilim Dalı Başkanı Filiz Tüzüner'in yer aldığını belirterek, bu ekiple Bakan Kemal Derviş'i sabah ameliyata aldıklarını söyledi. 
     Bakan Derviş'in üç haftadır şikayetleri olduğunu bildiklerini ve takip ettiklerini kaydeden Binnet şöyle devam etti 
     ''Kendisi yoğun iş trafiği içersinde ameliyata vakit bulamamıştır, hakikaten özveriyle, sıkıntısı olmasına rağmen çalışmalarını sürdürüyordu, bugün uygun olabileceğini söylemişti, biz de hazırlıklarımızı yapmıştık, ameliyatın teknik olarak, agroskopi diye ifade ettiğimiz kapalı olarak diz kemiğine girilerek oradaki problemin temizlenmesine yönelik oldu, toplam 11 dakika sürdü, problem sağ dizindeydi, bunun dışında şu anda herhangi bir problem yok, genel durumu son derece iyi, konuşuyor, öğleden sonra gelişmelere göre istirahatine devam edecek, belki istirahatine akşamleyin evinde devam edecek. 
     Yarınki programı için de sabahleyin ayağa kaldıracağız, yürüteceğiz, büyük olasılıkla yarın İstanbul'a gidecek, ben de olacağım yanında, Pazartesi günü de görevinin başında olacak.'' 
     
     SORULAR 
     Gazetecilerin sorularını da yanıtlayan Prof. Dr. Binnet, Bakan Derviş'in akşam yürüyebileceğini, ancak, kendilerinin istiharat etmesini uygun gördüklerini söyledi. 
     Prof. Dr. Binnet, ''daha yeni çünkü, anestezi aldı doğaldır, ''spor yaralanması mı'' sorusu üzerine de Binnet, tenis karşılaşması sırasında olduğunu sandıklarını söyledi. Prof. Dr. Binnet, Bakan Derviş'in hastalığının nedenine ilişkin bir başka soru üzerine de şu yanıtı verdi 
     ''Kendisi kort değişikliğinden olduğunu ifade etti, yani birkaç farklı kortta oynamasından...''. 
     ''Bundan sonra oynayabilecek mi sorusu üzerine de, Binnet, Bakan Derviş ile kendi ekipleri adına önümüzdeki haftaya maç aldıklarını belirtti. 
     Anestezinin çeşidine ilişkin soru üzerine de, Filiz Tüzüner sedasyon anasteziyle lokal ve genel anestezi arası bir anestezi türü 
     ameliyatın gerçekleştiğini söyledi. 
     





</TEXT>
</DOC>
