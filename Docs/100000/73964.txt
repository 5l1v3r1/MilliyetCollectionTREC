<DOC>
<DOCNO> 73964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yazar/asik.html </URL>
<DATE> 2002/03/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Amerikan geyiği 
</HEADLINE>
<TEXT>

     11 Eylül ve Afganistan serüveni Amerikan mizahçılarının ağzında nasıl biçimleniyor... Bakın nasıl... 
     
     "Titanic’in batışıyla ilgili soruşturmada bunca yıl sonra nihayet sonuca ulaşıldı... 
     Buna göre Titanic İslamcı köktendinciler tarafından batırıldı. Titanic’in şimdi suyun dibinde yatmakta olduğu yer yakınlarında park etmiş vaziyette küçük bir bot bulundu. Polis botun içinde bir Kuran ve aysberglerin nasıl harekete geçirileceğini anlatan Arapça bir broşür buldu. 
     
     Şikago Havaalanı’nda bir polis, yolculardan birinin çantasında beyaz renkli bir toz buluyor. Ve soruyor 
     - Bu ne .. Şarbon mu 
     - Hayır, eroin.. 
     - Ah, pardon beyefendi... Rahatsız ettiğim için özür dilerim... 
     Buyrun, geçebilirsiniz... 
     
Nasihat...      Şerefle bitirilmesi gereken en asil görevdir hayat bir lokma ekmek için şerefini çiğnetmeye bir anlık eğlence için servetini tüketmeye, bir yalancı mevki için insanları ezip geçmeye, günlük menfaatler için, onurunu terk etmeye, bazı insanlara kızıp tüm insanlara düşman olmaya değmez bilesin 
     ---- 
     Fenerbahçeli okurumuz Bora Bostancı "Haftanın en fanatik ama en esprili pankartı" diye Fener Stadı’nda açılmış şu afişi göndermiş 
     "Roma polisine uzanan eller kırılsın" 
     
Tarihin en çekici ve esrarengiz tarafı, değişen çağlarla birlikte her şeyin tamamen farklılaşması fakat hiçbir şeyin değişmemesidir. 
     Aldoux Huxley 
Emin Başer’in mektubu      RTÜK Üyesi Emin Başer, dün sütunumuzda kendisine yönelttiğimiz sorulara yanıt gönderdi. Sayın Başer, TRT Genel Müdürü Yücel Yener’i doğrudan ilgilendiren oylamanın gizli yapıldığını belirterek kullandığı oyun rengi konusunda kendisinden başka kimsenin bilgi sahibi olamayacağını kaydediyor. Açıklama şöyle sürüyor 
     2- Yazınızda bahsi geçen "İNTEL" şirketi erginlik çağını geçmiş, tahsillerini tamamlayıp iş hayatına atılmış olan çocuklarımın Türk Ticaret Kanunu’na uygun olarak kurdukları bir tüzel kişiliktir. 
     Bu şirket ile hiçbir ilişkim olmadığı gibi ticari faaliyetlerinden de haberdar değilim. Bu nedenle iddia ettiğiniz iki ihale hakkında bu safhada bir fikir beyan edemiyorum. Kaldı ki, bu konunun muhatabı ben değil TRT Genel Müdürlüğü’dür. 
     Ancak şu kadarını belirtmek istiyorum ki ne kendim ne de "İNTEL" şirketi ile ilgili olarak bugüne kadar TRT Genel Müdürü Sayın Yücel Yener ile hiçbir görüşmem olmamıştır. 
     3- Son sorunuza gelince 3984 sayılı kanunun 9’uncu maddesinin siz ve sayın okuyucularınız tarafından doğru değerlendirilmesine yardımcı olmak için, madde metni kanunundaki ifadeleri ile aşağıda dikkatinize sunulmuştur. 
     "Madde 9 Üst Kurul Üyeleri ile 3’ üncü dereceye kadar dahil kan ve sıhri hısımları, özel radyo ve televizyon şirketlerinde, bu şirketlerde doğrudan veya dolaylı ortaklık bağı bulanan şirketlerde ortak ya da yönetici olamazlar Üst Kurul üyeliği süresince resmi veya özel başkaca hiçbir görev alamazlar. Özel veya Kamu yayın kuruluşlarının görev ve yetki alanına giren konularda doğrudan doğruya veya dolayısıyla taraf olamaz ve bu konularda hiçbir menfaat sağlayamazlar, aksine davrananlar görevlerinden çekilmiş sayılırlar." 
     Madde 9’un altı çizili olan satırları Üst Kurul Üyelerinin bizzat kendileri ile ilgili olan yasakları belirtmektedir. Buna göre TRT’de ihale aldığını iddia ettiğiniz "İNTEL" Şirketi ile herhangi bir ilişkim olmadığına göre, "görevimden çekilmem" de söz konusu değildir. 
     
Doğru tespit      "... Kendinizi boş, çaresiz ve yararsız hissediyorsanız kötü... 
     Bu demek oluyor ki, tez elden despot bir yönetimi başınıza efendi olarak getireceksiniz... 
     Akıllı despot bunu bildiği için köleleri arasında yararsızlık ve çaresizlik hissini pekiştirmeye çalışır..." 







Sezen Diyarbakır’da 


Amerikan geyiği 


Cheney’nin gezisi 


Tayyip Erdoğan’ın işi zorlaşıyor 


Kasımpaşa - Çankaya 


Kütahya Dumlupınar Üniversitesi 


Yabancı sermaye hesaplarının yönü 


Cheney yanlış mı anlaşıldı 


Nevruz’da zafer işareti... 


Danıştay, Aktaş’ için harekete geçti 


AKP’de Tayyip istifa sesleri 


İnsanların seslerini duyurması... 


Son imparator 


BDDK'ya ödeme yok, Çörtük 40 ortak 


Şakadan beter okur ve kahramanlara En içten saygılarımla... 


İngiltere’ye gidemeyen de, giden de dertli 


</TEXT>
</DOC>
