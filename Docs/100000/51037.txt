<DOC>
<DOCNO> 51037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/spo07.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent-Hakan gerçeği 
</HEADLINE>
<TEXT>

Sakatlıkları geçmeden Milli Takım’a çağrıldığı iddia edilen iki yıldızın kadro açıklanmadan Şenol Güneş ile görüştüğü ve "İyiyiz" dedikleri öğrenildi 
     GALATASARAY Teknik Direktörü Lucescu, her fırsatta Bülent Korkmaz ve Hakan Ünsal’ı milli takıma aldığı için meslektaşı Şenol Güneş’i eleştirirken gerçek ortaya çıktı. Milli Takım menajeri Can Çobanoğlu dün yaptığı açıklamada "Biz durup dururken onları almadık. Davet göndermeden önce ikisiyle görüştük. Bize iyi olduklarını ve kampa katılabileceklerini söylediler" diye konuştu. 
     LUCESCU ise iki oyuncusunun milli takımdan yapılan davete olumlu yanıt vermelerine ve bu konuda kendisine herhangi bir fikir sormamalarına bir hayli sinirlendi. Rumen çalıştırıcı ayrıca yönetimden Hasan Şaş ve Arif’in, Bursaspor maçının cuma günü oynanması için Futbol Federasyonu’nu telefonla aradıkları iddialarının araştırılmasını istedi. 
     



 SPOR 



























</TEXT>
</DOC>
