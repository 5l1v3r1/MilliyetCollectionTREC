<DOC>
<DOCNO> 77186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur12.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da yabancı uyruklu kadınları fuhuşa yönlendirenler yakalandı 
</HEADLINE>
<TEXT>

     Bodrum'da, yabancı uyruklu kadınları ''fuhuşa teşvik ettikleri'' iddiasıyla 5 kişi yakalandı. 
     Muğla Jandarma Komutanlığı'ndan alınan bilgiye göre, Bodrum'da Turgutreis Jandarma Karakolu'na başvuran Romanya uyruklu Mihaele Rotaure, Akyarlar Köyü'nde oturan 5 kişinin, kendisiyle beraber 5 arkadaşını ''zorla alıkoyduklarını ve erkeklere para karşılığı pazarladıklarını'' iddia etti. 
     Bodrum Cumhuriyet Başsavcılığı'nın talimatıyla operasyon düzenleyen jandarma ekipleri, Tansuğ Alper 31 , Arif Güven 31 , Ahmet Şimşek 24 , Cemal Aktaş 37 ve Sami Polat'ı 23 , yakalayarak gözaltına aldı. 
     Bu kişilerin oturdukları evde, zorla alıkonuldukları bildirilen 2 Moldova ve 3 Romanya uyruklu kadın da bulunarak, ifadelerine başvurulmak üzere gözaltına alındılar. 
     Yetkililer, sanıkların ''Fuhuşa teşvik ve kadın ticaret yapmak'' suçlamasıyla adliyeye sevk edileceklerini belirttiler. 
     






</TEXT>
</DOC>
