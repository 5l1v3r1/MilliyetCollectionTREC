<DOC>
<DOCNO> 56266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/spor/spo02.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli değişmiyor 
</HEADLINE>
<TEXT>

Fenerbahçe’nin hocası, bu tip yenilgilerle yara almayacaklarını söyledi, "Ligin sonu geçen yıldan farklı olmayacak" diye konuştu 
     FENERBAHÇE Teknik Direktörü Denizli, Trabzonspor yenilgisine rağmen yine umut dağıttı, "Ligin sonu geçen yıldan farklı olmayacak" dedi. Tecrübeli hoca, maçtan sonra yaptığı açıklamada, "İki yıldır Trabzon’u da kendimizi de aşamıyoruz. Girdiğimiz gol pozisyonlarını değerlendirmemiz gerekiyor. İki haftadır aynı şekilde kaybediyoruz. Bu duruma elbette üzülüyoruz" diye konuştu. 
     İKİNCİ yarı sakatların iyileşmesi ile daha iyi olacaklarını iddia eden Denizli, "Şartlar ne olursa olsun, ben görevimi yapıyorum. Önemli olan camianın, kulübün benim için ne düşündüğü. Bu tip yenilgilerle yara almayız. Bunları aşarız. Her futbolcu görevini layıkı ile yapıyor. Sırası geleni oynatırız. Zaman zaman başka oyuncularla oyuna başlarız. Bunlar normal şeyler" ifadelerini kullandı. 
     
     Yıldırım’ın isyanı 
     FENERBAHÇE Başkanı, maç boyunca tribünlerin kendisine küfür etmesine tepki gösterdi, "Bir daha Trabzon’a gitmem" dedi. Aziz Yıldırım, Abdullah’a edilen küfürlere de üzüldüğünü kaydetti, "Bir kere de dönüp tribünlere en ufak bir harekette bulunmadı. Abdullah adam gibi adamdır" diye konuştu. 
     TRABZONLULAR’IN Fenerbahçe’ye daha hoşgörülü yaklaşması gerektiğini sözlerine ekleyen Başkan Yıldırım, "Neden böyle davranıyorlar, anlamıyorum" yorumunu yaptı. Maçtan sonra soyunma odasına da giden Fenerbahçe Başkanı, futbolcularla görüştü ve bundan sonra daha fazla çaba gösterip başarılı olmalarını istedi. 
     
Rüştü’den 2. dalya      FENERBAHÇE’NİN milli kalecisi, Trabzonspor önünde Sarı - Lacivertli formayla 200. maçına çıktı. Rüştü böylece, Fenerbahçe’de bu kadar çok maç oynayan ilk file bekçisi oldu. Ünlü kaleci, "Bu benim için büyük bir onur. Hedefim Fenerbahçe’de yeni rekorlara imza atmak" dedi. 
     



 SPOR 


























</TEXT>
</DOC>
