<DOC>
<DOCNO> 78942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur11.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Azeri kadına sevgilisinin yanında tecavüz ettiler... 
</HEADLINE>
<TEXT>

     Antalya'nın Finike İlçesi'nde, Azeri bir kadına tecavüz ettikleri ve eyleme yardımcı oldukları gerekçesiyle gözaltına alınan 5 kişi tutuklandı. 
     Yanında erkek arkadaşıyla Finike'nin Hasyurt Beldesi'ndeki Pınarbaşı Mahallesi'nde bir gazinoya giden Azerbaycanlı Ketevan Chaghanidze 36 , jandarmaya başvurarak, gazino sahibinin oğlu ve bazı arkadaşlarının tecavüzüne uğradığını iddia etti. 
     Chaghanidze, jandarmadaki ifadesinde, gazinodaki eğlenceye diskoda devam ettikleri sırada, Gökhan Aluç'un, yanındaki erkek arkadaşını tehdit ederek, kendisini zorla gazinonun odasına çıkardığını ve burada tecavüz ettiğini öne sürdü. 
     Chaghanidze, olay sırasında Gökhan Aluç'un yanında bulunan 4 kişinin de eyleme katıldıklarını öne sürürek, 5 kişi hakkında şikayette bulundu. 
     Olayla ilgili soruşturma başlatan jandarma ekipleri düzenledikleri operasyonla Gökhan Aluç ve gazinonun garsonu Halis Özüdoğru ile eylem sırasında yanlarında bulunduğu bildirilen Erkan Nehir, Bekir Sesli ve Adnan Coşar'ı gözaltına aldılar. 
     Sanıklar, jandarmadaki sorgulamalarının ardından sevk edildikleri mahkemece tutuklandılar. 
     





</TEXT>
</DOC>
