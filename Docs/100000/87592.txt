<DOC>
<DOCNO> 87592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/magazin/mag01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nostalji kraliçesi Kebapçı Sait’le... 
</HEADLINE>
<TEXT>

Muazzez Ersoy, ünlü bir kebap lokantasının sahibi Sait Helvacı’yla büyük aşk yaşıyor... 
     ALİ EYÜBOĞLU YAŞAR ÇAKMAK 

     İŞTE nostalji kraliçesi Muazzez Ersoy’un yeni aşkı... Batmanlı işadamı Metin Güneş’le 13 yıl süren beraberliğini 2000’de bitirdikten bir yıl sonra İsmet Özhan’la evlenen, 4 ay sonra da boşanan Ersoy, bu kez gönlünü bir kebapçıya kaptırdı. Sanatçı Osmanbey’deki Kebapçım Sait’in sahibi Sait Helvacı ile aşk yaşıyor. Taraflar bu sürpriz aşk hakkında ser verip, sır vermiyor. 
     
     Hem de yapımcı 
     ERSOY’UN yeni sevgilisi de magazin dünyasına yabancı değil. 42 yaşındaki Helvacı, kebapçılığın yanı sıra "Urfa Sıra Geceleri"nin ünlü ismi Kazancı Bedih ile pek çok Urfalı yerel sanatçının yapımcısı. Sait Helvacı’yla Osmanbey’deki ofisinde konuştuk... 5 ve 6 yaşlarındaki kızlarının fotoğraflarını masasının başköşesinde tutan Helvacı, 3 saate yakın sohbetimiz sonunda Muazzez Ersoy’la ilişkisini doğruladı ancak "Şu aşamada daha fazlasını konuşmak bana yakışmaz" demeyi de ihmal etmedi. 
     



 MAGAZİN 














</TEXT>
</DOC>
