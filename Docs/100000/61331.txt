<DOC>
<DOCNO> 61331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/spor/spo04.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon bol kepçe 
</HEADLINE>
<TEXT>

Bordo-Mavili ekip, Antalya’daki ilk maçında Bulgar Slavia Sofya ile berabere kaldı. İlk yarıda defans hataları göze battı, ikinci devrede biraz toparlandı 
     Anderson beğenilmedi 
     ANTALYA kampında altıncı gününü geride bırakan Trabzonspor, ilk hazırlık maçında Bulgar Slavia Sofya karşısında sınıfı geçemedi. İlk yarıda defansta çok hata yapan Karadeniz ekibi, kalesinde Gcergiyev’in peş peşe iki golünü gördü. Hami’nin penaltısıyla rakibine cevap veren Trabzon, ikinci devrede silkindi. Da Silva eşitliği sağladı, üç dakika sonra Corav yine konuk ekibi öne geçirdi. Son sözü Sommers söyledi. Denenen Anderson zayıf kaldı ve göz doldurmadı. 
     
     Maçın karnesi 
     MEHMET TAN 

     HAKEMLER Adnan Şeker, Mustafa Öğretmenoğlu, Utku Yükselbaba 
     TRABZONSPOR Metin 4 Bülent Dk.46 5 - Cem 4 Gökhan Dk.46 5 , Mehmet 5 , Macit 4 Güngör Dk.46 5 - Gökdeniz 7 , Aurelio 5 , Hasan 4 Jarro Dk.46 5 , Erman 6 , Anderson 3 Somers Dk.46 7 - Zafer 4 Da Silva Dk.46 7 , Hami 7 
     SLAVİA SOFYA Geopgiev 4 - Gaspodinov 6 , Vacev 6 , Petkov 6 - Corav 7 , Mutafof 6 , İvanoviç 5 , Çukiç 4 Tamkov Dk.60 5 , Nikolov 5 - Gcorgiyev 7 Kostatinov Dk.68 4 , Viadimirov 7 
     GOLLER Gcergiyev Dk.19 - 21 , Hami Dk.33 - Pen. , Da Silva Dk.55 , Corav Dk.58 , Somers Dk.64 
     
     Briegel övdü 
     BORDO - Mavili ekibin teknik patronu, "Futbolcularım insanüstü bir çalışma ve disiplin örneği sergiliyor" dedi. Alman hoca, Antalya kampındaki çalışmaların çok iyi gittiğini kaydetti ve "Bu tempoya göğüs gerdikleri ve özveriyle çalıştıkları için oyuncularımı kutluyorum. Buna herkes dayanamaz. Kendilerine minnettarım" diye konuştu. Bu arada futbolculara 15 Ocak’a kadar 400 milyar liralık ödeme yapılacağı açıklandı. İyileşen Patrick de kampa katıldı. 
     



 SPOR 
























</TEXT>
</DOC>
