<DOC>
<DOCNO> 65178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun13.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İran dini lideri "Bush kana susamış" 
</HEADLINE>
<TEXT>

     İran'ın dini lideri Ali Hamaney, ABD Başkanı George Bush'u ''kana susamış adam''a benzetti. 
     Tahran'da düzenlenen Filistin konulu uluslararası konferansa katılanları kabul ederken konuşan Hamaney, İran'ı terör ihraç etmekle suçlayan Amerikan başkanı için ''Bush, kana susamış bir adamın üslübuna sahip. Bütün halkları ve ülkeleri iblislikle suçlayıp tehdit ediyor'' dedi. 
     Hamaney, ''Oysa halk düşmanı rejimleri asıl destekleyen Amerikalılar... ABD en öldürücü silahları satıyor, halkların zenginliklerini yağmalıyor'' diye konuştu. 
     Dini lider, ''dünyanın en büyük şeytanının nefret ve öfkesini çekmekten'' gurur duyduklarını söyledi. 
     Bush, Birlik konuşmasında Irak, İran ve Kuzey Kore'yi ''şer ekseni'' olarak nitelemiş, İran'ı terör ihraç etmekle suçlamıştı. 
     






</TEXT>
</DOC>
