<DOC>
<DOCNO> 97670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/gureli.html </URL>
<DATE> 2002/07/24/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Krizle gelen fırsat. Ama .. 
</HEADLINE>
<TEXT>

     Meşhur laftır ya her kriz bir fırsatı da beraberinde getirir, derler. DSP’de patlayan krizin yeni bir fırsat yaratacağını umanlar var. 
     Yaratabilirdi de. Oysa yeni bir fırsat yerine yeni neresi nasıl yeniyse bir oluşum doğurdu. 
     Aslında son üç yılın sorumluluğuna ortak olan günahkarların sezaryenle dünyaya getirdiği bu oluşum, her şeye rağmen, bir fırsat yaratabilirdi. Ama bu fırsatın da kaçırılmakta olduğu yolundaki görüşler yaygınlaşıyor. Bizim çevremizden vapurlardan, otobüslerden ne yapalım, herkesin çevresi kendine göre aldığımız izlenimlerle durumu özetlemeye çalışalım. 
     Bu oluşumun başında Kemal Derviş ile İsmail Cem olsaydı, umut verici bir fırsata dönüşebilirdi. Amma ve lakin, özel becerisi cümle alemce malum, Bizans geleneğinin klasik "ikinci adam"ının İsmail Cem’in yanında "Büyük Başkan"olarak yer alması, "Yeni Türkiye"nin şansını daha ilk adımda zayıflatıyor. Sadece partinin partiden bol ne var şansını kırsa neyse, gerçek yeni Türkiye’nin bir fırsatı daha kaçırma riskini artırıyor. 
     Türkiye’nin asıl aradığı ne, biliyor musunuz 
     "Makul çoğunluk" ya da "çağdaş çoğunluk" adına pompalandığı gibi, huzur ve istikrar değil, bunlardan önce "güvenödir, güven Çünkü, güven sağlanırsa huzur ve istikrar zaten gelir. 
     Güveni sağlamak ise, ilkeli ve tutarlı davranmakla olur. 
     Önce İsmail Cem "İkinci adam" klasiğini yanına almakla darbe yedi. Tabansız Cem’in "Büyük Başkan"ın tabanını hesap ederek böyle yapmış olması mümkündür. Eğer Cem "Büyük Başkan"ın "patronajlığında" etrafına üşüşenlerin sayısına tamah etmeseydi, bugün gördüğü destek katlanır ve ilk seçimde de "patronajcılar"ın en az üç katı milletvekili çıkarabilirdi. 
     Sonra Kemal Derviş O değil miydi, siyaset ekonomiden elini çekmeli diyen Peki, on parmağında on marifetle siyasetin içinde ekonomik işler çevirenlerin arasında işi ne 
     Halkın ilkeli, güvenilir insana ihtiyaç duyduğu, kamuoyu yoklamalarında Cumhurbaşkanı Sezer’e ve Kemal Derviş’e verdiği oylardan belli değil mi 
     Neyse ki, Derviş şimdilik tutarlı davranma arayışı içinde görülüyor. 
     
Bir söz      "Gazetecilik dünyanın en güzel mesleği severek ve adam gibi yapmak şartıyla." İmza Metin Toker. 
     Nur içinde yat "adam" gazeteci. 
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
