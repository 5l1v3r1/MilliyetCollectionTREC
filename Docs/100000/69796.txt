<DOC>
<DOCNO> 69796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun19.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu "Türkiye Kıbrıslı Türkleri AB'de görmek istiyor mu " 
</HEADLINE>
<TEXT>

     Yunanistan Dışişleri Bakanı Yorrgo Papanreu, Türkiye'nin ''Kıbrıslı Türkleri AB'de görmek isteyip istemediğine karar vermesi gerektiğini'' söyledi. 
     Papandreu, Atina'yı ziyaret eden Kıbrıs Rum Yönetimi Parlamentosu Savunma Komisyonu üyeleri ile tarafların ilk tur Kıbrıs görüşmelerinin somut bir sonuç vermediği noktasında hemfikir oldukları bildirilen görüşmeden sonra gazetecilere açıklama yaptı. 
     Atina ve Rum Yönetimi'nin net bir biçimde siyasi iradelerini ortaya koyduklarını savunan Papandreu, içinde bulunulan dönemin ilerleme sağlanabilmesi için tarihi önem taşıdığını belirtti. 
     Papandreu, Ankara'nın tavrının AB tarafından sürekli izlendiğini ve bunun Türkiye'nin AB perspektifini etkilediğini söyledi. 
     Komisyon Başkanı Yanakis Omiru ise BM Güvenlik Konseyi ve AB'nin ''Eğer doğu Akdeniz'deki güvenlik ile ilgileniyorlarsa'' Ankara'ya işbirliği yapması için baskı uygulamaları gerektiği mesajının gönderilmesi gerektiğini savundu. 
     Rum tarafının 2. tur görüşmelere ilk turda sergilediği iradeyle katılacağını da kaydeden Omiru, sorun çözülmediği takdirde Rum Kesimi'nin Helsinki zirvesi kararları çerçevesinde AB üyeliğinin gerçekleşeceğini de savundu. 
     






</TEXT>
</DOC>
