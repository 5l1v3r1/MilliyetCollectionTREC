<DOC>
<DOCNO> 99413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo03.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Ünlü, stadı yürüyerek terk etti... 
</HEADLINE>
<TEXT>

     Galatasaray'ın Olympiakos ile yaptığı hazırlık maçının ardından ilginç görüntüler yaşandı. 
     Maçın oynandığı Atatürk Olimpiyat Stadı'ndan TEM Yolu'na doğru binlerce araç trafiği kilitlerken, maçı izleyen Spordan Sorumlu Devlet Bakanı Fikret Ünlü, sıkışan trafik nedeniyle duran aracından inerek, yürüyerek stadı terk etti. 
     Galatasaray ve Olympiakos takımları da maçtan 1.5 saat sonra birlikte stattan ayrıldı. Ancak iki takım da trafiğe takılmaktan kurtulamadı. 
     Bu arada bazı taraftarlar, Bakan Ünlü'nün yürüyüşü sırasında, ''Böyle tesiste olimpiyat mı olur, rezalet'' diyerek tepkilerini dile getirdiler. 
     





</TEXT>
</DOC>
