<DOC>
<DOCNO> 60207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo02.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerem Tunceri "Milli takımın oyun kurucu sorunu yok" 
</HEADLINE>
<TEXT>

     A Milli Basketbol Takımı ve Efes Pilsen'in genç oyun kurucusu Kerem Tunçeri, 2002 yılından umutlu olduğunu söyledi. 
     Kerem, 2001 yılının kendisi için pek parlak geçmediğini belirterek, "Çok ağır bir sakatlık geçirdim. ABD'de ameliyat oldum. Şimdi ayağımda çivi var. Avrupa Şampiyonası'nda ikinci olduk ama benim açımdan şampiyona iyi geçmedi. Formsuzdum, iyi oynamadım" diye konuştu. 
     Fransa'daki Avrupa Şampiyonası'nda daha iyi oynadığını kaydeden Kerem, "Ancak oradaki takımla 2001'deki takım arasında fark var. Şimdi takımda çok atıcı bulunuyor. Oyun kurucunun işi takımı iyi idare etmektir. Sen eğer oyuncuları iyi yerde topla buluşturup, iyi asist yaparsan görevinin yüzde 75'ini yapmış olursun" dedi. 
     Kerem, Avrupa ikincisi olan milli takımın önünde şimdi Dünya Şampiyonası'nın bulunduğunu, kendisinin bu şampiyonada daha iyi olacağını ileri sürdü. 
     "Avrupa ikincisi olmak zor, onu korumak daha zordur" diyen Kerem Tunçeri, "İyi ve genç bir takımız. 33. Avrupa Şampiyonası grup elemelerinde sakatlıklar ve Hidayet'in ABD'de olması nedeniyle takım haline gelemesek de biz yine yaz dönemini iyi geçirip, Dünya Şampiyonası'nda en iyi dereceyi alacağız. Orhun bıraktı ama bence milli takımda oyun kurucu sorunu yok. Ağabeyim Kemal Tunçeri, Tutku, Hakan Köseoğlu gibi oyun kurucular var." 
     






</TEXT>
</DOC>
