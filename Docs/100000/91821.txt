<DOC>
<DOCNO> 91821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur03.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de 40'ın üstündeki erkeklerin 64'ü sertleşemiyor... 
</HEADLINE>
<TEXT>

     Türkiye'de, 40 yaş üstündeki erkeklerin yüzde 64'ünün cinsel ilişkide sertleşme sorunu yaşadığı bildirildi. 
     Dicle Üniversitesi D.Ü Tıp Fakültesi Üroloji Bölüm Başkanı Prof. Dr. Kamuran Bircan, erkeklerde cinsel sağlığın, genel sağlığın bir parçası olduğunun ancak bu konunun çoğunlukla gözardı edildiğini belirtti. 
     Cinsel sağlık sorunu olan erkeklerin pek çoğunun cinsel sorunlarını tek başlarına çözmeye çalıştıklarını ifade eden Prof. Dr. Bircan, erkeklerdeki önemli cinsel sorunlardan birinin sertleşme olduğunu söyledi. 
     Prof. Dr. Bircan, sertleşme sorunu olan erkeklerin bu sorun nedeniyle yeterli düzeyde cinsel performans sağlayamadığını anlatarak, sigara ve alkol kullanımı ile şişmanlık, şeker, kalp ve tansiyon hastalıklarının sertleşme soruna neden olduğunu kaydetti. 
     Yapılan araştırmalarda 40 yaş üstündeki erkeklerde sertleşme sorunun ABD'de yüzde 52, Türkiye'de ise yüzde 64 olduğunu bildiren Prof. Dr. Bircan, ''Türkiye'de cinsellik halen bir tabu. Birçok erkek cinsel sorunlarını konuşmaktan rahatsızlık duyuyor. Cinsel sorunlardan kaçmak çözüm değildir'' dedi. 
     Sertleşme sorununun genellikle dolaşım veya sinir sistemine ait fiziksel bozukluklardan dolayı meydana gelen tıbbi bir durum olduğunu ve erkeklerin bunu kendi başına çözmeye çalışmalarının sorunu ortadan kaldırmayacağını kaydeden Prof. Dr. Bircan, en iyi çözümün doktor tarafından önerilen tıbbi tedaviler olduğunu anlattı. 
     Prof.Dr. Bircan, sertleşme sorunu olan erkeklerin mutlaka doktora başvurması gerektiğini vurgulayarak, ''Hemen hemen tüm sertleşme sorunları tedavi edilebilir. Bütün tedavilerin kendine özgü üstünlükleri ve riskleri vardır. Kişinin rahatsızlık düzeyine göre tedavi uygulanır. Tedaviden sonra kişinin cinsel sağlığı iyileşir ve kendine olan güveni yeniden kazanır'' dedi. 
     





</TEXT>
</DOC>
