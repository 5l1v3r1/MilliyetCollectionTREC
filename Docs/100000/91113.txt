<DOC>
<DOCNO> 91113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy08.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İçel, oybirliğiyle Mersin’ oldu 
</HEADLINE>
<TEXT>

     ANKARA Milliyet 

     TBMM Genel Kurulu’nda İçel’in adının Mersin olarak değiştirilmesini öngören ve İçel milletvekillerinin imzasını taşıyan öneri, oybirliğiyle yasalaştı. İçel Milletvekili İçişleri Bakanı Rüştü Kazım Yücelen, değişikliğin bölge milletvekilleri ve Mersinlilerin ortak arzusu olduğunu belirterek, teşekkür etti. DSP’li Akif Serin ise, "Bu yasayla çift isimli olmaktan kurtulduk, darısı diğer çift isimli Hatay-Antakya, Kocaeli-İzmit, Adapazarı- Sakarya’ nın başına. İçel adı ilimizin ekonomik ve ticaret hacmi ile tanıtımı açısından sıkıntı yaratıyordu" dedi. 
     Türkiye-AB arasında topluluk programlarına katılım hakkında çerçeve anlaşmanın onaylanmasını uygun bulan ve Milli Savunma Bakanlığı ile kara, deniz ve hava kuvvetleri komutanlıklarına bağlı döner sermaye kuruluşlarının sermayesinin 500 milyardan 5 trilyona çıkarılmasını öngören tasarılar da yasalaştı. 
     



 SİYASET 


















</TEXT>
</DOC>
