<DOC>
<DOCNO> 56907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/ekonomi/eko09.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Koçbank, ilk Migros Şubesi’ni açtı 
</HEADLINE>
<TEXT>

     EKONOMİ SERVİSİ 

     Koçbank’ın, Migroslarda açmayı planladığı şubelerden ilki Migros Bahçeşehir mağazasında açıldı. Koçbank Genel Müdürü Halil Ergür, bu hafta içinde Maslak ve Caddebostan mağazalarında iki şube daha açacaklarını belirterek, "Bu şubelerimizi, önümüzdeki yıl içinde 20 ilave şube ile 23’e çıkartacağız" dedi. Ergür, daha sonraki hedeflerinin ise 50 Migros mağazasında bu tür hizmetleri vermek olduğunu söyledi. 
     Migros Genel Müdürü Oktay Irsıdar da bu hizmetten müşterilerin kazançlı çıkacağını belirtti.Yılsonunu projelere uygun şekilde kapatacaklarını, k r ve ciro programının tutacağını kaydeden Irsıdar, geçen yıla oranla Migros’un Türk Lirası bazında yaklaşık yüzde 45 satış artışı sağladığını, yurtiçi satışların 870 trilyon liraya ulaştığını bildirdi. 
     Irsıdar, 2002’de sektörün 2001 yılından daha canlı geçebileceğini belirterek, şunları kaydetti 
     "Satın alma gücünün azalmasından dolayı gıda kısıntısı söz konusuydu. 2002’nin ilk altı ayında hareket olur ama ikinci altı ayda daha kuvvetli bir hareket olur. 2003 sonrasında çok daha ciddi bir hareket bekliyorum." 
     



 EKONOMİ 


















</TEXT>
</DOC>
