<DOC>
<DOCNO> 90257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo05.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampta huzur operasyonu 
</HEADLINE>
<TEXT>

Federasyon Başkanı Ulusoy ile yöneticiler takımın moralini yüksek tutmak için yoğun çaba harcıyorlar 
     Seferberlik başladı 
     JAPONYA maçı öncesi A Milli Takım’ın rahat ve huzurlu çalışması için kampta adeta seferberlik ilan edildi. Teknik Direktör Şenol Güneş’in dışında Futbol Federasyonu Başkanı Haluk Ulusoy ile yöneticiler, oyuncuları bir an bile yalnız bırakmıyor, sürekli moral aşılıyorlar. Ay - Yıldızlı futbolcuların sorunları ile tek tek ilgilenen Ulusoy, herhangi bir sorun olmaması için yoğun çaba gösteriyor. 
     
     Görevliler alarmda 
     ÖZELLİKLE Japonya’ya gelirken tehlikeli bir uçak yolculuğu geçiren ve h l bu şoku üzerinden atamayan Milli Takım oyuncularına adeta terapi uygulanırken, yöneticiler gerekli motivasyonun sağlanması için birbirleriyle yarışıyorlar. Teknik Direktör Şenol Güneş futbolcuların kampta rahat edebilmesi amacıyla tüm oteli 24 saat alarma geçirdi. Görevliler takımın en küçük istediğini bile anında yerine getiriyor. 
     
Sambacılar’a büyük jest      SPORDAN Sorumlu Devlet Bakanı Fikret Ünlü, FIFA’ya başvurarak, Brezilya Milli Takımı’na fair - play ödülü verilmesini önerdi. Ünlü, Sambacılar’ın Kosta Rika maçında as futbolcularını sahaya sürerek, kıran kırana mücadele ettiğini, hatta oyuncularının sakatlanma olasılığını da düşünmeden belki de final maçını da riske sokarak kişilikli futboluyla her türlü takdiri kazandığını vurguladı. 
     



 SPOR 
































</TEXT>
</DOC>
