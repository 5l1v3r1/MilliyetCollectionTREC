<DOC>
<DOCNO> 95593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/guncel/gun08.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişçiye uzmanlık unvanı şart mı 
</HEADLINE>
<TEXT>

ÇAPRAZ ATEŞ 
     ASLI ÖKTENER İstanbul 

     Sağlık Bakanlığı’nca hazırlanan Tıpta Uzmanlık Tüzüğü’ne göre uzmanlık unvanı olmayan diş hekimlerini, cerrahi, diş düzeltme, çocuk dişleri, diş eti ve protez tedavileri yapamayacaklar. Bu karar tartışmaları da beraberinde getirdi. Uzmanlık unvanı olmayan diş hekimlerinin bu tedavileri yapmasının sakıncası var mı Diş hekimlerinin uzmanlık unvanı şart mı Görüşler şöyle 
     
     Prof. Dr. Onur Şengün Diş Hekimleri Başkanı 
Hukuka aykırı      Tıpta Uzmanlık Tüzüğü’nün 4. maddesinde Uzman olmayanlar uzmanlıkla ilgili tıbbi girişimlerde bulunamazlar’ diyor. Diş hekimliğinde de 5 dalı uzmanlık yapmış durumda. Bu hemen tüm dalları kapsıyor. Geriye sadece tedavi dediğimiz diş dolgusu, hasta muayenesi kalıyor sonra da uzmana sevk etmek. Bu madde diş hekimlerinin hemen tüm çalışma alanlarını kısıtlamakta ve hukuka aykırıdır. Tüzükle diş hekimleri hiçbir şey yapamaz duruma gelmiştir. Türkiye’de birliğe kayıtlı 17 bin, toplam 20 bin diş hekimi var. Bu hekimler 5 yıl okumuşlar, uzmanlık için üzerine 4 yıl daha okumaları, ülke kaynaklarını boşa harcamaktan öteye gitmez. Ülkenin parasına yazık. Diş hekimleri 5 yıl boyunca bu işin eğitimini zaten almışlar, neden bildikleri şeyi 4 yıldır daha tekrar etsinler Bu sadece zaman kaybıdır. 
     
     Prof. Dr. Taner Yücel Diş Hekimi 
Kaynak israfıdır      Diş hekimliğindeki uzmanlık olayını biz Avrupa Birliği normları doğrultusunda düşünüyoruz. Orada uzmanlık iki dalda telle diş düzeltme ve çene cerrahisinde. Bu esaslardan uzaklaşılmaması gerektiğini düşünüyorum. Diş hekimlerinin 5 senelik eğitimleri sonucunda aldıkları diploma ağız içinde ve çevresinde her türlü cerrahi ve tedavi işlemlerini yapabilecek düzeyde. Bu nedenle kısıtlı olan ülke olanaklarının gerek ekonomik gerek insan kaynağı açısından israf edilmemesi gerektiğini düşünüyorum. Uzmanlık hem çok pahalı hem de h li hazırda Türkiye genelindeki diş hekimliği uygulamalarını ters yüz edecek ve çok olumsuzluklar yaratacak bir durum. Tıpta uzmanlığın getirdiği sorunları diş hekimliği mesleğine getirmenin hiçbir yararı olmadığı düşüncesindeyim. Bunun yerine hekimlerin 5 yıllık eğitimlerinden sonra onların yetkinleşme programları içinde uzmanlaşmalarını sağlamak l zım. 
     
     Muharrem Barut Diş Hekimi 
Hasta için faydalı      Diş hekimliğinde cerrahi ve ortodonti asıl uzmanlık olarak kabul ediliyor. Onun dışındakiler uzmanlık kabul edilmiyor. Bana göre tüzükle alınan karar doğrudur. Uzmanlık hasta sağlığı açısından çok önemlidir. Örneğin bir çocuğun diş tedavisi sırasında diş hekiminin onun psikolojisinden anlaması ve rahatlatması gerekir. Bu üç konuda fakültede uzmanlık eğitimi alan ancak mevcut yönetmelikte almadığı için uzman olarak adlandırılmayan hekimlerimiz var. Burada gözardı edilen bir emek var. Çünkü onlar normal bir pratisyene göre daha iyiler. Bu tüzük onların da hakkı olan uzmanlık sıfatını almalarını sağlayacak. Bir hekimin özel bir alanda eğitim alması gerektiğine inanıyorum. 
     
     Orhan Arıoğul Tabip Odası eski Başkanı 
Tabii ki güzel bir şey      Bu tüzükle diş hekimliğindeki mevzuat büyük ölçüde tıptakine benzetilmeye çalışılmış. Pratisyen hekimlerin bilgileri bazen yetersiz kalır ve konunun uzmanlarına ihtiyaç duyulur. Bu noktada uzman doktorlar devreye girer. Bu tüzük bir yerde dünyadaki genel eğilime uygun olarak düzenlenmiştir. Hasta açısından baktığınızda ise bir insanın o dalın en yetkin bilgilerine sahip kişi tarafından tedavi edilmesi tabii ki güzel. 
     
     Alp Benan Çevik Protez uzmanı 
Uygulaması zor      Özellikle protez ve dişeti hastalıkları alanında uzmanlık şartı getirilmesi iyi bir gelişme ancak bunu uygulaması zor gibi görünüyor. Çünkü fakülteden yüz kişi mezun oluyorsa, bunların 5 - 6’sı uzmanlık kadrosuna alınabiliyor. Bu soruna nasıl çare bulacaklar Bazı branşlar her diş hekimi tarafından yapılabilir. Ancak uzmanlık isteyen özel alanlar da vardır protez, dişeti hastalıkları gibi. Artık bu alanlarda uzman hekimlere ihtiyaç var. 
     



 GÜNCEL 





















</TEXT>
</DOC>
