<DOC>
<DOCNO> 67381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/spor/spo15.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Olympiakos’ta Terim sesleri      Ruli Davranoğlu - Atina 

     YUNANİSTAN Ligi’nde son beş yılın şampiyonu Olympiakos’un üst üste aldığı kötü sonuçlar sonrası, teknik direktörlük için Fatih Terim’in ismi geçmeye başladı. Ora Sport gazetesi, son maçında Erol Bulut’un takımı Panionios’a 3 - 1 yenilerek, dördüncü sıraya inen Olympiakos’un yeni hoca arayışlarına hız verdiğini ve hedefleri arasında Fatih Terim’in de bulunduğunu yazdı. 
     
Hakan’ın gururu      İTALYA’NIN en yüksek tirajlı spor gazetesi La Gazzetta dello Sport, Parma’da Marco Di Vaio’nun Lazio’ya attığı golü haftanın golü olarak seçti. Gazete, Hakan Şükür’ün pası ile gol atan Di Vaio için "Artık asist veren Şükür’ü var" ifadesini kullandı. 
     
Pes doğrusu      OSMANİYE’NİN Düziçi İlçesi’ndeki, stadı çevreleyen telleri çaldılar. Emniyet Müdürlüğü yetkililerinden alınan bilgiye göre, İrfanlı Mahallesi’ndeki stadın, 2 metre genişliğinde ve 100 metre uzunluğundaki çevre duvar telleri, kimliği henüz belirlenemeyen kişi veya kişilerce çalındı. 
     
Bayanlar kapıştı      TÜRKİYE Bayanlar Boks Şampiyonası Niğde’de başladı. Çeşitli bölgelerden 150’ye yakın bayan sporcunun katıldığı şampiyonanın ilk gününde 4 sıklette 8 maç yapıldı. 42 kiloda Fatma Solmaz, İlkay Çalışkan’ı, Aslı Belgin Nurdan Okan’ı, 51 kiloda Aslı Aslan, Hatice Ceran’ı, Hasibe Özer Filiz Üçdal’ı, 54 kiloda Ferah Çuhadar, Tuğba Dağlı’yı, Melek Koçak Aslı Gündüz’ü, Süreyya Kaya Ayşe Yavuz’u, 67 kiloda da Mehtap Bakış, Nurhayat Hiçyakmazer’i yenerek ikinci tura yükseldi. 
     
Futbol zirvede      GENÇLİK ve Spor İstanbul İl Müdürlüğü verilerine göre, İstanbul’da 37 branşta toplam 107 bin 47 lisanslı amatör sporcu bulunuyor. Futbol, her zaman olduğu gibi en revaçta spor dalı olurken, 89 bin 15 lisanslı sporcunun bulunduğu bu branş, toplam sporcu sayısının da yüzde 83.15’ini bünyesinde barındırıyor. 
     
Milliyet’e ödül      GÜREŞ Federasyonu tarafından verilen Oktay Kurtböke Ödülleri sahiplerini buldu. Yazılı ve görsel medyada 7 dalda 2001’de yayınlanan eserler arasında yapılan değerlendirme sonunda, haber dalında arkadaşımız Murat Ağca, ikincilik ödülüne layık görüldü. 
     



 SPOR 

























</TEXT>
</DOC>
