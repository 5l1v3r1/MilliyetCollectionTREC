<DOC>
<DOCNO> 72842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur22.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçaklandı evine gitti, bir gün sonra öldü... 
</HEADLINE>
<TEXT>

     Antalya'da, kimliği henüz belirsiz kişilerce bıçaklandıktan bir gün sonra ağabeyi tarafından hastaneye kaldırılan akli dengesi bozuk kişi, yarasının mikrop kapması sonucu öldü. 
     13 Mart Çarşamba gecesi 
     Memurevleri Mahallesi'nde, kimliği belirsiz kişi veya kişilerce bıçaklanan akli dengesi bozuk İsmail Şevki Çelen 39 , olaydan bir gün sonra ağabeyi tarafından kaldırıldığı Antalya Devlet Hastanesi'nde hayatını kaybetti. Çelen'in ölüm sebebi, raporda ''yaranın enfeksiyon kapması'' olarak yer aldı. 
     Kardeşini tedavi için hastaneye götüren garson ağabey Mehmet Akif Çelen ise Antalya Emniyeti Cinayet Masası ekiplerince gözaltına alındı. 
     İsmail Şevki Çelen'in, Antalya Devlet Hastanesi Psikiyatri Servisi'nde uzun süre tedavi gördüğü ve dengesiz davranışları nedeniyle arkadaşlarıyla sık sık kavga ettiği öğrenildi. 
     






</TEXT>
</DOC>
