<DOC>
<DOCNO> 54402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur03.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da bayram yaklaşık 1,5 milyar liraya 
</HEADLINE>
<TEXT>

     Türkiye'nin önde gelen kış turizm merkezlerinden Uludağ'da, bayram tatili fiyatları kriz dinlemiyor. 
     Yaklaşan Ramazan Bayramı dolayısıyla paket programlarını belirleyen otellerde, 2 kişiye yönelik 4 günlük konaklama bedeli, 1,1-1,3 milyar lira arasında değişiyor. 
     , ''Beyaz Cennet''te bulunan oteller, Ramazan Bayramı'nda geçerli olacak 4 günlük paket programlarını belirledi. 
     Grand Yazıcı, Ağaoğlu ve Kervansaray otelleri aynı fiyat tarifesini uygularken, hizmetler ''geliştirilmiş tam pansiyon'' ve ''herşey dahil'' şeklinde sunuluyor. Bu otellerde, sabah, öğle ve akşam yemekleri, yerli ve bazı yabancı içecekler, zenginleştirilmiş beş çayı ikramı, gece çorbası ile telesiyej ve havuz standart hizmetler olarak verilirken, masaj, solarium, minibar, Türk ve Fin hamamı, sauna, telefon, bilardo, internet cafe ve çocuklara yönelik atari salonu, ekstralar arasında yer alıyor. 
     Ayrıca başka işletmelere kiralanmış bölümlerden kuaför, market, foto shop, kayak okulu, kayak odası ve butik, ücretli hizmetler olarak sunuluyor. 
     Oteller, sadece kendi pistlerindeki ''tele sky'' biletlerini standart hizmetlere dahil ederken, yakında tek bilet sistemine geçileceği ve bir otelden alınan biletin tüm pistlerde geçerli olacağı bildirildi. 
     
     Milyarlık 4 gece 
     Bu otellerde 2 kişilik oda ücreti, kişi başı günlük 160 milyon lira olarak belirlenirken, aynı odaya üçüncü kişi 90, dördüncü kişi de 70 milyon lira karşılığında ilave edilebiliyor. 
     Ramazan Bayramı tatilini Uludağ'da geçirecek 4 kişilik bir aile, sadece konaklama bedeli olarak 1 milyar 920 milyon lira ödeyecek. 
     Kayakseverlerin, 3 kişilik oda için 1 milyar 640 milyon, çift kişilik oda için de 1 milyar 280 milyon lirayı gözden çıkarmaları gerekiyor. 2 kişilik odada tek başına kalmak isteyen kişi ise 4 günlük tatil için 960 milyon lira ödemek zorunda kalacak. 
     Bu arada, 0-3 yaş gurubu çocuklar için ücret talep edilmezken, 4-12 yaş grubu için yüzde 50 indirim uygulanıyor. 
     ''Beyaz Cennet''teki, Beceren, Alkoçlar, Kar, Fahri gibi otellerdeki konaklama ücretleri ise daha düşük düzeylerde tutuluyor. 
     Uludağ'da, 15 otel ile çeşitli kurum ve kuruluşlara ait 5 konaklama ve kış sporları eğitim tesisi bulunuyor 
     






</TEXT>
</DOC>
