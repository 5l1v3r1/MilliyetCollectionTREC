<DOC>
<DOCNO> 90211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur17.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Söke'de orman yangını... Bir uçak, iki helikopter müdahale ediyor 
</HEADLINE>
<TEXT>

     Aydın'ın Söke İlçesi Akçakonak Köyü yakınlarında ormanlık alanda öğleden sonra başlayan orman yangını rüzgarın da etkisiyle sürüyor. 
     Alınan bilgiye göre, Aydın ve Muğla Orman Bölge Müdürlükleri ekipleri ve yöredeki belediyelerin itfaiye ekiplerinin söndürme çalışmalarına katıldığı yangın ilk belirlemelere göre 5 dekarlık kızılçam ve makilik alanının kül olmasına yol açtı. Bir yangın söndürme uçağı ve iki helikopterle sürdürülen söndürme çalışmalarının arazi koşullarının olumsuzluğu nedeniyle güçlükle yapıldığı ve rüzgarın da etkili olduğu bildirildi. 
     Söke Kaymakamı İbrahim Çay, bölgede sezonun ilk yangının yaşandığını ve çıkış nedeninin henüz bilinmeyen yangını kısa sürede kontrol altına almaya çalıştıklarını söyledi. 
     





</TEXT>
</DOC>
