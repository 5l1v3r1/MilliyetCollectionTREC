<DOC>
<DOCNO> 98342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun12.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da karaya vuran 50'den fazla balina öldü. 
</HEADLINE>
<TEXT>

     Avustralya açıklarında karaya vuran 50'den fazla balina öldü. 
     Yetkililer, tekrar denize döndürme girişimleri başarısızlıkla sonuçlanan balinaların büyük bölümünün öldüğünü, bazılarının da öldürüleceğini belirterek, Tooregullup Sahili'ndeki balıkçıların dün gece 58 balinanın cesedini bulduğunu söylediler. 
     Yetkililerden Keiran McNamara, balıkçıların 6 balinanın yeniden denize dönmesini sağladığını, halen canlı olan ancak denize dönmeleri başarılamayan 6 balinanın ise ''insanlık namına'' öldürüleceğini belirtti. 
     Balinaların niçin karaya vurduğu gizemini korurken, bilim adamları, balinaların denizci sonarları nedeniyle yollarını kaybettikleri için karaya vurduğunu ileri sürüyorlar. 
     Ölen balinaların boylarının 4.5 ile 5.5 metre arasında değiştiği, ortalama ağırlıklarının da bir ton civarında olduğu kaydedildi. 
     





</TEXT>
</DOC>
