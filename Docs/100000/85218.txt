<DOC>
<DOCNO> 85218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/yazar/sazak.html </URL>
<DATE> 2002/05/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erkan Mumcu’nun çıkışı 
</HEADLINE>
<TEXT>

     Siyasal gündemdeki post Ecevit’ arayışların ve ufukta gözüken seçimin koalisyon partilerindeki iç mücadeleyi’ tetiklemesi kaçınılmazdı. İlk çıkış ANAP’ta yaşandı. 
     Erkan Mumcu, hükümetin üçüncü yılının değerlendirildiği ANAP il başkanları toplantısında, partisinin kamuoyundaki algılanma şekliyle yüzleşmesi gerektiğini’ belirterek, liderlik sorunu’nu tartışmaya açtı. Mumcu’ya göre ANAP adı yolsuzluk olaylarıyla anılıyor’ ve parti şirket gibi’ görünüyordu. Erkan Mumcu, doğalgaz anlaşmalarının kara delik haline geldiğini’ öne sürerek, ANAP teşkilat başkanlarına, Şaibeli kişileri gerekiyorsa bünyemizden arındırmalıyız’ diye sesleniyordu. 
     Bu ağır eleştiriler Mumcu’nun görevinden alınmasına yetti. 
     ANAP lideri Mesut Yılmaz, yetkisini’ kullanarak Mumcu’yu parlamento ile ilişkilerden sorumlu başkan yardımcılığına atadı. 
     Erkan Mumcu, ağustos kongresinde ANAP’ta en fazla oyu alınca Turizm Bakanlığı’ndan parti yönetimine getirilmiş ve ikinci adam’ konumuna yükselmişti. Kamuoyu araştırmalarında Mumcu, siyasetin yeni aktörleri Kemal Derviş, Mehmet Ali Bayar gibi değişim’ denince akla gelen ve gençlerce tutulan isimler arasında gösteriliyordu. 
     Mumcu’nun söylemi de hayli radikaldi. 
     17 Ağustos depremi sırasında devletin enkaz altında kaldığını’ söyleyerek hükümeti eleştirdi. ANAP kongresi ertesinde köykentler nedeniyle Ecevit’in çağdışı’ kaldığını savunması da Mesut Yılmaz tarafından uyarılmasına yol açtı. Mumcu, TV kameraları önünde özür dilemek’ zorunda kaldı. ANAP’ta Mesut Bey’le ilişkilerinin bozulması ise jandarmanın Beyaz Enerji Operasyonu’ sırasında dönemin İçişleri Bakanı Sadettin Tantan’a vekalet’ günlerine dek uzanmaktadır. 
     Yılmaz açısından bardağı taşıran son damla’ Bilkent toplantısında Mumcu’nun, Armutlu seçimlerinin arkasına sığınmak’ yerine ANAP’ın genel seçimde baraj riski’ bulunduğunu söylemesi ve lideri açıktan eleştirmesi oldu. Mumcu Siz liderlik yapamazsanız, bunu yapacaklar var. Ya siz sorumluluğu üstlenirsiniz ya da bırakırsınız üstlenecek olan gelir’ diye meydan okuyunca kendi ipini çekmiş oldu. 
     Mumcu görevden alındığını televizyondan öğrenmiş. 
     Sadettin Tantan’dan sonra Erkan Mumcu da tasfiye süreci’ne girdi. 
     Dünkü açıklamalarında Mumcu bundan sonra olacaklar için iki yol çizdi Ya genel başkanlığa aday olacak ya da siyasetten ayrılacak... ANAP’tan istifayı düşünmediğini açıklaması ise parti içi mücadele bayrağını açma’ anlamına geliyor. Mumcu son kongreden en fazla oyu alarak çıkmıştı. Ancak liderle ters düşen bir kişinin ANAP türü bir partide muhalefet’ oylarıyla genel başkanlık seçimini kazanması çok kolay değil. Gerçi Mesut Yılmaz, ANAP kongresini Akbulut’un başbakan olduğu sırada kazanmıştı ama bugünkü Siyasi Partiler Yasası ve delege sistemiyle lideri değiştirmenin önünde ciddi engeller var. 
     Erkan Mumcu şansını dener mi Göreceğiz. 
     
     







En büyük düşman 


Topkapı sefası 


Zirvenin gündemi 


Ankara sesimizi artık duymuyor 


No 709’un sicili 


Kaçak binada liderler zirvesi 


Kolejlere girişte yeni arayışlar 


Hastalık ve... Dış politika 


Depresyondayım, unutuldum, aldatıldım... 


Kamu vakıfları bataklığı 


Erkan Mumcu’nun çıkışı 


Mumcu ANAP’ı bırakmaz, siyaseti bırakır 


İstikrar bize haram 


Seçimlerden önce partiler tartışılıyor 


</TEXT>
</DOC>
