<DOC>
<DOCNO> 54084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/ekonomi/aeko.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ARTIK TÜKETİCİ KRAL 
</HEADLINE>
<TEXT>

Başbakanlığa sunulan Tüketici Yasa Tasarısı, tükecilere Avrupa standartlarında haklar getirecek. Tasarıda, kredi kartlarına, internetten ve kapıdan satışlara çok sıkı denetimler getiriliyor 
     ANKARA Milliyet 

     Sanayi Bakanlığı tarafından hazırlanan yeni Tüketici Yasa Taslağı, Başbakanlığa sunuldu. Avrupa mevzuatına uygun olarak hazırlanan yeni yasa, mal ve hizmet üretenlere yeni sorumluluklar, tüketicilere ise yeni haklar getiriyor. 
     Sanayi Bakanı Ahmet Kenan Tanrıkulu, tasarının kısa sürede yasalaşacağını bildirdi. Taslakla, mevcut yasanın aksayan yönlerinin belirlendiğine ve Avrupa Birliği mevzuatına uyumun dikkate alındığına işaret eden Bakan Tanrıkulu, geçtiğimiz günlerde taslağa son şeklinin verildiğini kaydetti. 
     
Yeni haklar      Tasarının yasalaşması ile birlikte tüketicilerin birçok yeni haklara kavuşmuş olacağına işaret eden Ahmet Kenan Tanrıkulu, ancak, bir hakkın tanınması kadar, o hakkın varlığının bilinmesi ve kullanılmasının da önemli olduğunu vurguladı. 
     
İnternete de kontrol      Tanrıkulu, internet üzerinden yapılan satışların da yasa kapsamında tutulacağını belirtirken, yasada yapılacak bazı değişiklikleri şöyle sıraladı 
     "Mal tanımına yapılan ilave ile konut ve tatil amaçlı taşınmazlar ve elektronik ortamda hazırlanan yazılım, ses, görüntü ve benzeri gayri maddi mallar da yasa kapsamına alınmıştır. Kredi kartları ile ilgili olarak tasarıya konan hükümle kredili satış işlemleri tüketici kredilerinde olduğu gibi sıkı kayıtlara bağlanmış ve nakit kredi kullanımında kredi veren sorumluluğu esası düzenlenmiştir. Türk hukukunda ilk olarak sözleşmelerde haksız şartlara ilişkin düzenlemeler yapılmıştır." 
     



 EKONOMİ 



















</TEXT>
</DOC>
