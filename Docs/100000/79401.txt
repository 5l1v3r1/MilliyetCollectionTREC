<DOC>
<DOCNO> 79401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo07.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündem hakemler 
</HEADLINE>
<TEXT>

Kenetlenme dönemi      SON dönemde aldıkları eleştirilerle spor gündeminin ilk sırasına yerleşen hakemler, 23 Nisan’da Eskişehir’de yapılacak Olağan Genel Kurul’da gövde gösterisi yapmaya hazırlanıyorlar. Faal Futbol Hakemleri ve Gözlemcileri Derneği’nin 7. olağan genel kuruluna Metin Tokat’ın başkanlığındaki tek listeyle gidecek olan hakemler, 350 delegeyle muhalefetsiz bir ortamda "birlik" olduklarını gösterecekler. 
     MHK’NİN tam kadro katılacağı, Haluk Ulusoy’un da davetli olduğu genel kurulla ilgili görüşlerini açıklayan Metin Tokat, "Kişilik haklarımızı zedeleyerek, eleştirenlere en iyi yanıtı vereceğiz" dedi. Futbolun tek unsurunun hakemmiş gibi gösterilmesine seyirci kalamayacaklarını belirten FIFA kokartlı Tokat, "Genel kurul adı istenmeyen olaylara karışanlar varsa, bunların ayıklanması için de adım olacak" şeklinde konuştu. 
     
Dölek’e saldırı      BEŞİKTAŞ - Fenerbahçe derbisinin olay adamı yan hakem Evren Dölek, Ankara’da Beşiktaşlı taraftarların saldırısına uğradı. Hacettepe Üniversitesi Beytepe Kampüsü’ne kız arkadaşını ziyarete giden Dölek sözlü saldırının ardından tartaklandı. Dölek, aynı üniversitede öğrenci olan yan klasman hakemlerden arkadaşı Ekrem Kan’ın haber verdiği jandarmanın gelişiyle Siyah - Beyazlı taraftarların elinden kurtulabildi. 
     FIFA kokartlı hakemlerden Muhittin Boşat ve Evren Dölek, dün Beşiktaş Başkanı Serdar Bilgili hakkında 25’er milyar liralık tazminat davası açıp, Cumhuriyet Savcılığı’na da suç duyurusunda bulundu. İki hakem, İstanbul Adliyesi 10. ve 11. Asliye hukuk mahkemelerinde avukatları aracılığıyla tazminat davası açtılar. Orhan Erdemir de, Star TV hakem yorumcusu Ahmet Çakar hakkında tazminat davası açıp, suç duyurusunda bulundu. 
     



 SPOR 



























</TEXT>
</DOC>
