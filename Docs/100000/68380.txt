<DOC>
<DOCNO> 68380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/magazin/mag02.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü Özlem Savaş’ çıkardı 
</HEADLINE>
<TEXT>

Alkollü halde otomobil kullanan Özlem Savaş, kendisini durduran polise Benim kim olduğumu biliyor musunuz ’u fena hatırlattı 
     SABRİ SEVER İstanbul 

     Arnavutköy’de, 262 promil alkolle otomobil kullanırken yakalanan sanatçı Özlem Savaş, üzerinden ehliyet çıkmayınca ve polislere direnince gözaltına alındı. Etiler’de Orhan adlı sevgilisiyle eğlenen Savaş, geceye, sevgilisinin Arnavutköy’de demirli yatında devam etmek için 34 SG 796 plakalı ciple yola çıktı. Arnavutköy sahilinde devriye gezen trafik ekiplerinin kendisini durdurması üzerine el kol hareketi yaparak tepki gösteren Savaş, "Siz beni nasıl durdurursunuz Beni tanımıyor musunuz " dedi. 
     
     Annesi sakinleştirdi’ 
     Görevlerini yaptıklarını belirten polisler de, Savaş’tan evraklarını isteyerek alkol muayenesinden geçirdi. 262 promil alkollü olduğu belirtilen Savaş, ehliyetinin üzerinde olmaması nedeniyle Arnavutköy karakoluna götürüldü. Sanatçının ehliyetini de annesi evden getirdi. Sevgilisinin cipi trafikten men edilirken, ehliyetine el konulan Savaş, annesi tarafından sakinleştirilerek eve götürüldü. 
     



 MAGAZİN 

















</TEXT>
</DOC>
