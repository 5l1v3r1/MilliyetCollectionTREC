<DOC>
<DOCNO> 78607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/cemal.html </URL>
<DATE> 2002/04/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan rüzgarı nasıl kesilir 
</HEADLINE>
<TEXT>

     Recep Tayyip Erdoğan'ın gezileri fena değil. Gelen haberler öyle. Anlaşılan şimdilik meydanlara bir tek AKP lideri çıkabiliyor ise Samsun mitinginden sonra geçen hafta sonu gittiği Urfa, Adıyaman, Kilis, Gaziantep ve Hatay da iyi geçmiş... 
     Trakya'dan gelen haberler de farklı değil. Erdoğan'ın burada da bir rüzgar yakaladığı belirtiliyor. Bin yıldır Trakya politikasının içinde olan İsmet Solak'la sohbet ederken bir noktaya işaret etti 
     "Erbakan Hoca zamanındaki Selamet ve Refah partileri de, Fazilet de Trakya'da doğru dürüst yoktu. Buna karşılık Tayyip var." 
     Bu ilginç gözlemi ben de geçenlerdeki bir yazımda aktarmıştım. 
     Özellikle muhafazakar seçmenin ağır bastığı kırsal kesimde bir zamanlar Erbakan Hoca fazla bir varlık gösterememişti. Selamet, Refah beklendiği gibi örgütlenememiş, oy da alamamıştı. 
     Buna karşılık Tayyip Erdoğan'ın kırsal kesime parti olarak girdiğine dair işaretler çoğalıyor. Bir zamanlar DP - AP - DYP çizgisinin kalesi olan yerlerde şimdi AKP'nin tuttuğu belirtiliyor. 
     Şu bir gerçek 
     Tayyip Erdoğan partisine dikiş tutturmuş ve bir rüzgar yakalamış durumda. 
     Bu biliniyor. 
     Ama bir de soru var 
     Tayyip seçime girebilecek mi 
     Bu henüz bilinmiyor. 
     Evet, Ceza Yasası'nın 312. maddesi değiştirildi. Tayyip Erdoğan'ın lehine bir durum. Nitekim, aynı maddeden mahkum olup hapis yatmış olan Yeni Asya gazetesinin sahibi Mehmet Kutlular DGM'ye başvurdu ve mahkumiyeti bütün sonuçlarıyla ortadan kalktı. 
     Şimdi sırada eski Kayseri Büyükşehir Belediye Başkanı Şükrü Karatepe'nin 312 mahkumiyeti bekliyor. 
     Ama şu da unutulmasın 
     Mahkemeden lehte karar çıksa da, nihai kararı Yargıtay'ın Sekizinci Dairesi verecek. 
     Tayyip Erdoğan da DGM'ye başvurduğunda aynı süreç işleyecek. Ve Yargıtay Sekizinci Dairesi'nin bu konuya fazla sıcak bakmadığı malum... 
     Bir başka deyişle 
     Tayyip Erdoğan'la ilgili siyaset yasağı kalkmayabilir. Yani Erdoğan partisinin başında kalabilir, ancak milletvekili olamayabilir. 
     Bu ihtimal güçlü. 
     Peki, Tayyip Erdoğan partisinin başında seçimlere giremezse ne olur AKP inişe geçer mi Oyları azalır mı Partisinde çatlak yaşanır mı 
     Bunlar da mümkün. 
     Tayyip Erdoğan'la birlikte ister istemez alternatifi ya da alternatifleri siyaset sahnesinin güncel tartışma konuları arasında. 
     Kim, hangi parti, nasıl Tayyip rüzgarını kesebilir Siyasi istikrarın önemini bilen bütün çevrelerde bu soru işareti çengelini zihinlere takmış durumda. 
     Mehmet Ali Bayar'ın sahneye çıkışı bu açıdan ilginç. Büyük ilgi uyandırdığı ve isminin tartışılmaya başladığı bir gerçek. 
     Ancak, kamuoyu önünde Türkiye projesini ve kadrolarını açıklamadan, televizyon ekranlarında gözükmeden önce Bayar hakkında yapılacak değerlendirmeler fazla iddialı olur. 
     Bir de Derviş faktörü var. 
     Kemal Derviş ne yapacak Politikaya kesin girecek mi Girecekse nasıl girecek Yeni bir oluşum mu, yani kendi başına mı Ecevit'in yanında, DSP'de mi, yoksa Baykal'ın yanında, CHP'de mi siyaset yapacak Ya da Yılmaz'ın yanında, ANAP'ta siyasete atılabilir mi 
     Veya sürpriz yapıp Mehmet Ali Bayar'ın yanında saf tutabilir mi Derviş 
     Alın size bir sürü soru. 
     Bunların yanıtlarını bilmeden, bundan sonraki seçimlerin ne getireceğini bilmek çok güç. 
     Yıllardır konuşulur, siyaset ne zaman ve nasıl istikrara kavuşacak diye. Kaç seçim sonra sandıktan istikrar, yani güçlü hükümetler çıkacak diye. 
     Ama değişen bir şey olmaz. 
     Koalisyonlar her seferinde yine kapıyı çalar. Siyasetteki dağınıklık bir türlü noktalanmaz. Merkez küçülürken sahnedeki bölünmüşlük biraz daha kötüye gider. 
     Dileriz, bir dahaki sefere bu tablo değişir, sandıktan istikrar çıkar. 
     
     







Laiklik, türban, CHP 


Ne icatlar var 


Mutsuz çoğunluk... 


Tayyip Erdoğan rüzgarı nasıl kesilir 


Kar helvası 


ABD'deki Musevi lobisi 


Laik ya da dinci olmak yetiyor mu 


Adım adım AB... 


Bir düşük sinerji toplumu öyküsü 


Sopa’ kültürü 


Beşiktaş ve şaibeli’ lig 


Eczacıbaşı'na göre sihirli formül yok 


ABD’de ekonomiyi kamu canlandırıyor 


Rakamlara ceza verilemez ki 


</TEXT>
</DOC>
