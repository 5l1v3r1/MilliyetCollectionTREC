<DOC>
<DOCNO> 99511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun07.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıtlar 19 Ağustos’ta başlıyor 
</HEADLINE>
<TEXT>

     ANKARA Milliyet 

     İlköğretim okullarıyla genel liselere 2002 - 2003 eğitim öğretim yılı kayıtları 19 Ağustos Pazartesi günü başlayacak. Eğitim maratonu ise 9 Eylül’de başlayacak. Birinci yarıyıl 31 Ocak 2003’de sona erecek ve öğretim yılı 13 Haziran 2003’de noktalanacak. 
     Okul türlerine göre kayıt takvimi şöyle 
     İlköğretim Okulları 19 Ağustos’tan itibaren okulların açılış tarihine kadar yapılacak. 
     Genel Liseler 19 Ağustos - 6 Eylül’de gerçekleştirilecek. 
     Fen ve Anadolu Liseleri Kesin kayıtlar, 19 - 23 Ağustos süresince yapılacak. Açık kontenjanı bulunan okullara 26 - 29 Ağustos’da ön kayıt başvuruları yapılacak. 2 Eylül’de önkayıt listeleri ilan edilecek ve kesin kayıtlar 3 - 6 Eylül’de gerçekleştirilecek. Açık kalan kontenjanlara 14 Eylül saat 17.30’a kadar kayıt yaptırılabilecek. 
     Anadolu Güzel Sanatlar Liseleri Sınavlar, Ankara, İstanbul ve İzmir’de 5 - 6 - 7 Ağustos’ta, diğer illerde ise 19 - 20 - 21 Ağustos’ta yapılacak. 
     Yabancı Dil Ağırlıklı Liseler Önkayıt başvuruları 28 Ağustos - 3 Eylül’de kabul edilecek. Kesin kayıt işlemleri, 5 - 8 Eylül’de yapılacak. Boş kontenjan bulunması halinde 15 Eylül’e kadar öğrencileri yerleştirme işlemi tamamlanacak. 
     



 GÜNCEL 


















</TEXT>
</DOC>
