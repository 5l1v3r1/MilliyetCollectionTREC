<DOC>
<DOCNO> 65242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur07.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöplükte Picasso tablosu bulundu 
</HEADLINE>
<TEXT>

     Kahramanmaraş'ın Elbistan İlçesi'nde, çöplükte Picasso tablosu bulundu. 
     Alınan bilgiye göre, Fransa'da ''paha biçilemeyen tablolar'' arasında gösterildiği ve Picasso'ya ait olduğu belirtilen 33x23 ebadındaki tabloyu, adı açıklanmayan bir kişi, Kızılcaoba Mahallesi çöplüğünde bulduğunu belirterek İlçe Jandarma Komutanlığı'na teslim etti. 
     Irak'ın 1991 yılında Kuveyt'i işgali sırasında Kuveyt Müzesi'nden çalınan 16 tablodan biri olduğu bildirilen tablonun arkasında, Kuveyt Müze Müdürlüğü ve ABD'den bir sigorta şirketinin mühürleri yer alıyor. 
     Tablonun arkasında yer alan sigorta şirketinin internet adresinden yapılan inceleme sonucu, tablonun 1,5 milyon dolara sigortalı olduğu anlaşıldı. 
     İlçe Jandarma Komutanlığı, bu araştırmalarının yanı sıra tablonun orijinalliğini araştırmak üzere, konuyu Kültür Bakanlığı'na iletti. 
     Tablonun, Interpol tarafından arandığı öğrenildi. 
     






</TEXT>
</DOC>
