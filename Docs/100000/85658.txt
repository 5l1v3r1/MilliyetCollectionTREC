<DOC>
<DOCNO> 85658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun15.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan'dan ünlü kadınlara mücevherli haç uyarısı 
</HEADLINE>
<TEXT>

     Vatikan, sanat ve moda dünyasının ünlü isimleri Jennifer Aniston, Naomi Campbell ve Catherine Zeta-Jones'u mücevherlerle kaplı haç taşıdıkları için kınadı. 
     Vatikan haber ajansı Fides'de yayımlanan açıklamada, son zamanlarda değerli taşlarla bezenmiş haçları takmanın yaygınlaştığı belirtilerek, eğlence dünyasının ünlü şahsiyetlerinin böyle bir ''çılgınlığa'' kalkışmaları eleştirildi. 
     Kadınların hayran olduğu erkek oyuncu Brad Pitt'in eşi Aniston, katıldığı davetlerde mücevherlerle bezenmiş platin haçıyla dikkati çekiyordu. 
     Ünlü model Naomi Campbell'ın da değerli taşlarla kaplı büyük bir haç koleksiyonu olduğu söyleniyor. Kadın oyuncu Catherine Zeta Jones ise katıldığı bir davette değerli taşlarla süslenmiş haçını sergilemişti. 
     İtalyan moda tasarımcısı Giuliana Cella'nın da değerli taşlarla kaplı 400'den fazla haçının olduğu biliniyor. 
     





</TEXT>
</DOC>
