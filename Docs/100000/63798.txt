<DOC>
<DOCNO> 63798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo03.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, en son İstanbul'da Daum'un Beşiktaş'ını yendi... 
</HEADLINE>
<TEXT>

     Beşiktaş ile Bursaspor, yarın yapacakları maçla birlikte, Birinci Süper Futbol Ligi'nde 70. kez karşı karşıya gelecek. 
     2 takım arasında bugüne dek yapılan 69 lig maçından 26'sını 
     Beşiktaş, 12'sini Bursaspor kazanırken, 31 maç da berabere sonuçlandı. 
     Siyah-beyazlıların toplam 89 golüne, yeşil-beyazlılar 60 golle karşılık verdi. 
     Beşiktaş ile Bursaspor, ligin ilk yarısında Bursa'da oynanan karşılaşmada 2-2 berabere kaldı. 
     
     İstanbul'da Beşiktaş üstün 
     Beşiktaş ile Bursaspor arasında İstanbul'daki maçlarda siyah-beyazlıların belirgin bir üstünlüğü göze çarpıyor. 
     İstanbul'daki 34 maçın 17'sini Beşiktaş kazanırken, Bursaspor ise 2 kez galip geldi. 15 maçta ise taraflar birbirlerine üstünlük 
     sağlayamadı. 
     Beşiktaş'ın İstanbul'da attığı 58 gole, Bursaspor 26 golle karşılık verdi. 
     
     Beşiktaş evinde en son Daum yönetiminde yenildi 
     Beşiktaş, Bursaspor'a evinde en son teknik direktör Christoph Daum'un görev yaptığı 1994-95 sezonunda yenildi. 
     Son 6 sezondur evinde Bursaspor'a yenilmeyen siyah-beyazlılar, şimdiki teknik direktörleri Christoph Daum'un takımın başında bulunduğu 1994-95 sezonunda İstanbul'da 2-1 yenilmişti. Bu karşılaşmadan sonra, siyah-beyazlılar Bursaspor karşısında evlerinde maç yitirmedi. 
     
     Bursaspor tarihi hezimet yaşattı 
     Beşiktaş, Birinci Süper Lig tarihinde şimdiye kadarki en farklı skorlu yenilgisini Bursaspor karşısında aldı. 
     1980-81 sezonunda Bursa'da yapılan maçı 5-0 kazanan Bursaspor, 
     Beşiktaş'a tarihi hezimeti yaşatmıştı. 
     






</TEXT>
</DOC>
