<DOC>
<DOCNO> 57248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sontur19.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkleri aşağılayan sözlükte neler var neler... 
</HEADLINE>
<TEXT>

     Türk Dil Kurumu TDK Başkanı Prof. 
     Dr. Şükrü Haluk Akalın, Hollanda'daki Van Dale Sözlüğü'nden Türkler ile ilgili aşağılayıcı ifadelerin çıkarılması için girişimde bulundu. 
     Akalın, sözlüğün yayınevine gönderdiği mektupta, uluslararası hukuk ve Hollanda yasalarının, ırk ayrımcılığını yasakladığına dikkati çekti. 
     Gelecek kuşaklara düşmanlığın değil, dostluğun miras bırakılmasının önemine işaret eden Akalın, Türk Dil Kurumu'nun Türkçe Sözlük'ün yeni baskısında çingenelerle ilgili onur kırıcı açıklama ve deyimleri çıkarma kararının, bu konuda örnek alınması gerektiğini kaydetti. 
     Sözlüğün, 3. cildinin 3008. sayfasında Türk sözünün açıklanmasında şu ifadeler yer alıyordu 
     -Türk 1. ... Türk gibi görünmek Kirli görünmek, Türkler'in elinde kalmak Kötü muamele görmek, kandırılmak eziyet görmek, Türk gibi davranmak Ortalığı yaygaraya vermek, kızmak, çok kızgın davranmak 2. Köpek adı ... 4. Türkler'e ait sıfatlar a-kaba birisi Türk gibi araba sürmek ... c-kaba insan Türklemek çok eziyet etmek. 
     Daha önce de Hollanda'da yaşayan Türk asıllı Hollanda vatandaşı Cemal Sofuoğlu, Van Dale sözlüğünün yazarlarının ayrımcılık yaptığını belirterek, Roterdam Savcılığı'na suç duyurusunda bulunmuştu. 
     Başvuruyu inceleyen Roterdam Savcısı P. Spoon, Hollanda yasalarına göre ayrımcılığın söz konusu olmadığını öne sürerek, takipsizlik kararı vermişti. 
     






</TEXT>
</DOC>
