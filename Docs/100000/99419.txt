<DOC>
<DOCNO> 99419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo09.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı satranççılar yarışıyor... 
</HEADLINE>
<TEXT>

     Satranç Federasyonu'nun organizasyonuyla düzenlenen Türkiye Hızlı Satranç Birinciliği, Çanakkale'de başladı. 
     Anafartalar Oteli Salonu'nda 1'i bayan, toplam 41 sporcunun katılımıyla yapılan şampiyona, 2 gün sürecek. 
     Turnuva Başhakemi Selçuk Büyükvural, Türkiye'de ilk kez hızlı satranç birinciliği düzenlendiğini belirtti. Büyükvural, şu bilgiyi verdi 
     ''İsviçre sistemine göre toplam 10 tur üzerinden oynanacak turnuva, ülkemizde ilk kez yapılıyor. Bu turnuvada oyuncuların düşünme süresi 30 dakika ile sınırlı. 2 gün sürecek turnuvada birinci olacak sporcumuz, 2002 yılı Türkiye Hızlı Satranç Birincisi olarak, 29 Eylül-4 Ekim tarihleri arasında Girit'te yapılacak Avrupa Şampiyonası'nda Türkiye adına yarışma hakkını kazanacaktır.'' Büyükvural, turnuvada ilk 3 dereceyi alacak sporculara, kupa ve madalya vereceklerini sözlerine ekledi. 
     





</TEXT>
</DOC>
