<DOC>
<DOCNO> 92600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/okur.html </URL>
<DATE> 2002/06/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İlginç bir şirket öyküsü 
</HEADLINE>
<TEXT>

     1970’lerde Türkiye’de esen rüzgarın arkasında yurtdışında çalışan işçiler var. Çok ortaklı şirket modelinin Türkiye’de mayalandığı yıllar. Devlet İşçi ve Sınai Yatırım Bankası DESİYAB kanalıyla pıtırak gibi biten şirketler. 1979 yılında kur sisteminin hışmına uğramış, yalpalamış. 
     İşte onlardan biri. İMKB’de "hisse savaşı"nın en keskin yaşandığı şirket Köytaş. İki yıldır işlem sırası kapalı. Yatırımcısı ve alacaklısı bekliyor. Peki, Köytaş’ta neler oluyor Köytaş’ın hazin öyküsüne geçmeden heyecanın paylaşıldığı yıllara bakalım. Köytaş, 1976’da Aydın’ın Nazilli ilçesinde tekstil sektörünün öncü kuruluşlarından biri olmak amacıyla devreye giriyor. Destek, 5 milyon dolarla DESİYAB’dan geliyor. 1980’de üretime geçiyor. 2 bin 655 ortağı var. Zaman içinde ortak sayısı 11 bini buluyor. 
     
Çalışkan dönemi      Ancak DESİYAB kanalıyla kurulan çok ortaklı şirketlerde başlayan sancı 1985 ortasında Köytaş’ın da kaderini değiştiriyor. Şirket, Türkiye Kalkınma Bankası’nın iştiraki ve bankaya bağlı Tekstil Holding’in patronajlığında yoluna devam ediyor. TKB, 1987’de yeni yeni emeklemeye başlayan borsada, Köytaş’ın hisselerinin bir kısmını halka açıyor. 1990 yılına kadar Köytaş’ın yüzde 70 hissesi halka açık hale geliyor. Fiyat fırlıyor. Uyanık borsacılar da bu noktadan sonra fırsatı kaçırmıyor. 
     Borsacı Yenir Kaya, yavaş yavaş hisse toplamaya başlıyor. Ve 1993’te Kaya’nın elindeki hisselerin değeri 5.5 milyar lirayı buluyor. O yıl genel kurulda Bursalı işadamı Alaattin Çalışkan, şirketin yüzde 36.57 hissesiyle yönetimi ele geçiriyor. Köytaş’ın kasasında 24 milyar lira var. Ve para nereye gidiyor 
     Biz, geçmiş hikayeyi değil bugünü anlatmak istiyoruz. 1993’ten 1999’a kadar şirketi Çalışkan ailesi yönetiyor. Ancak şirket ciddi bir finansman darboğazına giriyor. 14 banka ve yığınla şirket. Şirketlerin çoğu Çalışkan ailesine ait. İddialar, Çalışkan’ın şirketinin içini boşalttığı biçiminde geliyor. 
     
İstanbul Yaklaşımı      Şirket için yargı süreci başlıyor, borsada işlem sıraları kapanıyor. Yapılan olağan ve olağanüstü genel kurullarla şirkete patron aranıyor. Borsada 50 lot hisse alan Nedim Koç ve işçiler bu dönemde şirketin yönetimine talip oluyor. 
     Şirket şimdi kurtulmak için çırpınıyor. Bu çırpınma sürerken bu hafta içinde yapılan bir açıklama dikkat çekiyor. 
     Açıklama kimden ve nereden Konu ortada kalıyor. Çünkü Köytaş’ın Halbank’a faiziyle birlikte 12 milyon mark, Vakıfbank’a 1 milyon 200 bin mark borcu bulunuyor. Yönetime göre Köytaş’ın toplam borcu 12 milyon dolar. Ve Köytaş Tasarruf Mevduatı Sigorta Fonu’na geçen tüm bankalara borçlu bulunuyor. 
     Borçların yeniden yapılandırılmasını bekleyen Köytaş yönetimi, bir taraftan şimdi ikinci büyük ortak Alaattin Çalışkan ile büyük bir hesabın sürecine giriyor. Bir taraftan da finansman sorununu aşmanın derdine düşüyor. Karşılıklı suçlama ve çatışma sürüyor. 
     Köytaş’ın şu anki ortaklık yapısına bakarsak, şirket yönetiminin verdiği bilgilere göre Alattin Çalışkan’ın yüzde 8 hissesi var. Ve büyük ortak, 1997’de şirkete yatırım yapan ABD’li fon şirketlerinden Fidelty Fon olarak karşımıza çıkıyor. Yüzde 14’lük bir hisseyle onlar da gelişmeleri izliyor. Verilen bilgilere göre, Fidelty şu ana kadar 6 milyon dolar zarara uğramış durumda. 
     Bu şartlar altında 270 işçisi, binlerce ortağıyla ciddi bir finansman yükü altında bulunan Köytaş, önümüzdeki hafta içinde Halkbank’la yapacağı görüşmelere bağlı olarak yoluna devam etmek istiyor. Şirket, müthiş bir öyküyle şirketler tarihine de örnek teşkil ediyor. 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
