<DOC>
<DOCNO> 75506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo01.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın İnönü kabusu 
</HEADLINE>
<TEXT>

     Antalyaspor ile 0-0 berabere kalan Beşiktaş, bu sezon Birinci Süper Futbol Ligi'nde kendi evinde aldığı başarısız sonuçlara bir yenisini daha ekledi. 
     Deplasmanda aldığı başarılı sonuçlarla şampiyonluk yarışından kopmayan siyah-beyazlılar, Antalyaspor beraberliğiyle İstanbul'da 7. 
     kez puan kaybetti. Beşiktaş, ligde kendi sahasında yaptığı 15 maçın ancak 8'inden galibiyetle ayrılırken, 3 yenilgi ve 4 beraberlik alıp 17 puan kaybetti. 
     
     Taraftardan protesto 

     Beşiktaş taraftarı, golsüz sona eren Antalyaspor maçının bitiminde, bu sezon ilk kez futbolcuları protesto etti. 
     Maç bitiminde, kapalı tribünde yer alan taraftarlar, ''En büyük taraftar, futbolcular sahtekar'' diye bağırırken, oyunculara tepki gösterdiler. 
     
     İlhan cezalı 

     Antalyaspor ile berabere kalarak şampiyonluk yarışında çok önemli 2 puan daha kaybeden Beşiktaş, bir fire de golcüsü İlhan Mansız'dan verdi. 
     Ligde attığı 21 golle siyah-beyazlıların en golcü ismi durumundaki İlhan Mansız, gördüğü sarı kartla bu sezon ikinci kez 4 sarı karta ulaşarak, cezalı duruma düştü. 
     Milli futbolcu, takımının hafta içinde Kocaelispor ile yapacağı Türkiye Kupası finalinde oynayabilecek, ancak hafta sonundaki Malatyaspor lig maçında forma giyemeyecek. 
     






</TEXT>
</DOC>
