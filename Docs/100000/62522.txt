<DOC>
<DOCNO> 62522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yasam/yas05.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzünde yalnız gezen scooter’lar 
</HEADLINE>
<TEXT>

Amerikalılar buna devrim diyor Kaşif pilot Michael Moshier, sadece bir depo benzinle 240 kilometre yol ’ yapan, tek kişilik bir uçan socooter’ geliştirdi... 
     DIŞ HABERLER SERVİSİ 

     Amerikalı eski bir pilot, Pentagon ve NASA’nın da desteğiyle, bir tür uçan scooter’ geliştirdi. Michael Moshier adlı kaşif pilot, uçan scooter’ını ilk denemede 19 saniye süreyle, 1 metre yüksekte uçurmayı başardı. NASA ve Pentagon yetkilileri, bir ilk olan aletin 19 saniye uçmasını bile "devrim" olarak niteledi. 
     
     Kullanımı da kolay 
     "SoloTrek Exo - Skeletor" adı verilen taşıtın üst tarafında, uçmasını sağlayan ve iki levyeyle yönlendirilen hovercraft’ tipi iki pervane bulunuyor. Uçan scooter, saatte 130 kilometre hıza ulaşabildiği gibi, bir depo yakıtla 240 kilometre yol alabiliyor. 
     
     Ordu sipariş verdi 
     Henüz ilk denemesi yapılan taşıt, gelecek yıldan itibaren Amerikan ordusu özel kuvvetlerince kullanılacak. Uçan scooter’ın özellikle vur - kaç tipi hızlı operasyonlarda vurucu gücü büyük ölçüde artırması bekleniyor. Yeni taşıtın başarılı olması halinde, daha sonra Mule, yani "Katır" tipi üretilecek. Uzaktan kumandalı olacak "Katırölar, uç noktalara hafif yük taşımasında kullanılacak. 
     



 YAŞAM 
















</TEXT>
</DOC>
