<DOC>
<DOCNO> 75975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun31.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya ölen İtalyan rahip için İsrail'den açıklama istedi 
</HEADLINE>
<TEXT>

     İtalya, Beytüllahim'de öldürülen İtalyan rahip Giacomo Amateis için İsrail'den resmi açıklama istedi. 
     65 yaşında olan ve uzun yıllardır Kudüs'te bulunan rahip Amateis'in Beytüllahim'deki manastırın yanında bulunan küçük bir kilisede düzenlenen ayin sonrasında açılan ateş arasında kalarak öldüğü bildirildi. 
     Resmi ziyaret için Rusya'da bulunan İtalya Başbakanı ve Dışişleri Bakanı Silvio Berlusconi, İtalyan rahibin öldürülmesiyle ilgili Tel Aviv'deki Büyükelçilerinin resmi girişimde bulunduğunu ve İsrail'in Roma Büyükelçisi'nden de açıklama istendiğini belirtti. 
     İtalyan haber ajanslarının verdikleri bilgilerde ayrıca, Berlusconi'nin Kudüs'teki İtalyan Konsolosluğu'nda görev yapan İtalyan vatandaşlarının hayatlarının garanti altına alınmasını istediği de ifade edildi. 
     






</TEXT>
</DOC>
