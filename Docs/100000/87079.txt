<DOC>
<DOCNO> 87079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/guncel/gun06.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon kavak kesilecek 
</HEADLINE>
<TEXT>

İstanbul Belediyesi, polenleriyle astımlı hastalara çile çektiren kavakları 5 yılda keserek yerine manolya, çınar, kestane gibi ağaçlar ekecek 
     ŞENOL DEMİRCİ İstanbul 

     İstanbul Büyükşehir Belediyesi, bahar aylarında salgıladığı polenlerle astım hastaları ve alerjisi olan İstanbullular’a büyük sıkıntılar yaşatan kavak ağaçlarını birer birer kesiyor. İstanbul’da 200 bini büyükşehir belediyesi sorumluluğunda olmak üzere toplam 1 milyon kavak ağacı bulunuyor. İstanbul Büyükşehir Belediye Başkanı Ali Müfit Gürtuna, dün Kadıköy meydanındaki parkta bir kavak ağacının kesimini Kadıköy Belediye Başkanı Selami Öztürk’le yaptı. Başkanlar daha sonra kesilen kavak ağacının yerine bir manolya fidanı dikti. Son üç yıl içinde İstanbul’da 20 bin kavak ağacının kesildiğini belirten Gürtuna, beş yıl içinde İstanbul’da kavak ağacı kalmayacağını söyledi. 
     



 GÜNCEL 
















</TEXT>
</DOC>
