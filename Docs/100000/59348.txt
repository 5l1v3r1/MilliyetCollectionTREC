<DOC>
<DOCNO> 59348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur17.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Talihsiz anne kızı için okula giderken derede boğuldu... 
</HEADLINE>
<TEXT>

     İzmir'in Çiğli İlçesi Güzeltepe Semti'nde, dereden karşıya geçmek isteyen anne boğularak öldü. 
     Alınan bilgiye göre, Makbule Telek 27 , 6 yaşındaki kızı Fadime'yi, rahatsız olması nedeniyle okula göndermedi. Kızını evde bırakıp, haber vererek izin almak için Yunus Emre İlköğretim Okulu'na gitmek isteyen Telek, Maltepe Deresi'nin karşı kıyısına, uzakta kalan köprü yerine suyun sığ bölümünden geçmek istedi. Telek, yağmur sularıyla kabaran derede, ayağının kayması sonucu düştü. Akıntının fazla olması nedeniyle suda çırpınarak sürüklenen Telek, yardımına koşan görümcesi Fadime Gündüz'ün çabalarına rağmen boğuldu. 
     Telek'in cesedi sudan çıkarılırken, düştüğü sırada başını taşa çarptığı belirlendi. 
     Olaya Cumhuriyet Başsavcılığı el koyarken, iki çocuk annesi Telek'in cesedi İzmir Adli Tıp Kurumu'na gönderildi. 
     Telek'in ölümü ailesini perişan etti. Hala Fadime Gündüz, Burcu ve Cumhur'u 5 yanına alırken, inşaat işçisi baba Reşat Telek'e ulaşılmaya çalışılıyor. 
     






</TEXT>
</DOC>
