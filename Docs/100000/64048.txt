<DOC>
<DOCNO> 64048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/ekonomi/eko08a.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Wal - Mart, Türkiye’ye bedel 
</HEADLINE>
<TEXT>

Perakende zinciri Wal - Mart, Türkiye’nin gayri safi milli hasılasıdan bile fazla olan 220 milyar dolarlık geliri ile Fortune 500’de ilk sıraya yerleşti 
     EKONOMİ SERVİSİ 

     Wal - Mart 2001 yılında 220 milyar doların üzerinde bir gelir açıklayarak, petrol devi Exxon Mobil şirketini koltuğundan etti ve Fortune dergisinin en büyükler listesinin başına oturdu. Wal - Mart’ın geliri, 2001 için 150 milyan dolar olarak öngörülen Türkiye’nin gayri safi milli hasılasının oldukça üzerinde. 
     Bentonville Arkansas merkezli firma aralık ayında 203.66 milyar dolar satış açıkladı. 2002’de ise yüzde 5’lik bir büyüme bekleniyor. Firma son 20 yılda yüzde 10 gibi büyük bir büyüme oranı yakaladı. Wal - Mart’ın bu başarısının altında yatan temel unsur ise kurucusu Walton’un işletme felsefesi yatıyor "Sana mal satandan en düşük fiyatı almaya bak ve elde ettiğin indirimi tüketicilerine yansıt" 
     Samuel Moore Walton’un Rogers’ta ilk Wal - Mart dükkanını açmasının üzerinden geçen 41 yıl içinde Wal - Mart 4 bin 150 mağazaya ulaştı. Wal - Mart çocuk giyiminden avcılık malzemelerine kadar bir çok ürünü satıyor. 
     Şirketin başarısını değerlendiren perakendecilik uzmanı Eric Beder "Herkes tuvalet kağıdı ve diş macununa ihtiyaç duyar ve bu gibi ürünler satışta etkilidir" derken, işletme profesörü Warren Batts de "Bu ekonomimizin hizmet sektörüne doğru büyük bir atılım yaptığını gösteriyor" dedi. 
     



 EKONOMİ 
















</TEXT>
</DOC>
