<DOC>
<DOCNO> 52259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/soneko10.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük petrol üretimini kısmaya hazırlanıyor 
</HEADLINE>
<TEXT>

     Petrol İhraç Eden Ülkeler Örgütü OPEC Petrol ve Enerji Bakanları toplantısı bugün Avusturya'nın başkenti Viyana'da başladı. 
     Ham petrol fiyatlarındaki hızlı düşüşü durdurmak için çare arayan OPEC petrol bakanlarının "günlük üretimi 1 ila 1,5 milyon varil kısmak istedikleri" belirtiliyor. 
     Ham petrol için varil 159 litre başına 22 ila 28 dolar olarak hedeflediği satış fiyatını yaklaşık bir yıldan beri tutturamayan OPEC günlük üretimde kısıtlamaya giderek petrol fiyatını artırmayı planlıyor. 
     Son iki hafta içinde OPEC petrolü serbest piyasada varil başına ortalama 17,87 dolar üzerinden işlem gördü. OPEC'in üretimi kısma kararı alacağının duyulmasıyla birlikte ham petrol fiyatı da 19 dolara yükseldi. 
     OPEC üyesi ülkeler halen günde toplam 23,5 milyon varil ham petrol üretiyorlar. 
     






</TEXT>
</DOC>
