<DOC>
<DOCNO> 97588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/dunya/tur.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

ABD, Hatemi’yi gözden çıkardı      ABD’nin mollalar karşısında etkisiz bulduğu Hatemi’yle birlikte çalışma çabasından vazgeçtiği öne sürüldü. 
     The Washington Post gazetesinin haberine göre, İran siyasetinde değişiklik yapma kararı alan Bush yönetimi, Hatemi ve reformcu müttefikleriyle beraber çalışmaya yönelik 5 yıllık çabasını durdurdu. 
     ABD bundan sonra İran’da reformları cesaretlendirmek için İran halkı arasındaki demokrasi yanlılarına doğrudan başvurmaya çalışacak. 
     
Basayev yaşıyormuş      Rus NTV televizyonunda, geçtiğimiz nisan ayında öldüğü açıklanan Çeçen ayrılıkçıların liderlerinden Şamil Basavey’in hayatta olduğunu gösteren video görüntüler yayınlandı. Bantta, Rus ordusu tarafından Nisan ayında öldürüldüğü iddia edilen Basayev, yanında Çeçen li- derlerden Aslan Mashadov ile temmuzda yapıldığı öne sürülen bir basın toplantısında görülüyor. Rusya Genelkurmay Başkanlığı’nın "iki numaralı adamı" Anatoli Kvaşnin ise 30 Nisan’da Basayev’in "öldürüldüğünü" açıklamıştı. 
     



 DÜNYA 











</TEXT>
</DOC>
