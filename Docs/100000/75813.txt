<DOC>
<DOCNO> 75813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/soneko22.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
WSJ "Türk ekonomisinin küçülmesi öngörülenden fazla.." 
</HEADLINE>
<TEXT>

     Amerikan finans çevrelerinin gazetesi Wall Street Journal WSJ , ''Türk ekonomisinde görülen daralmanın, öngörülenden daha fazla olduğunu'' yazdı. 
     Türkiye'nin GSMH'nin 2001 yılında yüzde 9.4 oranında azaldığına dikkat çeken gazete, ''küçülmenin, IMF ile yapılan 16 milyar dolarlık kurtarma planında belirtilenin ötesinde olduğunu'' vurguladı. 
     Haberde, ''Türk ekonomisini 2001 şubatında etkisine alan krizin bankacılık sistemini felce uğrattığı ve TL'nin değerini yarıya indirdiği'' de kaydedildi. ''Bu gelişme üzerine Ankara hükümetinin IMF desteğiyle büyük iç borc yükünü hafifletmek üzere bir reform programı hazırladığını'' vurgulayan gazete, ''amacın, büyümenin yeniden başlatılması olduğuna'' değindi. 
     ''DİE tarafından yayınlanan rakamların, küçülmenin öngörülenden fazla olduğunu ortaya koyduğunu'' hatırlatan WSJ, ''Türkiye bu yıl yüzde 3'lük bir büyüme hedefliyor. Ancak, ülkeyi ziyaret eden IMF heyeti, büyümenin yeniden başladığını gösteren verilerin henüz ortaya çıkmadığını ifade etti'' dedi. 
     DİE açıklamasında GSYH'nin 2001'de yüzde 7.4 düştüğü belirtilmişti. 
     






</TEXT>
</DOC>
