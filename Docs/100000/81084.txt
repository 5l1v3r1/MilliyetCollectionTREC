<DOC>
<DOCNO> 81084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo03.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligden düşecek 3. takım kim olacak.. 
</HEADLINE>
<TEXT>

     Birinci Süper Lig'den, İkinci Lig A 
     Kategorisine düşecek 3. takım bu hafta sonu yapılacak maçlardan sonra belli olacak. 
     Yimpaş Yozgatspor'un ligden düşmesi haftalar öncesi kesinleşirken, geçtiğimiz hafta sonu yapılan Samsunspor-Antalyaspor karşılaşmasından sonra da 34 puanda kalan Antalyaspor'un lige veda etmesi kesinleşti. 
     Samsunspor geçtiğimiz hafta sonu yaptığı maçta, Antalyaspor'u 2-0 yenip, puanını 37'ye çıkarırken, ligde kalma olasılığını da bir hayli güçlendirdi. 
     Karadeniz ekibi, Birinci Süper Lig'in son haftasında kendi sahasında yapacağı Malatyaspor maçında, rakipleri kazansa bile, 1 puan alması halinde ligde kalacak. 
     Deplasmanda İstanbulspor'a 3-1 yenilen 34 puanlı Çaykur Rizespor'un ligde kalabilmesi ise rakipleri Samsunspor ile Antalyaspor'un alacağı sonuçlara da bağlı. 
     Çaykur Rizespor'un Birinci Süper Lig'de kalabilmesi için, kendi sahasında karşılaşacağı Ankaragücü'nü yenmesi, Samsunspor'un yenilmesi ve Antalyaspor'un da galip gelmemesi gerekiyor. 
     Futbol Federasyonu'nun sezon başında uygulamaya koyduğu ''Puan usulü ve averaj'' yönetmeliğe göre, 3 takımın da 37 puana sahip olması durumunda bakılacak 3'lü averajda Samsunspor, Çaykur Rizespor ve Antalyaspor'a üstünlük sağlıyor. Böyle bir durumda Çaykur Rizespor galip gelse bile ligden düşecek 3. takım olacak. 
     Birinci Süper Lig'den düşme korkusu yaşayan Samsunspor ile Çaykur Rizespor ve 3'lü averaj uygulaması nedeniyle alacağı sonuç bu takımları da ilgilendiren Antalyaspor'un hafta sonu rakipleri şunlar 
     Samsunspor-Malatyaspor Çaykur Rizespor-Ankaragücü Antalyaspor-İstanbulspor 
     





</TEXT>
</DOC>
