<DOC>
<DOCNO> 95419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/guncel/gun09.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara İletişim’de mutlu gün 
</HEADLINE>
<TEXT>

     Marmara Üniversitesi MÜ İletişim Fakültesi’nden mezun olan 275 öğrenci, İş Kuleleri’nde düzenlenen törenle diplomalarını aldı. Törende konuşan Marmara Üniversitesi İletişim Fakültesi Dekanı Prof. Dr. Alaettin Asna "Deprem nedeniyle binamız onarımda olduğu için çok zor bir yıl geçirdik. Sıkıştırılmış bir eğitim programı uyguladık. Ama Marmara kalitesinden ödün vermedik. Özverileri nedeniyle öğretim üyeleri ve öğrencilerime teşekkür ederim" dedi. Eski mezunlar adına Hürriyet gazetesi Ekonomi Müdürü Vahap Munyar Halkla İlişkiler Derneği başkanı Berna Kürekçi Atamer, derneğin eski başkanı Fügen Toksu, Basın Yayın ve İletişim Mezunları Derneği BAYMED başkanı Arif Esen konuştu. Trafik kazasında hayatını kaybeden Cemran Vurucu adlı kız öğrencinin sembolik diploması da annesi Nazan Vurucu’ya takdim edildi. 
     



 GÜNCEL 




















</TEXT>
</DOC>
