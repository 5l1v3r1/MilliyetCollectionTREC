<DOC>
<DOCNO> 76779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/tamer.html </URL>
<DATE> 2002/04/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vurun Sezer’e 
</HEADLINE>
<TEXT>

     Yolsuzlukların diz boyu, etik değerlerin yerle bir olduğu ülkemizde halkımız, tutunacak bir dal bulur gibi mi oldu, derhal karalayın gitsin Kamuoyunun sahip çıkar gibi göründüğü her yeni simaya bir kulp takmakta o denli ustayız ki... Bana sorarsanız, bu karalama kampanyalarının perde gerisinde siyasetin dümeninde oturanlar var. Ve 80’lik politikacıların 40 yıllık eskimiş suratları, Türkiye için h l umut olabiliyorsa, bu kampanyaların fevkalade başarılı olduklarını da teslim etmeliyiz. 
     Kızımla birlikte bir süredir ev arıyoruz. Ve en alakasız, orta halli evlerde bile jakuzi çıkabiliyor karşınıza. Sanırsınız ki Türk halkı yüzyıllardır jakuziyle yatıp kalkmış. Jakuziciler sıradan evlere nasıl bu denli sızabilmişler diye düşünüyordum ki, Cumhurbaşkanlığı ikametg hına 2 jakuzi konması, bir büyük gazeteye 2 gün art arda manşet oldu. 
     Ayıptır. O gazetenin yönetici ve yazarlarının, hatta o manşeti atanlardan bir kısmının bile evlerinde jakuzi varken, kamu bankalarını hortumlayanlar, sadece evlerine değil, genel müdürlük binalarının banyolarına ve özel yatlarına bile jakuzi koydurmuşken, cezaevine girip çıkmış banka patronlarının jakuzileri gayet doğal karşılanırken, Türkiye Cumhuriyeti’nin Cumhurbaşkanlığı ikametg hına 2 jakuzi konması bir büyük gazeteye manşet oluyorsa, ben bunda art niyet ararım. Bazı etkili bakanlarımızın gazetelerin birinci sayfa haberlerini etkilediği dedikodularına inanasım gelir. Kamu bankalarının yeniden kredi verebilir hale geldiği şu günlerde, o bankalarda ipleri yeniden ele geçirme hevesinde olan siyasetçilerin bu işte dahli var mı diye düşünürüm. 
     
Demirel yaparsa doğal      Tabii bu arada tarihi Pembe Köşk’ün onarım ve restorasyon kararı, bir önceki Cumhurbaşkanı Süleyman Demirel’in son günlerinde apar - topar verildiği halde, kimse bunu neden konu etmez diye de şaşarım. Devlette bir evrakın bir makamdan diğerine gitmesi haftalar sürerken, Bayındırlık Bakanlığı’nın yangından mal kaçırır gibi bu ihaleyi bir haftada sonuçlandırması ve ihalenin "iyi ilişkiler içinde olunan müteahhitlere" verilmesinin kimseyi ilgilendirmemesi de beni hayretlere düşürür. 
     Bu karalama kampanyasının amacı neler olabilir 

</TEXT>
</DOC>
