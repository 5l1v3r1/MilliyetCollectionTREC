<DOC>
<DOCNO> 71289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun19.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
500 milyon kişinin evinde internet bağlantısı var 
</HEADLINE>
<TEXT>

     Dünyada, evinde internet bağlantısı olanların sayısının 2001 yılı sonu itibarıyla 498 milyonu bulduğu bildirildi. 
     İnternet araştırma şirketi Nielsen NetRatings tarafından yapılan araştırmada, evlerinden internete bağlanabilenlerin sayısının, Temmuz-Eylül 2001'de yüzde 5.1 artış gösterdiği kaydedildi. 
     Araştırmada, Asya insanın internete ilgisinin başka hiçbir yerde görülmedik şekilde artmaya devam ettiği belirtilerek, geçen yılın son çeyreğinde internet kullanan Asyalıların sayısının yüzde 5.6 oranında arttığı vurgulandı. 
     İnternet kullanımı artış oranında Asyalıları yüzde 4.9 ile Avrupalılar takip ederken, bu oran ABD'de yüzde 3.5, Latin Amerika'da ise yüzde 3.3 oldu. 
     Dünyada internet kullanıcılarının yüzde 40'ı ise Kuzey Amerika'da bulunuyor. Bu bölgeyi yüzde 27 ile Avrupa, Ortadoğu ve Afrika izlerken, Asya'daki kullanıcıların oranının ise yüzde 22 olduğu kaydedildi. 
     






</TEXT>
</DOC>
