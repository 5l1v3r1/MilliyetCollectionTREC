<DOC>
<DOCNO> 50213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo08.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor Menajeri ''Kötü oynadığımız maçı kazanmak güzel..'' 
</HEADLINE>
<TEXT>

     Basketbolda, Erkekler Avrupa Ligi B Grubu'ndaki 4. maçında Sloven temsilcisi Union Olimpija Ljubljana'yı 75-63 yenen Ülkerspor'da yüzler gülüyor. 
     Ülkerspor Kulübü Genel Menajeri Lütfi Arıboğan, Sloven ekibi karşısında özellikle ilk yarı iyi oynamadıklarını belirterek, ''İyi bir günümüzde olmadığımız maçı kazanmak güzel'' dedi. 
     Karşılaşmanın ilk yarısında oyunun kontrolünü bir türlü ellerine geçiremediklerini anlatan Arıboğan, şöyle konuştu 
     ''Ancak ikinci yarı oyuncularımız çok gayretliydi. Antrenörümüz Murat Didin de önemli taktik değişiklik yaptı. Çok iyi savunma yaparak maçı kazandık. Açıkcası iyi bir günümüz değildi, ancak böyle bir günde bile maç kazandığımız için mutluyuz. Çünkü kendi evimizde maç kaybına tahammülümüz yok.'' Bu arada, sakatlığı nedeniyle bir süredir takımdan ayrı kalan William Bud Eley'in, yarın ligde Darüşşafaka ile yapılacak maçta oynayabileceği bildirildi. 
     

     
</TEXT>
</DOC>
