<DOC>
<DOCNO> 59538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/ekonomi/eko01.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonumuz AB’li oluyor 
</HEADLINE>
<TEXT>

Avrupa Birliği direktifleri ve tüketim kalıplarına uyumlu hale getirilecek yeni enflasyon hesabının uygulanabilmesi için 3 trilyon lira harcanacak 
     ZÜLFİKAR DOĞAN Ankara 

     Avrupa Birliği AB Katılım Ortaklığı Belgesi KOB çerçevesinde hazırlanan Ulusal Program raporuna göre 2001'de devletin muhasebe sistemi, Merkez Bankası bilançosu ve enflasyon hesapları yeniden düzenlenecek. 
     Devlet İstatistik Enstitüsü DİE tüketici fiyatları endeks TÜFE hesaplarını yeniden belirleme çalışmalarını 2001 yılında biterecek ve 2003 yılından itibaren AB direktifleri ile normlarına uygun yeni TÜFE endeksi uygulamaya konulacak. 
     
     Baz yıl 2001 olacak 
     Uluslararası Para Fonu’yla IMF imzalanan son ek niyet mektubunda da sadece TÜFE hedefine yer verilmesinin, bu kapsamda değerlendirilmesi gerektiği belirtiliyor. Bundan böyle de AB ile uyumlu enflasyon değerlendirmeleri için TÜFE'de 2001 100 bazlı yeni endeksin uygulamaya konulacağı öğrenildi. 
     Öte yandan AB'ye ekonomik uyum Ulusal Programı uyarınca, fiyat endeksleri ve enflasyon hesaplamaları da tümüyle değiştirilecek. 
     DİE tarafından bu yöndeki çalışmaların 2001 yılı içerisinde yapılarak sonuçlandırılması, nihai uygulama aşamasının ise 1 Ocak 2003 tarihinden itibaren başlaması öngörülüyor. 
     Bu doğrultuda Tüketici Fiyatları Endeks içeriği ve kalıpları ile tanımlanması AB normlarına uydurulacak. Halen tüm illerde ve 410 maddeyi kapsayan tüketici indeks hesaplamaları yeniden yapılarak 1994 bazlı 1994 100 endeksi yerine 2001 100 endeksinin kullanımına geçilecek. 
     
     Hesap değişiyor 
     AB'nin 1988 ile 1999 yılları arasında tüketici endeks hesaplamaları ile ilgili yürürlüğe koyduğu, 11 direktif yeni hesaplamada temel alınacak. 
     DİE 2001 yılında Türkiye çapında hanehalkı gelir ve tüketim harcamaları anketi yaparak, endeksin hesaplanmasında kullanılacak tüketim mal ve hizmetler sepetinin AB üyesi ülkeler tüketici endekslerinde kullanılan maddeler sepetine uyumunu sağlayacak. 
     DİE'nin AB normlarına uygun yeni tüketici endeksi hesaplamaları için acil personel desteği ve 3 trilyon liralık finansman ihtiyacını hükümete ilettiği öğrenildi. 
     
Devletin nereye ne harcadığı herkes bilecek      Ulusal Program kararları uyarınca, AB normları çerçevesinde yapılacak işlemler şöyle sıralandı 
     Devletin Genel bilançosu çıkartılacak. Hesap Planı'nında giderler ve gelirler tüm ayrıntılarıyla gösterilecek. 
     Maddi duran varlıklar, muhasebe sistemi içerisinde gösterilecek. 
     Devlet borçları, yurtiçi ve yurtdışından sağlanmış olması, vadesi, kurumsal dağılımı, kullanım alanı, faiz ödemesi gibi ayrımlarla tablolandırılarak herkese açık hale getirilecek. 
     Varlıklar ve borçlar yeniden değerlemeye tabi tutularak, güncel değerleriyle gösterilecek. 
     Hesap Planı'nda hesaplar özellikleri ve niteliklerine göre, uluslararası genel kabul görmüş muhasebe ilkelerine göre sınıflandırılacak. 
     Devletin üçer aylık hesap ve bilanço sistemleri ile fiyatlara yönelik hesaplamaların temel altyapısı için Birleşmiş Milletler Ulusal Hesaplar Sistemi'ne SNA 93 uyum sağlanacak. 
     Daha sonra da bu sistemi benimseyen AB normları ve direktiflerini içeren ESA 95 sistemi yürürlüğe konulacak. 
     Bu çalışmalarla AB hesap ve bilanço sistemlerine uyum sağlanarak finans ve mali sistemin AB'nin GFS Government Fiscal Statistics ve ESA 95'ine European Sistem Of Account uygun bilgi üretilecek. 
     


 EKONOMİ 

















</TEXT>
</DOC>
