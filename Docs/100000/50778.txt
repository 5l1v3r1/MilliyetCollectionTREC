<DOC>
<DOCNO> 50778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur16.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelibolu'da ilginç soygun... 
</HEADLINE>
<TEXT>

     Çanakkale'nin Gelibolu İlçesi'nde, ''Emniyet'ten arıyorlar'' diyerek, sahibini bitişikteki dükkana gönderen meçhul kişi veya kişiler, girdikleri işyerindeki kasadan 3 milyar lirayı alıp kaçtılar. 
     Atatürk Caddesi'nde işyeri bulunan Yaşar Erkıvanç'ın komşusu Metin Deligöz'e telefon eden meçhul kişi, Emniyet'ten aradıklarını belirterek, yan komşusunu telefona çağırmasını istedi. 
     Komşusunun ''Size Emniyet'ten telefon var'' çağrısıyla dükkandan çıkan beyaz eşya satıcısı Erkut Erkıvanç, telefon konuşmasını bitirip işyerine döndüğünde, kasadan 3 milyar liranın çalındığını gördü. 
     Durumun polise bildirilmesi üzerine, olayla ilgili soruşturma başlatan güvenlik güçleri, soygunu yapan kişi veya kişilerin aranmasına başlandığını bildirdiler. 
     






</TEXT>
</DOC>
