<DOC>
<DOCNO> 54271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/magazin/amag.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek bir erkeğe bağlı kalamam’ 
</HEADLINE>
<TEXT>

Tarkan’ın baldızı’, Çarkıfelek’in gözdesi Berna Öztürk, sadece görüntüsüyle değil, düşünceleriyle de sıradışı’ bir çizgide 
     YAŞAR ÇAKMAK - BİRSEN ALTUNTAŞ 

     ABLASI Bilge Öztürk’ün Tarkan’la yaşadığı aşk, verdiği cesur pozlar ve katıldığı güzellik yarışmasıyla dikkatleri üzerine çeken Berna Öztürk, kendini çok seksi buluyor. DJ’lik, müzisyenlik, oyunculuk, dans ve resim yeteneklerine sahip olduğunu söyleyen Öztürk, "Her ortamda fiziğimle dikkat çekerim. Tarkan, tanınmamı hızlandırdı ama sürekli baldız’ olarak anılmak hoş değil" diyor. 
     ŞARKICI Burak Kut ile kısa bir aşk yaşadıklarını itiraf eden Öztürk, şu an yalnız olduğunu da sözlerine ekliyor. Aşk hayatında tek erkeğe bağlı kalmanın kendisine göre olmadığını da söyleyen seksi baldız’, bu görüşünü de şu sözlerle anlatıyor "Çok sevdiğin bir pastayı sürekli yemezsin. Ara sıra başka tatları denersin. Kötü tatları yedikten sonra anlayıp iyi olanı hatırlarsın. Bu iş böyle işte..." 
     ABLASI Belda’nın daha kadınsı çizgiler taşıdığını, kendisinin çılgın olduğunu söyleyen Öztürk, Tarkan ile aşk yaşayan ablası Bilge içinse, "Aramızda en normali Bilge’dir. Bu yüzden Tarkan ile aşk yaşıyor. Mesela açık kıyafet giymek istese de gideceği ortam uygun değilse giymez, ben giyerim. Ancak Bilge, Tarkan’ın boyunduruğuna girecek kadar karaktersiz ve ezik değildir" diyor. 
     



 MAGAZİN 














</TEXT>
</DOC>
