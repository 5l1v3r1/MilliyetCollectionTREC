<DOC>
<DOCNO> 66689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko05.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikalar serbest bölge gibi’ 
</HEADLINE>
<TEXT>

OSD Başkanı İlkbahar, üretiminin yüzde 80’ini ihraç eden otomotiv sektörünün bu yıl 5 milyar dolarlık ihracat hedeflediğini söyledi 
     EKONOMİ SERVİSİ 

     Otomotiv Sanayii Derneği OSD Başkanı Ali İhsan İlkbahar, bu yıl sadece ihracatla üretimde yüzde 25 - 30’luk artış beklediklerini belirterek, "Otomobilde halkın alım gücünün kaybolması nedeniyle bir büyüme beklemek mümkün değil" dedi. 
     İlkbahar, yeniden başkan seçildiği OSD Genel Kurulu’nda yaptığı konuşmada şöyle dedi "2000’de 2.4 milyar dolarlık ihracat, 2001’de 3.4 milyar dolara çıktı. 1998’de 1.5 milyar dolar ile ihracatta yedinci sırada olan sektör, 2002’de 5 milyar dolarlık rakamla ikinci sıraya oturmayı hedefliyor. Yarım milyon adetlik ihracat hayal değil. 2003’de otomotiv sanayiinin ihracat hedefi 6 milyar dolar, 2005’de 7.5 milyar dolar." 
     İlkbahar, "Fabrikalar adeta serbest bölgelere dönüştü. Üretimin yüzde 80’ini ihraç ediyor. İhracat artıyor ama iç pazarda satış azalıyor. Anayasa’ya "Otomotiv sektöründe iç pazarı büyütmek lazım" diye bir madde koyalım" dedi. Genel Kurul’a katılan Devlet Bakanı Tunca Toskay ise otomotiv sektörüne ilişkin bir vergi indiriminin mümkün olmadığını söyledi. Daha sonra OSD ödülleri dağıtıldı. İhracat başarı ödüllerini Tofaş, Oyak - Renault ve Mercedes Benz Türk, Yan sanayi başarı ödüllerini de Brisa, Olgun Çelik ve Tırsan aldı. 
     



 EKONOMİ 


















</TEXT>
</DOC>
