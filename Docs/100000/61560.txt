<DOC>
<DOCNO> 61560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sondun04.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam sayfa gazete ilanı "Evlen benimle..." 
</HEADLINE>
<TEXT>

     Avustralya'da tam sayfa gazete ilanı veren Hong Konglu aşık, sevgilisine evlilik teklif etti. 
     Adelaide kentinde bir gazetede, ''Mel Pappin, sana tapıyorum. Sen yokken yaşam anlamsız. Evlen benimle.. '' şeklinde, Daniel imzalı tam sayfa ilan yayımlandı. 
     Ama işin tuhafı, ilanı veren Daniel Cheung adlı Hong Konglu, kalbini çalan Mel'in yanıtını beklemeden Adelaide'dan Hong Kong'a döndü. Aşık Hong Konglu, ilanın altında telefon numarasını belirtmeyi de unutmadı. 
     İlan için gazeteye binlerce dolar ödediği sanılan Daniel, gazeteye yaptığı açıklamada, Mel'i 14 yıldır tanıdığını, ancak bir yıldır hiç görüşmediklerini anlattı ve ''Bana evet demesini bekliyorum'' diye konuştu. 
     






</TEXT>
</DOC>
