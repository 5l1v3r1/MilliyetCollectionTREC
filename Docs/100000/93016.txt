<DOC>
<DOCNO> 93016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo25.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa finaline ilişkin ilginç notlar... 
</HEADLINE>
<TEXT>

     17. Dünya Kupası'nın finalinde bugün Japonya'nın Yokohama kentindeki Uluslararası Stat'da karşı karşıya gelen Almanya ve Brezilya, 72 yıllık kupa tarihinde finallere en fazla katılan ve maç yapan 2 ülke olmalarına karşın ilk kez karşı karşıya geldi. 
     Finalist ülkeler hem Almanya hem de Brezilya, tarihlerinde 7. kez Dünya Kupası finaline çıkarlarken Brezilya, 7 finalin 5'inde şampiyonluğa ulaştı, Almanya ise yaptığı 7 final maçının 4'ünde sahadan boynu bükük ayrıldı. 
     Brezilya, Dünya Kupası finallerinde yaptığı 87 maçla en çok maç yapan takım olurken, 2. sıradaki Almanya da 85. maçına çıktı. 
     Brezilya, kupalarda 191 gol atarken, 78 gol yedi. Almanya ise 162 gol atarken, kalesinde 105 gol gördü. 
     Kupa finaline ilişkin diğer ilginç notlar ise şöyle 
     149   Brezilya, kupada üst üste 3. finaline çıktı ve 1970'deki finalden bu yana bir final maçında ilk kez 67. dakikada Ronaldo ile golü buldu. Güney Amerika ekibi, 1994'te 0-0'lık skordan sonra İtalya'yı penaltılarla 3-2 yenip şampiyon olurken, 1998'de ise Fransa'ya 3-0 yitirmişti. 
     149   Brezilya kaptanı Cafu, üst üste 3 Dünya Kupası finalinde oynayan ilk futbolcu oldu. 1994'te ilk yarıda oyuna sonradan dahil olan Cafu, 1998 ve 2002'nin finallerinde 90 dakika forma giydi. Kupanın 8 golle gol kralı olan Ronaldo da 3. kez üst üste kupa finalinde takımının kadrosunda yer aldı. Yıldız futbolcu, kadroda olduğu halde 1994'deki finalde oynamamıştı. 
     149   Brezilya, Dünya Kupası'nı kendi kıtasının dışında kazanan tek ülke durumunda. Brezilya, 1958'deki kupanın finalinde ev sahibi İsveç'i 5-2 yenip şampiyon olurken, bu yıl da Japonya'da şampiyonluğa ulaştı. 
     149   Dünya Kupası tarihinde 2 finalde birden gol atan yalnızca 3 oyuncu bulunuyor. Bunların 2'si Brezilyalı ve 1'i Alman. Brezilyalı Vava, 1958 finalinde 2, 1962 finalinde de 1 gol atarken, Pele de 1958 finalinde 2, 1970 finalinde de 1 gol bulmuştu. Alman Paul Breitner ise 1974 ve 1982 final maçlarında 1'er gol attı. 
     149   Kupa tarihinde 2 final maçında birden gol atamayan tek takım Brezilya oldu. 1994-1998 . Final maçında gol atmayı başaramayan diğer takımlar ise 1990'da Arjantin ve 1994'te İtalya. 
     149   En yüksek skorlu final maçı 1958 yılında Brezilya'nın İsveç'i 5-2 yendiği maç olarak kayıtlara geçti. Bugüne dek yapılan 17 final maçında 67 gol atıldı. Final maçı başına gol ortalaması da 3.94 olarak gerçekleşti. 
     149   Kupa tarihinde yalnızca 4 final maçı uzatmaya gitti. Bunlar 1934 İtalya-Çekoslovakya 2-1 , 1966 İngiltere-F.Almanya 4-2 , 1978 Arjantin-Hollanda 3-1 , 1994 Brezilya-İtalya 3-2 penaltılarla Penaltıların şampiyonu belirlediği tek final maçı da 1994'deki Brezilya-İtalya karşılaşmasıydı. Brezilya'nın 3-2 üstünlüğüyle biten maçta, 4 oyuncu penaltı kaçırdı. Brezilya'dan Marcio Santos, İtalya'dan ise Franco Baresi, Daniele Massaro ve Roberto Baggio, kullandıkları penaltıları gole çeviremedi. 
     149   Brezilya finalde 1958'de İsveç'i 5-2, 1962'de Çekoslovakya'yı 3-1, 1970'te İtalya'yı 4-1 ve 1994'te İtalya'yı penaltılarla 3-2, 2002'de de Almanya'yı 2-0 yendi. Güney Amerika ekibi, 1950'de Uruguay'a 2-1, 1998'de Fransa'ya 3-0 yenildi. 
     Almanya ise finalde 1954'te Macaristan'ı 3-2, 1974'te Hollanda'yı 2-1 ve 1990'da Arjantin'i 1-0 yendi. Almanya, 1966'da İngiltere'ye uzatmada 4-2, 1982'de İtalya'ya 3-1, 1986'da Arjantin'e 3-2 ve 2002'de de Brezilya'ya 2-0 yenildi. 
     149   Dünya Kupası final maçlarında ''hat-trick'' yapan tek oyuncu İngiliz Geoff Hurst oldu. Hurst, 1966 yılı finalinde F.Almanya'ya karşı attığı 3 golün 2'sini uzatmada kaydetti. 
     149   Dünya Kupası final maçlarında bugüne dek yalnızca 3 oyuncu kırmızı kart gördü. 1990'da Arjantin'den Pedro Monzon ve Gustavo Dezotti ile 1998'de kazanan takımdan kırmızı kart gören tek oyuncu olan Fransa'dan Marcel Desailly oyundan atılan 3 isim olarak dikkati çekti. 
     149   Dünya Kupası final maçlarında normal sürede penaltı kaçıran tek isim de İtalya'dan Antonio Cabrini. Cabrini, topu auta atmasına karşın İtalya, 1982 finalinde F.Almanya'yı 3-1 yenmeyi başardı. 
     149   Brezilya, Almanya karşısında final maçını da kazanınca, İtalya'nın 1934 çeyrek finalinden 1938 finaline dek elde ettiği 7 maçlık galibiyet serisi rekorunu yinelemiş oldu. 
     149   1950-1966 yılları arasında üst üste 5 finalde ilk golü atan takımlar sahadan yenik ayrıldı. 1934 ve 1974'te ise ilk golü kalesinde gören takımlar şampiyon oldu. 1930'da Uruguay, ilk golü attı, Arjantin 2-1 öne geçti, ancak Uruguay maçı 4-2 kazandı. İlk 10 Dünya Kupası şampiyonunun 8'i, finalde ilk golü kendi ağlarında gördü. 
     149   Dünya Kupası finalinde forma giyen en genç oyuncu Pele oldu. 1958 yılının finalinde henüz 17 yaşındayken sahaya çıkan Pele, İsveç ağlarını 2 kez havalandırmayı bildi. 
     149   Dünya Kupası tarihinde ilk kez bir final maçı 2-0'lık skorla bitti. 
     





</TEXT>
</DOC>
