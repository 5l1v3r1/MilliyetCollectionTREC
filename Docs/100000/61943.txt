<DOC>
<DOCNO> 61943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/soneko05.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur'da sağlık primleri artıyor 
</HEADLINE>
<TEXT>

     Bağ-Kur sigortalılarının kuruma ödedikleri sağlık primi oranı, 1 Şubat'tan itibaren yüzde 15'den yüzde 20'ye çıkacak. 
     TBMM'de kabul edilen 4736 sayılı ''Kamu kuruluşlarının ürettikleri mal ve hizmet tarifeleri ile bazı kanunlarda değişiklik yapılmasına ilişkin yasanın'' 3. maddesi uyarınca, Bağ-Kur'daki sağlık primi gelirlerinin sağlık giderlerini karşılayabilmek amacıyla, kuruma ödenen sağlık primi oranı 1 Şubat'tan itibaren yüzde 15'den yüzde 20'ye çıkacak. 
     Halen 24 milyon 995 bin 237 lira sağlık primi ödeyen 1'den 8'nci basamağa kadar olan Bağ-Kur sigortalıları, 1 Şubat'tan itibaren 33 milyon 326 bin 983 lira sağlık primi ödeyecekler. 9. basamaktan en üst basamak olan 24. basamağa kadar olan sigortalıların ödeyecekleri sağlık primleri de çeşitli düzeyde artacak. 
     Bağ-Kur'a üye 3 milyon 100 bin sigortalı, 2001 yılında kuruma toplam 498 trilyon lira sağlık primi öderken, kurum geçen yıl 1 katrilyon 4 trilyon lira düzeyinde sağlık harcamasında bulundu. 
     1999 yılında kurumun sağlık primi gelirleri sağlık giderlerinin 
     yüzde 34'nü, 2000 yılında yüzde 39'nu karşılarken, bu oran 2001 yılında yüzde 49'a çıktı. Bağ-Kur yetkilileri, kurumun sağlık primi gelirlerinin, sağlık giderleri karşılayabilmesi amacıyla sağlık prim oranlarının 1 Şubat'tan itibaren yüzde 15'den yüzde 20'ye çıkarıldığını belirterek, bu oranların 4447 sayalı sosyal güvenlik yasası uyarınca 1 Nisan'dan itibaren yeniden artırılacağını bildirdiler. 
     






</TEXT>
</DOC>
