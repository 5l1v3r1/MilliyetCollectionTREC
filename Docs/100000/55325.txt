<DOC>
<DOCNO> 55325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko04.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyetinin öğleden sonra Ankara'da olması bekleniyor 
</HEADLINE>
<TEXT>

     Türkiye masası şefi Juha Kahkonen başkanlığındaki IMF heyetinin, bugün öğleden sonra Ankara'da olması bekleniyor. 
     Heyet, ayrı ayrı ve birbirinden bağımsız gruplar halinde Ankara'ya gelecek. 
     Kahkonen başkanlığındaki heyetin, Brüksel'e gidecek olan Devlet Bakanı Kemal Derviş tarafından da kabul edilmesi bekleniyor. 
     Bu kez ''en geniş katılımla'' Türkiye'ye gelecek olan IMF heyeti, gruplara ayrılarak, yarından itibaren Hazine, ÖİB, DPT, Maliye Bakanlığı, BDDK ve Merkez Bankası'nda çalışmalarda bulunacak. 
     Yaklaşık 10 milyar dolarla desteklenecek olan yeni ekonomik program çerçevesindeki yapısal çalışmalar, görüşmelerin ağırlık noktasını oluştururken, görüşmelerde, bankacılık başta olmak üzere, kamunun etkinliğini arttırıcı, ekonomik canlanmayı sağlayıcı ve yabancı sermayeyi çekecek yapısal önlemler üzerinde durulacağı ifade ediyorlar. 
     2001 yılının son çeyreğine ilişkin gerçekleşmeler de 
     bu görüşmelerde ele alınacak. 
     Reel sektörün desteklenmesine yönelik alınan önlemler ve bunların yeni Stand-By anlaşmasına etkileri de, görüşmelerin diğer bir konusunu oluşturacak. 
     






</TEXT>
</DOC>
