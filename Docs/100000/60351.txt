<DOC>
<DOCNO> 60351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/tamer.html </URL>
<DATE> 2002/01/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Devletin para koyacağı bankanın canlı şirketleri 
</HEADLINE>
<TEXT>

     Banka sermaye yeterlilik yasası daha epey toz - duman kaldırıp baş ağrıtacak Yapılan eleştiriler arasında kuşkusuz haklısı da var, haksızı da... 
     Ben konuyu dağıtmadan yasanın hazırlayıcılarına ve savunucularına 3 soru yöneltmek istiyorum 
     1 Hazine'nin sermaye koyacağı bankaların dipdiri - canlı şirketleri olduğu hepimizin malumu. Banka patronlarından öncelikle bu şirketleri satıp parayı bankalarına koymaları neden istenmiyor Bu şirketleri derhal satın almaya istekli yerli - yabancı pek çok kuruluş olacağı da kesin. Acaba bu seçenek akıl mı edilemedi, yoksa birileri engelliyor mu 
     2 Eğer Hazine, bankaların mali yapılarında son 1.5 yılda meydana gelen hasarı tamir etmek amacıyla sermaye koyacaksa mesele yok. Ama bazı bankalardan grup şirketlerine yıllardan beri limit dışı müthiş aktarmalar yapıldığını biliyoruz. Onlar nasıl ayırt edilecek Kaldı ki bazı grup kredileri, geri dönmeyeceği belli olduğu halde canlı gibi gösterilip, karşılık da ayrılmıyorsa ne olacak Bunların faturası da ileride devletin sırtına mı binecek 
     3 Sakın bana "Çifte bağımsız denetçi zorunluluğu getiriyoruz. Bankaların bilançoları, sorunlu kredileri tamamen şeffaflayacak" demeyin. Dünyaca ünlü bağımsız denetim şirketlerinin Türkiye'deki performanslarını, yani batan bankalarımızı nasıl denetlediklerini son günlerde ibretle gördük Bundan sonra yapacakları denetimlerin bağımsız olacağına nasıl güveneceksiniz 
     
Euro kutlamaları yılbaşını solladı      Her yeni yılın ilk saatlerinde yerli - yabancı TV kanallarında gezinir, değişik kültürlerden insanların, yılbaşını nasıl kutladıklarını merakla izlerim. 
     Bu yıl, geçmiş yıllara oranla çok çarpıcı bir farklılık vardı. Avrupalı yeni yılı kutlamayı neredeyse unutmuş, euroyu kutluyor gibiydi 
     Atina'da Başbakan Costas Simitis, ATM makinesinden ilk euroyu çeken Yunanlı olma sıfatını kimselere bırakmıyordu. 
     Berlin'de Almanlar bir meşe ağacının dibine törenle markı gömüyor, Maliye Bakanı Hans Eichel, ünlü Brandenburg Kapısı'nın önünde Alman Merkez Bankası Başkanı'nın elinden ilk euro banknotunu alıyor, çevrede yaklaşık 1 milyon kişi oldukları belirtilen kalabalık, yeni yıldan çok euroyu kutlar görünüyorlardı. 
     Paris'in en eski köprüsü olan tarihi Pont Neuf, yeni yıl gecesinde euroya geçiş töreninin yapıldığı alan olma şerefini yaşıyor, tören için köprüye gelen Fransa Maliye Bakanı Loran Fabius, dokunaklı bir konuşma yapıyordu. 
     Finlandiya'da eksi 12 derece soğuğa rağmen ilk euroyu alabilmenin telaşıyla döviz büfeleri ve banka ATM'leri önünde upuzun kuyruklar oluşmuştu. 
     Portekiz'i, Amsterdam'ı Almanya'yı gördükten sonra Belçika'daki euro çılgınlıklarına şaşmadım artık. Brüksel ne de olsa Avrupa Birliği'nin başkentiydi. 
     Avrupa Birliği'nin euroya katılmayan 3 üyesi İngiltere, Danimarka ve İsveç'te ise havaalanlarında euro kuyrukları dikkati çekiyordu. 
     En şaştığım, Tokyo Narita Havaalanı'ndaki Japon turistlerin euro satın almak için adeta birbirlerini yemeleriydi. Gerçi onlar yeni yıla saatler önce girmişlerdi, ama yine de yılın ilk günü çıkacakları Avrupa seyahatinde euro ile bu denli ilgili olmalarına şaştım. Zira diğer paralar, daha 2 - 3 ay tedavülde. 
     Ya Amerika Amerikan televizyonlarını da yeni yıldan çok euro işgal etmiş görünüyordu. Belki ekonomi ağırlıklı kanalları izleme alışkanlığımdan dolayı bana öyle gelmiştir. 
     Euro 3 yıldır teorik olarak tedavüldeydi. Pratik olarak hayata geçişi muhteşem oldu. ABD dolarına karşı bakalım nasıl bir tarih yazacak 
     Kağıt üzerindeki başlangıç hiç de parlak olmamıştı, umarız hayata geçtikten sonra geçmişin zararını telafi eder. 
     Ne de olsa komşuda pişer, bize de düşer. 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
