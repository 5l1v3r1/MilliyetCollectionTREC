<DOC>
<DOCNO> 83058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko23.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'de otomotiv sanayinin ciroları düştü... 
</HEADLINE>
<TEXT>

     Otomotiv ana sanayiinde faaliyet gösteren 17 kuruluşun 2001 yılındaki toplam cirosu, 2000 yılının da altında kaldı. 
     Otomotiv Sanayii Derneği OSD verilerine göre, sektör kuruluşlarının 2000'de 3 katrilyon 426 trilyon 468 milyar lira olan toplam cirosu, yüzde 2.1 kayıpla, 3 katrilyon 355 trilyon 701 milyar liraya geriledi. 17 sektör firmasının 12'sinin cirosunda kayıp, 5'inde ise artış görüldü. 
     Doblo ile ihracat atağına kalkan Tofaş'ın cirosu yüzde 95.5 artışla 501 trilyon 237 milyar 774 milyon lira'dan, 980 trilyon 64 milyar 746 milyon liraya çıktı. 
     MAN'ın cirosu da yüzde 74.8 artışla 86 trilyon 196 milyar 156 milyon liradan 150 trilyon 658 milyar 903 milyon liraya çıkarken, Oyak Renault cirosunu yüzde 20.5 artışla, 773 trilyon 295 milyar 870 milyon liradan, 931 trilyon 584 milyar 573 milyon liraya yükseltti. 
     Mercedes Benz Türk'ün cirosu ise yüzde 9.3 artışla 340 trilyon 961 milyar 442 milyon liraya, Otokar'ın cirosu da yüzde 3.1 artışla 74 trilyon 92 milyar 617 milyon liraya ulaştı. 
     Geçen yıl, Toyota'nın cirosu yüzde 84.6 kayıpla 22 trilyon 163 milyar 604 milyon liraya, Askam'ın cirosu yüzde 79.2 kayıpla 17 trilyon 560 milyar 702 milyon liraya, Hyundai Assan'ın cirosu 68.7 kayıpla 74 trilyon 470 milyar 821 milyon liraya geriledi. 
     TEMSA'nın cirosu yüzde 64.2 kayıpla 38 trilyon 452 milyar 665 milyon lira, Anadolu Isuzu'nun cirosu yüzde 49.2 kayıpla 49 trilyon 773 milyar 982 milyon lira, B.M.C.'nin cirosu yüzde 45.5 kayıpla 84 
     trilyon 365 milyar lira, Türk Traktör'ün cirosu yüzde 36.7 kayıpla 60 trilyon 785 milyar 332 milyon lira, Karsan'ın cirosu yüzde 36.3 kayıpla 76 trilyon 563 milyar 551 milyon lira oldu. Uzel'in cirosu da yüzde 34.6 kayıpla 76 trilyon 65 milyar liraya, Ford Otosan'ın cirosu yüzde 31.6 kayıpla 252 trilyon 661 milyar 804 milyon liraya, Otoyol'un cirosu yüzde 24.6 kayıpla 66 trilyon 476 milyar 952 milyon liraya, Anadolu Honda'nın cirosu da yüzde 10.1 kayıpla 58 trilyon 999 milyar 686 milyon liraya düştü. OSD verilerine göre, geçtiğimiz yıl otomotiv sektöründeki 17 firmada çalışan işçi sayısı 5 bin 226 kişi geriledi. Sektörde, önceki yıl 24 bin 494 kişi olan işçi sayısı geçen yıl 19 bin 268 kişiye düştü. Memur sayısı 20 kişi gerileyerek, 4 bin 32 kişi olurken, idareci sayısı 97 kişi, mühendis sayısı 50 kişi, idareci mühendis sayısı ise 26 kişi arttı. 2000 yılında 31 bin 7 kişi olan toplam çalışan sayısı ise, 2001 yılında 26 bin 680 kişiye düştü. 
     





</TEXT>
</DOC>
