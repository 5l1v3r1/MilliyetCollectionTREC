<DOC>
<DOCNO> 69179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur14.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutsal topraklarda ölen Türk hacıların sayısı 31'e yükseldi 
</HEADLINE>
<TEXT>

     Hac farizalarını yerine getirmek için kutsal topraklarda bulunan hacılar, ibadetlerini sürdürüyor. 
     Arafat ve Müzdelife vakfelerinden sonra Mekke'ye gelerek ilk gün ''Büyük Şeytanı'' taşlayan Türk hacılar, Kabe'yi tavafın ardından Safa ve Merve arasındaki Say'dan sonra traş olarak ihramlarından çıktılar. 
     Türk hacılar, konakladıkları yerlerde bir süre dinlendikten sonra kendi aralarında bayramlaşıyorlar. 
     Dünyanın dört bir yanından gelen yaklaşık 2 milyon hacı, Kurban Bayramı'nın ikinci gününde de Şeytan taşladı. Hacılar, bayramın birinci günü ''Büyük Şeytan''a 7'şer, bayramın ikinci günü ''Büyük, Orta ve Küçük Şeytan''a 7'şer olmak üzere toplam 21'şer taş atarak ibadetlerini sürdüren hacılar, yarın da aynı şekilde 21'şer taş atacaklar. 
     Bu arada, Şeytan taşlama sırasında bazı hacıların şemsiye, terlik gibi yanlarında bulunan eşyaları fırlattıkları da görüldü. 
     
     Vefat eden hacılar 
     Kutsal topraklarda 9 Türk hacısı daha vefat etti. Böylece, Hac sırasında vefat edenlerin sayısı 31'e yükseldi. 
     Vefat eden 9 kişinin isimleri ve kafileleri şöyle 
     Arif Babur 76 Türsab, Fatma Yavuz 75 Trabzon, Dursun Yüksel 71 Türsab, Halil İlhan 68 Samsun 5. grup, Gülistan Gültekin 61 
     Ankara 14. grup, Zeynep Çevik 70 Kayseri 6. grup, Ramazan Kara 69 
     Hollanda, İnayet Günday 69 Ankara 3. grup, Abdullah Gedik 76 
     Samsun 6. grup. 
     Hacılardan 24'ünün kalp krizi ve kalp yetmezliği, diğerlerinin ise mide kanaması, solunum yetmezliği ve yüksek tansiyon sonucu vefat ettiği öğrenildi. 
     






</TEXT>
</DOC>
