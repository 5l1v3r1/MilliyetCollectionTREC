<DOC>
<DOCNO> 54634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/magazin/mag01.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Angela Türkiye’ye nefretin son kurbanı 
</HEADLINE>
<TEXT>

Yunanlı şarkıcı Angela Dimitriu, Türkiye’de konserler verdiği gerekçesiyle Rum Kesimi’nde istenmeyen kişi’ ilan edildi... 
     YORGO KIRBAKİ Atina 

     Yunanistan’ın en sevilen şarkıcılarından Angela Dimitriu, yoğun tepki karşısında 3 Aralık’ta Kıbrıs Rum Kesimi’ndeki konserini iptal etti. 
     Şarkıcı, gelirini kimsesiz çocuklara bağışlayacağı Lefkoşa konserini bağlı bulunduğu plak şirketinin izin vermemesi yüzünden’ iptal ettiğini açıkladıysa da, gerçekte Rum Kesimi’ndeki tepkiler nedeniyle bu kararı aldığı sanılıyor. 
     Bunun en büyük kanıtı da, Kıbrıs Rum öğrenci birliklerinden Drasis’in geçenlerde yaptığı, "Dimitriu Türkiye’de etkinliklerde bulundu. Kıbrıs, Türk işgali altında. Sanatçının Kıbrıs’ta konser vermesine karşıyız" açıklaması. 
     
Silah mı çektim ’      Bununla da kalmayan Drasis’in başkanı Mihailis Kondos, Dimitriu’yu Persona non grata’ istenmeyen kişi ilan edip Kıbrıs Rum Üniversitesi’nin resmi tavır almasını da istedi. 
     Buna bir destek de, konser için Güney Kıbrıs’a giden ünlü ses sanatçılarından Angelos Dinosiu’dan geldi. Dinosiu, bir Rum radyo istasyonuna verdiği demeçte "Angela’yı severim, ama ben Türkiye’ye gitseydim sadece Rumlar için şarkı söylerdim. Hiçbir zaman da Türk bayrağını öpmezdim" diye konuştu. 
     Dimitriu ise kendini, "Müzik halkları birleştirir. Ben kimseye silah çekmedim, kimseyle savaşmadım. Sadece şarkı söylüyorum" diyerek savundu. 
     



 MAGAZİN 













</TEXT>
</DOC>
