<DOC>
<DOCNO> 61607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sonspo03.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'den toplu sonuçlar 
</HEADLINE>
<TEXT>

     ABD Profesyonel Basketbol Ligi'nde NBA 10. hafta mücadelesine, bu sabaha karşı yapılan 6 maçla devam edildi. 
     Sezonun en iyi galibiyet yüzdesine sahip ekibi olan, son 2 sezonun şampiyonu ve Pasifik Grubu lideri Los Angeles Lakers, Indiana Pacers'ı deplasmanda farklı skorla yenerek, 31. maçında 25. galibiyetini elde etti. 
     Karşılaşmada Lakers'ı galibiyete taşıyan isimler olarak 31 sayı, 8 ribaunt ve 4 asistlik performansıyla Kobe Bryant ve 20 sayı, 4 ribaunt ve 6 blokla oynayan ünlü pivot Shaquille O'Neal göze çarptı. 
     Konuk ekipte ise Jermaine O'Neal, 18 sayı, 18 ribaunt ve 5 blok, Reggie Miller, 15 sayı ve 6 asist, Jamaal Tinsley de 14 sayı, 6 ribaunt ve 7 asistle oynamalarına karşın yenilgiyi önleyemediler. 
     Ortabatı Grubu lideri San Antonio Spurs ise 32. maçında 24. 
     galibiyetini, deplasmanda Boston Celtics'i yenerek aldı. 
     Zorlu karşılaşmada konuk ekipte, ''ikiz kuleler'' olarak adlandırılan oyunculardan Tim Duncan, 25 sayı ve 12 ribauntluk performansıyla yine sahanın yıldızı oldu ve galibiyette başrolü üstlendi. Spurs'da ayrıca Steve Smith, 19 sayı ve 4 ribaunt, ''amiral'' lakaplı ünlü pivot David Robinson ile Terry Porter da 11'er sayıyla galibiyete katkı sağladı. 
     Ev sahibi takımda ise Paul Pierce, 31 sayı ve 6 ribauntluk performansına karşın takımını yenilgiden kurtaramazken, Antoine Walker, 21 sayı, 12 ribaunt ve 8 asist, Tony Bottie de 6 sayı ve 11 ribauntla oynadı. 
     Lige, yarın sabaha karşı yapılacak 6 maçla devam edilecek. 
     
     
NBA'de, günün maçlarında alınan sonuçlar şöyle Boston Celtics 90 - San Antonio Spurs 93 Charlotte Hornets 111 - Atlanta Hawks 87 Indiana Pacers 90 - Los Angeles Lakers 109 Philadelphia 76'ers 91 - Orlando Magic 102 Minnesota Timberwolves 111 - Seattle Supersonics 106 Chicago Bulls 73 - Toronto Raptors 85 
     






</TEXT>
</DOC>
