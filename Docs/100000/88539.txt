<DOC>
<DOCNO> 88539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo07.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç 2 - Nijerya 1 
</HEADLINE>
<TEXT>

     17. Dünya Kupası finallerinde F Grubu'nda İsveç, Nijerya'yı 2-1 yendi. 
     Bu sonuçla Nijerya, gruptaki 2. yenilgisini alarak, Suudi Arabistan'dan sonra finallere veda eden ikinci takım oldu. 
     Maça istekli başlayan Nijerya, Okocha'nın önderliğinde İsveç üzerinde baskı kurdu. Bunun sonucunda Nijerya, aradığı golü gelecek vaadeden golcüsü Aghahowa'nın kafasından buldu. Dikkatle izlenmesi gereken 19 yaşındaki oyuncu golü kadar üstüste attığı taklalarla da göz doldurdu. 
     Yediği golden sonra kısa süreli panik yaşayan İsveç, Nijerya defansında West ve Okoronkwo'nun ortaklaşa hatasından faydalanan Larrson'un usta işi golüyle rahat bir nefes aldı. 
     İkinci yarının başında ise etkili olan takım Ljunberg'li İsveç'ti. Nitekim bu baskı 65. dakikada penaltı ve golü getirdi. 
     Karşılaşmanın son 20 dakikasında Nijerya'nın baskısı vardı. Ancak çoğu Afrika takımı gibi savruk bir futbol oynayan, baskısını organize ataklar yerine bireysel yetenekler üzerine kuran Nijerya, kimi zaman direklere kimi zaman çizgideki defans oyuncularına takılınca 90 dakikada gülen taraf İsveç oldu. 
     
     Maçın künyesi 
     Stat Kobe Wing Hakemler Rene Ortube Bolivya , Miguel Giacomuzzi Paraguay , Mat Lazim Awang Hamat Malezya 
     İsveç Hedman, Mellberg, Mjallby, Jakobsson, Lucic, Alexandersson, Linderoth, Anders Svensson Dk. 84 Magnus Svensson , Ljungberg, Allback Dk. 64 Andersson , Larsson Nijerya Shorunmu, Udeze, West, Okoronkwo, Babayaro Dk. 66 Kanu , Yobo, Okocha, Christopher, Ogbeche Dk. 71 Ikedia , Aghahowa, Utaka Goller Dk. 27 Aghahowa, Dk. 35 ve 65 penaltıdan Larsson Sarı Kartlar Dk. 31 Mjallby, Dk. 70 Alexandersson İsveç , Dk. 80 West Nijerya 
     





</TEXT>
</DOC>
