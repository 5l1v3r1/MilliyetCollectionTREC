<DOC>
<DOCNO> 62538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/tamer.html </URL>
<DATE> 2002/01/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dubai Bir emirlik yeniden inşa ediliyor 
</HEADLINE>
<TEXT>

     Herhangi bir Ortaoğu ülkesine gitmeyi bugüne kadar hep reddetmiştim. Dubai'ye gitmeyi neden kabul ettiğimi açıkçası tam olarak bilemiyorum. Belki de Ertuğrul Özkök'ün geçen yıl Hürriyet'teki yazısından etkilenip merak etmişimdir, kim bilir 
     Dubai'ye ayak bastığım andan itibaren gördüklerimi yorumlamakta tuhaf bir biçimde zorlandım. Bir yanda New York'taki gökdelenlerin kopyaları Empire State Building, hatta İkiz Kuleler bile eksik değil , diğer yanda Londra'da görmeye alıştığımız stilde yüksek katlı binalar Dubai Dünya Ticaret Merkezi , geniş otoyolların iki yanında bitmek tükenmek bilmeyen inşaatlar, eşi - benzeri kolay kolay bulunamayacak yelken biçimindeki dünyaca meşhur otel Burj El Arab ... 
     Binaların bazıları tek başlarına çok şık olsalar da topluca bakıldığında şehircilik açısından kimliğini henüz bulamamış bir kent. Engebesi yok, tepeleri - çukurları yok, doğal yerleşimin kargaşası - üst üsteliği yok. Tarihi yok. Mirası yok. Tarımı yok... 
     Doğma - büyüme İstanbullu olarak Dubai'yi ister istemez yapay buluyor, başlangıçta pek ısınamıyorsunuz kente. Ama yetkilileri dinleyip, şehir turu yaptıktan ve bu noktaya nasıl geldiklerini öğrendikten sonra durum değişiyor. Beyninizdeki lego parçacıkları, değişik biçimlerde biraraya geliyor ve ortaya son derecede anlamlı bir tablo, bir başarı öyküsü çıkıyor. 
     Yüzyıllar boyu balıkçılık ve inci avcılığı ile geçinen bedevi kabilesinin Japonlar yapay inciyi geliştirince, inci avcılığı da ölmüş , 1966'da petrolün bulunmasıyla değişen kaderi... Petrol bulunduktan 2 yıl sonra son bulan İngiliz hegemonyası... İngilizler gittikten 1 yıl sonra 1969'da gerçekleştirilen ilk petrol ihracatı. Ve 1971'de Abu Dabi ve diğer 5 emirlikle birlikte kurulan Birleşik Arap Emirlikleri adlı yeni bir devlet. 
     Anlayacağınız Dubai henüz 30 yıllık genç bir emirlik. Şehir turunda rehberimizin "En eski" dediği cami 26 yıllık. "En eski" dedikleri bina 22 yıllık. Yerel kültürü çağrıştıran bir ize rastlamak olası değil. 
     Dubai kentinin inşası hala devam ediyor. Alabildiğine geniş dümdüz bir arazinin üzerine oteller yapıyorlar, camiler yapıyorlar, gökdelenler yapıyorlar, saraylar yapıyorlar. 60 km'lik kıyı şeridi tükenmişse, denizin içinde palmiye şeklinde bir ada yaparak 120 km'lik ek kıyı şeridi yaratıyorlar... 
     Çöl kumu tuzlu olduğu için ağaç yetiştirmekte mi zorlanıyorlar Derhal en modern teknolojiyle tuzlu kumu 15 gün boyunca derinliklerine kadar yıkayıp tuzdan arındırıyorlar ve ardından ağaçları dikiyorlar 
     Turizmi geliştirmek mi istiyorlar Çölün denizle birleştiği yere sahil adını verip Meridien'inden Ritz Carlton ve Hyatt Regency'sine dünyanın en ünlü otel zincirlerini konduruveriyorlar. 
     Petrolün 30 - 40 yıl sonra biteceğini düşünüp bir ticaret kenti olmayı mı hedefliyorlar İnsan eliyle yapılmış doğal olmayan dünyanın en büyük limanını inşa ediyorlar. 
     Ve ondan sonra da "Burası vergisiz cennet, ister turist ister işadamı olarak gelin," diyerek sizi Dubai'ye davet ediyorlar. 
     
     Yarın Çölde ulus yaratmak 
     
Bush'un boğazına Enron mu kaçtı      Size basit bir soru 
     ABD Başkanı George W. Bush'un boğazına, bizim çubuk krakerlerin saç örgüsüne benzer şeklindeki pretzel değil de, geçenlerde batan dünyanın 7. büyük şirketi Enron kaçmış olabilir mi 
     Kim bilir belki de pretzel, Amerikan kamuoyunun dikkatini Enron'dan uzaklaştırmak için bir bahanedir. 
     Aslında fikir bana değil, magazin servisi şefimiz Ali Eyüboğlu'na ait. Bu fikre itiraz edip de "Pekiyi Bush'un kafasındaki şişlik " diye sorabileceklere karşı da yanıtımız hazır Eh o da olayın numara olmadığını pekiştirmek içindir 
     Son 5 - 6 yılda basamakları 3'er 5'er çıkarak dünyanın 7. büyük şirketi haline gelen ve tam bu ünvanı kazandıktan sonra da batan enerji ve finans devi Enron, ABD Başkanı George W. Bush'un başını epey ağrıtacağa benziyor. 
     Fazla üzüldüğümü söyleyemeyeceğim. Seçim kampanyası sırasında Enron'dan para alırken düşünseydi 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
