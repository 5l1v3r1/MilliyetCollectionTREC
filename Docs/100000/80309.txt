<DOC>
<DOCNO> 80309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/zbirand.html </URL>
<DATE> 2002/04/25/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
İsmail Cem, h l ne bekliyorsunuz 
</HEADLINE>
<TEXT>

     Bırakın şu hamaseti Allah aşkınıza... 
     Bugünkü tutum devam ettiği taktirde Kıbrıs’ı kaybedeceğiz. Ülkemizin uzun vadeli çıkarlarına da ihanet edeceğiz. Önümüzü kapatacağız. Gençlerimize aydınlık bir gelecek yerine, kara,kuru ve kompleksli bir ülke bırakacağız. 
     Kıbrıs’tan söz ediyorum. 
     Kıbrıs’ta treni kaçırıyoruz. Hem de kendi hatalarımızdan, kendi kompleklerimizden, dar görüşlüğümüzden, siyasetin küçük oyunlarının tuzağına düşmekten dolayı Kıbrıs’ı kaybediyoruz. 
     Eğer bir an önce harekete geçilmez ve adada bir çözüm bulunamazsa, belki elimizde KKTC kalacak ancak, içi boş,fakir ve sırtımızda büyük bir kambur olarak kalacak. 
     Rumlar Kıbrıs adıyla birlikte AB’ye katıldıkları taktirde, Türk tarafına 30 bin değil 50 bin asker de yığsak, binlerce tank da getirsek, Rum bölgesini hiçbir şekilde etkileyemeyeceğiz. Kıbrıs’ın AB içinde Türkiye aleyhindeki politikalarını hiçbir şekilde değiştiremeyeceğiz. 
     Bugün varılacak olan bir çözümde elde edeceğimiz her şeyi, ileride AB’ye katılma günü geldiğinde tümüyle geri vermek zorunda kalacağız veya Avrupa ile yollarımızı tümüyle ayıracağız. 
     Israrla, bağırarak şunu söylemek istiyorum Bugün bize yetersiz gibi görünse dahi, bir çözüm ileride karşılaşacağımız manzaralardann bin defa iyidir. 
     "Yavru vatan", "canımız sana feda", "büyük stratejik önem" gibi saçmalıkları da artık bir yana bırakalım. Zira kimse inanmıyor. Rumlar AB’ye katılır ve bugünkü kişi başına gelirlerini 15 bin dolardan 25 bin dolara 
     çıkarmaya başladıklarında, KKTC’de sadece Anadolu’dan gelmiş fakir garibanlardan başka kimseleri bulamayacağımızı da bilmeliyiz. 
     Kıbrıs’ın Türkiye’nin AB’ye gidiş yolunu kapatmasını engellemeliyiz. 
     
Görüşmelerde bir adım ilerleme yok      Alarm zilleri çalmamın başlıca nedeni, çözüm için zamanın giderek azalması ve buna karşılık görüşmelerde doğru dürüst hiçbir adım atılamamasıdır. 
     Rauf Denktaş, göreceli olarak bazı jestler yapmış ancak, orada durmuş gibi görünüyor. Sanki omzunun üstünden Ankara’ya bakıyormuş, ancak Ankara’daki beyler hiç oralı olmuyormuş gibi davranıyor. Ayrıntıları bilemiyoruz ancak, Türk tarafı bağımsız bir KKTC konusunda 
     ısrarlıymış gibi bir tutum içinde. 
     Glafkos Klerides’in durumu da karışık. 
     Rum tarafında önümüzdeki yıl başkanlık seçimleri var. Klerides aday olmayacak, ancak beraberindeki görüşmeci ekibin içinde başkanlık yarışının adayları var. Yani, bir yandan çözüm bulunmasa dahi AB üyeliğini cebe koymuş, öte yandan da gelecek yılın başkanlık seçimlerinin hesapları yapılıyor. 
     İşin kötü yanı, bu görüşme sürecinin sonunda Birleşmiş Milletler ve Avrupa Birliği, taraflardan hangisinin ayak sürüdüğü, kimin katkıda bulunduğu yönünde bir karar verecekler. Görüşmelerde de bir tanık var BM Temsilcisi De Soto. 
     
Cem ve Papandreu ne bekliyorlar      Manzara böyleyken, Kıbrıs konusuyla hayati bağlantısı olan Türkiye ve Yunanistan, gelişmeleri uzaktan, adeta tribünlerden izliyorlar. Zaman zaman açıklamalarla katkıda bulunmanın ötesine gitmiyorlar. Oysa Kıbrıs’ta çözüm, bu iki ülkenin hem Ege hem de AB ilişkilerini temelinden etkileyecek. 
     Araya girmek istememelerinin nedeni de, siyasi risk almamak. 
     Papandreu’nun Pasok partisi sarsılıyor. İktidarda ne süreyle kalacağı dahi belli değil. Bundan dolayı, Kıbrıs’ta atılabilecek yanlış bir adımın hem Simitis-Papandreu ikilisini, hem de Pasok’u çok sarsacağı bilindiğinden dolayı, Atina risk almak istemiyor. 
     Ankara da aynı hesaplarla hareket ediyor. Başta Ecevit ve koalisyon ortakları işi Denktaş’a havale edip kurtulmayı planlıyorlar. 
     Ayıptır, günahtır... 
     Kıbrıs, sadece Denktaş ve Klerides’e bırakılamayacak kadar önemlidir. Tarih boyunca da çözümü hep Ankara ve Atina getirmiştir. 1959’da Yunan Dışişleri Bakanı Averof ile 27 Mayıs ihtilalinden sonra astığımız Dışişleri Bakanımız Zorlu bir araya gelmemiş, Karamanlis ile Menderes devreye girmemiş olsaydı 1960 anlaşmaları yapılabilir miydi 
     Kıbrıs, özellikle Türkiye’nin Avrupa yolundaki en önemli engeldir. Bunu hafife alamayız. Hamasete kurban edemeyiz... 
     Ankara’da liderler bir araya gelip temel bir karara varmalı ve ardından İsmail Cem’i devreye sokmalıdırlar. 
     Atina’da da ne kadar siyasi riski olursa olsun, Papandreu için de aynı yaklaşım benimsenmelidir. 
     Artık Ankara ve Atina’nın 
     uyanmaları gerekiyor. 
     Kıbrıs, buzdağına çarptığı zaman hepimiz zarar göreceğiz. Yunanistan da Ege’de barış yüzü görmeyecek, Rumlar da rahat edemeyecekler. Türkiye de eski günleri mumla arayacak. 
     Son bir uyarı Eğer Türkiye ve Yunanistan araya girip çıkarlarına en uygun bir çözümü bulamazlarsa, emin olun bir gün Amerika ortaya çıkıverir ve kendi çözümünü kabul ettirir. 
     O zaman da her iki taraf bakakalır, 
     ancak iş işten geçmiş olur. 
     İyisi mi zaman harcamadan hareketlenelim. Kısır siyasi pazarlıklar arasında kendimizi kaybetmeyelim. 
     Ülkelerimize katkıda bulunalım. 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
