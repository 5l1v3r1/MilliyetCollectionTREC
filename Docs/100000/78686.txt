<DOC>
<DOCNO> 78686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/soneko18.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, İran'ı da petrol ihracatını durdurmaya çağırdı 
</HEADLINE>
<TEXT>

     Irak lideri Saddam Hüseyin, Filistin'i desteklemek amacıyla bir ay süreyle petrol ihracatını durdurma kararından sonra İran'ı da bu yönde hareket etmeye çağırdı. 
     Saddam Hüseyin, Petrol İhraç Eden Ülkeler Örgütü OPEC içinde Suudi Arabistan'dan sonra ikinci en büyük petrol üreticisi konumunda yer alan İran'ı petrol ihracatını bir ay süreyle durdurma konusunda kendi örneğini izlemesini istedi. 
     İran yönetimi de dün Müslüman ülkelere İsrail'in müttefiklerine petrol ambargosu uygulama çağrısı yapmıştı. Ancak, Irak'ın petrol ihracatını bir ay süreyle durdurma kararı almasına karşılık, İran şu an için bu yönde bir harekete girişmedi. 
     





</TEXT>
</DOC>
