<DOC>
<DOCNO> 66700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/gun04.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonla gelen ölüm 
</HEADLINE>
<TEXT>

Rektörün eşi Dr. Özer Ülkü, koşu bandının tutunma demirine kemeriyle kendini astı. Ülkü’nün intihardan önce telefonla konuştuğu öğrenildi 
     İZMİR DHA 

     İzmir Yüksek Teknoloji Enstitüsü Rektörü Prof. Dr. Semra Ülkü’nün eşi Dr. Özer Ülkü intihar etti. Atatürk Eğitim Hastanesi 1. Ortopedi Klinik Şefi Dr. Özer Ülkü, dün saat 11.00’de dubleks dairesinin yatak odasındaki koşu bandının tutunma demirine pantolon kemeriyle kendini astı. Babasının kendisini astığını gören Galatasaray Üniversitesi’nde okuyan kızı Elif, kemeri çıkarıp kalp masajı yapmaya başladı. Ege Üniversitesi Hastanesi’ne kaldırılan Ülkü, tüm müdahalelere rağmen kurtarılamadı. 
     Elif Ülkü, şok yaşarken, hastaneye gelen iki çocuk annesi Semra Ülkü, eşinin ölümüyle yıkıldı. Dr. Ülkü’nün ameliyatını yaptığı iki kardeş tarafından para nedeniyle emniyete şik yet edildiği, psikiyatri tedavisine başladığı kaydedildi. Hakkındaki soruşturma tamamlanan ve yargılanmasına karar verilen Dr. Ülkü’nün intihar etmeden önce odasında uzun süre telefonla konuştuğu öğrenildi. 
     



 GÜNCEL 























</TEXT>
</DOC>
