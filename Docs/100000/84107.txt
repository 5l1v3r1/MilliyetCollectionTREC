<DOC>
<DOCNO> 84107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun17.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'daki Türklerin çoğu Türkiye'den bir kadınla evleniyor 
</HEADLINE>
<TEXT>

     Alman pedagoji ve şark uzmanı Gaby Strassburger, Almanya'da yaşayan Türk erkeklerin çoğunun Türkiye'den bir kadınla evlendiğini söyledi. 
     Essen Üniversitesi'nde bir tez çalışması kapsamında ''Almanya'da Yaşayan Türklerin Evlilik ile İlgili Tutumu'' hakkında yaptığı araştırmayla Augsburg kentinde Kültürlerarası Araştırmalar Ödülü'nü alan Strassburger, Türk erkeklerin Türkiye'den kadınlarla evlenmesinin başlıca sebebinin, Almanya'da yeteri kadar bekar Türk kadınının bulunmamasından kaynaklandığını belirtti. 
     Strassburger, 4 yıl süren araştırmalar sonucunda, Almanlarla Türkler arasındaki evliliklerin hala ender rastlanan bir olay olduğunu ifade ederek, ''Hala her iki tarafta da önyargılar var. Bu önyargılar, Türklerin Müslüman olmaları nedeniyle Alman tarafında daha fazla'' diye konuştu. 
     Strassburger, ''Özellikle kız çocuğu sahibi Alman aileler, kızları baskı altında tutulur endişesiyle Türk erkeklerle yapılacak evliliklere karşı çıkıyor'' dedi. 
     





</TEXT>
</DOC>
