<DOC>
<DOCNO> 93083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/spor/spo25.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CAYIRA YILDIRIM DÜSTÜ 
</HEADLINE>
<TEXT>

641. Tarihi Kırkpınar Yağlı Güreşleri’nde Savaş Yıldırım favorileri ardı ardına devirip, başpehlivanlığı kazandı. Finalde Hasan Tuna ile karşılaşan genç pehlivan, rakibini açık düşürüp, altın kemeri taktı 
     EDİRNE’NİN Sarayiçi mevkisinde gerçekleştirilen 641. Tarihi Kırkpınar Yağlı Güreşleri’nde mutlu sona Savaş Yıldırım ulaştı. Üçüncü turda geçen yılın başpehlivanı Vedat Ergin’i yenen Savaş Yıldırım, yarı finalde de 9 kez zirveye çıkarak Er Meydanı’na damgasını vuran Karamürselli Ahmet Taşçı’ya puanlamada üstünlük sağladı. Ahmet Taşçı ve arkadaşlarının itirazları üzerine videodan güreş müsabakası yeniden izlendi ve Yıldırım’ın kazandığı ilan edildi. 
     SAHA bir anda karışırken, güvenlik güçleri, güreşmeyen pehlivanları sahadan çıkardı ve basın mensuplarını da çayırdan uzaklaştırdı. Hasan Tuna ise, finale tecrübeli pehlivan Kenan Şimşek’in sırtını yere getirerek, yükseldi. İki pehlivan 40 dakikalık normal sürede yenişemeyince, uzatma bölümüne geçildi. Uzatma devresinde ilk puanı alan Savaş Yıldırım, ilk kez şampiyonluğunu ilan etti ve altın kemeri boynuna taktı. Yıldırım, "Adım gibi savaştım ve kazandım" dedi. 
     



 SPOR 



























</TEXT>
</DOC>
