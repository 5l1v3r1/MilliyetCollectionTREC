<DOC>
<DOCNO> 60817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/spor/spo05a.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hepsi vız gelir" 
</HEADLINE>
<TEXT>

Sakatlığı nedeniyle uzun süredir sahalardan uzak kalan Aston Villalı Alpay, Dünya Kupası’nı iple çektiğini söyledi. Ay-Yıldızlı futbolcu "Ne Rivaldo, ne Ronaldo. Kimseye geçit vermeyeceğim" dedi 
     MEHMET DEMİRCAN 

     İddialı konuştu 
     İNGİLTERE Süper Ligi’nde Aston Villa’nın formasını giyen Alpay Özalan, yine çarpıcı açıklamalar yaptı. Sakatlığı nedeniyle uzun süredir forma giyemeyen tecrübeli futbolcu, Dünya Kupası finallerini iple çektiğini söyledi, "O kadar hırslıyım ki, Brezilya maçı rüyalarıma giriyor. 20 tane Ronaldo, hatta 20 tane Rivaldo gelse bile kimseye geçit vermeyeceğim" ifadesini kullandı. 
     
     Artık alıştım’ 
     YILDIZ futbolculara karşı oynamayı alışkanlık haline getirdiğini kaydeden Alpay, "Bu söylediklerimi abartılı bulanlar kusura bakmasın. Ama Aston Villa’da Hasselbaink, Di Canio, Cole, Yorke, Shearer, Owen, Heskey, Bergkamp, Henry, Viduka ve Kewell gibi oyuncuları durdurdum" diye konuştu. Brezilya’nın forvetlerine de bela olacağını söyleyen milli oyuncu, "Kimseden çekinmem" dedi. 
     
     Bu fırsat kaçmaz’ 
     MİLLİ Takım olarak artık bazı olayları aştıklarını da sözlerine ekleyen Alpay, "Grup maçlarında gerçek karakterimizi ortaya koyduk. En kritik dönemlerde bile toparlanmayı bildik ve sonuca gittik" yorumunu yaptı. Türk Futbol Tarihi’nin en iyi takımına sahip olduklarını da iddia eden yıldız futbolcu, "Dünya Kupası bizim için büyük bir fırsat" diye konuştu. 
     



 SPOR 


























</TEXT>
</DOC>
