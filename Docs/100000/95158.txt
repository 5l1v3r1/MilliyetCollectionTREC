<DOC>
<DOCNO> 95158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur13.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yaptılar, kavgaşa tutuştular, bir kişi öldü... 
</HEADLINE>
<TEXT>

     Osmaniye'de ''hafif hasarlı'' kaza nedeniyle çıkan tartışmmada, bir kişi, haksız olduğunu iddia ettiği otomobil sürücüsünü tabancayla vurarak öldürdü. 
     Emniyet Müdürlüğü yetkililerinden alınan bilgiye göre, Musa Şahin Bulvarı'ndaki Kadirli İlçesi yolu kavşağında, Adem Kale 27 yönetimindeki 27 T 0984 plakalı otomobille Ali Musa Demiryürek 21 yönetimindeki 01 UD 740 plakalı otomobil çarpıştı. Kazada, her iki araçta da hafif hasar meydana geldi. 
     Ancak, araç sürücüleri arasında çıkan tartışma, kısa sürede büyüdü. Tartışma, Nazım ve Cengiz Demiryürek'in de müdahalesiyle kavgaya dönüştü. Bu sırada, Ali Musa Demiryürek, yanında bulanan ruhsatsız tabancayla ateş ederek Adem Kale'yi vurdu. 
     Olaydan sonra otomobille kaçan Ali Musa Demiryürek, babası Nazım ve kardeşi Cengiz Demiryürek, Toprakkale İlçesi'nde yakalandılar. Gözaltına alınan sanıkların, ilk ifadelerinde, kazada karşı tarafın hatalı olduğunu, buna rağmen kendilerine sataştığını, aralarında kavga çıktığını ve ölümle sonuçlanan olayın meydana geldiğini söyledikleri bildirildi. 
     





</TEXT>
</DOC>
