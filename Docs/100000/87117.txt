<DOC>
<DOCNO> 87117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/spor/ydenizli.html </URL>
<DATE> 2002/05/31/ </DATE>
<TIME>  </TIME>
<AUTHOR> MUSTAFA DENİZLİ  </AUTHOR>
<HEADLINE>
Farklı pencere 
</HEADLINE>
<TEXT>

     Daha evvelden, başka ülkeleri izlemeye gittiğimiz turnuvada, bugün biz de varız. Öncelikle bizi buraya getiren herkese teşekkür ederiz. MİLLİYET okuyucularıyla farklı bir görüşte, farklı bir çizgide buluşacağız. 
     Ben spor yazarı değil, bir teknik adamım. Teknik adam olarak analizlerimi yansıtacağım. Amacım farklı pencerelerden, farklı bakış açılarıyla sizlere ulaşmak. 
     Burası bizim uzun bir yolculuk için geldiğimiz yer. Herşeyi buradan sizlerle paylaşıp, yaşamak istiyorum. Kısa dönem de olsa en azından bu sektörde de sizlerle olan birlikteliğim sürecek. 
     Hepsi yakın arkadaşım ve talebelerim olan bir grupla birlikte başarılarına mutluluklarına ortak olmak istiyorum. Sadece doğru düşüncelerimi size ileteceğim. Bir de benim yaklaşımımı paylaşmak sizlerde nasıl bir duygu oluşturacak bilemiyorum. Herkesle herşeyi birlikte izleyeceğiz. Ama zannediyorum, farklı değerlendireceğiz. 
     



 SPOR 






























</TEXT>
</DOC>
