<DOC>
<DOCNO> 82227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun10.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemik erimesi tedavisinde yenilik 
</HEADLINE>
<TEXT>

     Osteoporoz kemik erimesi tedavisinde kullanılmak üzere, ilk kez, haftada tek doz rejime sahip ve ağız yoluyla oral kullanılan ilaç üretildi. 
     Birmingham Üniversitesi kaynaklı Kraliyet Hekimler Koleji üyesi Prof. David J. Hosking, İzmir Hilton Oteli'ndeki tanıtım toplantısında, ''FOSAMAX'' isimli ilacın osteoporoz tedavisinde yeni bir dönemi başlatacağını, hastaları da ''her gün ilaç kullanmaktan kurtaracağını'' söyledi. 
     Prof. Hosking, ''alendronat'' etken maddeli ilacın, ''haftada tek doz rejime sahip ilk ve tek oral yolla uygulanan ilaç'' olduğunu belirterek, şu bilgileri verdi 
     ''Hastaların her gün ilaç kullanmaktan doğan bıkkınlıklarını, haftada tek doz ilacın büyük bir özlem içinde beklendiğini ortaya koyan ve 19 ülkeyi kapsayan detaylı bir çalışma, tek dozluk tedavi döneminin öncüsü oldu. Haftanın her günü 10 mg'lık doz rejimi yerine, bu ilaçtan haftada bir kere 70 mg'lık doz rejimi kullanılarak tedavi sürdürülmekte. Dozajın arttırılması ve bunun bir kerede alınmasının hastalar üzerinde farklı bir olumsuz etki yapmadığı, araştırmalar sonucunda tespit edilmiştir.'' İlacın sabah açken alınması gerektiğini hatırlatan Prof. Hosking, Osteoporoz'un sadece 60 yaş üstü kadın ve erkeklerde değil, kadınlarda menapoz sonrası ve kemik gelişimini tamamlayamamış gençlerde de görülme olasılığı olduğunu anlattı. 
     





</TEXT>
</DOC>
