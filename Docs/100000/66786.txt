<DOC>
<DOCNO> 66786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/soneko04.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, siyasi amaçlı harcamaları kısıyor 
</HEADLINE>
<TEXT>

     Arjantin Devlet Başkanı Eduardo Duhalde'nin para sıkıntısı karşısında siyasi amaçlı harcamaları kısıcı kapsamlı ekonomi planını açıklamasından saatler sonra binlerce gösterici devlet başkanlığı sarayı önünde gösteri düzenledi. 
     Duhalde, Arjantin devlet aygıtının büyüklüğünü azaltıcı önlemleri, Uluslararası Para Fonu'nca IMF yardım karşılığı kamu harcamalarında derin kısıntıyı dün akşam açıkladı. 
     Eduardo Duhalde, ulusal, eyalet ve belediye yönetimlerini daraltıp 500 milyon dolarlık kesinti konusunda eyalet valileriyle Çarşamba günü 
     anlaşmaya varmıştı. 
     Bu planda, söz konusu yönetim birimlerinde koltuk sayısının yüzde 25 indirim ve personel kadrosunda da benzer oranda indirim 
     öngörülüyor. Kamu harcamalarının daha da kısılması için Duhalde, yarı dönem Kongre seçimlerini de ortadan kaldırmayı önerdi. Plandan sağlanacak tasarruflar sosyal programlar için kullanılacak. 
     Devlet Başkanı Duhalde'nin açıklamaları halkı ikna etmemiş olmalı ki, Internet ve e-posta mesajlarıyla duyurulan mesajlarla Arjantinliler gece düzenlenen protesto gösterilerinde tencere-tava çaldılar. 
     Buenos Aires'te gündüz yapılan gösterilerde ise 300 kadar gösterici trafiği tıkayıp, gürültü çıkarıp banka hesaplarından para çekilmesine dair kısıtlamaların kaldırılmasını istedi. ''Hırsızlar, paramızı geri istiyoruz'' diye bağıran göstericiler, tencere ve tavalarını Citibank bankası şubesinin çelik kepenklerine vurarken, Scotiabank Quilmes bankası şubesinin camını kırdı. Merkez Bankası'nın dışında sona eren gösterileri polis izledi, ancak, müdahale etmedi. 
     






</TEXT>
</DOC>
