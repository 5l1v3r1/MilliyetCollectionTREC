<DOC>
<DOCNO> 55551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur20.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kız okul arkadaşından hamile kalıp doğum mu yaptı 
</HEADLINE>
<TEXT>

     İzmir Milli Eğitim Müdürü Behçet Yavuz, yerel bir gazetede yer alan, ''15 yaşında lise öğrencisi bir kızın doğum yaptığı'' yolundaki haber üzerine, iddialarla ilgili araştırma başlattıklarını bildirdi. 
     Yavuz, gazete haberini ihbar kabul ettiklerini ve konu ile ilgili araştırma başlattıklarını belirterek, habere konu olan öğrencinin kimliğinin ve hangi okulda öğrenim gördüğünün araştırıldığını söyledi. 
     İzmir'de 650 bin öğrenci bulunduğunu hatırlatan Yavuz, ''Okullar ve öğrencilerle ilgili bazı kurallar var. Kimlik tespiti için araştırma başlattık. Ayrıca, başka okullarda da benzer olaylar olup olmadığına da bakacağız. Araştırma sonuçlanınca gerekli yasal prosedür neyse uygulayacağız'' diye konuştu. 
     Yerel bir gazetede yer alan haberde, İzmir'de lise öğrencisi 15 yaşındaki bir kızın, okul arkadaşından hamile kaldığı ve doğum yaparken bebeğin öldüğü iddiası yer almıştı. 
     






</TEXT>
</DOC>
