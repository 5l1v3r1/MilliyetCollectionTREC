<DOC>
<DOCNO> 58635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur10.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullardaki kar tatili sona eriyor 
</HEADLINE>
<TEXT>

     Edirne, Tekirdağ ve Kırklareli'de, elverişsiz hava koşulları nedeniyle 3 gün ara verilen eğitim ve öğretimin yarın başlayacağı bildirildi. 
     Trakya'yı etkisi altına alan soğuk ve kar yağışlı havanın ulaşımda yarattığı zorluklar gözönüne alınarak, ilköğretim ve liseler ile Trakya Üniversitesi, 19, 20, 21 Aralık 2001 tarihlerinde tatil edilmişti. 
     Karayolları ve Köy Hizmetlerine bağlı ekiplerin, kar ve buzlanma nedeniyle kapanan yolları açmaları üzerine, Edirne, Tekirdağ ve Kırklareli'deki ilköğretim okulları ve liseler ile Trakya Üniversitesi'nde ara verilen eğitim ve öğretimin, yarından itibaren başlayacağı belirtildi. 
     Bu arada, Ramazan Bayramı'nın ardından verilen 3 günlük ''kar tatili''nin hafta sonlarıyla birleşmesi üzerine öğrenci ve öğretmenler, 9 gün tatil yaptılar. 
     






</TEXT>
</DOC>
