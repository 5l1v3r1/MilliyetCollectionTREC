<DOC>
<DOCNO> 81324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur30.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "AB terör örgütlerinden korkuyor" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, "Avrupa Birliği'nin AB terör örgütlerinin objektif bir değerlendirmesi yerine, kendileri açısından bunun bir güvenlik riski yaratıp yaratmayacağını ön planda tuttuğunu düşünüyorum. Açıkçası korkuyorlar yani" dedi. 
     Yılmaz, KKTC Başbakanı Derviş Eroğlu'nu kabulü sırasında, bir gazetecinin, "PKK ve DHKP-C, AB terör listesine alınır mı " diye sorması üzerine, PKK'nın AB terör listesine alınmasıyla ilgili bir sorun bulunmadığını düşündüğünü söyledi. 
     DHKP-C ile ilgili olarak AB içindeki bazı küçük ülkelerin itirazlarının olduğunun anlaşıldığını ifade eden Yılmaz, "AB'de böyle kararlar, ancak oybirliğiyle alınıyor. Dolayısıyla, burada bir gecikme olabilir, sadece DHKP-C için bir gecikme olabilir" diye konuştu. 
     





</TEXT>
</DOC>
