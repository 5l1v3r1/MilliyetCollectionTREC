<DOC>
<DOCNO> 74322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yasam/yas06.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül’ün sır intiharı 
</HEADLINE>
<TEXT>

Üniversiteye hazırlanan Gönül Taşdemir, beşinci kattan atladı 
     ŞAKİR AYDIN, SABRİ SEVER İstanbul 

     Şirinevler’de üniversite sınavlarına hazırlanan 18 yaşındaki Gönül Taşdemir, evlerinin balkonundan atlayarak intihar etti. Fetih Caddesi 2. Sokak 14 numarada annesi ve kardeşiyle oturan genç kız, önceki akşam beşinci kattaki evlerinin balkonuna çıktı. Ve kısa süre sonra bilinmeyen bir nedenle kendini boşluğa bıraktı. Yaklaşık 15 metre yükseklikten beton zemine çakılan Gönül, sokaktan geçen vatandaşlar ve yakınları tarafından bulundu. Genç kız hemen Özel Ataköy Hastanesi’ne kaldırıldı. 
     
     Çok durgunlaşmıştı’ 
     Ancak hastanenin acil servisinde yapılan ilk kontrolde, Gönül Taşdemir’in düştüğü yerde can verdiği belirlendi. 
     Genç kızın komşuları, Taşdemir’in babasının Amerika’da çalıştığını ve maddi durumlarının iyi olduğunu belirtti. Bir arkadaşı ise üniversite sınavlarına hazırlanan Taşdemir’in son günlerde aşırı bir durgunluk içinde olduğunu söyledi. Polis, cesedi hastane morguna kaldırılan genç kızın intiharının arkasındaki sır perdesini aralamak için soruşturma başlattı. 
     



 YAŞAM 


















</TEXT>
</DOC>
