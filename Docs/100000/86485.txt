<DOC>
<DOCNO> 86485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/spor/spo09.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler af peşinde 
</HEADLINE>
<TEXT>

Fenerbahçe, Beşiktaş ve Galatasaray başkanları vergi affı konusunda Yılmaz ile Özkan’dan yardım istediler 
     NECMİ KEPÇETUTAN 

     ÜÇ büyük kulübün başkanı dün Ankara’ya çıkarma yaparak, vergi affı için isteklerini sıraladılar. Fenerbahçe Başkanı Aziz Yıldırım, Galatasaray Başkanı Özhan Canaydın ve Beşiktaş Başkanı Serdar Bilgili, Devlet Bakanı ve Başbakan Yardımcıları Mesut Yılmaz, Hüsamettin Özkan, Maliye Bakanı Sümer Oral, Plan ve Bütçe Komisyon Başkanı Metin Şahin ile bir araya geldi. 
     TOPLANTIDA kulüplerin vergi borçlarının affedilmesi ve vergi oranlarının düşürülmesi için görüş alış verişinde bulunuldu. Galatasaray Başkanı Özhan Canaydın, "Stadların kulüplere devredilmesi konusunu da görüştük" dedi. Mondragon’un transferinde yaşanan gerginliğe rağmen oldukça samimi gözüken Canaydın ve Bilgili öpüşerek Başbakanlık’tan ayrıldı. 
     



 SPOR 


























</TEXT>
</DOC>
