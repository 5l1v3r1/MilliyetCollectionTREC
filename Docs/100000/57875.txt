<DOC>
<DOCNO> 57875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/spor/spo04.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski dostlar kapıştı 
</HEADLINE>
<TEXT>

Trabzonspor Başkanı Özkan Sümer ile Sadi Tekelioğlu, bir yerel TV’nin naklen yayınında ağız kavgası yaptılar, birbirlerini suçladılar 
     TRABZONSPOR’DA Başkan Özkan Sümer ile eski teknik direktör Sadi Tekelioğlu, bir yerel televizyonun canlı yayınında söz düellosuna giriştiler. Programa konuk olan Tekelioğlu’nun yönetimi eleştiren yorumlar yapıp, kendisine sahip çıkılmadığını belirtmesi üzerine, Özkan Sümer yayına telefonla bağlanarak eleştirilere sert yanıtlar verdi. 
     SÜMER, "Tekelioğlu benim hayatındaki yerimi unutmasın. Tek adam olsaydım, oylanıp görevde kalamazdı" demesi üzerine, sinirlenen teknik adam, "Ben takımın her şeyi ile uğraştım. Ayrıldıktan sonra ise yönetim bütün sorunları halletmeye başladı. Demek ki bunların olması için benim gitmem gerekiyormuş" diye konuştu. 
     
Bali Tek dostumuz Fener      FUTBOL Şubesi Sorumlusu Serdar Bali, hakem yanlışları nedeniyle Futbol Federasyonu’na çatarak, "Taraftarlarımız yıllardır, Fenerbahçe’ye tepki gösteriyor. Şunu iyi bilsinler en büyük dostumuz Fenerbahçe’dir. İyi dikkat edilsin, bir hafta Fenerbahçe, bir hafta biz katlediliyoruz. Her türlü sorunda yanımızda Fenerbahçe var. Taraftar bunu gözardı etmesin." dedi. 
     



 SPOR 
























</TEXT>
</DOC>
