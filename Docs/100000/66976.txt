<DOC>
<DOCNO> 66976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/guncel/gun06.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın mahk mlar kuaför istiyor... 
</HEADLINE>
<TEXT>

     SELMA KUNAR DHA 

     Antalya Cezaevi’nde bulunan 28 kadın mahkum, kendilerini ziyaret eden Türk Üniversiteli Kadınlar Derneği Antalya Şubesi üyelerinden kuaför istedi. Dernek üyeleri, 18 - 60 yaş arasındaki 28 kadın mahkuma önümüzdeki günlerde kuaför getireceklerine söz verdi. Aralarında yüksek okul mezunu 2 kadının da bulunduğu mahkumlar, röfle, saç kesimi, boya, fön ve perma yaptırmak istediklerini belirterek, "Bu en çok istediğimiz şey. Kuaför geleceğini duyunca çok sevindik" dediler. 
     
     Savcıdan izin alındı 
     Dernek Başkanı Aysel Yüksel de kadınların en büyük özlemini gidermek için harekete geçerek Antalya Cumhuriyet Başsavcısı Osman Vuraloğlu ile görüştü. Gerekli izni aldıklarını söyleyen Yüksel, cezaevine önümüzdeki günlerde iki kuaför götüreceklerini belirterek şunları söyledi "Cezaevinde olsalar bile aynaya baktıklarında kendilerini bakımlı ve güzel görmek istediklerini söylediler. Onların bu sözleri kadın her yerde kadındır’ sözünü doğruluyor. Biz de bu isteği seve seve yerine getireceğiz." 
     



 GÜNCEL 












</TEXT>
</DOC>
