<DOC>
<DOCNO> 85937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo12.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sporseverlerin gözü bu oyuncuların üzerinde olacak.... 
</HEADLINE>
<TEXT>

     A Milli Futbol Takımı'nın yanı sıra, 17. Dünya Kupası finallerinde, Birinci Süper Lig'de forma giyen 6 lejyoner de forma giyecek. 
     Geçen sezon Birinci Süper Lig'de ter döken oyunculardan, Fenerbahçe'nin Hırvat oyuncusu Milan Rapaiç, Göztepe'nin Polonyalı kalecisi Radoslaw Majdan, Tunus Milli Takımı'nda yer alan Beşiktaşlı Zübeyir Baya ile Bursasporlu Riadh Bouazizi ve Kamerun'da bulunan Samsunsporlu Allum Buker Ali Uyanık ile Çaykur Rizesporlu Nicolas Alnoudji, Güney Kore ile Japonya'nın ortaklaşa düzenleyecekleri 17. Dünya Kupası finallerinde takımlarının başarısı için mücadele edecekler. 
     
     MERAKLA BEKLENENLER 
     Dünya Kupası finallerinde Türk futbolseverler özellikle Arjantin Milli Takımı'nın maçlarını da Fenerbahçe'nin transferini gerçekleştirdiğini açıkladığı Ariel Ortega ve anlaşmak üzere olduğu bildirilen Matias Almeyda nedeniyle merakla izleyecek. 
     
     ESKİ DOSTLAR 
     Finallerde, Birinci Süper Lig'de geçen yıllarda forma giyen 8 futbolcu da yer alacak. 
     Finallerde, daha önce Türkiye'de futbol oynayan 8 yabancının ülkesi ve Türkiye'de oynadıkları takımların listesi ise şöyle 
     
     
Futbolcu Türkiye'deki takımı Ülkesi Kjaer Beşiktaş Danimarka Friedel Galatasaray ABD Geremi Gençlerbirliği Kamerun Vugrineç Trabzonspor Hırvatistan Okocha Fenerbahçe Nijerya Shorunmu Beşiktaş Nijerya Badra Denizlispor Tunus Simeunoviç Şekerspor-Erzurumspor Slovenya 
     





</TEXT>
</DOC>
