<DOC>
<DOCNO> 66867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/siyaset/siy05.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İslami cep telefonu 
</HEADLINE>
<TEXT>

     SERHAT OĞUZ 

     Hayatın her alanında vazgeçilmez hale gelen cep telefonlarının, haberleşme fonksiyonun yanında baş döndüren binlerce fonksiyonu daha var. Farklı melodileri çalıp, sevdiğiniz şekilleri ekranında saklamanızı sağlaması da bunlardan sadece birkaçı. Saadet Partili Ali Güryılmaz’da, cep telefonundaki yenilikleri yakından takip ediyor. Ancak onun ekranındaki yazı ve çağrı sesi, diğer telefonlardan biraz farklı. Güryılmaz’ın cep telefonu ekranını, telefon yazılım karakterlerinin dışında bir yazı süslüyor. Ekranda, Arapça olarak, "Allah" ve "Hz. Muhammed"in iki farklı yazım şekli yer alıyor. Bir arkadaşının internetten gönderdiği e - mail ile yazıyı ekranına yerleştirdiğini söyleyen Güryılmaz’ın çağrı sesi de, İslami özellik taşıyor. Telefona çağrı geldiğinde, "Salavat" nameleri duyuluyor. 
     



 SİYASET 
















</TEXT>
</DOC>
