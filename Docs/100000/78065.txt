<DOC>
<DOCNO> 78065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur21.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı çiftin boğazını keserek öldüren kadın katiller yakalandı 
</HEADLINE>
<TEXT>

     Ankara'nın Sincan İlçesi'nde, geçen yıl boğazları kesilerek öldürülen yaşlı çiftin katil zanlıları olarak aranan 3'ü kadın 5 kişi Adana'da yakalandı. 
     Emniyet Müdürlüğü'nden alınan bilgiye göre, Sincan İlçesi Mareşal Çakmak Mahallesi İbni Sina Sokak'taki evlerinde boğazları kesilerek öldürülen Hasan ve Fatma Aladağ çiftinin katil zanlıları olarak aranan Fehmi Ç, Aysel M, Leyla Ö, Ahmet Ç. ve Ülker K, Cinayet Büro Amirliği ekiplerinin, düzenlediği operasyonlar sonucu Adana'da yakalandı. 
     Gözaltına alınan sanıklardan Ülker K.'nin, yaşlı çiftin bir süre yanında çalıştığı ve daha sonra ayrılarak Adana'ya geldiği öğrenildi. 
     Ülker K.'nin, birlikte yaşamaya başladığı Ahmet Ç.'ye yaşlı çiftin çok zengin olduğunu söylemesi üzerine, cinayetin Ahmet Ç.'nin arkadaşları olan ve hırsızlık suçlarından sabıkası bulunan Fehmi Ç. ve Bülent Ö. 
     tarafından gerçekleştirildiği bildirildi. 
     Bülent Ö.'nün, olaydan bir süre sonra yakalanarak cezaevine konulduğu ifade edildi. 
     Ankara'nın Sincan İlçesi'nde, 10 Aralık 2001 tarihinde meydana gelen olayda, Fatma ve Hasan Aladağ çifti, boğazları kesilerek öldürülmüştü. Katil zanlıları evdeki altınları alarak kaçmışlardı. 
     Katil zanlılarının, haklarındaki işlemlerin tamamlanmasının ardından Ankara Emniyet Müdürlüğü'nden gelen ekibe teslim edileceği bildirildi. 
     





</TEXT>
</DOC>
