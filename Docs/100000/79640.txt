<DOC>
<DOCNO> 79640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo10.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 4 - Göztepe 0 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, ikinci yarıda bulduğu gollerle Göztepe'yi 4-0 yendi. 
     Karşılaşmanın ilk yarısı golsüz sona erdi. 
     Gaziantepspor karşılaşmaya daha etkili başladı. Baskılı oyunu ile orta alanda üstünlüğü ele geçiren Gaziantepspor, organize ataklarla Göztepe kalesinde gol aradı. Göztepe ise karşılaşmayı kendi yarı alanında kabul edip, ileride Mustafa Özkan ile gol kovaladı. 
     6. dakikada Maxim'in soldan ortaladığı topu iyi takip eden İbrahim 
     Toraman, ceza alanı içerisinde yükseldi ve kafa ile vurdu. Yan direğe çarpan meşin yuvarlak auta çıktı. 
     20. dakikada Gaziantepspor atağında Emrah'ın pasında topla buluşan 
     Cesar, ceza alanına girdi ve aşırtma vuruşunda meşin yuvarlak az farkla auta gitti. 
     30. dakikada Gaziantepspor atağında Halit'in pasında topla buluşan 
     Cesar, kaleyi cepheden gören bir noktada, ceza yayı çizgisi üzerinde sert vurdu, Korhan'a çarpan meşin yuvarlak kaleciyi de yanılttı. 
     Ancak, top direğin yanından az farkla kornere çıktı. 
     34. dakikada, Maxim'in orta alandan uzun pasında topla buluşan 
     Cesar, Göztepe savunmasını geçti ve ceza alanına girdi ve kaleci ile karşı karşıya kaldığı uygun durumda topa iyi vuramadı ve meşin yuvarlak yandan dışarıya gitti. 
     37. dakikada Göztepe atağında Korhan'ın pasında topla buluşan 
     Ersen Martin, savunma oyuncularını geçip ceza alanına girdi, ancak vurmakta geç kalınca, Ömer zamanında kalesini terkederek meşin yuvarlağa sahip oldu. 
     Karşılaşmanın ilk yarısı, golsüz tamamlandı. 
     Göztepe, ikinci yarıya Ersen Martin'in yerine Zafer'i xx , Korhan'ın yerine de Metin Diyadin'i xx oyuna alarak başladı. 
     52. dakikada Gaziantepspor atağında, orta alandan aldığı topla 
     ilerleyen Maxim'in pasıyla buluşan Viola, sağ kanattan topu ceza alanına ortaladı. Erdal, güzel bir vuruşla topu filelere gönderdi 1-0 64. dakikada gelişen Gaziantepspor atağında, Erdal ile paslaşarak ceza alanına giren Viola, kalecinin sağından meşin yuvarlağı filelere gönderdi 2-0 67. dakikada Göztepe atağında savunma oyuncularını geçen Gökhan, sol kanattan topu ortaladı. Ceza alanındaki Mehmet'in kafa şutunda meşin yuvarlak az farkla üstten dışarıya çıktı. 68. dakikada Göztepe'de Mkalele'nin yerine Cem x oyuna girerken, Gaziantepspor'da da 79. dakikada Erdal'ın yerine Çetin x oyuna dahil oldu. 81. dakikada Gaziantepspor'dan Cesar sarı kart gördü. 88. dakikada Çetin'in pasıyla buluşan Maxim, sağ kanattan ilerledi ve topu ceza alanına ortaladı. Meşin yuvarlağı önünde bulan Viola, sert bir vuruşla skoru 3-0 yapan golü kaydetti. 89. dakikada Gaziantepspor'da Maxim yerini Volkan'a bıraktı. 90. dakikada gelişen Gaziantepspor atağında, Halit orta alandan aldığı topla Göztepe savunma oyuncularını geçtikten sonra, ceza yayı çizgisi yakınlarından çok sert ve güzel bir şutla topu filelere gönderdi 4-0 Karşılaşma Gaziantepspor'un 4-0 üstünlüğüyle sona erdi. 
     





</TEXT>
</DOC>
