<DOC>
<DOCNO> 89904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur09.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cephanelik gibi spor merkezi... 
</HEADLINE>
<TEXT>

     Erzurum'un İspir İlçesi'nde Doğa Sporları Merkezi'nde çok sayıda mermi ve çeşitli mühimmat ele geçirildi. 
     Bir ihbar üzerine İspir Sulh Ceza Mahkemesi kararıyla, İspir Doğa Sporları Merkezi'nde yapılan aramada, bin 140 kalaşnikof mermisi, 3 kalaşnikof şarjörü, 4 aydınlatma fişeği, 2 roket sevk fişeği, 60 M-16 fişeği, 3 dinamit lokumu, 1,5 metre saniyelik fitil, 20 dolu av fişeği, 100 adet 9 milimetre çapında boş kovan, 1 adet uzun namlulu silah dürbünü ele geçirildi. 
     Olayla ilgili İspir Kaymakamlığı'nda makam şoförü olarak görev yapan Cemal A. ile kardeşi ve aynı zamanda Doğa Sporları Merkezi bekçisi Aslan A. ve amcasının oğlu söz konusu merkezin müdürü Orhan A. 
     gözaltına alındı. 
     Cemal A'nın ifadesinde, iki yıl önce İspir Kaymakamını Rize'ye bırakıp geri dönerken Ovit Dağı mevkiinde bir koli içinde çeşitli patlayıcı madde bulduğunu ve bunları Doğa Sporları Merkezi'nde bir arı kovanı içinde sakladığını söylediği belirtildi. 
     Öte yandan, Orhan A'nın evinde yapılan aramada, 2 ruhsatsız tabanca, 55 fişek ve tarihi eser niteliği taşıdığı öğrenilen bir kılıç ele geçirildi. 
     İspir Kaymakamı Nurettin Kakillioğlu da olayın kendi döneminde meydana gelmediğini ve olayla ilgili adli soruşturmanın devam ettiğini belirterek, makam şoförü ile ilgili idari soruşturma başlattıklarını söyledi. 
     





</TEXT>
</DOC>
