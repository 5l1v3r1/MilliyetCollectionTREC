<DOC>
<DOCNO> 73127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sontur03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Veliler "çantasız eğitim" istemiyor... 
</HEADLINE>
<TEXT>

     Milli Eğitim Bakanlığı'nın MEB , ilköğretim okullarının 1, 2 ve 3. sınıflarında pilot olarak başlattığı ''Çantasız Eğitim Projesi''ne velilerin olumlu bakmadıkları, projenin birçok okulda başarısız olduğu saptandı. 
     Alınan bilgiye göre, MEB, ilköğretim okullarının 1, 2 ve 3. 
     sınıflarında okuyan öğrencilerin ''eğitim-öğretimlerini sınıf ortamında tamamlayarak oyun, beslenme, eğlenme ve dinlenmelerine yeterli zaman ayırmalarını ve ev ile okul arasında çanta taşımadan fiziksel gelişimlerini sağlıklı sürdürmelerini sağlamak'' amacıyla 1995-1996 eğitim-öğretim yılında 66 ilde Çantasız Eğitim Projesi pilot uygulaması başlattı. Proje, halen 51 ilde 546 okulda uygulanıyor. Projede, öğrencilerin sınıfta işledikleri konuları etüt saatlerinde pekiştirmeleri, ders bittikten sonra araç-gereçlerini dolaplara kaldırmaları öngörülüyor. Ancak MEB'in, projenin başarısını saptamak amacıyla düzenlediği anket, sorunları ortaya koydu. 
     
     "Daha sonra da istemiyorlar" 
     MEB'in, 1000 öğretmen, öğrenci ve veli arasında yaptığı anketin değerlendirilmesi sonucunda saptanan sorunlar şöyle sıralandı 
     149   Öğrenciler dolaplarında bulunan ders araç ve gereçlerini 
     evlerine götürmek istiyor, 
     149   Çevre özelliklerinden dolayı öğrenciler bir sonraki konuya 
     hazırlanamıyor, okuma alışkanlığı azalıyor, 
     149   Öğrenciler, 3. sınıftan sonra çanta taşımak istemiyor, 
     149   4. sınıfa gelindiğinde öğrencilere evde ders yapma isteği 
     kazandırılamıyor, 
     149   Veliler bilgilendirilmedikleri için zaman zaman sorunlarla 
     karşılaşılıyor. Veliler, ''Evde ders çalışmadığı için çocuğunun derslerden geri kalıp sınavlarda başarısız olacağı'' kaygısını taşıyor, 
     149   Öğrencilerin sorumluluk alma ve yerine getirme bilinci 
     zayıflıyor, 
     149   Öğrenciler derse hazırlıksız geliyor, 
     149   Veliler, çantalı eğitim uygulanan okullardaki çocukların daha 
     başarılı olduğunu, kendi çocuklarının geri kaldığı söylüyor, 
     149   Altyapı yetersizliği yüzünden öğrencilerin eşyaları kayboluyor, 
     149   Sınıfların kalabalık olması nedeniyle fiziki kapasite yetersiz 
     kalıyor, 
     149   Etüt sınıfları olmadığından öğrencilere ödev verilemiyor, 
     149   Sınıf kitaplıkları projeyle ilgili ihtiyacı karşılayacak 
     zenginlikte değil, 
     149   Dolap ihtiyacı var, 
     149   Okul-aile işbirliği sağlanamıyor, 
     149   Veliler öğrencinin eksikliklerini göremediği için, eksikler 
     zamanında karşılanamıyor.'' Yetkililer, bazı velilerin çocuğun evde ders çalışması için okutulan kitapların aynısından ev için de aldıklarının belirlendiği ifade ettiler. Buna karşın, çoğunluk, öğrencilerin fiziksel gelişimi için projenin yararlı olduğu görüşünde birleşiyor. Ayrıca, projenin eğitim düzeyi düşük velileri, evde çocuklarına yardımcı olamama sıkıntısından kurtardığı, programın çocukların okul ortamını benimsemesini ve okula sevgisini artırdığı da belirtiliyor. Konuya ilişkin hazırlanan raporda şöyle denildi ''Çantasız Eğitim Projesi, öğrencilerin fiziksel gelişimlerini sağlıklı tamamlamaları açısından faydalı bulunmuş ve yaygınlaştırılması önerilmiştir. Ancak, projenin uygulanmasıyla ilgili birçok problem ortaya çıkmış, hatta bazı iller proje uygulamasını kaldırmıştır. İllerden gelen bilgi formlarına göre, projenin uygulanabilmesi ve yaygınlaştırılabilmesi için belirlenen problemlerin giderilmesi gerekmektedir. Aksi takdirde uygulamanın kaldırılması uygun görülmektedir.'' 
     






</TEXT>
</DOC>
