<DOC>
<DOCNO> 79132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı "İsrail'i protestom söz konusu değil" 
</HEADLINE>
<TEXT>

     İsrail Milli Gün Resepsiyonu'na Adana programı nedeniyle kısa süreli katıldığını belirten Kültür Bakanı Talay, ''İsrail'i protestom söz konusu değil'' dedi. 
     Talay, yaptığı açıklamada, İsrail'in Ankara Büyükelçisi David Sultan'ın Sheraton Oteli'nde verdiği İsrail Milli Gün Resepsiyonu'na daha önce hazırlanan programı nedeniyle kısa süreli katıldığını bildirdi. 
     Resepsiyona kısa süreli katılmasının bazı basın kuruluşlarınca yanlış yorumlandığını belirten Talay, büyükelçiye söz verdiği için milli gün resepsiyonuna katıldığını, ancak saat 19.30'da Adana uçağına yetişebilmek amacıyla erken ayrılmak zorunda kaldığını ifade etti. 
     Talay, İsrail Büyükelçisini kutladıktan hemen sonra havaalanına geçtiğini belirterek, ''Protestom söz konusu değil. Bunu başka bir şekilde yorumlamak yanlış olur'' diye konuştu. 
     





</TEXT>
</DOC>
