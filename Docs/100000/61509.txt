<DOC>
<DOCNO> 61509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/siyaset/siy02.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan kapıları açmadı 
</HEADLINE>
<TEXT>

Önce ölüm orucunu bırakın’ diyen Bakan Türk’ün çözüm önerisi şöyle Bir komisyon 10 kişilik gruplar teşkil edecek. İdarenin gözetiminde haftada 5 saat sohbet edecekler 
     ANKARA Milliyet 

     Adalet Bakanı Hikmet Sami Türk, baro başkanlarının ölüm orucu ve açlık grevlerinin sona erdirilmesi için gündeme getirdiği "üç kilit - üç anahtar aç" formülünün kabul edilemeyeceğini belirterek, "hükümlü ve tutukluların sohbet amacıyla haftada toplam 5 saat bir araya getirilmelerini" önerdi. 
     Baro başkanlarının önerilerini doğrudan bakanlığa ulaştırmamasını eleştiren Türk, bu teklifin yasal engel nedeniyle uygulanamayacağını söyledi. 
     Bu önerinin güvenlik nedeniyle de kabul edilemeyeceğini savunan Türk, ölüm oruçlarının sona erdirilmesi için bakanlığın yürüttüğü çalışmayı anlattı. 
     Türk’ün açıkladığı genelge taslağında, tutuklu ve hükümlülerin F tipi cezaevlerindeki işyurtlarıyla diğer ortak kullanım alanlarından nasıl yararlanacaklarını düzenleyen eski genelgelerdeki esaslara atıfta bulunularak şöyle deniyor "Sözü edilen etkinliklerden en az birine katılan hükümlü ve tutuklulardan isteyenlerin seçici komisyonca tespit edilerek 10 kişiyi aşmayacak gruplar halinde idarenin gözetiminde ve idarece belirlenecek açık görüş alanlarında veya diğer ortak yerlerde haftada toplam 5 saati aşmayacak şekilde sohbet amacıyla bir araya getirilmeleri uygun görülmektedir." 
     Ancak, haftada 5 saat sohbetten yararlanmak da kolay bir şey değil. Bunun için cezaevinde bulunan seçici komisyon, tutuklu veya hükümlünün hangi 10 kişilik gruba dahil edileceğini belirleyecek. 
     



 SİYASET 














</TEXT>
</DOC>
