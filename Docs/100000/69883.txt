<DOC>
<DOCNO> 69883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur24.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilgaz'da ölen Songül'ün cenazesi dağdan indirildi 
</HEADLINE>
<TEXT>

     Ilgaz Dağı'nın Hacettepe Zirvesi'ne tırmandıktan sonra dönüş yolunda uçuruma yuvarlanarak ölen Songül Coşkun'un cenazesi, dağdan indirildi. 
     Alınan bilgiye göre, sabah saat 9.30'da, Binbaşı Murat Kavas başkanlığındaki Jandarma Arama Kurtarma ekibi, yaya olarak Songül Coşkun'un cenazesinin bulunduğu bölgeye ulaştı. Ekip, daha sonra Çoşkun'un cenazesini, helikopterle alınabilecek bir bölgeye getirdi. 
     Çoşkun'un cenazesi, buradan helikopterle Ilgaz İlçesi'ne getirildi. 
     Songül Çoşkun'un cenazesinin indirilmesinin ardından bir basın açıklaması yapan Çankırı Valisi Halil Ulusoy, şöyle dedi 
     ''Sabah saat 9.30'da hareket eden Jandarma Arama Kurtarma ekibimiz, yaptıkları başarılı bir operasyonla cenazeyi, helikopterin rahatça alabileceği bir bölgeye getirdiler. Daha sonra helikopter, Songul Coşkun'un cenazesi ile Arama Kurtarma Ekibi'ni alarak, Ilgaz İlçesi'ne geldi.'' Songül Coşkun'un cenazesi, Ilgaz Devlet Hastanesi morguna kaldırıldı. 
     Kurban Bayramı'nda Ilgaz Dağı'na tırmanan 8 kişiden 4'ü dağda mahsur kalmış, Songül Coşkun yaşamını yitirmişti. Mahsur kalanlardan 1'i yaralı 3 kişi, dün bulundukları yerden indirilmiş, Songül 
     Coşkun'un cesedi de sarılarak korumaya alınmıştı. 
     






</TEXT>
</DOC>
