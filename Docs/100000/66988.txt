<DOC>
<DOCNO> 66988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/aspo.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal gün gördü 
</HEADLINE>
<TEXT>

Beşiktaş, Güngören Stadı’nda İstanbulspor’u yenerken, hem iki haftadır süren beraberlikler serisini noktaladı, hem de Galatasaray’ın peşini bırakmadı 
     MÜTHİŞ bir mücadele içinde geçen ilk yarıda net pozisyonları bulan İstanbulspor’du. İkinci yarıya golle birlikte başlayan Beşiktaş, rakibinin savunma inadını da kırdı. 48. dakikada defans hatasını iyi değerlendiren İlhan, Zdravkov’u avladı. 58’de Baya’nın füzesi üst direkte patladı. 
     İSTANBULSPOR beraberlik için yüklendikçe açık vermeye başladı. Günün yıldızı İlhan Mansız 59. dakikadaki sert şutuyla farkı ikiye çıkardı. 69. dakikada Cenk’in nefis şutuyla gelen gol, maça tekrar heyecan taşıdı. Sahasına iyi kapanan Beşiktaş, kontrataklarda bulduğu pozisyonları değerlendiremedi. 
     
İlhan şov      Gol krallığı yarışında söz sahibi olan İlhan Mansız, İstanbulspor maçının ikinci yarısında şov yaptı. Gol sayısını 15’e çıkaran genç golcü, rakip ceza alanı içinde topu makasla rakibinin üzerinden aşırtırken büyük alkış aldı. 
     
Erdemir hatalıydı      ORHAN Erdemir için zor bir maç değildi. Ancak çalmadıkları tepki gördü. Örneğin Ahmet Dursun’un düşürülmesi penaltıydı. Zdravkov’un ikinci yarıda ceza alanı dışında topu elle kesmesinin faturasını yardımcısına çıkardı. Oysa kendisi de yakındı. Yine de seri bir pozisyon olduğu için gözünden kaçtı. Son 10 dakikada Ronaldo’nun ceza alanı içindeki tabanı tehlikeli hareketti. Gollük bir serbest vuruş olabilirdi. 
     

</TEXT>
</DOC>
