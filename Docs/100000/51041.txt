<DOC>
<DOCNO> 51041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/yurundul.html </URL>
<DATE> 2001/11/07/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Milan küçüldü 
</HEADLINE>
<TEXT>

     İtalya’da medya ve spor kamuoyu Milan’ın başında bir Türk teknik direktörün görev yapmasını içine sindiremedi. Sezon başından beri kelle avcılığı yapıldı. Camiada futbolculuğundan beri çok sevilen Ancelotti de en büyük ideali için sinsi sinsi kulis faaliyetleri yürüttü. 
     Milan istikrarlı bir grafik çizemedi. Kazanması gereken maçlarda beklenmedik puanlar kaybetti. Ancak Lazio’yu, geçen sezon iki kulvarda da ezildiği Fiorentina’yı farklı yendi. En önemlisi de 15 gün önce İtalya’da her zaman yılın olayı kabul edilen Milano derbisinde dört gollü galibiyet elde etti. Ligde şu anda zirve yarışının içinde. UEFA Kupası’nda üçüncü tura çıktı. Böyle bir ortamda Terim’in görevine son verilmesinin altında yatan gerçekler açık seçik belli. Bizce bu operasyonla Terim değil Milan küçüldü. 
     



 SPOR 



























</TEXT>
</DOC>
