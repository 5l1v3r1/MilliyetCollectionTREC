<DOC>
<DOCNO> 71424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo03.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu hapiste 
</HEADLINE>
<TEXT>

Galatasaray Teknik Direktörü, Beşiktaş derbisi öncesi kendini Metin Oktay Tesisleri’ne kapadı. Sürekli rakibin maç kasetlerini izleyen Rumen hoca, taktiğini de basından sır gibi saklıyor 
     HALİL ÖZER 

     İdmanda sinirli 
     GÖZTEPE yenilgisinden bu yana antrenmanları basına fazla göztermeyen Galatasaray Teknik Direktörü Lucescu bir süre de medya ile görüşmeme kararı aldı. Rumen teknik adamın sürekli Florya’da bulunduğu ve Beşiktaş’ın maç kasetlerini izlediği öğrenildi. Derbi maçı için özel taktikler hazırladığı belirtilen Lucescu’nun antrenmanlar sırasında ise bir hayli sinirli olduğu, oyuncularını sık sık azarladığı bildirildi. 
     
     Tümer’e markaj 
     BEŞİKTAŞ maçında öncelikle Tümer’in durdurulması gerektiğine inanan Teknik Direktör Lucescu’nun, Liverpool maçında Owen’a uygulanan markaj taktiğini tekrarlaması bekleniyor. Üçlü kademe ile bu oyuncuyu etkisiz hale getirmeyi düşünen Rumen hocanın, böylece İlhan Mansız’ı da pasifize etmeyi planladığı öğrenildi. Lucescu’nun İlhan ve Ahmet Dursun’un birarada oynaması ihtimali üzerine de formüller hazırladığı belirtildi. 
     
Fuar gezdiler      Galatasaraylı futbolcular ve Futbol Şube Sorumlusu Abdürrahim Albayrak, 17. Uluslararası Mücevher, Takı, Gümüş, Saat ve Malzemeleri Fuarı’nı gezdi. Sarı - Kırmızılı oyunculardan Berkant, Kerem, Ergün, Kaptan Bülent Korkmaz ve Vedat, Yeşilköy’deki CNR Uluslararası Fuar Merkezi’ndeki fuarda Goldaş standını gezerek, Galatasaray Kulübü için özel üretilen takı ve aksesuarları tanıttılar, hosteslerle objektiflere poz verdiler. 
     
İki müjde, bir krizGalatasaray, sözleşmeleri feshedildiği için tazminat isteyen M’penza ve Horvath ile anlaşırken, Sphear’ı ikna edemedi 
     GALATASARAY başına büyük dert açan M’penza, Sphear ve Horvath’ın tazminat sorununu çözmek için yoğun çaba harcıyor. Futbol Şubesi sorumlularından Özer Saraçoğlu, "Olay doğru. Ama durumu halletmeye çalışıyoruz. Ancak Sphear, FİFA konusunda kararlı" ifadesini kullandı. Spor Direktörü Mete Razlıklı ise Horvath ve M’penza’nın güçlük çıkarmayacağını, ancak Sphear’ın hiçbir öneriyi kabul etmediğini söyledi. 
     SEZON başında yapılan sözleşmelere göre en yüksek ücret Sphear’a verilecekti. Bu oyuncu üç yıllık anlaşma gereği yıllık 950 bin dolar alacaktı. Hırvat futbolcu şimdi sözleşmeye uyulmadığı gerekçesi ile üç yıllık toplam parası olan 2 milyon 850 bin doları istiyor. Yönetim bu oyuncu ile anlaşmak için her yolu denemesine rağmen, bir sonuca varamadı. FİFA’ya başvuran Sphear için ünlü avukat Dupond yeniden devreye sokuldu. 
     METE Razlıklı yıllık 750 bin dolara anlaşılan Horvath’ın, FIFA’ya gitmekten vazgeçmek için 300 bin doları kabul ettiğini belirtti. M’penza’ya da yaklaşık 200 bin dolar ödeneceği vurgulandı. Ancak Sphear konusunda kesin kararlı olan ve bu parayı ödemeyi düşünmeyen yöneticiler, "Sphear her gittiği kulüpte sorun çıkarmış. Elimizde kalın bir dosya var. Suçu çok. Bunlar hep FIFA’da gözönünde bulundurulacak" dediler. 
     
Koltuk cıkamadılar Beşiktaş taraftarı için ayrılan 1600 kişilik kısımda bulunan koltukları söken Galatasaray Kulübü, federasyon karşı çıkınca hepsini geri taktı 
     Plan tutmadı 
     DERBİ maçlarında yaşanan koltuk kırma olaylarından bıkan Galatasaray Kulübü, önlem amacıyla Beşiktaş taraftarlarına ayrılan bölümdeki tüm koltukları söktü. Bu uygulamayla hem maddi zararın önüne geçmeyi hedefleyen, hem de olası yaralanmaları ortadan kaldırmayı düşünen Sarı - Kırmızılı yönetim, durumu Futbol Federasyonu’na da iletti. 
     
     Çifte standart 
     FEDERASYON, Galatasaray’a gönderdiği cevapta böyle bir uygulamaya izin veremeyeceklerini ve koltukların tekrar yerine takılması gerektiğini bildirdi. Bunun üzerine Sarı - Kırmızılı kulüp, yeniden 1600 koltuğu tribünlere koydu. Ancak Fenerbahçe maçında Denizlispor’a bu konuda anlayış gösteren federasyonun şimdiki tavrı şaşkınlıkla karşılandı. 
     
Gergin idman      SARI - Kırmızılı ekip, Beşiktaş maçının hazırlıklarını sürdürdü. Çift kale maçta Emre’nin sert girmesi üzerine Berkant bu futbolcu ile tartıştı. İki futbolcuyu arkadaşları sakinleştirdi. İyileşen Perez de çift kaleye çıkarken, Ümit Karan attığı gollerle göz doldurdu. Teknik Direktör Lucescu, kanatlardan orta yaptırıp, gol çalışması üzerinde durdu. Galatasaray, derbi öncesi bugün kampa girecek. Bu arada Tahkim Kurulu, Galatasaray’ın, Teknik Direktör Lucescu’ya verilen 1 ay hak mahrumiyeti cezasına yaptığı itirazı reddetti. 
     
Durmuş’u unutamam’      TÜRK Futbolu’nun unutamadığı isimler arasında yer alan Galatasaray’ın eski teknik direktörü Jupp Derwall, "Futbol kolay oyun değildir" isimli kitabında Türkiye’deki yıllarını yine ön planda tuttu. Pazar günü 75. yaş gününü kutlayacak olan ünlü çalıştırıcı, bir idman sırasında kollarında ölen 17 yaşındaki Durmuş’u asla unutamayacağını belirtti. 
     FUTBOLUN eskiden kolay bir oyun olduğunu belirten Derwall, "Ama şimdi öyle değil. Gün geçtikçe zorlaşıyor" yorumunu yaptı. Ünlü teknik adam, "Medyası, inanılmaz transfer ücretleri ve taraftar baskısı ile şimdi futbol oynamak gerçekten çok güç. Kamuyonunun odak noktası haline gelen futbol, artık en zorlu meslekler arasında" ifadelerini kullandı. 
     
Kongre kulisi      Büyük savaş 
     KONGRE öncesi Mehmet Cansun ve Özhan Canaydın’ın kurmayları oy potansiyeline sahip Galatasaray kuruluşları için büyük bir mücadeleye girişti. Liseliler arasında büyük bir oy çoğunluğuna sahip Canaydın, Galatasaray Cemiyeti’nde de etkili görünüyor. Cansun ise Galatasaray Vakfı ile Kuruçeşme Adası’nın oylarını lehine çevirdi. Kalamış ise şimdilik ortada. 
     
     Akıllar karıştı 
     GALATASARAY’DA mücadele her geçen gün yeni boyut kazanıyor. Bir süre önce Canaydın’ın listesinde olduğu iddia edilen Mümtaz Tahincioğlu ve Refik Arkan’ın bu kez de Cansun’un listesinde olduğu belirtildi. Cansun’un kurmayları, iki ismin de listede yer aldıklarını açıkladılar. 
     
     Albayrak tamam 
     CANAYDIN kurmayları tarafından listeye dahil edilmek istenen Abdürrahim Albayrak’ın kesinlikle Cansun’un yanında seçime gireceği belirtildi. Albayrak dedikodulara noktayı koydu, "Mehmet Cansun’un listesinde yer alacağım" dedi. 
     
     Tanıtım yarışı 
     SEÇİME az bir süre kala her iki adayın da projelerini anlatmak için büyük bir medya operasyonu düzenleyeceği öğrenildi. Cansun ve Canaydın kongreye sunacakları projelerin tanıtımı için seçimden 10 gün önce geniş kapsamlı bir basın toplantısı düzenlemeyi düşünüyorlar. 
     
     Hoca arayışı 
     BAŞKAN adaylarından Özhan Canaydın’ın geçen hafta yaptığı konuşmalar sırasında Fatih Terim’i ima etmesine rağmen, antrenör arayışı içinde olduğu iddia edildi. Terim’i kesinlikle takımın başına getirmeyi düşünen Özaydın’ın aksi bir durumu düşünerek İngiliz Bobby Robson’ı gündeme aldığı öğrenildi. 
     
     520 yıl öndeyiz’ 
     CANAYDIN kongre çalışmalarını hızlandırırken dün de Ankara’da cemiyet üyeleri ile biraraya geldi. Özhan Canaydın, Lucescu’ya mayıs ayına kadar destek verilmesi gerektiğini belirtti. Jardel transferinde kulübün büyük zarara sokulduğunu söyleyen Canaydın, ayrıca Galatasaray’ın eğitim yönünden Fenerbahçe ve Beşiktaş’ın 520 yıl önünde olduğunu kaydetti. 
     
Primde yeni uygulama      GALATASARAY yönetimi prim sistemini değiştirdi. Sarı - Kırmızılı kulüp bundan böyle tek maç yerine sadece şampiyonluk halinde oyuncularına prim ödeyecek. Derbi maçlarına ödenen toplam 250 bin dolar yerine oyuncular, şampiyon olurlarsa adam başına yaklaşık 150’şer bin dolar alacaklar. Bu rakam UEFA Kupası’ndan sonra futbolculara verilecek olan en yüksek prim olarak dikkati çekti. 
     
Aslan kurtuldu      UEFA, İspanyol takımı Real Sociedad’ın, Arif’in Galatasaray’a transferinden doğan alacağını karara bağlayarak bu kulübe 3,5 milyon dolarlık ödeme yaptı. UEFA’nın, İspanya Futbol Federasyonu’na gönderdiği yazıda, Galatasaray’ın, Ümit’in Milan’a transferinden doğan ücretine el konulduğu ve İtalyan kulübünden tahsil edilen çekin ise Real Sociedad Kulübü’ne ödendiği belirtildi. Real Sociedad Basın Sözcüsü Jose Luiz Barrenetxea da "Galatasaray’ın Avrupa’daki mali prestiji zarara uğradı. Yaptıkları yanlarına k r kalmadı" diye konuştu. n MEHMET ÇİFTÇİ 
     
Güvenlik toplantısı      GALATASARAY ile Beşiktaş kulübü yöneticileri dün İstanbul Emniyet Müdürlüğü’nün Gayrettepe’deki binasında biraraya geldi. Galatasaray’dan Osman Güneri, Beşiktaş’tan ise Aziz Çankırı’nın katıldığı toplantı sonunda, Fenerbahçe’deki gibi güvenliğin gereksiz olduğuna, bu nedenle 1600 ile 2000 arasında emniyet mensubunun yeteceğine karar verildi. 
     



 SPOR 






















</TEXT>
</DOC>
