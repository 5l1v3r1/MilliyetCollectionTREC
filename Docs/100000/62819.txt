<DOC>
<DOCNO> 62819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur07.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Bağdat Caddesi yine aşırı hız...1 genç öldü, 3'ü de yaralı 
</HEADLINE>
<TEXT>

     Kadıköy Bağdat Caddesi'nde, aşırı hız sonucu ağaca çarpan otomobildeki 4 gençten 1'i öldü, 3'ü yaralandı. 
     Yeditepe Üniversitesi Hukuk Fakültesi'ni geçen yıl bitiren Murat İbrahim Atasayan'ın 24 kullandığı 34 TV 9702 plakalı BMW marka spor otomobille Bağdat Caddesi'nin Göztepe kesiminde aşırı hız sonucu takla atarak yol kenarındaki bir ağaca çarptı. 
     Kazada sürücü Atasayan araçta sıkışırken, yaralanan arkadaşları Ersoy Bircan 27 , Korhan Önay Akova 24 ve Murat Balcıoğlu 22 , Haydarpaşa Numune Hastanesi'ne kaldırıldı. Yaklaşık yarım saat süren çalışma sonucu otomobilden çıkartılarak aynı hastaneye götürülen Atasayan, burada yapılan müdahaleye rağmen hayatını kaybetti. 
     Polis yetkilileri, Atasayan ile ağır yaralı olan Balcıoğlu ve Akova'nın alkol testi sonuçlarının henüz tamamlanmadığını belirterek, Bircan'ın ise 90 promil alkollü çıktığını bildirdiler. 
     Kazayla ilgili soruşturma sürüyor. 
     






</TEXT>
</DOC>
