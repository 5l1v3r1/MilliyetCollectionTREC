<DOC>
<DOCNO> 66568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/pulur.html </URL>
<DATE> 2002/02/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Değişim dolmasını yutanlara sunulur 
</HEADLINE>
<TEXT>

     "BEN de değiştim " kervanına, "Recep Tayyip Erdoğan da katıldı... 
     Bu kervana katılanların ortak özellikleri, "Değiştim" dedikleri güne kadar, söyledikleri, savundukları, görüşleri, düşünceleri "sırtımızda yumurta küfesi yok ya " diyerek kaldırıp atmalarıdır. 
     "Döneklik" sıfatı, sadece soldan sağa, ya da sosyalizmden liberalliğe dönenler için kullanılmıştır ki, bu apaçık bir haksızlıktır. 
     Sağdan da öyle dönenler vardır ki, izleyenlerin başı döner. 
     
     NEYSE biz gelelim "değiştim kervanı"na katılan Recep Tayyip Erdoğan'ın değişimine... 
     Bazıları soracak 
     "Değişse ne olacak " 
     Şunlar olacak... 
     
     ARTIK "minareler süngü, kubbeler miğfer, camiler kışlamız müminler asker " diyemez çünkü değişmiştir 
     "Hiçbir şey bizi sindiremez, gökler, yerler açılsa, üzerimize tufanlar, yanardağlar saçılsa " diyemez çünkü değişmiştir 
     "Göğsümü gere gere söylüyorum, benim referansım İslamdır" diyemez çünkü değişmiştir 
     Sanki bu memlekette, ezanı susturmak isteyenler varmış gibi "Susturamazlar Yanardağ oluruz, yıldırım oluruz, ezanı susturanların karşısında patlarız " diyemez çünkü değişmiştir 
     
     "KÜRTLER, biz ayrı yaşamak istiyoruz, diyebilirler mi " sorusuna "Bu durumda belki Osmanlı eyaletler sistemi benzeri bir şey yapılabilir" cevabını veremez çünkü değişmiştir 
     Ya da aynı sorunun devamında "70 yıllık tarihinde Türkiye Cumhuriyeti, katı bir üniter anlayışa sahip olmuştur" diyemez çünkü değişmiştir 
     
     "TUTTURMUŞLAR, laiklik elden gidiyor, diye... Bu millet istedikten sonra tabii elden gidecek, sen bunun önüne geçemezsin... diyemez çünkü değişmiştir 
     "Hem laik, hem Müslüman olunamaz. Ya Müslüman olacaksın, ya laik " diyemez çünkü değişmiştir 
     "Çözüm ortada, bir buçuk milyarlık İslam alemi, Müslüman Türk milletinin ayağa kalkmasını bekliyor. Kalkacağız Onun ışıkları gözüküyor. Bu kıyam başlayacak " diyemez çünkü değişmiştir 
     "Demokrasi amaç değil araçtır" diyemez çünkü değişmiştir 
     
     ŞİMDİ de, bazıları da diyecekler ki 
     "İnsan değiştim, demekle değişir mi " 
     Bunu da değişim dolması"nı yutanlar düşünsün... 
     Afiyet olsun 
     Biz, Ziya Paşa'nın mısralarını kafamızdan çıkarmayan, dilimizden düşürmeyenlerdeniz 
     En ummadığın keşfeder esrar - ı derunun 
     Sen herkesi kör alemi sersem mi sanırsın." 
     Aklı olana, ikinci mısra yeter. 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
