<DOC>
<DOCNO> 60273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/ekonomi/eko03.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
EURO’YA TÜRKİYE’DE İSİM BULUNDU 
</HEADLINE>
<TEXT>
Bizimkiler ona yumoş’ diyor 
Marka çeyrek’, sterline kraliçe’, florine gül’, İsviçre Frangı’na çikolata’ diyen ayaklı döviz borsası, Avrupa’nın ortak para birimi euro’ya da yumoş’ adını taktı 
     Avrupa tek para birimi olan euro’yu satın almak ya da fiyatını öğrenmek için Türkiye’de de yoğun talep olduğu bildirildi. Serbest piyasada euro’ya ’yumoş’’ adı verildi. 
     Doların tam’, mark’ın çeyrek’, İngiliz Sterlini’nin kraliçe’, Hollanda Florini’nin gül’, İsviçre Frangı’nın çikolata’ gibi takma adlarla anan Kapalıçarşı’daki döviz büfeleri ve ayaklı borsada euro da yumoş’ olarak adlandırıldı. 
     Kapalıçarşı’daki döviz büfeleri ve ayaklı borsadan alınan bilgiye göre, euro’nun alış satışı piyasada henüz çok sınırlı seyrederken, vatandaşların sabah saatlerinden bu yana döviz bürolarına gelerek satın almak istedikleri ve fiyatı hakkında bilgi aldıkları belirtildi. 
     Şu anda bankalarda bulunan euro’nun ancak bugün piyasada yoğun olarak işlem göreceğini vurgulayan döviz bürosu yetkilileri, satış fiyatının ise sabah 1 milyon 285 bin liradan açıldığını, öğle saatlerine doğru 1 milyon 310 bin liraya kadar çıktığını kaydettiler. 
     Euro’yu Merkez Bankası piyasalarında işlem yapmaya yetkili döviz bürolarının Merkez Bankası’ndan, diğer büroların ise bankalardan temin edebilecekleri bildirildi. 
     

</TEXT>
</DOC>
