<DOC>
<DOCNO> 98830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yazar/tamer.html </URL>
<DATE> 2002/07/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bakalım kaç Michael Jackson daha batacak 
</HEADLINE>
<TEXT>

     Dünya çapında ciddi bir konsolidasyon yaşanıyor. Daha 6 ay önce "90’ların hızı sanal mıydı öyı tartışıyorduk, bugün "Kapitalizmin sonu mu geldi " tartışmaları yapılıyor. 
     Yeni teknoloji hisselerinin tepetaklak gidişini, borsayı da peşinden sürüklemesini ne kadar da önemsemiştik. Arthur Andersen’li Enron skandalının yanında solda sıfır kalıverdi. Hele Türkiye’nin kayıtlı milli gelirinin üçte ikisine sahip 107 milyar dolarlık WorldCom da batınca, artık hiçbir şeyin sürpriz sayılmayacağını idrak ettik. 
     Dünkü gazetelerde yazıyordu Michael Jackson da batmış. Batacak elbet. Sıra film yıldızlarına, pop sanatçılarına, ünlü sporculara da gelecekti. İşte geldi 
     
Borcu 322 trilyon      Ancak Jackson’ın TL’ye çevrildiğinde 322 trilyonu bulan borcunun, bizim en büyük 500 firmamızın 2001’deki 339 trilyonluk toplam zarar rakamıyla yarışmasını bir türlü içime sindiremiyorum ben Gazete haberlerine göre yakın geçmişin efsane tenisçilerinden Boris Becker da batmış. Basketbolun efsane ismi Michael Jordan, sporda emekliliğin eşiğinde olmasına rağmen, reklamlardan sağladığı büyük gelir sayesinde bu krizden etkilenmez. Tom Cruise da çok gözde. Borsada kaç para kaybetmiş olursa olsun, çarkı çevirir. 
     
Jackson Handan gibi      Önümüzdeki dönemde hangi ünlüler batar diye toto oynamak istiyorsanız, gözden düşmekte olanlara odaklanın. Zaten Michael Jackson da yeni albümü tutmayınca, bizim Handan gibi 2 yıl içinde yoksullaşıvermiş. 
     Handan kim mi 
     Handan benim 40 yıllık arkadaşım. 30 yıldır Amerika’da yaşıyor. 90’lı yılların başında tanıştı borsayla. Artık onun da bir yatırım danışmanı vardı. Yazları Türkiye’ye geldiğinde oğlu ve eşine ilaveten düzenli aradıkları arasına aniden borsacısı da katılmıştı. Handan yeni huylar edinmiş, TV kanallarının borsa bültenlerini izler olmuş, sohbetlerimizin bir bölümünü de borsada alım - satım oluşturmaya başlamıştı. Ekonomi yazdığım halde benim borsaya ilgisizliğim ve bilgisizliğim arkadaşımı dehşetli hayrete düşürüyor, hatta sanırım beni hafiften çağdışı buluyordu. 
     Yükselen değer borsa 
     Gerçekten de teknoloji hisseleri borsada yükselirken, kendine has bir moda da yaratmıştı. Bu hisselerden satın almak, modern olmak ve çağa ayak uydurmakla eş anlamlıymış gibi bir hava yaratıldı. Yeni teknoloji şirketlerinin hisse senetlerini almak, onların CEO’ları gibi yaşamak, adeta bir trend, yükselen değer oldu. Hisse senetlerini sırf bu trendin içinde yer alma esprisinde satın alanlar bile vardı. 
     
45 bin doları kaldı      Borsaların çıkış eğiliminde olduğu 7 - 8 yıl boyunca bizim küçük yatırımcı Handan, birikimini her yıl çift haneli oranlarda artırdı. Sık sık seyahatlere çıkar, eskiye oranla daha dilediğince yaşar oldu. 
     Yaz başında Türkiye’ye geldiğinde süngüsü düşüktü. Borsanın en yüksek olduğu günlerde 350 bin dolara kadar ulaşan birikimini, ancak 45 bin dolara indiğinde elden çıkartmıştı. Şimdi bankaya yatırdığı 45 bin dolarının getirisi neredeyse sıfırdı. Handan part time iş arar olmuştu. 
     
Yatırım danışmanları      Belki Michael Jackson da bizim Handan gibi 8 - 10 yıl öncesine kadar hisse senediyle tanışmış değildi. Belki o da tahvil ve bono gibi sabit getirisi olan yatırım fonlarında tutuyordu parasını. Ancak yatırım danışmanları birçok fonun içine hisse senedi de koymaya başlayınca, doğrudan hisse senedi almayan pek çok insana da bu fonlar aracılığıyla hisse senedi satılmış oldu. Amerika’da hisse senedi sahibi olanların oranı 10 yıl içinde 30’lardan 60’lara çıktı. 
     Şimdiyse pek çok yatırım fonu, müşterilerinden gelen talep üzerine portföylerindeki hisse senedini likidite ediyor ve borsadaki düşüş, bu yüzden de hızlanıyor. 
     Bu çöküş nerede durur bilinmez, ama batanlar listesine yeni Enron’ların, WorldCom’ların, Michael Jackson’ların, hatta Handan’ların katılacağından kuşkunuz olmasın. Handan’ın işi kolay. 10 yıl önceki mütevazı hayatına geri döner, ama ya işsiz kalan WorldCom çalışanları... 
     
     







Anadilde yayın ve öğrenim 


Derviş’in acelesi yok 


3 Kasım’da artık seçim var ama... 


Derviş - Bayar katsayıları 


Sadakatin çağı biterken... 


Üniversiteyi kazananlara af geliyor 


Irak için alternatif planlar... 


Derviş’e Eczacıbaşı desteği 


Bakalım kaç Michael Jackson daha batacak 


Bu Meclis’in nesi kötü 


</TEXT>
</DOC>
