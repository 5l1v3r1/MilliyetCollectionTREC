<DOC>
<DOCNO> 79348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/dunya/dun02.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in sağ kolu felç mi .. 
</HEADLINE>
<TEXT>

Suudi teröristin operasyonda yaralandığı ve sağ kolunu kullanamaz hale geldiği tahmin ediliyor 
     DIŞ HABERLER SERVİSİ 

     Dünyanın halen en fazla aranan teröristlerinin başında gelen Usame bin Ladin’in, Amerikan saldırılarında yaralandığına ve sağ kolunu artık kullanamaz hale geldiğine inanılıyor. Ladin’in 11 Eylül saldırılarından önce çekilen video görüntüleriyle, Afganistan operasyonunun başlamasının ardından yayınlanan görüntülerini karşılaştıran uzmanlar, uluslararası teröristin artık sağ kolunu hareket ettiremediğini gözlediklerini açıkladılar. 
     El Kaide militanlarının ifadeleri de Tora Bora saldırıları sırasında Ladin’in yaralı olarak kaçtığına işaret ediyordu. Bu arada El Cezire televizyonunun yeni görüntülerini yayınladığı Bin Ladin, "Filistinliler barışa sahip oluncaya kadar, ABD’nin de güvenliği göremeyeceğini" söyledi. 
     



 DÜNYA 














</TEXT>
</DOC>
