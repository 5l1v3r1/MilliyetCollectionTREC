<DOC>
<DOCNO> 50838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo05.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"MİKROP SAÇIYORLAR" 
</HEADLINE>
<TEXT>

A Milli Takım Teknik Direktörü Şenol Güneş, hakkında bilgi sahibi olmadan fikir üretildiğini söyledi ve "Birileri nükleer santral gibi etrafa mikrop saçıyor, nifak tohumu atıyor" dedi 
     BİLAL MEŞE 

Güzelliklere bakalım’      MİLLİ Takım Teknik Direktörü Şenol Güneş, kendisiyle ilgili yorumlara sert çıktı ve "Ne kimseye hesap vermeye ne de almaya geldik" dedi. Barışa ihtiyaçları olduğunu söyleyen Güneş, "Birileri nifak tohumu atıyor, nükleer santral gibi mikrop saçıyor, sonra onu tartışıyoruz, mikrobu çözmeye çalışıyoruz. Mikrop üretmeyelim, mikropların önünü keselim. Çöplüğe değil, güzelliklere bakalım. Bilgi sahibi olmadan, fikir üretmeyelim" diye konuştu. 
     
Lucescu’ya çattı      BÜLENT Korkmaz ve Hakan Ünsal’ı kadroya aldığı için eleştirilen Güneş, üstü kapalı sözlerle Lucescu’yu eleştirdi. Tecrübeli hoca, "Milli Takım tüm kulüplerimizin üzerindedir. Maç kaybedelim, ama kendimizi kaybetmeyelim. Maç kaybettiğimiz zaman ne oyuncuyu, ne kulüplerine de federasyonu suçladık. Kendi başarısızlıklarını örtmenin yolu bu değildir. Milli Takım’ın değer yargılarının üzerine çıkan hiç kimseye izin vermeyiz" ifadesini kullandı. 
     
Tarihe geçeceğiz’      MEDYADA karizması olmadığı ileri sürülen Güneş, Ay-Yıldızlı ekibin Dünya Kupası Finalleri’ne gideceğini belirterek, şöyle konuştu "Karizma ne iş yapar Karizma nedir, insanlık nedir, diyalog nedir Bunları sonra konuşacağız. Karizma mı, Avusturya maçı mı önemli Biz rahatız, sorumluyuz, finallere gidecek gücümüz de fazlasıyla var. Ekip olarak tecrübeliyiz. Finallere giderek Türk Futbol Tarihi’ne altın harflerle geçeceğiz" 
     
İki maçı da kazanacağız’      AVUSTURYA ile oynanacak iki maça da değinen Güneş, "47 yıllık özlem var ve yolun sonuna geldik. Biz bir aileyiz, bu yolda emek verdik, alın teri döktük. Finaller Türkiye için büyük bir şölendir. Bu şöleni yine ekip olarak ülkemiz insanına yaşatacağız. Gidersek, hep birlikte gideceğiz. İki maç için geniş bir kadromuz var. İki baraj maçını da kazanmak istiyoruz. Geçmişi unuttuk. Önce bugünü yaşayacağız, adım adım, sindire sindire finallere gideceğizödedi. 
     
Sakatlar düzeldi      MİLLİ takımda sadece kaleci Ömer’in durumunun ciddi olduğu diğer futbolcuların cumartesi günü görev yapabilecekleri açıkladı. Belinde ve alt adalesinde ciddi sakatlığı bulunan Ömer’in tedavisi kampta yapılacak. Emre Belözoğlu, Bülent Korkmaz ve Hakan Ünsal gözlem altına alındı. 
     HAFİF şikayetleri olan Rüştü, Mehmet Polat ve Hasan Şaş’ın ise ciddi problemleri olmadığı belirtildi. Uçağı geç gelen Alpay’ın katılmadığı akşam çalışmasını Futbol Federasyonu Başkanı Haluk Ulusoy da izledi. Güneş futbolcularla yaptığı toplantıda, "Birbirinize destek olun, tarihe geçelim" dedi. 
     



 SPOR 
























</TEXT>
</DOC>
