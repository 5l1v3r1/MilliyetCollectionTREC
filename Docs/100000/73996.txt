<DOC>
<DOCNO> 73996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun17.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Azot ile şişirilen lastikler çok daha zor patlıyor 
</HEADLINE>
<TEXT>

     Belçika'da bazı taşıt lastiği satıcıları, lastikleri hava yerine azotla şişirerek önemli tasarruf sağladıklarını bildirdiler. 
     ''Sadece otomobil yarışlarına katılan taşıtların ve uçakların lastiklerinin azotla şişirilmesi normal değil'' diyen uzmanlar, azotun, hareketsiz, patlamayan, yanmayan ve istikrarlı bir gaz olduğunu, fazla ısınmadığını, bu nedenlerle azotla şişirilen lastiklerin patlama olasılığının çok daha düşük olduğunu belirttiler. 
     ''Azotlu lastiklerin'', frenleme durumlarında daha etkili olduğu, ısınma oranı az olduğu için lastik aşınması düzeyinin de düşük olduğu ifade edildi. 
     Uzmanlar, lastik şişirilmesi için kullanılan cihazların hava emdiğini, oksijen ile azotu ayırdığını, oksijeni boşluğa bırakırken, azotu lastiğe aktardığını bildirdiler. 
     Söz konusu yöntemin Belçika'da yaygınlaştırılacağı duyuruldu. 
     






</TEXT>
</DOC>
