<DOC>
<DOCNO> 65899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur13.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kusura bakmayın hocam soyuldunuz" 
</HEADLINE>
<TEXT>

     Dersleri iyi olmadığı için boş karne alıp ailelerine göstermek amacıyla Kılıçoğlu Anadolu Lisesi'ne giren 2 genç, karne bulamayınca geç kalma kağıtlarından aldılar. Okul müdürünün odasına da ''Kusura bakmayın hocam, soyuldunuz'' şkelinde bir not bıraktılar. 
     Alınan bilgiye göre, aynı okulun 1. sınıf öğrencisi B.Y. 16 , arkadaşı Motor Meslek Lisesi öğrencisi Ö.Ç. 16 ile okula girmeye karar verdi. 
     Okuldaki tiyatro oyununu izledikten sonra bir yere saklanan iki arkadaş, okulda kimse kalmayınca müdürün kapısını zorlayarak açtı. 
     Odayı ve dolapları karıştıran öğrenciler, daha sonra bir dolabın kapağına ''Kusura bakmayın hocam, soyuldunuz'' yazılı kağıt bıraktılar. Boş karne bulamadıkları için geç kalma kağıtlarından alan öğrenciler, çıkacakları sırada hizmetlinin geldiğini farkederek saklandılar. Tam bu sırada öğrencilerden birinin cep telefonunun çalması üzerine B.Y. yakalandı, diğer arkadaşı ise kaçtı. 
     Ö.Ç'nin de daha sonra yakalandığı ve olayla ilgili soruşturmaya başlandığı bildirildi. 
     






</TEXT>
</DOC>
