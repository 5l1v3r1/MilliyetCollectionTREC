<DOC>
<DOCNO> 81967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/guncel/gun07a.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hormon, domates patlıcan ve kabakta 
</HEADLINE>
<TEXT>

     Ankara Üniversitesi’nden Prof. Dr. Şebnem Ellialtıoğlu, yaygın inanışın aksine domates, kabak ve patlıcan dışında, hiçbir sebze ve meyve üretiminde hormon kullanılmadığını söyledi. Ellialtıoğlu, hava sıcaklığının yeterli olmadığı aralık, ocak ve şubatta seralarda domates, patlıcan ve kabakta döllenmeyi sağlamak amacıyla, hormon olarak nitelendirilen bitki gelişimini düzenleyiciler kullanıldığını belirtti. Bitkiler çiçek aşamasındayken meyve tutumunu sağlamak amacıyla üzerine solüsyon şeklindeki hormonların püskürtüldüğünü anlatan Ellialtıoğlu, meyvelerin, bu olaydan asgari 50 - 60 gün sonra olgunlaştığını kaydetti. 
     



 GÜNCEL 
























</TEXT>
</DOC>
