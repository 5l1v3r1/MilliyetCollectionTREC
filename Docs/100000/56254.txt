<DOC>
<DOCNO> 56254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/siyaset/asiy.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis, bütçeyi böyle görüşüyor 
</HEADLINE>
<TEXT>
Hazreti İsa rüşvet alır mı ’ tartışması 
DYP’li Salih Çelen’in "İsa yaşasaydı rüşvet alırdı" sözlerine MHP’li Nidai Seven, "Peygamberin ne işi var burada" diye tepki gösterdi 
     SALİHA ÇOLAK Ankara 

     TBMM’de önceki gün Sanayi ve Ulaştırma Bakanlıkları bütçesi ile Diyanet İşleri Başkanlığı Dini Yayınlar Döner Sermaye İşletmesinin sermayesinin artırılmasına ilişkin tasarının görüşülmesi sırasında "Hazreti İsa rüşvet alır mı, almaz mı " tartışması yaşandı. 
     Görüşmeler sırasında DYP Antalya Milletvekili Salih Çelen’in, "Yaşasaydı, Hazreti İsa bile rüşvet alırdı" sözleri tartışmaya neden oldu. Tartışma tutanaklara şöyle yansıdı 
     Salih Çelen DYP Kamuoyunda öyle söyleniyor ki, şayet Hazreti İsa Türkiye’de yaşasaydı ve avuçlarının içinden çivilenmeseydi, Hazreti İsa bile rüşvet alırdı. 
     Bozkurt Yaşar Öztürk MHP Dini açıdan Hıristiyan lemine hakarettir bu 
     Çelen DYP Niye kızıyorsunuz ki. 
     Öztürk MHP Teşbih yanlış teşbih. Bir peygambere hakarettir o. 
     Çelen DYP Türkiye’de toplanan vergilerin yüzde 36’sı rüşvete gidiyor beyefendi. Televizyondan canlı yayından herkes izledi. 
     Öztürk MHP Peygamberi rüşvet işine karıştırmayın. 
     Ahmet Kabil ANAP Onu Reha Muhtar yapsın 
     Çelen DYP Uluslararası araştırma kuruluşları Türkiye’ye gelmişler ve Türkiye’de toplanan vergilerin yüzde 36’sının rüşvete gittiğini saptamışlar. 
     Mehmet Şandır MHP Diyanet işleriyle ilgili konu görüşülüyor. Rüşvetle ne ilgisi var Salih bunun, Hazreti İsa ile ne ilgisi var, bu mübarek gecede yanlış, Allah aşkına ya Güzel geceyi perişan ediyorsun. 
     Nidai Seven MHP Hazreti İsa’nın ne işi var burada 
     Bozkurt MHP Peygamberi bu işe karıştırman ayıp yahu 
     
Sebzealanları      Ulaştırma Bakanı Oktay Vural, bakanlığının bütçesi görüşülürken şöyle konuştu 
     "Biz şu anda yüzde 60 kapasite eksikliğini düşünürken, bitmiş havaalanlarına uçak indiremezken, bu kaynakları verimli kullanmak zorundayız. Evet illerimizin ihtiyaçları var. Bütün bunları bir öncelik sırasına göre gerçekleştirmemiz gerekiyor. Artık sebze kurutulan, paten kayılan ya da uçulamayan havaalanları yapılmamalı. Bazı havaalanları var teknik olarak uçuş mümkün değil. THY pilotları, biz buraya uçmayız diyorlar. Bu bakımdan bütün bunları, uçuş güvenliğini dikkate alacak şekilde bir politika içinde çözmeye gayret ediyoruz." 
     



 SİYASET 










</TEXT>
</DOC>
