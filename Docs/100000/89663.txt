<DOC>
<DOCNO> 89663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo11.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım, Çin'e tüm istatistiklerde üstünlük sağladı 
</HEADLINE>
<TEXT>

     17. Dünya Kupası finallerinde C Grubu'nda yapılan Türkiye-Çin Halk Cumhuriyeti 
     maçının istatiklerinde, Türkiye'nin rakibine tüm kategorilerde üstünlüğü bulunuyor. 
     A Milli Takım'ın, rakibini 3-0 yenerek 2. tura yükseldiği karşılaşmada milliler, 90 dakika boyunca kaleye 16 şut atarken, bunların 8'i kaleyi buldu. Çin Halk Cumhuriyeti ise attığı 6 şutun 4'ünde kaleyi tutturdu. 
     Maç süresince Türkiye 8, Çin ise 5 kez köşe atışı kullanırken, Türkiye 8, Çin ise 5 kez ofsayta düştü. Hakem Oscar Ruiz, 5 kez sarı kartını kullanırken, bu kartlardan 3'ü A Milli Takım futbolcularına, 2'si ise Çinli oyunculara çıktı. Ruiz ayrıca 1 de Çinli oyuncuyu kırmızı kartla oyun dışında bıraktı. 
     Milli takımda, 2 sarı karta yükselen Emre Belözoğlu ve Emre Aşık, 2. tur maçlarında oynayamayacak. 
     43 bin 605 biletli seyircinin izlediği karşılaşmada Türkiye, topa sahip olma oranında rakibine yüzde 'e yüzde 47, topla oynama süresinde de 27 dakikaya 24 dakikalık üstünlük sağladı. 
     





</TEXT>
</DOC>
