<DOC>
<DOCNO> 92859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo08.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Güney Kore maçından notlar 
</HEADLINE>
<TEXT>

     17. Dünya Kupası finallerinde, Güney Kore-Türkiye maçı öncesi çok sıkı güvenlik 
     önlemleri alındı. 
     Sabah saatlerinde, Kuzey Kore savaş gemilerinden ateş açılması sonucu 4 Güney Koreli askerin ölmesi, 19'unun da yaralanmasaı sonucunda maçtan önce diğer karşılaşmalara oranla daha sıkı güvenlik önlemlerinin alınması dikkat çekti. 
     Maçtan önce ölenler anısına statta 1 dakikalık saygı duruşu yapıldı. 
     - Güney Kore Televizyonu, eski Kore Savaşı görüntülerini yayınlayarak, ülkenin kurtarılmasında Türk askerinin önemini anlatan belgeseller yayınlandı. Türkiye'nin dost ülke olduğu belirtilerek, maçta Türkiye'ye de destek verilmesi istendi. 
     - Maç öncesi dağıtılan bildirilerde ve stat çevresinde yapılan anonslarda, ''2 dost takımı alkışlayacağız. Kaybetse de kazansa da Türkiye tartışmasız Dünya Kupası'nın galibi olacak'' ifadeleri kullanıldı. Ayrıca ''Daegulular, Türkiye'yi seviyor'' yazılı bir pankart stada asıldı. Ayrıca maç öncesinde Türk futbolcular anons edilirken, tümü Güney Koreli taraftarlarca tek tek alkışlandı. 
     - Maç öncesi stat çevresinde kurulan alanlarda, stada giren tüm Güney Koreli seyirciler takımlarının formasını alarak maça girdiler. 
     Güney Kore'de herkes takımlarının formasını giymiş durumda. 4.5 milyon Koreli, maçı kentlere kurulan dev ekranlardan izliyor. 
     Başkent Seul'de de 1 milyon kişi meydanda toplanarak, dev ekrandan maçı izledi. 
     - Güney Kore maçının Türkiye'nin Dünya Kupası'ndaki son maçı olması nedeniyle, milli takım futbolcuları ve yöneticileri sahaya erken çıkarak, bol bol hatıra fotoğrafı çekti. 
     - A Milli Takım'da, Hasan Şaş'ın sakatlığı nedeniyle forma giyememesi sonucu İlhan Mansız, Dünya Kupası'nda ilk kez 11'de sahaya çıktı. 
     - Karşılaşmada, Güney Kore takımında Hong Myung-Bo 132. A Milli Takım'da da kaptan Hakan Şükür, 80. kez milli formayı giydi. 
     





</TEXT>
</DOC>
