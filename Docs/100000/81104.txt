<DOC>
<DOCNO> 81104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur05.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 1 Mayıs'ta bazı yollar kapalı... İşte kapalı yollar... 
</HEADLINE>
<TEXT>

     İstanbul'da bazı yolların, Çağlayan Meydanı'nda yapılacak miting nedeniyle, 1 Mayıs Çarşamba günü saat 07.30'dan itibaren trafiğe kapatılacağı bildirildi. 
     Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan yazılı açıklamaya göre, Emek Platformu'nca, Çağlayan Meydanı'nda gerçekleştirilecek ''1 Mayıs 2002 Mitingi'' dolayısıyla, Darülaceze, Piyalepaşa, Çağlayan Vatan, Kağıthane, Dr. 
     Cemal Bengü, İzzetpaşa, Abide-i Hürriyet, 28 Nisan ve Halide Edip Adıvar Caddeleri ile Feriköy Kasap, Akar, Eğitim, Ayazma, Gürun, Fırın Arkası, 1. Fırın Aralığı, Çınar, Çağlayan Topsahası Yanı, Egemen, Yurt, Kanarya, Zafer, Yavuz, Avcılar ve Yeni Yol Sokakları trafiğe kapatılacak. 
     Ayrıca, Kasımpaşa'dan Piyalepaşa Bulvarı'na katılım, Okmeydanı'ndan Piyalepaşa Bulvarı'na katılım, Okmeydanı-Piyalepaşa Bulvarı'ndan Çağlayan yönüne katılım, D-100 Otoyolu'ndan Çağlayan ve Kasımpaşa'ya katılım, Vatan Caddesi Çağlayan çıkışı, Mecidiyeköy'den Çağlayan'a gidiş Kuştepe ışıklar, Şişli istikametinden Çağlayan'a gidiş Hürriyettepe ışıklar, Kağıthane Caddesi'nden Çağlayan'a çıkış, Okmeydanı Kavşağı'ndan Darülaceze Caddesi'ne geliş, TEM'den Darülaceze Caddesi'ne geliş, Piyalepaşa Darülaceze Caddesi'ne geliş, Perpa Darülaceze gelişi, Gürsel Mahallesi gelişi, Halide Edip Caddesi-Şişli gelişi ve Şişli'den Çağlayan'a geliş de araç trafiğine kapalı olacak. 
     Söz konusu yolların, mitingin dağılımının ardından trafiğe açılacağı bildirildi. 
     
     ALTERNATİF GÜZERGAHLAR 
     Bu arada sürücülerden, Kasımpaşa'dan Çağlayan yönüne gideceklerin Okmeydanı ve Kağıthane, Okmeydanı'ndan Piyalepaşa yönüne gideceklerin Haliç-Hasköy, Kağıthane'den Çağlayan yönüne gideceklerin Okmeydanı-Sütlüce-Çeliktepe-Gültepe, Vatan Caddesi'nden Çağlayan istikametine gideceklerin E-5, D-100'den Çağlayan ve Piyalepaşa yönüne gideceklerin Okmeydanı ve Mecidiyeköy-Balmumcu, Mecidiyeköy'den Çağlayan yönüne gideceklerin E-5 veya Şişli, Şişli'den Çağlayan yönüne gideceklerin E-5'ten Mecidiyeköy-Kuştepe-Dereyolu, Okmeydanı'ndan Mecidiyeköy'e gideceklerin E-5, TEM ve Okmeydanı'ndan Şişli istikametine gideceklerin de Haliç veya Mecidiyeköy güzergahlarını kullanmaları istendi. 
     





</TEXT>
</DOC>
