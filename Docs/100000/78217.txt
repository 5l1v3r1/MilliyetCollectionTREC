<DOC>
<DOCNO> 78217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur08.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Park halindeki otobüsler yandı... 
</HEADLINE>
<TEXT>

     Bağcılar'da, park halindeki 2 otobüs yandı. 
     Bağcılar Caddesi'ndeki boş alanda park halinde bulunan, Ertaç Turizm adlı firmaya ait 34 YNG 37 plakalı otobüsün ön kısmında yangın çıktı. 
     Kısa sürede otobüsün içini saran alevler, bu aracın yanında park edilmiş olan, aynı firmaya ait 34 D 7981 plakalı otobüse de sıçradı. 
     Olay yerine gelen itfaiye ekiplerinin müdahalesiyle söndürülebilen yangında otobüsler kullanılamaz hale geldi. 
     Bu arada, yanan otobüslerden birinin uzun süredir boş alanda park halinde olduğu, diğerinin ise bugün park edildiği belirlendi. 
     Yetkililer, yangının çıkış nedeninin araştırıldığını kaydettiler. 
     





</TEXT>
</DOC>
