<DOC>
<DOCNO> 96489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yasam/ayas.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahim kanserine Aspirin tedavisi 
</HEADLINE>
<TEXT>

Dr. Serdar Bulun’un da aralarında yer aldığı Amerikan bilim adamları, aspirinin, rahim kanseri tedavisinde ek olarak kullanılabileceğini saptadı 
     CHICAGO’DA Illinois Üniversitesi’nde görevli Dr. Serdar Bulun ve çalışma arkadaşları, rahim kanserinin nedeni olarak bilinen COX-2 enziminin, aspirin ile bloke edilebileceğini belirledi. Journal of Biological Chemistry dergisinin dünkü sayısımda yayımlanan raporda Dr. Bulun’un tespitleri şöyle yer aldı 
     
     Ateş ve ağrıya neden oluyor 
     COX2 enzimi, prostaglandin hormonunun salgılanmasına neden oluyor. Bunun sonucunda, östrojen oranının artmasıyla kanser tümörleri büyüyüp yayılabiliyor. COX-2 tarafından sentez edilen hormon, rahim dışındaki bölgelerde iltihaplı dokular meydana getirip ateş ve ağrıya neden olabiliyor. 
     
     Kolon kanseri 
     RAHİM cidarlarında meydana gelebilen anormal dokuların, yumurtalık, rahim yolu ve rektuma yayılarak, iç kanamaya, kasıkta ağrılara ve kısırlığa neden olabildiğini belirten Dr. Bulun, COX-2 ve prostaglandin hormonunun kolon kanserinde de tümörlerin yayılması üzerinde etkili olduğunu kaydetti. 
     
     Ateş ve ağrıya neden oluyor 
     BULUN, COX-2 enziminin, rahim kanserinin yanı sıra meme kanseri riskini de artırdığını söyledi. Dr. Bulun, bu buluşunun, rahim kanseri tümörlerinin, büyümek ve yayılmak için çoklu bir etki uyguladığını ortaya koyduğunu belirtti. 
     



 YAŞAM 






















</TEXT>
</DOC>
