<DOC>
<DOCNO> 77382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko29.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 184.33 puan artışla 2. seansı 11,904.49 puandan tamamladı. 
     2. Seansta hisse senetleri ortalama yüzde 1.57 oranında değer kazandı. 
     Seans, 1. seanstaki 264.28 puanlık artışın ardından, 13.41 puan artıda 11,733.57 puan seviyesinde açıldı. Seansın ilk yarısını 63.20 puan yukarıda 11,783.36 puandan geçen endeks, son dakika alımlarıyla en yüksek seviyesi olan 11,904.49 puandan kapandı. Endeks, 2. seansta en düşük seviye olarak 11,631.13 puanı gördü. 
     Hisse senetleri günlük bazda ise ortalama yüzde 3.92 değer kazandı. Hisse senetleri böylece dünkü Irak'ın petrol ihracını askıya alma kararı sonrası gerçekleşen yüzde 3.44'lük kaybı da fazlasıyla telafi etmiş oldu. 
     Kapanışta mali endeks 410.02 puan artışla 17,006.16 puana ve sınai endeks 61.23 puan artışla 9,409.63 puana yükselirken, hizmetler endeksi 32.40 puan düşüşle 7,075.23 puana geriledi. 
     Böylece ilk seansa göre mali grup hisseler ortalama yüzde 2.47 oranında, sınai grubu hisseler ortalama yüzde 0.65 oranında değer kazanırken, hizmetler grubu hisseler ortalama yüzde 0.46 oranında değer yitirdi. 
     2. seansta işlem gören toplam 300 hisse senedinden 128'i değer kazadı. Toplam 61 hisse senedi değer yitirdi, 111 hissenin fiyatında ise değişiklik olmadı. 
     Seansta, 290 milyon 409 milyar 137 milyon liralık, iki seans toplamında ise 476 trilyon 721 milyar 739 milyon liralık işlem hacmi oluştu. 
     2. seansta, Doğan Holding, Yapı ve Kredi Bankası, Garanti Bankası, Tüpraş ve Turkcell en yoğun işlem gören hisse senetleri oldular. 
     İkinci seansa Tüpraş ve diğer endeks hisselerindeki satışlar ile başlayan piyasa 11,650 puan seviyelerinde dengelendi. Daha sonra gelen bir miktar kıpırdanma ile 11,700 seviyesi geçildi ve alıcıların güçlenmesi ile 11,900 puan sınırına kadar gelindi. Son dakika alımlarıyla bu seviyenin üstünde 11,904.49 puandan kapanış gerçekleşti. 
     Uzmanlar, ikinci seanstaki artışlarda, Hazine'nin başarılı tahvil ihalesinin etkisinin büyük olduğunu ifade ediyorlar. 
     






</TEXT>
</DOC>
