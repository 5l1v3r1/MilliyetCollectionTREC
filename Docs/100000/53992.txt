<DOC>
<DOCNO> 53992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/siyaset/siy01.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam da yok kadınlar da... 
</HEADLINE>
<TEXT>

AKP’nin İstanbul yönetiminde ağırlık avukatlardan oluştu 
     SERHAT OĞUZ İstanbul 

     AKP’nin İstanbul yönetimi şekillenmeye başladı. Rize’de bir imamı il başkanı yaparak tepki toplayan AKP, bu kez tüm ilçe başkanlarını üniversite mezunları arasından seçti. Ancak hiç kadın da ilçe başkanı yapılmadı. Modern bir görüntü çizmek isteyen AKP’nin İstanbul ekibi, daha çok siyasi tecrübesi olmayan gençlerden oluştu. 
     AKP İstanbul İl Başkanı TÜSİAD üyesi Alaattin Büyükkaya. Siyasi tecrübesi olmayan Büyükkaya, Ak Sigorta, Merkez Sigorta gibi büyük sigorta şirketlerinde üst düzey yöneticilik yaptı. 
     
     Listede 9 avukat 
     Hepsi mimarlık, hukuk, tıp gibi üniversitelirden mezun olan başkanlar arasında ağırlığı avukatlar alıyor. Listede dokuz avukat yer alırken, yedi işadamı ve tüccar başkanlık görevi üstlendi. 29 yaşındaki mimar Vural Sönmez, Silivri İlçe Başkanlığı görevine getirilirken, Tuzla, Sultanbeyli ve Pendik’in ilçe başkanları da 30 yaşında. Diğer başkanlar arasında eczacı, mali müşavir ve doktor bulunuyor. Şile, Kadıköy, Çatalca ve Beyoğlu’nda ise başkan isimleri henüz netleşmedi. 
     



 SİYASET 











</TEXT>
</DOC>
