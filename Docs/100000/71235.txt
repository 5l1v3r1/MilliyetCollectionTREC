<DOC>
<DOCNO> 71235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/spor/spo03.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüşme odasına 
</HEADLINE>
<TEXT>

Lucescu, son maçlarda tepki toplayan Hasan Şaş, Ergün, Ayhan ve Berkant’ı tek tek sorguya çekti. Rumen teknik direktör, dört yıldıza "Böyle oynarsanız, kadroya giremezsiniz" dedi 
     ERHAN TELLİ 

     2. operasyon 
     GALATASARAY’IN Rumen hocası, Göztepe yenilgisinin ardından operasyonun ikinci halkasını dün gerçekleştirdi. İzmir’deki maçtan sonra oyuncularına "Kendi aranızda konuşun ve hatanızı bulun" uyarısı yapan ve takımına özeleştiri yapma şansını tanıyan Lucescu dünü de görüşme odasına çağırdıklarını sorgulamayla geçirdi. 
     
     Hataları anlattı 
     FLORYA’DAKİ odasına Hasan Şaş, Ergün, Ayhan ve Berkant’ı tek tek çağıran sarı - Kırmızılı ekibin teknik patronunun, kötü futbolun hesabını sorduğu ve sert uyarılarda bulunduğu bildirildi. Lucescu’nun, antrenman sonrası yaptığı görüşmede, dört yıldız oyuncuya Göztepe maçındaki hatalarını anlattığı da ifade edildi. 
     
     Tehdit etti 
     LUCESCU’NUN, tercümanı Turgay Vardar kanalıyla Hasan Şaş, Ergün, Ayhan ve Berkant’a yaptığı konuşmada tehditler yağdırdığı da belirtildi. Rumen hocanın, "Bir daha sizden, basit hatalar istemiyorum. Eğer böyle sorumsuz bir şekilde futbol oynamaya devam ederseniz, kadroya giremezsiniz" dediği öğrenildi. 
     
     Sorun dinledi 
     RUMEN hocanın sorgulama sırasında zaman zaman sesinin yükseldiği, oyunculara sorunları olup olmadığını sorduğu da bildirildi. Dört yıldızın şikayetlerini dinleyen ve çözüm önerileri getiren Lucescu’nun son sözünü, "Beşiktaş maçında sizi gerçek kimliğinizle oynarken görmek istiyorum" diye söylediği vurgulandı. 
     
Sürpriz fatura Hiç oynamadan, sadece yiyip, içip, yatan ve gönderilen Spehar, M’penza ile Horvath 10 trilyon lira istiyor 
     GALATASARAY’DA hiç oynamadan, yiyip, içip, yatan Spehar, M’penza ve Horvath başa bela oldular. Jardel’in transferine karşılık Sporting Lizbon’dan alınan, ancak daha sonra gönderilen üç oyuncu toplam 7.5 milyon dolar 10 trilyon lira tazminat istiyor. Sarı - Kırmızılı kulübün sözleşme şartlarına uymadığını iddia ederek mahkemeye başvuran bu oyuncular için menajerle temasa geçildi. 
     LUCESCU tarafından, başından beri istenmeyen Spehar, M’penza ve Horvarth ile üçer yıllık sözleşme imzalanmış, İstanbul’da kaldıkları süre içinde takıma hiçbir katkıda bulunmamışlardı. Ancak üç oyuncu ile yapılan sözleşmede, 31 Ekim’e kadar paralarını alamadıkları takdirde, hem bonservislerini bedava alma hem de üçer yıllık mali haklarının tümünün verilmesi şartları bulunuyordu. n HALİL ÖZER 
     
Paralar takıldıYönetimin dün oyunculara dağıtacağını açıkladı 2 milyon dolar, bankanın sorun çıkarması nedeniyle suya düştü 
     SARI - Kırmızılı kulübün dün oyunculara dağıtacağını açıkladığı 2 milyon dolar şimdilik suya düştü. Beşiktaş derbisi öncesi moral amacıyla verilmesi düşünülen alacaklar, bankanın sorun çıkarması yüzünden dağıtılamadı. Yöneticilerin tüm uğraşına rağmen, paralar gecikirken, Abdürrahim Albayrak bu konuda oyuncularla dün uzun bir görüşme yaptı ve garanti verdi. 
     FUTBOLCULAR, para yüzünden büyük hayal kırıklığı yaşarken, Eşref Hamamcıoğlu’nun "Biz karşılığını verdik, onlar da versin" açıklamasına tepki gösterdiler. Sarı - Kırmızılılar,öBize bu şekilde laf atmasınlar. Üstelik daha yönetimden 6 milyon dolar alacağımız var. Destek istiyoruz" yanıtını verdiler. Fatih Altaylı da, Hamamcıoğlu’nun açıklamalarını onaylamadı. 
     
Perez yetişiyor      BEŞİKTAŞ maçı hazırlıkları dün de basına kapalı olarak yapılan çift antrenmanla sürdü. Sabah yapılan idmanda savunmayla özel olarak ilgilenen Lucescu, akşamki antrenmanda ise forveti takımdan ayrı olarak çalıştırdı. Sakatlığı büyük ölçüde geçen Perez’in de hafta sonunda oynanacak maça yetiştirileceği öğrenildi. 
     
Kongre Kulisi      Dürüst yanıt 
     ÖZHAN Canaydın’ın listesinde bulunan Ali Dürüst spekülasyonlara son verdi. Dürüst dün "Bunlar demode kongre oyunları. Canaydın’ın listesindeyim. Alp Yalman’a da kesinlikle karşı değilim" dedi. Özkan Olcay’ın listeye girişi de kesinleşti. 
     
     Sır merakı 
     KULİSLERDE, Mehmet Cansun’un seçime birkaç gün kala büyük bir bomba patlatacağı konuşuluyor. Cansun bu konuda sır vermezken, bu bombanın stat projesi olacağı tahmin ediliyor. Başkan’ın, kongre öncesi yeni stat için sözleşme yapacağı bildiriliyor. 
     
     Talu’ya tepki 
     EREN Talu’nun, Fatih Terim’e Özhan Canaydın ile anlaşıp anlaşmadığını sorması tepki çekti. Canaydın cephesi "Sayın Talu Böyle bir şey yok’ diyor. Madem iyi tanıyor, neden Mehmet Cansun’u iki ay önce Terim’in evine kadar götürmesine rağmen, işi beceremedi " açıklamasını yaptı. 
     
     Şube kimin 
     FUTBOL şubesine büyük önem veren Özhan Canaydın’ın, dün sürpriz şekilde ortaya atılan Abdürrahim Albayrak için, ikna edilmeye çalışıldığı bildirildi. Canaydın listesine girdikleri takdirde, Özer Saraçoğlu ve Burak Elmas’ı futbol şubesine düşündüğü öğrenildi. 
     
     Rekor aidat 
     KONGRE için düne kadar 4745 üyenin aidatlarını yatırarak, seçimde oy kullanma hakkını kazandığı bildirildi. Bu üyelerin ne kadarının kongreye geleceği konusunda kesin tahmin yapılamazken, en az 3 bin üyenin oy kullanmaya hazırlandığı ileri sürüldü. 
     



 SPOR 


























</TEXT>
</DOC>
