<DOC>
<DOCNO> 89950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/siyaset/asiy.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam cezasında Sezer formülü... 
</HEADLINE>
<TEXT>

İzgi ile görüşen Cumhurbaşkanı Sezer, idama sınırlama getiren Avrupa İnsan Hakları Sözleşmesi’nin 6 no’lu protokolünün yasalaşmasını istedi 
     SERPİL ÇEVİKCAN Ankara 

     İdam cezasının kaldırılmasına yönelik uzlaşma arayan Cumhurbaşkanı Ahmet Necdet Sezer, "kördüğümü" çözmek için girişimlerini hızlandırdı. TBMM Başkanı Ömer İzgi ile önceki gün görüşen Sezer, Meclis’in Avrupa İnsan Hakları Sözleşmesi AİHS 6 no’lu protokolünü yasalaştırması ve idam cezasının ağırlaştırılmış müebbet hapse dönüştürülmesinin yasa hükmüne bağlanması yöntemini gündeme getirdi. Sezer’den "Partileri uzlaştırın" mesajını alan İzgi de, hafta sonu Adalet Bakanı Hikmet Sami Türk’le masaya oturmaya karar verdi. 
     İzgi’yi Köşk’e davet eden Sezer, görüşmede idam cezasına ilişkin taahhüdün Ulusal Program’da orta vadede yer almasına karşın, diğer aday ülkelerle eşzamanlı olarak müzakere şansını daha iyi kullanabilmek için zaman kaybedilmemesi görüşünü dile getirdi. Sezer, Türkiye’nin "savaş ve yakın savaş tehlikesi"nin yanına "terör"ü de ekleyerek genişlettiği 6 no’lu protokolün aslına sadık kalınarak yasalaştırılması ve idamın ağırlaştırılmış müebbet hapse dönüştürülmesi yönünde düzenleme yapılması yöntemi üzerinde durdu. 
     
     Affedilmesinler 
     Sezer’in görüşmede ayrıca, "1984’ten beri idam uygulanmıyor. Zamanında, Anayasa’nın suç ve cezalara ilişkin esaslar’ hükmünü düzenleyen 38. maddesinde değişiklik yapılsaydı, şimdi bu sıkıntılar yaşanmazdı" görüşünü koruduğu, liderler zirvesinde de, idamın ağırlaştırılmış müebbet hapse dönüştürülmesi sonrası uygulamadan yararlanacak mahk mların affedilmemesinin Anayasal düzenlemeyle sağlanmasını önerdiği belirtildi. İzgi’nin ise Sezer’e şu yanıtı verdiği bildirildi "Bazı partiler idamın tamamen kaldırılmasını, bazılarıysa terör suçlarında kaldırılmamasını istiyor. Tartışma burada düğümleniyor. Kamuoyunda ve partilerde h kim olan hava, Öcalan tartışması nedeniyle affedilmeyeceğine’ ilişkin bir Anayasal düzenleme yapılması. Ancak şu anda Meclis’te buna uygun bir zemin görülmüyor." 
     Cumhurbaşkanı Başdanışmanı Tacan İldem de dün yaptığı açıklamada şu ifadeleri dile getirdi "Cumhurbaşkanımız idam konusu ele alınırken, içinde bulunduğumuz dönemde en azından 6 no’lu ek protokole göre düzenlemeye gitmenin önemli olduğunu ifade etmiştir. Şu anda yapacağımız, TBMM’de 6 no’lu protokole uygun yasa düzenlemesini süratle geçirmektir. Cumhurbaşkanımız, tatil dönemine kadar belirli yasal düzenlemelerin geçirileceğine ilişkin umudunu korumaktadır." 
     
Çözüm ek protokolde      Avrupa İnsan Hakları Sözleşmesi’nin 6 no’lu ek protokolüne göre üye ülkeler ölüm cezasını kaldırmayı taahhüt ederken, protokolün 2. maddesiyle, bu kurala "istisna" getirilerek, ülkelere hareket alanı sağlandı. 
     Bu maddede, devletlerin, "mevzuatlarında, savaş, yakın savaş tehlikesi zamanında işlenmiş olan fiiller için ölüm cezası öngörebileceği, bu cezanın ancak bu mevzuatın belirttiği hallerde uygulanabileceği" kuralı getirildi. 
     Türkiye de ölüm cezasını kaldırmaya dönük Anayasa değişikliği yaparken, MHP’nin Öcalan itirazı nedeniyle protokolün 2. maddesindeki istisna hakkını genişleterek kullanıp, "Savaş, yakın savaş ve terör suçları dışında" idam cezası verilemeyeceğini Anayasa hükmü haline getirdi. Ancak Türkiye bu konuda çeşitli tartışmalar yaşarken, Avrupa Konseyi, 13 no’lu protokolle, üye ülkelerde idam cezasının tamamen kaldırılması hazırlığına başladı. 
     



 SİYASET 









</TEXT>
</DOC>
