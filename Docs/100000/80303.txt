<DOC>
<DOCNO> 80303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/okur.html </URL>
<DATE> 2002/04/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Taban ve tavan meselesi’ 
</HEADLINE>
<TEXT>

     Aman efendim aman... Biz arı kovanına çomak sokmuşuz meğer 
     "Borsa başkanlığı yarışı" dedik, demez olaydık. Kıyamet koptu. 
     Herkes bizi bir yerlere "angaje" olmakla suçluyor. 
     Öncelikle biz bir yere angaje değiliz, popülizm yaparak taraftar toplama psikolojisiyle de hareket etmiyoruz. 20 yıllık meslek hayatımızda işimizin kamuoyunu doğru bilgilendirme olduğunun bilincindeyiz. Eğer İstanbul Menkul Kıymetler Borsası’nda bireysel yatırımcı her defasında aba altından sopa yiyerek bu piyasaya küsüyorsa, "power game" dediğimiz büyük oyunda sadece parasını kaybeden kesim olarak figüranlık rolünü üstleniyorsa fazla söze hacet var mı 
     
Kurumsal yatırımcı yok      Sorarım size Sağlıklı çalışan piyasa nasıl kurulur Kurumsallaşma nasıl sağlanır Güven nasıl tesis edilir Kurumsal yatırımcısı olmayan bir piyasa piyasa mıdır 
     1985 yılından bugüne kadar geçen 17 yılda bu piyasa doğruyu, yanlışı hep el yordamıyla öğrenmedi mi Mevzuat, düzenlemeler her defasında yaşanan olumsuzlukların arkasından gelmedi mi 
     İMKB’yi sadece halka arzlar gündeme geldiğinde anımsayanlar, sonra da unutup gidenler sorumluluk konusunda bugüne kadar özeleştiri yapma gereği duydular mı 
     Soru çok, yanıt filan istemiyoruz. 
     Gerçeği biliyoruz. Gerçeğin peşindeyiz, takip ediyoruz. 
     Gerçek bugünkü konjoktürde borsanın cansuyu dediğimiz kesim, bireysel yatırımcı ya da küçük yatırımcı. Yani tabanın içinde bulunduğu durum. Elbette biliyoruz, borsalarda kuralı belli 
     "Biri kazanacak, biri kaybedecek." 
     Ancak yatırım piyasasında oyunculuk değil, yatırımcılık ruhu geliştirilecek, şimdi diyecekler ki 
     "Krizden kurtulma yolculuğuna çıkan bir ülkede ekonomik veriler ortada iken borsadan ne bekliyorsunuz " 
     Hemen söyleyelim Biz borsanın içinde bulunduğu durumu çok iyi biliyoruz. Bu konuda da ahkam kesmeyiz. Ancak bu tabloya baktığımızda çözüm üretme merkezlerinin daha aktif, daha duyarlı, kurumsallaşma konusunda adım atmaları gerektiğinin farkındayız. Pazarda fiyat riski yerine bankacılık sektörünün yarattığı mağduriyetin faturasını unutturmaya çalışmak doğru bir yaklaşım mı sanki 
     
Başkanı tavandakiler seçiyor      Biz bunları yazmaya devam edeceğiz. Bıkmayacağız. Çözüm merkezlerini de daha şeffaf olmaya davet ediyoruz. Sözümüz söz. 
     Biliyoruz ki borsa başkanlarını taban değil, tavan seçiyor. Yani atamaları Ankara yapıyor. Siyaset ve bürokrasi çarkları çalışıyor. Kararlar tavandan alınıyor. Borsaya başkan atanıyor. Bürokrat "mevzuatı uyguluyor, mevzuat efendim deyip, sorumluluğu böyle algılıyor. Piyasa profesyonelleri düzenleyicileri takip ediyor. Yatırımcılarsa mevzuatın eksik çarkları arasında "hep babalık" bekliyor. Power Game devam ediyor. 
     Kolay gelsin 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
