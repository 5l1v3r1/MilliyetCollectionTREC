<DOC>
<DOCNO> 94994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/guncel/agun.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton’dan Nolacak bu memleketin hali ’ 
</HEADLINE>
<TEXT>

Clinton, TABA Başkanı Erdem’e kaç istifayla hükümetin düşeceğini sordu, Cem ile Derviş’in tutumunu merak etti 
     PINAR AKTAŞ İstanbul 

     Türk - Amerikan İşadamları Derneği’nin TABA davetlisi olarak İstanbul’a gelen ABD eski Devlet Başkanı Bill Clinton, yaptığı geziden "son derece memnun" kalarak Türkiye’den ayrıldı. TABA Başkanı Zeynel Abidin Erdem, Clinton’ın kendisine "İstanbul’u gezerken Türklerin bana gözleri gülerek bakıyordu. Buna o kadar hazırlıklı değildim. Ama görünce inandım ki Türkiye’yi sevdiğim kadar Türkler de beni seviyor. Türklerin benim dost olduğumu anlamış olmalarından, çabalarımın boşuna gitmediğini anladım" dediğini aktardı. 
     Çırağan Sarayı’nda önceki akşam düzenlenen konferansta konuşan Clinton’la aynı masada oturan Erdem, sohbetleri hakkında bilgi verdi. Clinton’ın iç politika hakkında kendisine sorular yönelttiğini belirten Erdem, "Adam çok zeki. Hazırladığının dışında konuşma yapmıyor. Dinlemeyi tercih ediyor. Bana kaç parlementerin istifa ettiğini ve kaç kişi daha istifa ederse hükümetin otomatik olarak düşeceğini’ sordu. Bir de İsmail Cem ile Kemal Derviş’in tutumunu merak etti. Zaten bunun ardından İsmail Cem’le bir süre konuştu. Konuştukları neydi bilmiyorum ama İsmail Cem’le 3 - 4 kez inanılmaz kahkahalar attılar" dedi. 
     
Sultan Dairesi’nde kaldı      SiNAN TOROS İstanbul 

     Bill Clinton, İstanbul’da geçirdiği iki gecede, günlüğü 7 bin 500 dolar olan Çırağan Sarayı’nın en pahalı suiti olan Sultan Dairesi’nde kaldı. Çırağan’ın 12 dairesinden en büyüğü olan Sultan Dairesi, 458 metrekare. Dairede, birinde Türk hamamı bulunan iki yatak odası, bir oturma ve yemek salonu bulunuyor. Sultan Dairesi’nin tüm ihtiyaçları ise özel hizmetk rlar tarafından karşılanıyor. Dün İstanbul’dan ayrılarak İspanya’ya giden Clinton, kendisini görüntüleyen gazetecilere el sallayarak veda etti. 
     
Erkan bebek bu kez utandı      BAHAR KAYMAKÇI DHA 

     ABD eski Başkanı Bill Clinton, Marmara Depremi’nin ardından sekiz aylıkken kucağına alıp sevdiği Erkan Işık’la yeniden karşılaştı. Önceki ziyarette Clinton’ın burnunu sıkan 3 yaşındaki Erkan, bu kez utandı. Ailesiyle birlikte gittiği Çırağan’da Clinton’la karşılaşan Erkan, Clinton’ın elini tutarak gülümsemekle yetindi. Baba Hacı Işık Clinton’ın, kızı Cansu’yla da yakından ilgilendiğini söyledi. Hacı Işık, Clinton’a bir mektup verdiğini belirtti. 
     
Hillary boşanma davası açıyor      DIŞ HABERLER SERVİSİ 

     Clintonlar hakkında bugüne kadar yaptıkları haberlerin neredeyse tümü doğru çıkan ABD’nin ünlü magazin dergisi National Inquirer, Clinton’ın eşi Hillary’nin boşanma davası açmaya hazırlandığını yazdı. Dergiye göre Hillary, eşi hakkında kapsamlı bir dosya hazırlamaya başladı. Dosyada, Clinton’ın yeni "aşk yuvası" olan Manhattan’daki evinden çıkmayan "Brezilyalı bir fahişeden" diğer çapkınlıklarına kadar bir sürü iddiaya yer veriliyor. Habere göre, Hillary, çapkın eşinin siyasi geleceğini tehlikeye atmasından korkuyor. 
     



 GÜNCEL 















</TEXT>
</DOC>
