<DOC>
<DOCNO> 58385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/ekonomi/eko11.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç ertelemesi’ üç yıla çıktı 
</HEADLINE>
<TEXT>

Reel sektörün bankalara olan borçlarını erteleme amacıyla hazırlanan tasarı Bakanlar Kurulu’nda imzaya açılırken, yeniden yapılandırılma süresi iki yıldan üçe çıkarıldı 
     ELÇİN ERGÜN Ankara 

     Hükümet, "İstanbul Yaklaşımı" olarak adlandırılan ve krizden etkilenen reel sektörün yeniden canlandırılması için hazırlanan yasa tasarısını Bakanlar Kurulu’nda imzaya açtı. Taslağa göre, reel sektörün bankalara olan borçlarının yeniden yapılandırılması üç yıllık bir süreyi kapsayacak. 
     "Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkındaki Kanun" önceki gün imzaya açıldı. Tasarıya göre, Bankacılık Düzenleme ve Denetleme Kurulu’nun onayladığı tarihten itibaren üç yıllık sürede sözleşmeye bağlanmak şartıyla, gerektiğinde ek finansman da sağlanarak yeniden yapılandırılabilecek veya yeni ödeme planlarına bağlanabilecek. 
     
Risk merkezi tasarıdan çıkarıldı      Bankalar ve özel finans kurumları dışındaki alacaklılara da taraf sıfatıyla katılma hakkı getirilen tasarıda, kamu ve fon bankalarına ek finansman sağlayarak taraf olabilecekleri belirtildi. 
     Daha önce hazırlanan taslakta yer alan özel bankaların iç denetimini yapması için kurulacak "Mali Kurumlar Risk Merkezi", Bakanlar Kurulu’nda imzaya açılan tasarıdan çıkarıldı. 
     



 EKONOMİ 





















</TEXT>
</DOC>
