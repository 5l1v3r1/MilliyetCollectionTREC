<DOC>
<DOCNO> 70266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sonspo22.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenes Erzik'e Balkan Ülkeleri'nden destek 
</HEADLINE>
<TEXT>

     Balkan Ülkeleri Futbol Federasyonları, Futbol Federasyonu'nun daveti üzerine İstanbul'da toplantı yaptı. 
     Futbol Federasyonu Başkanı Haluk Ulusoy ve federasyon yönetim kurulu üyelerinin ev sahiplini üstlendiği toplantıya, FIFA İcra Kurulu Üyesi ve UEFA Asbaşkanı Şenes Erzik de katıldı. Toplantıda, dünya futbolundaki gelişmelerle ilgili bilgi alışverişi yapıldı. 
     4 yıllık görev süresi biten ve yeniden aynı göreve aday olduğunu açıklayan UEFA Asbaşkanı Şenes Erzik'e, Balkan ülkeleri federasyonları tam destek verirken, kendi federasyon genel kurulunu yapan Yunanistan ise toplantıya temsilci gönderemedi. 
     Şenes Erzik toplantıda temsilcilere, ''Kulüplere lisans projesi'' konusunda bilgi verdi. 
     Futbol Federasyonu Yönetim Kurulu Üyesi Levent Kızıl da toplantının amacının genel görüşme ve bilgi alışverişinde bulunmak olduğunu belirterek, ''Transferler ve diğer konularda görüşmeler yapıldı. Delegeler, yeniden aday olan Erzik'e destek verdi. İnşallah bu seçimden de iyi bir şekilde çıkar. Kendisi herkese yakın bir insan'' diye konuştu. 
     






</TEXT>
</DOC>
