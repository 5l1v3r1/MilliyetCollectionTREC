<DOC>
<DOCNO> 76198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko10.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da tavuklar hastalandı...Olan Mcnuggets'lara oldu 
</HEADLINE>
<TEXT>

     Japonya'da bulunan McDonalds restorantlarının hemen hemen tamamında, salgın tavuk hastalığından dolayı, tavuk ürünü olan Mcnuggets satışları durduruldu. 
     ABD'nin Virjinya Eyaleti'nden ithal edilen tavuklarda, ''tavuk nezlesi'' olarak adlandırılan hastalığın başgöstermesi üzerine, Japonya'nın 3800'e yakın McDonalds restoranında tavuk satışları önlem olarak yasaklandı. 
     McDonald's firmasının Japonya Sözcüsü Kenji Kaniya yaptığı açıklamada, Mcnuggets satışlarında kullanılan tavukların alternatifinin bulunması halinde en erken bu ay başlanabileceğini bildirdi. 
     Dünya Sağlık Örgütü WHO , bu hastalığın işlenmiş etten değil, sadece yaşayan kümes hayvanlarından geçeceğini savunurken, 1997 yılında buna benzer bir tavuk virüsünden 6 kişinin ölmesi ve 1.4 milyona yakın tavuğun katledilmesi, önlemlerin alınması gerekliliğini ortaya çıkarttı. 
     






</TEXT>
</DOC>
