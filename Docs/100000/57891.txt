<DOC>
<DOCNO> 57891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/yazar/asik.html </URL>
<DATE> 2001/12/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kas Derneği... 
</HEADLINE>
<TEXT>

     Gözde Başköy yazıyor... 
     7 senedir polinöropati hastasıyım. Şu an A.Ö.Fakültesi İktisat Fakültesi birinci sınıftayım. Hayat mücadelem fiziksel güçlüklere rağmen devam ediyor. 
     Ben Türkiye Kas Hastalıkları Derneği’ ne üyeyim. Dernek kurulduğundan bu yana biz engellilerin adeta eli ayağı oldu. Anadolu’da da şubelerimiz ve yardıma muhtaç üyelerimiz var. 
     Ancak ne yazık ki, son bir senedir derneğimiz, maddi manevi imkansızlıklardan dolayı biz engellilerle iletişim aracı olarak kullandığı "Umut ve Yaşam" adlı dergisini baskıya veremiyor. Dolayısıyla 4000’e yakın üye ile bire bir haberleşemiyor. Derneğin bir de "www.kashastaliklari.org.tr" adında web sayfası bulunmakta. Ancak web sayfasından ulaşılabilen üye sayısı 300’ ü geçemiyor. Anadolu’daki engelli arkadaşlarımıza ulaşabilmek adına elimiz ayağımız olan dergimize kavuşabilmek için yardımlarınıza başvuruyoruz... 
     Dernek Telefonları 0 212 663 65 53, 573 09 75... 
     Okurlarınızın bağış ve yardımları için banka hesap numaraları 
     İş Bankası Yeşilyurt Şubesi-İstanbul 0149838 
     Pamukbank Yeşilyurt Şubesi-İstanbul 01305914 
     
İngilizlerin su oyunu...      Bolivya’nın Cochabamba kentinde geçen nisan ayında su fiyatlarının astronomik artışını protesto edenlere polisin müdahalesi sonucu 6 kişi ölmüş, 175 kişi yaralanmış, iki küçük çocuk kör olmuştu... 
     Observer yazararından Gregory Palast bu olayı araştırmış. İlginç bulgulara ulaşmış... 
     "Bu, İngiliz emperyalizminin istikbale yönelik utanç verici tasarımlarından bir yenisi..." diyordu köşesinde... 
     Halkın isyanına Cochabamba şehir suyunun yeni sahibi olan Londra merkezli İnternational Waters Ltd. IWL Şirketinin, suya yüzde 35 zam yapması yolaçmıştı. Kentte sıkıyönetim ve sokağa çıkma yasağı ilan edildi. Protesto eylemlerini düzenleyen sendikacı, parlamenter, hukukçu ve kamu önderleri tutuklandılar. 
     İngiliz IWL şirketi, su fiyatlarına yaptığı zamla aslında inşaatını üstlendiği dev Misicuni barajının masraflarını çıkarmaya çalışıyor. 
     Halk ise ortada olmayan bir barajın yapım masrafını üstlenmeyi reddediyor. 
     İWL şirketi Bolivya’ya 10 milyon dolar getirmeye söz vermiş. Ama şehir suyunu bu parayı Bolivya’ya getirmeden şavullemiş. Bu arada tabii ki sorunları kolay çözmek için eski Devlet Başkanı Jaime Pasamora’yı da ortak olarak yanlarına almışlar... 
     
     Bütün bunlardan bize ne diyceksiniz... Efendim İzmit’teki Yuvacık Barajı 1 milyar dolar sarfıyla İngiliz Thames şirketine yaptırıldı. Ama suyu şimdi kimse almıyor. Çünkü pahalı. Ve su denize dökülüyor. 1 milyar doları Türkiye Hazinesi, yani siz, biz, hepimiz, tıkır tıkır ödüyoruz. Aklımıza bu olay geldi. Suyu satılmayacak bir baraj hangi hesaplarla kimlerin araya girmesi sonucu yaptırıldı. Bu işten kimler sebeplendi İngilizlerin su numarasına nasıl geldik 
     Bu kazığın hesabını kim verecek Merak ediyoruz. 
     
     - Sanat üstüne ne düşünüyorsunuz 
     - Sanat bir hastalık 
     - Aşk 
     - Bir yanılsama 
     - Din 
     - İnanç yerine geçen moda bir karşılık. 
     - Siz bir kuşkucusunuz. 
     - Asla Kuşkuculuk inancın başlangıcıdır. 
     - Nesiniz siz 
     - Tanımlamak sınırlamaktır. 
     Oscar Wilde Dorian Gray’in Portresi 
     
     "İnsan kalbinin içinde mantık arayan avanaktır". 
     O Brother Where Art Thou, adlı filmden 
     
     
     Medeniyet, lüzumsuz ihtiyaçların sonsuz sayıda artmasıdır 
     Mark Twain 
     
     
     







İyi yönetilmek.. 


Kas Derneği... 


Afganistan'a milli ordu ve Türk askeri 


Üniversiteleri ne de çok seviyorlarmış 


IMF’nin kamu bankaları operasyonu kimleri zengin etti 


Aynı anda iki kişiyle yaşanan aşk mı 


Ne kadar yaklaştık 


Eylem yapacaklar 


Televizyon defterinden... 


21. yüzyılın bayramları nasıl olmalı 


Kasaba otellerinde... 


Çorapçı olduk 


</TEXT>
</DOC>
