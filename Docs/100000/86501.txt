<DOC>
<DOCNO> 86501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/akyol.html </URL>
<DATE> 2002/05/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Necip Fazıl ve Türkeş 
</HEADLINE>
<TEXT>

     BÜYÜK şair 19 sene önce vefat etmiş... Ankara’da 12 Eylül’ün cezaevinden çıkmıştım, işsizdim. İstanbul’daki cenaze törenine katılamamıştım. 
     Çok üzülmüştüm ama bir tesellim vardı Ölmeseydi. 81 yaşındayken 11. defa hapse atılacaktı 
     Necip Fazıl’ın hem Türk hem İslam duyarlığı çok kuvvetliydi ve bundan çok etkilenmişimdir. Bugün geriye baktığımda onun, mesela "İdeolocya Örgüsü" gibi bazı ideolojik eserlerini, yeni bir "Eflatun Cumhuriyeti" modeli, yani başka türlü bir Jakobenizm projesi olarak görüyorum. 
     Ancak bunlar onun değerli yönlerini eksiltmez "Çile" adlı şiir kitabı muhteşemdir. 
     Nazım’ın hem de Stalin yönetimindeki Sovyetler’i seçmesi de onun şairlik değerini azaltmamıştır. 
     
     TARİHE ufak bir not... 1977 seçimlerinden önce Türkeş beni çağırdı, "Necip Fazıl’la görüşeceğiz, bu işi sen organize et" dedi. Bir süredir partide Necip Fazıl’ın "Büyük Doğu" yayınları satılıyordu zaten. 
     "Üstad" Necip Fazıl’ı havaalanından aldım, Türkeş’in Oran sitesindeki evine götürdüm. Yolda zor sorular soruyordu 
     - Türkeş’in orduda gücü var mı Ülkücüler delifişek mi, ciddi bir vurucu teşkilat mı Türkeş’in mütefekkir düşünür tarafı var mı Benim kitaplarımı okur mu Büyük aksiyonu göze alabilir mi .. 
     Telefonda Türkeş, Necip Fazıl’a benim Büyük Doğucu’ olduğumu söylemiş. Necip Fazıl beni "Türkeş’in yanında bir Büyük Doğucu" sanıyordu. Halbuki ben Necip Fazıl’ı severdim, okurdum ama bir aidiyet’ten bahsetmek gerekirse, sosyolog Mümtaz Turhan’la hukukçu Ali Fuat Başgil çizgisindeydim. 
     Üstad’ın sorularına "bilmiyorum" türünden cevaplar verdim. 
     Seval Türkeş Hanım çok özenle hazırladığı öğle yemeğinde Üstad, Türkeş ve benden başka kimse yoktu. 
     Yemekte "Üstad" önce Erbakan’a yüklendi 
     - Japon bibloları gibi mütemadiyen mütebessim bir surat Tek ızdırap çizgisi yok. Ne desen soyulmuş yumurta gibi sırıtıyor Yanında bir Uyuzhan ve bir alay cüce... 
     
     YEMEĞİN tatlı faslına geldiğimizde bile "Üstad" o emsalsiz belagatiyle hala "büyük dava"dan ve "büyük aksiyonödan bahsediyordu 
     - İttihatçılardan nefret ederim ama İttihatçı gözü karalığı, o ne müthiş aksiyon Muhterem Albay Var mısın Hazır mısın Göze alabilir misin 
     Türkeş asker konusunda "Yıldırım’la Timur’un Ankara Savaşı"nı öyle bir anlattı ki, hiçbir şey anlaşılmadı. 
     Türkeş’in isteği şuydu 
     - Üstad, seçimler geliyor. Bize öyle birkaç slogan yaz ki, oylarımız fırlasın Birkaç mitingimizde lütfedip konuşur musunuz 
     İkisi de birbirlerinde aradıklarını bulamamıştı. Necip Fazıl dışarıya çıktığımızda şunu söyledi 
     - Umumiyattan konuşuyor 
     Türkeş’i yüzeysel bulmuştu ama sormadan da edemedi 
     - Yine de sıradan biri değil. Davamızın İttihatçısı olabilir mi, ne dersin 
     Üç dört gün sonra "MHP’ye oy sıçraması yaptıracak" dört gözle beklenen "sloganlar" geldi. Birini hiç unutmam "Oklar tirkeşte, gözler Türkeş’te " 
     Düşünce ve sanat adamıyla siyaset adamının iki ayrı evreni 
     Büyük şairi rahmetle anıyorum. 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
