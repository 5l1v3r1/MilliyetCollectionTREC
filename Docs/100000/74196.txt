<DOC>
<DOCNO> 74196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/soneko06.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçinin eline geçen fiyatlarda yüzde 5.8 artış 
</HEADLINE>
<TEXT>

     Çifçinin eline geçen fiyatlarda, Şubat ayında bir önceki aya göre yüzde 5.8 artış oldu. 
     Devlet İstatistik Enstitüsü'nün DİE "Çiftçinin Eline Geçen Fiyatlar Endeksi"ne göre, bu yıl Şubat ayı itibariyle, son bir yıllık artış ise yüzde 64.0 olarak hesaplandı. 
     Endeksteki artış Şubat ayında, bir önceki aya oranla tarla ürünlerinde yüzde 5.5, sebzelerde yüzde 9.1, büyük-küçük baş hayvanlar ile süt hayvancılığında yüzde 2.8, diğer hayvan yetiştiriciliği ve hayvansal ürünlerde yüzde 9.2 oranında olurken, meyvelerde yüzde 4.3 oranında bir düşüş meydana geldi. 
     Şubat ayı itibariyle, son bir yıla bakıldığında, çiftçinin eline geçen fiyatlarda en fazla artış yüzde 154.6 ile sebzelerde gözlendi. 
     Bu dönemde endeks, tarla ürünlerinde yüzde 77.1, meyvelerde yüzde 32.8, büyük-küçük baş hayvanlar ve süt hayvancılığında yüzde 30.9 ve diğer hayvanlar ile hayvansal ürünlerde de yüzde 87.4 oranında artış gösterdi. 
     






</TEXT>
</DOC>
