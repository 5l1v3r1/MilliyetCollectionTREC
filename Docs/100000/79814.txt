<DOC>
<DOCNO> 79814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sonspo07.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de play - off'ların 2. gününde evsahipleri güldü 
</HEADLINE>
<TEXT>

     ABD Profesyonel Basketbol Ligi'nde NBA , play-off ilk turunda birinci maçlar tamamlandı. 
     Batı Konferansı'nda Los Angeles Lakers ve Dallas Mavericks, Doğu Konferansı'nda ise Boston Celtics ve Detroit Pistons, 5 maçlık seride 1-0 öne geçtiler. 
     Play-off'ların ikinci gününde, evsahibi takımların üstünlüğü görülürken, geçen sezonun şampiyonu Los Angeles Lakers, Portland Trail Blazers'ı 95-87'lik galibiyetle geçti. 
     Lakers'ta Kobe Bryant, 34 sayı ve 7 ribauntla gecenin en skorer ismi olurken, Shaquille O'Neal, 25 sayı ve 9 ribauntla sahada ayrıldı. 
     Blazers'ta ise Rasheed Wallace, 25 sayı ve 14 ribaunt, Derek Anderson ise 22 sayıyla oynadılar. 
     Batı Konferansı'ndaki diğer maçta ise Dallas Mavericks, Minnessota Timberwolves'u 101-94'lük skorla geçti. 
     Mavericks'te Alman Dirk Nowitzki, 30 sayı ve 15 ribauntla galibiyette önemli rol oynarken, Kanadalı oyun kurucu Steve Nash, 21 sayı, 5 ribaunt ve 6 asistle sahadan ayrıldı. 
     Timberwolves'ta ise Chauncey Billups 25 sayı ve 9 asist, Kevin Garnett ise 19 sayı ve 21 ribauntla maçı tamamladılar. 
     Doğu Konferansı'nda ise Boston Celtics, evinde Philadelphia 76'ers'ı 92-82 yendi. 
     Celtics'te Paul Pierce, 31 sayı ve 11 ribaunt, Antoine Walker ise 20 sayı ve 7 ribauntla oynarken, 76'ers'ta Allen Iverson 20 sayı, Matt 
     Harpring ise 18 sayı ve 8 ribauntla sahadan ayrıldılar. 
     Konferansın diğer maçında ise Detroit Pistons, Toronto Raptors'ı 85-63 ile geçti. 
     Pistons'ta Jerry Stackhouse 20 sayı kaydederken, Ben Wallace 19 sayı ve 20 ribauntluk bir performans sergiledi. 
     Raptors'ta ise Antonio Davis 15 sayı ve 14 ribaunt, Jerome Williams'ın ise 11 sayı ve 13 ribauntluk performansları yenilgiyi engelleyemedi. 
     Play-off ilk maçlarında alınan sonuçlar şöyle 
     
     Batı Konferansı 
     Los Angeles Lakers-Portland Trail Blazers 95-87. 
     Los Angeles Lakers seride 1-0 öne geçti . 
     Dallas Mavericks-Minnessota Timberwolves 101-94. 
     Dallas Mavericks seride 1-0 öne geçti . 
     
     Doğu Konferansı 
     Boston Celtics-Philadelphia 76'ers 92-82. 
     Boston Celtics seride 1-0 öne geçti . 
     Detroit Pistons-Toronto Raptors 85-63. 
     Detroit Pistons seride 1-0 öne geçti . 
     





</TEXT>
</DOC>
