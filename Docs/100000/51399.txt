<DOC>
<DOCNO> 51399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/spor/spo05.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maldini çark etti 
</HEADLINE>
<TEXT>

     FATİH Terim’in Milan’da görevine son verilmesine neden olanlar arasında gösterilen kaptan Maldini suçlamaları reddederken, kabahati kötü sonuçlara ve medyaya yükledi. "Terim’in başarısızlığı, bizim de başarısızlığımızdır" diyen Maldini, "Futbolda sabır yok. Sürekli kazanmak zorundasınız" yorumunu yaptı. 
     YÖNETİMİN kararını önceden bilmediğini söyleyen Maldini, "O her zaman büyük bir baskı altındaydı. Sezonun ilk antrenmanında bile basın ona Ancelotti’yi sordu" diye konuştu. Eski takım arkadaşı Ancelotti ile çok iyi bir ilişkisi olduğunu da belirten Maldini, "Bunun değişmesi için sebep yok" dedi. 
     İTALYAN basını ise Galliani ile görüşmesini erteleyerek öfkesini gösteren Terim’in, Milan’dan alacağı tazminatı riske atmamak için de uyumlu ve sakinmiş gibi sahte bir tavır ortaya koyduğunu savundu. Corriere dello Sport, "Terim, paraları yitirmemek için ağzını dikiyor" başlığını kullandı. 
     



 SPOR 
























</TEXT>
</DOC>
