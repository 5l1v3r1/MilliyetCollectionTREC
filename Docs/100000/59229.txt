<DOC>
<DOCNO> 59229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/spor/spo05.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendika kurulmalı 
</HEADLINE>
<TEXT>

Şenol Güneş, futbolcuların haklarını korumak için bir araya gelmeleri, hakemlerin savunma mekanizmasını işletmek amacıyla daha aktif olmaları gerektiğini söyledi 
     MİLLİ Takımlar Teknik Direktörü, futbolcuların kendilerine yapılan haksızlığa karşın sendika kurmaları, kulüplerin lokavt haklarının olması, hakemlerin de kendilerini savunmaları için daha aktif mücadele etmeleri gerektiğini söyledi. Şenol Güneş, "Futbolcu sözleşme yapmaya yanaşmayınca, aşağılanıyor, PAF takıma gönderiliyor ya da kadro dışı bırakılıyor. Bunun önüne geçilmelidir. Yani Avrupa’da olduğu gibi sendikalaşma gerekiyor" dedi. 
     GÜNEŞ, kulüplerin haksızlığa karşı tepki göstermeleri gerektiğini vurguladı. Ünlü hoca, "Bazı kurumlar, hakları yendiği zaman lokavt yapma özgürlüğüne sahip olabilmeli. Örneğin 2 - 3 milyon dolar bonservis alınan bir futbolcu 24 yaşın üstündeyse sözleşmesi bitince elini - kolunu sallayarak gidiyor. Bu noktada kulüpler korunmalı" diye konuştu. Şenol Güneş, hakemlerin çirkin tavırlara karşı birlikte hareket etmeleri gerektiğini de vurguladı. 
     



 SPOR 






















</TEXT>
</DOC>
