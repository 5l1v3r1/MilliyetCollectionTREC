<DOC>
<DOCNO> 62471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun03.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bel altına düşmesin 
</HEADLINE>
<TEXT>

Atıl Kutoğlu’nun ay yıldızlı koleksiyonunun büyük ilgi görmesi milletvekillerini bayrak yasağını kaldırmak için harekete geçirdi. Tek şart, ay yıldızın belden yukarıda olması 
     GÜNSELİ ÖNAL Ankara 

     Dünyaca ünlü modacı Atıl Kutoğlu New York Moda haftası çerçevesinde düzenlediği sonbahar kış defilesinde Türk bayrağındaki "ay - yıldız" motifini kullanmasıyla "giysilerde Türk bayrağı yasağı" uygulamasını delen bir adım attı. Defileyle gündeme giysilerde Türk bayrağı yasağının kaldırılmasına milletvekilleri bir şartla yeşil ışık yakıyor. 
     
     Belden yukarı olmalı 
     Milletvekilleri ancak "belden yukarı" olması koşuluyla yasağın kalkmasına "evet" diyor. ANAP lı Bülent Akarcalı, da harekete geçerek "bayraklı giysi" izni için yasa önerisi hazırlayacağını belirtti .Yasanın değiştirilmesinden yana olan ve karşı çıkan milletvekillerinin görüşleri ise şöyle 
     
     Tanıtım için gerekli 
     Bülent Akarcalı ANAPİstanbul Bayrak motifinin düzgün bir şekilde, belden yukarı olmak kaydıyla giysilerde kullanılmasına izin verilmeli.Niye bir Türk genci Türkiye’de Türk bayraklı tişortüyle gezemesin Atıl Kurtoğlu’nun New York defilesi, milyonlarca dolar değerinde tanıtıma eş... Bu görüntüler bütün dünya televizyolarında yayınlanıyor böylece Türkiye sıcak ve rahat bir ülke olarak görülüyor. 
     Milli takım forması gibi Mahmut Erdir DSPEskişehir Ülkemizin dünyada layık olduğu yeri bulabilmesi için, kötü amaçlar dışında kullanılması önlenerek Türk bayrağı giysilerde kullanılabilmeli. Örneğin milli takım forması gibi göğüste veya kalbin üzerinde çok güzel olur. Kalp üzerine çizilmiş bir ay - yıldız motifi kalpten kalbe sevgi akıtır. 
     
     Paspas olamaz 
     Metin Ergun MHP Muğla Bayrağa saygı boyutunu aşmayacak şekilde kullanılabilir. Mesela elbisenin yakasında, omuzunda olabilir. 
     Mehmet Telek MHP Afyon Bayrak bir milletin onurudur, ayaklar altına paspas yapılamaz, çorapta, şortta kullanılamaz. Ama giysilerde, şapkalarda kullanılabilir. 
     
     Anlamını basitleştirir 
     Ali Işıklar MHP Ankara Bayrak gibi bir takım değerler milletlerin hayatında çok önemlidir. Manevileşmiş değerlerin maddileştirilmemesi gerekir. Türk bayrağını giysilerde kullanmak, anlamını basitleştirir,saygısızlık olur. 
     



 GÜNCEL 

























</TEXT>
</DOC>
