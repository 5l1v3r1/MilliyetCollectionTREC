<DOC>
<DOCNO> 64089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/spor/spo01.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor korkusu 
</HEADLINE>
<TEXT>

Ligde üst üste 9. sınavından da galibiyetle ayrılan Beşiktaş, kendisine ait olan ve 1959 - 60 sezonundan bu yana kırılamayan 13 maçlık seriye koşuyor 
     BEŞİKTAŞ, ligde emin adımlarla yoluna devam ederken, üst üste kazandığı dokuz maçla bir başka rekora koşuyor. 1959 - 60 sezonunda 13 maçlık bir seri yakalayan Siyah - Beyazlılar’ın, 42 yıldır kırılamayan kendi rekoruna ulaşması için sadece dört maç kaldı. Beşiktaş bu hedefine varabilmek için Diyarbakır, Samsun, İstanbulspor ve Ankaragücü maçlarından kayıpsız çıkmaya çalışacak. 
     SİYAH - Beyazlı ekibin forvetteki kozu Ahmet Dursun ise oynadığı 6 maçta da gol sevinci yaşadı. Sahada toplam 367 dakika kalan yıldız oyuncu, 6 kez ağları havalandırdı. Golcü futbolcu gollerini ikinci yarıda bulurken, 1. haftada Trabzonspor Dk.58 , 16. haftada Göztepe Dk. 65, 89 , 17. haftada Gaziantep Dk.77 , 18. haftada Trabzonspor Dk.49 karşılaşmalarında fileleri sarsmıştı. 
     
DAUM beğenmedi      TEKNİK Direktör Daum, "Hayatımda böyle karşılaşma izlemedim. İdman havasında geçti. Taraftar, umarım bazı şeylerin bilincine varmıştır" dedi. Alman hoca, "Son ayların en kötü futbolunu oynadık. Böyle oynarsak, Diyarbakır’dan çıkamayız" diye konuştu. 
     DAUM "Beşiktaş’ta tek başına maç alacak oyuncu yok. Asper ve Myhre’nin ikisi de bir numaralı kaleci" dedi. Leverkusen’i çalıştırırken Konto’yu izlemeye gittiğinde Marinho’yu beğendiğini kaydeden Daum, Brezilyalı futbolcunun uyum sağlaması için Diyarbakır’a götürüleceğini belirtti. 
     
Marinho tribünde      BEŞİKTAŞ’IN, Gremio’dan renklerine bağladığı libero Marinho dünkü maçı tribünden izledi. Brezilyalı futbolcunun lisansı yetişmesine rağmen kondisyon eksikliği nedeniyle maç kadrosuna alınmadığı belirtildi. 
     



 SPOR 
























</TEXT>
</DOC>
