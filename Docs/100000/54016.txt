<DOC>
<DOCNO> 54016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yasam/yas01.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvercin aşkı kumarbaz yaptı 
</HEADLINE>
<TEXT>

Ortaya ödül olarak güvercin koyarak, Güvercin Sevenler Derneği’ adı altında kumar oynayan 5 kişi ile 33 güvercin suçüstü yakalandı 
     ELVAN EZBER İstanbul 

     Kasımpaşa’da dernek adı altında faaliyet gösteren yerde kumar oynandığı ihbarı üzerine harekete geçen polis, Tabakhane Caddesi’ndeki Güvercin Sevenler Derneği’ne baskın yaptı. Dernekte, masada oturan insanlarla, koli koli güvercin vardı. 
     Ortaya ödül olarak güvercinleri koyup tombala çektikleri belirlenen Ali Sağlam, Ahmet Şerafettin Hivel, Mustafa Karamehmetoğlu, Onur Dereri ve Alper Cengiz gözaltına alındı. Selçuk Ciğer, Metin Kolivar adlı kişiler de tombala oynattıkları gerekçesiyle emniyete götürüldü. Polis, kolilere doldurulan 33 güvercini de emniyete taşıdı. 
     
Valla sevgiden’      Emniyetteki işlemlerinin ardından Beyoğlu Adliyesi’ne sevk edilen tombalacılar "Biz kumarbaz değil, kuş hastasıyız" dediler. Ancak zanlılar kumarı da şöyle anlattı "Paçalı ve takla atanlar başta, cins cins güvercin var. Fiyatları 20 ile 100 milyon arasında. Kişi, tanesi 5 milyon liradan taş alıyor. Çok taş, çok şans demek. İçinde 90 taş olan iki torbadan çekiliş yapılıyor ve numarası, tutan kişi güvercini kapıyor. 
     



 YAŞAM 













</TEXT>
</DOC>
