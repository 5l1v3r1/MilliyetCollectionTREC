<DOC>
<DOCNO> 69264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/theper.html </URL>
<DATE> 2002/02/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hüküm kurmak için ölçülebilir değerler bulunmalı 
</HEADLINE>
<TEXT>

     Apartmanımızda 12 ve 24 arsa paylı meskenler var. Yönetim planımızda da büyük miktarda olacak genel giderlerin masraflarının eşit bölüşüleceği hükmü var. 
     Büyük miktardaki genel gider ne kadarlık gideri ifade eder 
     M. G. - Ankara 

     Uygulanacak kurallar öyle konulmalı ki, ölçülebilsin, uygulanabilsin. Sizinki bu vasıfta bir hüküm değil. Nasıl ölçülecek Bunun bir ölçüsü yok. Maddi imkanı olan biri için büyük miktar farklı, maddi imkanı bulunmayan biri için farklıdır. Sonra, bugün için ölçü farklı, yarın için değer ölçüsü farklıdır. Bu ibare her zaman tartışma konusudur, ihtilaf kaynağıdır. Onun için konulacak kurallar ölçülebilir olmalıdır. Dolayısı ile size bu rakamdan itibaren miktarı büyük kabul edelim, bundan itibaren küçük kabul edin diyorum. Muhtemelen, ihtilafın mahkemeye yansıması halinde de hakim bunu söyleyemeyecektir, her hakim için dahi bu ölçü değişiktir. Ancak bu hata özel sözleşmelerde yapılıyor da yasalarda yapılmıyor mu Bir örnek vereyim. 
     Yeni Medeni Kanun'dan bir hüküm. 
     Eşlerden birinin istemi üzerine hakim, ailenin geçimi için her birinin yapacağı parasal katkıyı belirler. 
     ...... 
     Bu katkılar geçmiş bir yıl ve gelecek yıllar için istenebilir. 
     Şimdi bana söyler misiniz, bir insanın ne para kazanabileceği önceden hesaplanamıyor ise gelecek yıllara ait parasal katkı nasıl belirlenir Hakim fal bakarak geleceğe ait hükmünü verecek. Ölçülemeyen değerler için hakim hükmedebilir mi 
     İşte bu yanılgı yasalarda bile var, öyleyse yapacağınız yönetim planını değiştirmek. Anlaşarak değiştiremiyorsanız, dava yoluna başvurmak. 
     
     







Eski hik yeler 


Bir bankanın yaptığını bir evlilik yapamaz mı 


Eğitimde yeni arayışlar 


Önyargı ve Fener'in Avrupa şampiyonluğu 


Blucin reklamında klasik müzik 


Ne kadınlar gördüm, zaten "çokötular 


Hüküm kurmak için ölçülebilir değerler bulunmalı 


Yazarın şikayeti var 


AB yolunda İspanyol kartının önemi 


Reichstag'da bir şişe bira 6 DM 


Bayramlık bir trona belgesi daha 


</TEXT>
</DOC>
