<DOC>
<DOCNO> 79110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/soneko20.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'in perakendecileri belirlendi 
</HEADLINE>
<TEXT>

     Alışveriş Merkezleri ve Perakendecileri Derneği'nin AMPD yılın perakendecileri ve alışveriş merkezi ödülleri sahiplerini buldu. 
     Lütfi Kırdar Kongre ve Sergi Sarayı'nda düzenlenen 7. Uluslararası Perakendecilik Konferansı çerçevesinde düzenlenen törende, 2001 yılında yeni projeler dalındaki büyük ödül, doğru yer seçimi, başarılı mimarı proje uygulaması, iyi yönetimi ve yüksek kiracı memnuniyetinden dolayı Migros Antalya'ya verildi. 
     Yenilenen proje dalında ise ziyaretçi sirkülasyonundaki artış, mağazalardaki pozitif değişme ve yükselen kiracı memnuniyeti unsurları göz önüne alınarak Profilo Alışveriş Merkezi ödüle layık görüldü. 
     Alışveriş merkezleri kategorisinde ise başarıya layık başvuru bulunmadığı gerekçesiyle ödül verilmedi. 
     Perakende katagorisinde ise Paşabahçe yılın perakendecisi, Turkcell de yılın yaratıcısı ödülünü aldı. 
     Sektörde dahi denecek düzeyde iyi fikirler ortaya atılan kişilere verilen Altın Madalya Ödülü Mavi Jeans Yönetim Kurulu Başkanı Sait Akarlılar'a perakende sektörüne katkı yapılan kişilere verilen Üstün Hizmet Ödülü Migros eski Genel Müdürü Oktay Irsıdar'a ve Park Pravo'nun sahibi Kamil Özçoban'a verildi. 
     Törende konuşan AMPD yönetim Kurulu Başkanı Selim Yekta Işık, derneğin önce standartlar oluşturmak daha sonra da bu standartları yükseltmek için çalışmalar yaptığını belirterek, zor bir dönem olan 2001 yılındaki çabalarından dolayı aslında bütün perakende sektörünün 
     ödüle layık olduğunu söyledi. 
     Işık, ödül dağıtılırken yapılan değerlendirmeden önce başvuruda bulanan bütün alışveriş merkezlerinin yerinde incelendiğini kaydetti. 
     





</TEXT>
</DOC>
