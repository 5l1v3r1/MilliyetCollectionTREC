<DOC>
<DOCNO> 90813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sontur12.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Eşime tecavüz etti" dedi, Belediye Başkanı'nı vurdu 
</HEADLINE>
<TEXT>

     Çankırı'nın Orta İlçesi Yaylakent Beldesi Belediye Başkanı Menderes Çamdik, bir kişinin silahlı saldırısında ağır yaralandı. 
     Yaylakent Beldesi'nde Bekir Karagöz adlı kişi tarafından açılan ateş sonucu ağır yaralanan Yaylakent Belediye Başkanı Menderes Çamdik, Orta İlçesi'nde yapılan ilk müdahaleden sonra, Ankara Numune Hastanesi'ne kaldırıldı. Üç el ateş edilmesi sonucu ağır yaralanan Belediye Başkanı Çamdik'in durumunun ağır olduğu ve ameliyata alındığı öğrenildi. 
     Bekir Karagöz ise jandarma tarafından gözaltına alındı. 
     İlçe Jandarma Komutanlığı'na, saat 04.20'de bildirilen olayla ilgili ilk soruşturmada, Bekir Karagöz'ün eşi Yeter Karagöz'ün, ifadesinde, Belediye Başkanı Menderes Çamdik'in bir süre önce kendisine tecavüz ettiğini ve eşinin olayı öğrenmesi sonucu Çamdik'i vurduğunu iddia ettiği öğrenildi. 
     





</TEXT>
</DOC>
