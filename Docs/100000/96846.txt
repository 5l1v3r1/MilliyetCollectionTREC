<DOC>
<DOCNO> 96846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur10.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sütyen, 2 bin yaşında... 
</HEADLINE>
<TEXT>

     Sutyenin dünyada 2 bin yıldan beri kullanıldığı ve Türk kadınlarının gösteriş uğruna kalitesiz sutyen kullandıkları belirtildi. 
     First Touch iç giyim Türkiye Pazarlama Müdürü Haydar Kurt, iç giyim sektörünün lokomotif ürününün sutyen olduğunu belirtip ekliyor 
     "Sağlık açısından pamuklu sutyenlerin tercih edilmesi gerekir" 
     
     SUTYENİN TARİHÇESİ 

     Sutyenin 2 bin yıldır kadınlar tarafından kullanıldığını belirten Kurt, ilk sutyenin bir Yunan tapınağında ortaya çıktığını ve Atlanta Müzesi'nde sergilendiğini kaydetti. 
     Tarihte sutyenin, kullanış amaçları bakımından çok farklı evrimlerden geçtiğini ifade eden Kurt, modern anlamda sutyenin tarihini şöyle özetledi 
     ''Modern anlamda ilk balenli sutyenin vatanı Fransa'dır. 2. Dünya Savaşı sırasında Amerikan ordusunda görev yapan ve sürekli hareket halindeki kadınların daha rahat hareket etmek amacıyla kullandıkları sutyen, o tarihlerden itibaren yayılmaya başladı. Sutyen, 1960'larda incelen kadınların göğüslerini daha iyi göstermesi için kullanıldı. 1970'lerde çamaşır olmaktan çıkıp iç giyim haline gelen sutyen, 1980'lerde çalışan kadının kendisini rahat hissetmesini sağlayacak bir araç oldu.'' 
     
     CİNSELLİK SİMGESİ OLARAK ALGILANIYOR 

     Sutyenin, kadın hayatına ilk girdiği andan beri ihtiyaçtan kaynaklanan bir giysi olarak kullanıldığını bildiren Kurt, günümüzde sutyenin giysiden çok cinsel çağrışım yapan bir araç olarak görüldüğünü kaydetti. 
     Sutyenin kadın ve erkek için farklı anlamlar taşıdığını ifade eden Kurt, ''Sutyen normalde dışardan görünmeyen bir giysidir. Bu nedenle, diğer giysilerden farklı görülmemelidir. Ancak dantelli, süslemeli hatta mücevherli sutyenler bile günümüzde kullanılmaktadır. 
     Bu durum, insanların sutyene giysiden çok, cinsel bir malzeme gibi bakmalarının ve sutyeni cinsellik simgesi olarak algılamalarının göstergesidir'' diye konuştu. 
     





</TEXT>
</DOC>
