<DOC>
<DOCNO> 82236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun19.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da SPD, Yeşiller koalisyonunun koltuğu sallanıyor 
</HEADLINE>
<TEXT>

     Almanya'daki kamuoyu yoklamaları, 22 Eylül'de yapılacak genel seçimlerde hükümet değişikliğine işaret ediyor. 
     Özel televizyon kanalı n-tv'nin yoklaması, halkın yüzde 40'ının Birlik partilerine CDU CSU , yüzde 32'sinin iktidardaki Sosyal Demokrat Parti'ye SPD oy vereceğini gösterdi. 
     Bu kamuoyu yoklamasının sonuçlarına göre, Hür Demokrat Parti FDP 
     yüzde 10, Demokratik Sosyalizm Partisi PDS ve Birlik 90 Yeşiller Partisi'nin yüzde 6 oranlarında oy almaları bekleniyor. Alman 1. televizyon kanalı ARD ile çok sayıda günlük gazetenin yaptığı kamuoyu yoklamalarına göre de, Birlik partileri yüzde 41, SPD yüzde 32, FDP yüzde 11, Yeşiller yüzde 7 ve PDS yüzde 5 oranlarında oy alacak. Seçmenlerin yüzde 30'u CDU ve FDP'nin, yüzde 18'i SPD ve Yeşiller'in, yüzde 12'si de CDU ve SPD'nin koalisyon hükümeti kurmasından yana. Halkın üçte biri, Başbakan Gerhard Schröder'in seçimlerden sonra görevini sürdüreceğine inanıyor. Focus dergisinin anketine göre, halkın yüzde 56'sı hükümet değişikliği olacağını, yüzde 32'si SPD ve Yeşiller'in iktidarda kalacağını savunuyor. Halkın yüzde 73'ü Başbakan Gerhard Schröder'i, yüzde 48'i ise Birlik partilerinin başbakan adayı Edmund Stoiber'i sempatik buluyor. Schröder'in ekonomiyi düzeltebileceğine inananların oranı yüzde 29'da kalırken, Stoiber'in bu işi daha iyi yapacağına inananların oranı yüzde 48 oldu. 
     





</TEXT>
</DOC>
