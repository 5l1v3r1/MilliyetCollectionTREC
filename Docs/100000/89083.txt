<DOC>
<DOCNO> 89083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/astro/index.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni enerjiler 
</HEADLINE>
<TEXT>

Bugün yeniay başladı ve Güneş tutulması gerçekleşti. Havada huzursuzluk ve aşırı heves var. Düşünceleri pratiğe dökmek için sabırsız olmalıyız. Koç’lar akıllarına ilk gelenle hareket etmemeliler. Farklı görüşleri bağdaştırmak gerekiyor. Kısa yolculuklarda tedbirli olmak gerekebilir. Boğa’lar yeni kaynaklar bulmak için hareket edebilirler. Duygusal konular yüzünden kendilerini güvensiz hissetmeleri mümkün. Parayı kullanırken daha gerçekçi olmaya bakmalı. İkizler yenilikler yapmak için sabırsız olabilir ama ilişkilere de önem vermeli. Dikkat çekebilecekleri, olayları yönlendirebilecekleri bir gündeler. Yengeç’ler geçmişi düşünerek kendilerini yıpratabilirler. Duygusal konularda abartı kötümserlik getirebilir. Aşırı hassaslık var. Aslan’lar akşam ortaklaşa konularda olumlu değişiklikler yaşayabilirler. Yeni teklifler, sosyal faaliyetler için güzel bir gün olabilir. Başak gerginliğini ve üstündeki enerjiyi iyi ifade etmenin yollarını bulmalı. Amaçlara erişmek için yaşça büyük kişilerden destek gelebilir. İş hayatı gündemde kalacak. Terazi’ler gün içinde yeni kişilerle bir araya gelebilirler. Bununla birlikte kararsızlık ve sürekli fikir değiştirmek bazı sakıncalar getirebilir. Eğitim, yolculuklar olumlu biçimde vurgulanıyor. Akrep’ler kendilerine özen göstermeye devam etmeliler. Duygusal nedenlerden ilişkilerinde huzursuzluk yaşayabilirler. Ortaklaşa parasal konular, borç ve alacak konularında itinalı davranmaya çalışmalılar. Yay’lar dünden beri süren koşulları değiştirmeye çalışıyorlar. Akşam arkadaşla destek almak ve şanslı adımlar atmak kolay olacak. Oğlak’lar iş ortamında verimli olmanın yollarını aramalılar. İstediklerini elde etmek pek kolay olmayacak. Kendilerini güçsüz hissedebilirler. Kova’lar yaratıcı olabilecekleri bir gündeler. Sevgide söyleyecekleri şeyler de olabilir. Abartıya kaçmamalılar. Balık’lar sakin olmaya, gelişmeler karşısında sabır göstermeye çalışmalılar. Güvenlik ve eve ilişkin alanlar dikkat çekebilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
