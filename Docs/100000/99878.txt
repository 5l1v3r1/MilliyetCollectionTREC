<DOC>
<DOCNO> 99878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko09.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, seçim kampanyasında Enron’un uçağını kullanmış 
</HEADLINE>
<TEXT>

     EKONOMİ SERVİSİ 

     ABD, dünya tarihinin en büyük şirket yolsuzluklarıyla çalkalanırken, bu yolsuzlukların üzerine gideceğini her fırsatta dile getiren ve sorumluları için 25 yıl hapis cezası getiren Bush’un adı da yeni skandallara karışıyor. 
     Daha önce senatörken Teksas’ta bir muhasebe yolsuzluğuna da adının karışan ABD Başkanı George W. Bush’un, şimdi de 2000 yılında yapılan seçim kampanyasında Enron ve Halliburton’a ait olan jetleri kullandığı iddia ediliyor. 
     Oy sayımları nedeniyle tartışma yaratan Bush’un 2000 seçimlerinde kullandığı iddia edilen jetler, federal müfettişler tarafından araştırılıyor. Bu gelişmeler ışığında Cumhuriyetçiler, uçakların kullanımında herhangi bir usulsüzlüğün olmadığını ve Enron’a 13 bin dolar, Halliburton’a da 2 bin 400 dolar ödeme yapıldığını açıkladılar. 
     Bush ve Cheney’nin avukatı Benjamin Ginsberg ise "Kampanyada kullandığımız uçaklar tamamen federal seçim yasalarına uygundur" dedi. 
     Demokratlar ise gelişmeler üzerine Bush’un iş ilişkilerinin ne kadar derin olduğunun anlaşıldığını belirtiyorlar. 
     



 EKONOMİ 


















</TEXT>
</DOC>
