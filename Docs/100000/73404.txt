<DOC>
<DOCNO> 73404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun03.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Saddam'ın kitle imha silahı elde etmesini engellemeliyiz" 
</HEADLINE>
<TEXT>

     ABD Başkanı George W. Bush, Arap liderlerin ABD'nin Irak'taki Saddam Hüseyin yönetimini devirme çabalarına karşı ihtiyatlı davranmalarına rağmen, Irak'ın kitle imha silahı elde etmesini engellemeye kararlı olduğunu söyledi. 
     Missouri eyaletini ziyaret eden Bush, Ortadoğu'yu ziyaret eden ABD Başkan Yardımcısı Dick Cheney'ye, ABD'nin Irak yerine İsrail-Filistin sorununa çare bulunmasıyla ilgilenmesini tercih ettiklerini söyleyen Arap liderlerinin tepkilerini değerlendirdi. 
     Bush, ''Arap liderlerin tavsiyelerini takdir ediyorum, ama dünyanın en tehlikeli yöneticilerinden birinin ABD'yi, müttefiklerini ve dostlarını rehin almak için dünyanın en tehlikeli silahlarından birini elde etmesine izin vermeyeceğiz'' dedi. 
     Arap liderleriyle çalışmayı ve diyalogu sürdüreceklerini belirten Bush, ''Aklı başında bir ulus olduğumuzu söylemiştim. Dost ve müttefiklerimizle konuşacağız. Şer ekseninden bahsettiğimde, düşündüğümü söyledim ve daha açık olunamazdı'' diye konuştu. 
     Cheney'nin 10 Mart'ta başladığı Ortadoğu ziyareti sırasında Mısır ve Ürdün başta olmak üzere Arap ülkeleri, Irak'a yönelik askeri harekata karşı olduklarını bildirmişti. 
     






</TEXT>
</DOC>
