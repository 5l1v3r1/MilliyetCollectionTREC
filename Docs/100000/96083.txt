<DOC>
<DOCNO> 96083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo07.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vieri "Kendimizden çok rakibi düşündük" 
</HEADLINE>
<TEXT>

     İtalyan Milli Takımı'nın ve FC İnter'in yıldız futbolcusu Christian Vieri, Dünya Kupası finallerine 2. turda veda etmelerinden dolayı teknik direktör Giovanni Trapattoni'yi eleştirdi. 
     Yaz tatilini tamamlayarak İnter'de antremanlara çıkan Vieri, düzenlediği basın toplantısında, ''Dünya Kupası'nda 2 yenilgi, 1 galibiyet, 1 beraberlik aldık. Belki de bu kadar ileriye gitmeye bile layık değildik. Rakibi çok fazla düşünüyorduk. Halbuki sadece kendimizden ve oyunumuzdan endişe duymamız gerekiyordu. Eğer başkalarından sürekli endişelenirsen bu güçlü değilsin demek'' dedi. 
     Golcü futbolcu, Milli Takım'da 5 forvet oyuncusu varken sadece kendisinin oynamasının bir hata olduğunu savunarak, ''Sadece kazanmayı düşünüp, daha çok gol fırsatı yakalamalıydık'' ifadesini kullandı. 
     Defansif futbolun ''İtalyan futbolunun problemi'' olduğunu belirten 29 yaşındaki Vieri, ''Herkes biliyor. Gerideyiz. İspanya ve İngiltere'ye bakmak yeter. İlk gol atmayı düşünüyorlar. İtalya ise çok fazla taktik. Ya Brezilya tüm forvet oyuncuları birlikte oynuyor. Her zaman ileriye dönük oynuyorlar. Örnek almak zorundayız'' yorumunda bulundu. 
     Vieri, rakipten çekinmeme felsefesinin en iyi Juventus'un Teknik Direktörü Marcello Lippi tarafından uygulandığını da ifade etti. 
     





</TEXT>
</DOC>
