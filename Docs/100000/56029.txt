<DOC>
<DOCNO> 56029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/soneko14.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışana müjde...Kamuda maaşlar bayramdan önce ödenecek 
</HEADLINE>
<TEXT>

     Maliye Bakanlığı'ndan yapılan açıklamaya göre, Bakan Sümer Oral'ın talimatıyla saymanlıklara gönderilen ''tel emri'' ile sözleşmeliler dahil, aylıklarını personel kanunlarına göre almakta olanlara 15 Aralık tarihinde ödenmesi gereken maaşların, Ramazan Bayramı nedeniyle 14 Aralık Cuma günü avans olarak ödenmesi talimatı verildi. 
     Ayrıca Kasım sonu itibariyle enflasyon oranının yüzde 63.3 olarak gerçekleştiği hatırlatılan açıklamada, enflasyon 2 puan kümülatif maaş artışını sağlamak üzere, 15 Aralık 2001 tarihinden geçerli olmak üzere yapılacak ek artışın, yüzde 4.2 olarak hesaplandığını belirtildi. 
     Buna göre söz konusu zam kapsamında, aylık katsayı 26 bin 420'den 27 bin 530'a, taban aylık katsayısı 172 bin 150'den 179 bin 650'ye, yan ödeme katsayısı da 8 bin 395'den 8 bin 750'ye çıkarıldı. 
     Ayrıca, 15 Aralık 2001'den geçerli olmak üzere, tüm sözleşmeli personelin mevcut brüt sözleşme ücretleri de, memur maaşlarına paralel yüzde 4.2 oranında artırıldı. 
     






</TEXT>
</DOC>
