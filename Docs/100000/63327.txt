<DOC>
<DOCNO> 63327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko04.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl k r etmeyi umuyoruz 
</HEADLINE>
<TEXT>

2001’de dolar bazında yüzde 47 küçüldük diyen Arena Bilgisayar Genel Müdürü Hakan Koçer, "Bu yıl k r etmeyi umuyoruz" dedi 
     2001 yılının kendileri gibi tüm bilgisayar firmaları içinde kötü geçtiğini belirten Arena Bilgisayar Genel Müdürü Hakan Koçer "Geçtiğimiz yıl, piyasalarda 800 bin bilgisayar satış rakamı bekleniyordu ancak bu rakam 400 bin seviyelerinde kaldı. Biz de şirket olarak 2000 yılı ile 2001 yılını karşılaştırdığımızda yüzde 47 oranında küçüldük." dedi. Koçer, yaşanılan kriz ve sonuçları hakkında şunları söyledi 
     "Geçtiğimiz yıl özellikle bankacılık sistemindeki sorunlardan dolayı müşterilerimiz kredi kullanamadı. Bu bizim olduğu kadar sektördeki tüm firmaları da etkiledi. 2002 yılında özellikle bankacılık sisteminde yapılacak olan düzenlemelerden sonra, piyasaların kendine gelmesini ve bunun ardından da k r elde etmeyi umuyoruz" dedi. 
     
     Ürün yelpazesi genişledi 
     Ürün yelpazelerine IBM ve Dell ürünlerini de eklediklerini ve bu sayede yıla hızlı başladıklarını belirten Koçer, "Ana hedefimiz olan üreticiden tüketiciye tüm teknolojik ürünleri ulaştırabilme konusunda önemli bir aşama kaydettik. Bu işbirliği ile satışlarımız kasım - aralık aylarındaki satışların bir hayli üzerinde gerçekleşti" diye konuştu. Genel Müdür Hakan Koçer, sektörün yaşadığı ciddi bir bürokrasi sorunu olduğunu da belirterek şunları söyledi 
     "Ticaret kayıtlarında bilişim sektörü diye bir grup yeralmıyor. Bizim sektörümüz, rulman sektörüyle aynı grupta değerlendiriliyor. Bu ve bunun gibi aksaklıklar da sektörün gelişimini olumsuz etkiliyor." 
     



 EKONOMİ 


















</TEXT>
</DOC>
