<DOC>
<DOCNO> 71021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/guncel/gun01.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jetpa öldü kardeşim’ 
</HEADLINE>
<TEXT>

İsviçre’nin Zürih kentinde bıyıksız yeni imajıyla ortaya çıkan Fadıl Akgündüz, şirketi için böyle diyor 
     Vergi borcu nedeniyle Türkiye’deki mal varlığına el konulan ve yurtdışına kaçan Jetpa Holding’in sahibi Fadıl Akgündüz, iki yıl aradan sonra İsviçre’nin Zürich kentinde ortaya çıktı. Akgündüz, 15 bin ortağını mağdur ettiği şirketiyle ilgili olarak "Jetpa öldü kardeşim" dedi. 
     Akgündüz, aylık bir ekonomi dergisine verdiği röportajda, Türkiye’de hiçbir vergi borcu bulunmadığını iddia etti. Mal varlıkları üzerindeki tedbir kalksa bile Jetpa’nın "eski havasının kalmadığını" belirten Akgündüz, "Artık o Jetpa yok. Bir şirketin faaliyeti durduysa değeri de düşer" diye konuştu. 
     
     Vicdanım çok rahat’ 
     Mal varlığı üzerindeki tedbirin kalkması durumunda mağdur ettiği 15 bin kişinin parasını ödeyeceğini ifade eden Akgündüz şunları söyledi "En büyük mağdur benim. Vicdan azabı niye çekeyim. Kimse benim milyonda birim kadar yatırım yapmadı. Türkiye’nin en büyük pazarlama grubu haline gelirken bu ortakların hiçbiri yoktu. Ben dolandırmadım ki, ben her şeyimi koydum, onlar gelip ortak oldu. Bu bir ticaret, k r da var zarar da var." Türkiye’de otomotiv sektöründe gelişmesini önlemek isteyen grupların bulunduğunu öne süren Akgündüz, henüz üretimi yokken reklamını yaptığı otomobil projesinde dönemin Cumhurbaşkanı Demirel’den de destek aldığını iddia etti. 
     



 GÜNCEL 















</TEXT>
</DOC>
