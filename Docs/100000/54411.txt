<DOC>
<DOCNO> 54411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur12.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Recai Kutan, mağazalardaki indirimlere kızdı 
</HEADLINE>
<TEXT>

     SP Genel Başkanı Recai Kutan, IMF'den gelecek paranın 10 milyar değil, 5 milyar dolar olduğunu bildirerek, ''Şimdi, 5 milyar gelecek ve kurtulacağız diyorlar. Kimi kandırıyorlar Bu millet artık bu masallara inanmıyor'' dedi. 
     Kutan, partisinin grup toplantısındaki konuşmasında ''Bu ülke için seve seve'' kampanyasına da işaret ederek, lüks marka ve otomobil reklamlarının bu logo ile verildiğini vurguladı. 
     ''Bu millete hakarettir, bu tutum ahlaki değildir'' diyen Kutan, büyük medyanın da bu kampanya nedeniyle Şişli ve Akmerkez'deki canlılığı anlata anlata bitiremediğini belirterek, '' Dolarını bozduran alışverişe koştu, krizi yendik, düzlüğe çıkıyoruz manşetleri atıyorlar. Hangi dolar Kaç kişi alışverişe koşuyor Kimler, markaları alıyorlar '' dedi. 
     Ülke ekonomisinin düzlüğe çıkmasını istediklerini ama böyle birşeyin mümkün olmadığını anlatan Kutan, ''IMF'nin dayatması olan bu programla, bu beceriksiz ve çamura batmış hükümetle, ülke ekonomisinin düzlüğe çıkması mümkün değil'' görüşünü savundu. 
     -''BU PARA HANGİ KOŞULLARDA GELECEK ''- 10 milyar dolarlık yardım sözünün gerçeği yansıtmadığını, bunun 5 
     milyar dolarının borç ertemesi olduğunu belirten Kutan, ''Gelirse 5 milyar dolar yeni kredi, borç para gelecek. Bu para gelecek mi, gelecekse hangi şartlarda ve nerede kullanılacak Sayın Derviş'in terennüm ettiği bedel nedir, bu bedeli kim ödeyecek '' diye sordu. Devlet Bakanı Kemal Derviş'in göreve başladığı günden beri IMF'den gelen kredilerin bedelini milletin ağır bir şekilde ödedeğini, ülke insanlarının yarı yarıya fakirleştiğini kaydeden Kutan, konuşmasını şöyle sürdürdü ''Ülkede bugüne kadar görülmemiş bir yoksulluk, açlık yaşanmaktadır. Ne oldu bu ağır bedeli ödedikten sonra Derviş'in göreve başladığı günden bu yana 25 milyar dolardan fazla borç ve faiz ödedik. Ama borç stokları erimedi, artmaya devam etti. Hem iç borç hem dış borç arttı. Yanlış politikalar sonucunda 20 milyar dolarlık sermaye dışarıya kaçtı. Şimdi 5 milyar gelecek ve kurtulacağız diyorlar. Kimi kandırıyorlar Bu millet artık bu masallara inanmıyor. Evet bu anlattıkları masaldır. Ama çocuklarımız artık aç yatıyorlar, masal dinleyemiyorlar. Anneler ve babalar da açlıktan inleyen çocuklarından dolayı kahroluyorlar. Boş laflarla boş tencere dolmuyor. İnsanlar tencere kaynatmak için azık paketler peşinde koşuyorlar. Boş lafları artık dinlemiyorlar.'' 
     






</TEXT>
</DOC>
