<DOC>
<DOCNO> 65594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sontur05.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçeyi Kemal Sunal'la öğreniyorlar 
</HEADLINE>
<TEXT>

     Türk sinemasına yıllarını veren, "İnek Şaban" tiplemesiyle sinemaseverlerin kalbinde ayrı bir yer edinen merhum Kemal Sunal, filmleriyle şimdi de Türkçe öğrenmek isteyen yabancılara kılavuz oluyor. 
     Ankara Üniversitesi Türkçe ve Yabancı Dil Araştırma ve Uygulama Merkezi TÖMER , yabancılara yönelik Türkçe kurslarında, Kemal Sunal başta olmak üzere birçok ünlünün sinema filmlerinden yararlanıyor. 
     TÖMER, Türkçe kurslarına devam eden yabancılara, öğrendikleri kelime ve cümlelerin "yaşayan dilde nasıl kullanıldığını göstermek" ve öğretimi daha cazip kılmak için "yardımcı unsur" olarak kurun seviyesine uygun hazırlanan eğitim filmlerinin yanı sıra 48'i Türk yapımı olmak üzere 100 dolayında sinema, 40 belgesel, "bizimkiler", "Olacak O Kadar"ın da aralarında bulunduğu çok sayıda dizi ve çizgi filmi kullanıyor. 
     Kulübün seçtiği sinema filmleri arasında ilk sırada Kemal Sunal filmleri yer alıyor. Sunal'ın filmleri, "Dili daha anlaşılır, daha sade ve daha ilgi çekici" olduğu için özellikle, Türkçeyi yeni öğrenmeye başlayan yani "Temel" kurlara katılan öğrencilere izlettiriliyor. "Orta" kurlarda, Sunal'ın, konusu ve dili biraz daha ağır olan filmleri tercih edilirken, dili çok ağır olmadığı için Sunal'ın filmlerinden "Yüksek" kurlarda yararlanılmıyor. 
     






</TEXT>
</DOC>
