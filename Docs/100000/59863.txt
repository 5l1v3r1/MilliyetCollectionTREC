<DOC>
<DOCNO> 59863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/soneko14.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'de ücretsiz bilet ve tarife altı ücrete son veriliyor... 
</HEADLINE>
<TEXT>

     Türk Hava Yolları THY , kamuda tasarruf önlemlerine ilişkin genelge doğrultusunda ücretsiz bilet ve tarife altı ücretlendirme uygulamalarına son veriyor. 
     THY'den Borsa'ya gönderilen açıklamada, ortaklık Yönetim Kurulu'nun 28 Aralık tarihli toplantısında, Başbakanlığın 3 Aralık 2001 tarihli genelge hükümleri çerçevesinde, THY'nin taraf olduğu 
     anlaşmalar ve toplu iş sözleşmesi hükümleri dikkate alınarak ticari ve sosyal gerçeklere dayanmayan ücretsiz ve tarife altı uygulamaların kaldırılmasına ilişkin karar alındığı bildirildi. Kamuda tasarruf önlemlerine ilişkin olarak Başbakan Bülent Ecevit imzasıyla 3 Aralık 2001 tarihinde yayınlanan genelgede, kamu kuruluşları tarafından sağlanan mal ve hizmetlerin fiyatlandırılmasında, sosyal ve ticari amaçlı olmayan ücretsiz ve veya tarife altı uygulamalara son verilmesi isteniyordu. Makro ekonomik istikrarın tesis edilmesi ve gelir dağılımındaki adaletsizliğin giderilmesi amacıyla kamu tarafından topluma sağlanan mal ve hizmetlerin adil ve ayrıcalıksız bir şekilde sunulması ve faydalandırılmasını öngören genelgede, söz konusu uygulamalara son verilmesine ilişkin mevzuat çalışmaları ve diğer düzenlemelerin en geç 31 Aralık 2001 tarihine kadar tamamlanması isteniyordu. Genelgede, 233 sayılı Kanun Hükmünde Kararname kapsamındaki KİT ve bağlı ortaklıkları, 4046 Sayılı Kanun kapsamındaki kamu kuruluşları ve sermayesinin yüzde 50'sinden fazlası kamuya ait olup kendi özel kanunları bulunan kuruluşlar tarafından sağlanan mal ve hizmetlerin fiyatlandırılmasında sosyal ve ticari amaçlı olmayan ücretsiz ve veya tarife altı uygulamalarına son verileceğine işaret edilerek, şöyle deniliyordu ''Bu itibarla, adı geçen kuruluşları kapsamak üzere çeşitli zamanlarda verilen ve yayımlanan Başbakanlık talimatları, ilgili bakanlık talimatları ve genelgeleriyle yapılan tüm ücretsiz ve veya tarife altı uygulamaları kaldırılmıştır. Kuruluş yönetim kurulları tarafından ihdas edilmiş olan kararlar, tarifeler, onaylar ve veya kuruluşların ücretsiz ve tarife altı yönetmelikleri gereği uygulanan, ticari gerekler dışındaki tüm ücretsiz ve veya tarife altı uygulamaları derhal sona erdirilecektir.'' Genelgede, kaldırılacak ücretsiz ve veya tarife altı uygulamaların tespitinde kişiye özel Herhangi bir kurumda, kuruluşta veya o kurum ve kuruluşun ilgili bakanlığında çalışıyor olmaktan, herhangi bir sıfat ve unvan taşıyor olmaktan kaynaklanan eşitliğe aykırı uygulamalara son verilmesi, sosyal amaçlı uygulamalara özürlüler, gaziler, şehit ve gazi dul ve yetimleri, yaşlılar ve öğrencilere yapılan indirimler gibi uygulamanın etkinliği de dikkate alınarak devam edilmesi, ticari gerekler çerçevesinde rasyonel işletmecilik kuralları gereği talebin az olduğu dönemlerde indirim yapmak, talebin yoğun dönemden yoğun olmayan döneme kaydırılması, stokların azaltılması amacıyla indirim yapmak, miktar indirimleri gibi yapılan uygulamaların devam etmesi kriterlerinin esas alınacağı kaydediliyordu. 
     






</TEXT>
</DOC>
