<DOC>
<DOCNO> 95803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun26.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağlama duvarı ağlamıyor.. 
</HEADLINE>
<TEXT>

     İsrail'de bazı dini çevrelerce Mesih'in dünyaya geleceğinin işareti olarak kabul edilse de, Ağlama Duvarı'nın sanıldığı gibi ağlamadığı ortaya çıktı. 
     Jerusalem Post gazetesinin haberine göre, bir grup eski eserler uzmanı arkeolog, beraberlerindeki jeolog ile yaptıkları inceleme sonucu, Ağlama Duvarı'nda beliren 30 santimetreye 10 santimetrelik ''tuhaf lekenin'', duvarın taşları arasında büyüyen bir ağacın kırılan dalından akan reçine olduğunu saptadı. 
     Yaklaşık 2 hafta önce görülen bu leke, bazı çevrelerde heyecan uyandırmış, ancak uzmanlar bunun duvarın öteki tarafındaki bir borudan kaynaklanan sızıntı olabileceğini söylemişlerdi. 
     Hazreti Süleyman'ın I. Tapınağı'nın yerine yapılan ve Hazreti İsa zamanında hüküm süren Yahuda Eyaleti Kralı Herodes I tarafından onarılan II. tapınağın bugün ayakta kalan kısmı Kubbetüssahra'nın Batı Duvarı Ağlama Duvarı , Musevilerce en kutsal mekanlardan biri olarak kabul ediliyor. 
     





</TEXT>
</DOC>
