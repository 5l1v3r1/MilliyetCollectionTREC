<DOC>
<DOCNO> 61905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yasam/yas08.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM Selma’yı infaz ettiler 
</HEADLINE>
<TEXT>

Silvan’da güvenlik güçlerinin evine düzenlediği baskında can veren genç kız için Diyarbakır DGM suç duyurusunda bulundu Selma niye sırtından vuruldu 
     FARUK BALIKÇI Diyarbakır DHA 

     Diyarbakır DGM Hakimliği, 17 Ekim 2001’de Silvan’da Kılıç ailesinin evine düzenlenen operasyonda öldürülen Selma Kılıç’ın arkadan vurulduğu gerekçesiyle güvenlik görevlileri hakkında savcılığa suç duyurusunda bulundu. 
     Diyarbakır’in Silvan ilçesi Konak Mahallesi’nde bir grup teröristin barındığı ihbari üzerine Diyarbakır ve Silvan Terörle Mücadele Şubesi ekipleri, 17 Ekim 2001’de Kasım Kılıç’a ait eve operasyon düzenledi. Operasyon sırasında evin yakınında çıkan çatışmada Kılıç ve PKK’lı oldukları öne sürülen iki öldürüldü. 
     
     Terörist olamaz’ 
     Bölge Valiliği, çatışmada öldürülen üç kişinin terörist olduğunu açıkladı. 
     Operasyon sonrası Kasım Kılıç ile kardeşleri Adil ve Reşit de gözaltına alındı. Ancak davaya bakan Diyarbakır DGM, ifadelerini aldığı Kılıç kardeşleri, PKK’ya yardım ve yataklık yaptıkları yolunda delil bulunmadığı gerekçesiyle serbest bıraktı ve ardından bir de ilke imza attı. 
     Güvenlik kuvvetlerine silahla karşılık verdiği iddia edilen Sema Kılıç’ın ev kızı olduğu, terörist olma ihtimalinin bulunmadığı ve son olarak da düzenlenen operasyonda sırtından vurulmasının şüphe yarattığı kararına varan Diyarbakır DGM hakimleri, sorumluların araştırılması amacıyla savcılığa suç duyurusunda bulunulmasına karar verdi. 
     
     Aileden şok iddia 
     Selma Kılıç’ın babası Kasım Kılıç ve annesi Remziye Kılıç da, kızlarının yargısız infaz sonucu öldürüldüğünü savunarak suç duyurusunda bulundu. 
     Kılıç ailesi dilekçesinde, güvenlik kuvvetlerinin evde arama yaptığını, daha sonra Selma Kılıç’ı yanlarına alarak evin bitişiğinde ambara gittiklerini kaydederek, şu ifadeyi verdi "Bir süre sonra silah sesleri duyduk. Kızımızı kanlar içinde gördük.." 
     Silvan Savcılığı’nın Kılıç’ın şüpheli ölümüyle ilgili soruşturması sürüyor. 
     



 YAŞAM 




















</TEXT>
</DOC>
