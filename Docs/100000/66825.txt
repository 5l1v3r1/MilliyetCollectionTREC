<DOC>
<DOCNO> 66825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/dunya/dun00.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam’dan Ecevit’e ABD küstahlığına boyun eğmeyin 
</HEADLINE>
<TEXT>

     ÖZGÜR EKŞİ Ankara 

     Irak Devlet Başkanı Saddam Hüseyin’in Başbakan Bülent Ecevit’e gönderdiği yanıt mektubunda ABD’yi "saldırgan ve küstah" olmakla suçladığı ve başta Türkiye olmak üzere bölge ülkeleri bu ülkenin politikalara boyun eğmemeye çağırdığı ortaya çıktı. "Allah’ın selamı üstünüze olsun" diye başlayan Hüseyin’in mektubunda öne çıkan bölümler şöyle 
     
     Üstümüze düşeni yaptık 
     Güvenlik Konseyi kararlarında etkisi olan ülkeler ve özellikle Amerika bilmekte ki, Irak kendisine uygulanan bütün kararlara uymuştur. Bu ülkeler de kendi üzerlerine düşeni yerine getirmek mecburiyetindeler. 
     
     Ambargo 
     Irak meselesi ile ilgilenmek Amerika’nın küstah ve saldırgan bir tutum içinde gerçekleşmemelidir. 
     
     ABD’ye boyun eğmeyin 
     Amerika istediği zaman ve istediği koşulda geçmişte yaptığı gibi doğrudan veya inceleme ekipleri üzerindeki gücünü kullanarak ve saldırgan tutum izleyerek yalan bahaneler üretebilir. Bundan dolayı, bölgedeki bütün ülkeler, Amerika’nın bu politikası ile yüzleşmeye çalışmalı ve Amerika’ya boyun eğmemelidir. 
     
     İyi komşuluğa devam 
     Biz, Türkiye’nin iyi komşuluk, uluslararası hukuk, bölgede güvenlik ve dengeyi korumak adına en içten duygular ve ilkeler içinde ilişkileri sürdüreceğini umuyoruz. Aynı zamanda pek çok ülkenin akıllı ve dengeli pozisyonunu devam ettirerek Amerikan tehditleri ile yüzleşmesini, Amerika’nın saldırgan tutumu ve küstah tavrını tanımasını umuyoruz. 
     



 DÜNYA 













</TEXT>
</DOC>
