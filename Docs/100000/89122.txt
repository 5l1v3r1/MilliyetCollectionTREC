<DOC>
<DOCNO> 89122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/siyaset/siy06.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP-HADEP flörtü başladı 
</HEADLINE>
<TEXT>

     ANKARA Milliyet 

     SHP Genel Başkanı Murat Karayalçın ve HADEP Genel Başkanı Murat Bozlak, dün ilk kez yan yana basın mensuplarının karşısına çıktı. Karayalçın, SHP Genel Merkezi’nde akşam saatlerinde gerçekleşen görüşme öncesi yaptığı açıklamada, "Demokrasi ve sosyal demokrasinin kurulması ve gerçekleştirilmesi için HADEP’le yakın işbirliğine girmek istiyoruz. Bugün de, seçim aşamasında da bunun ivedilikle değerlendirilmesinden yanayız" dedi. Bozlak da, Türkiye’nin ağır ekonomik, sosyal ve siyasal sorunları olduğunu söyleyerek, "El ele vererek aşmalıyız. Türkiye demokratikleşme sürecini hızla tamamlamalı" diye konuştu. Karayalçın - Bozlak görüşmesinin basına kapalı bölümünde, iki parti arasındaki görüşmelerin periyodik olarak devam etmesi kararı alındı. 
     



 SİYASET 















</TEXT>
</DOC>
