<DOC>
<DOCNO> 74912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/soneko13.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim korkar artık Jaws'tan 
</HEADLINE>
<TEXT>

     Bir Avustralya firması, yüzücülerin ayak bileklerine takarak kullanabileceği bir elektronik ''köpekbalığısavar'' geliştirdi. 
     SeaChange Technology firmasınca tanıtılan 450 gram ağırlığında pille çalışan aygıtın, yüzücünün çevresinde bir elektronik alan oluşturarak köpekbalığının yaklaşmasını önlediği belirtiliyor. 
     Aygıtın, pillerinin iki saatlik ömrü boyunca yüzücülere etkili koruma sağladığı kaydediliyor. Aygıtın balıkadamlar için geliştirilmiş 590 gramlık biraz ağır bir değişkesinin ise daha güçlü pilleri 
     sayesinde 4 saatlik koruma sağladığı bildirildi. 
     Aralarında dünyanın en büyük yırtıcı balığı ''büyük beyaz''ın da bulunduğu tehlikeli köpekbalığı türlerine sık rastlanan Avustralya ve Güney Afrika kıyılarında denenen aygıtın, balıkları yüzücüden 3 ya da 4 metre uzak tuttuğu ifade edildi. 
     Aygıtın 240 ABD Doları yaklaşık 321 milyon lira fiyatla satışa sunulacağı bildiriliyor. 
     






</TEXT>
</DOC>
