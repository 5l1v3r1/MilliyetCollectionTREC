<DOC>
<DOCNO> 73704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun04.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
USLANMAZ KAPKAÇÇILAR 
</HEADLINE>
<TEXT>

Sokaklarda terör estiren 4 suç makinesi ele geçti. Zanlıların 300’e yakın olaya karıştığı sanılıyor... 
     ELVAN EZBER İstanbul 

     Yargıtay Üyesi Ufkay Demirci’nin çantasının kapkaç yapılması, annesi Sabahat Demirci’nin de yaralanması olayında kullanılan otomobil, Gaziosmanpaşa Sultançiftliği’ndeki bir caminin avlusunda bulundu. 
     Aracın çevresinde önlem alan güvenlik kuvvetleri, günlerce beklemelerine rağmen otomobilin yanına uğramayan kişilerin, Bağcılar’da bir ev kiraladıklarını belirledi. Eve düzenlenen baskında Hakan Altay, kardeşi Gökhan Altay, Ergin Buyurgan ve Murat Yüksel’i gözaltına alındı. 
     
Telefon bulundu      Demirci’den alınan cep telefonu Gökhan Altay’ın üzerinden çıkarken, bu kişilerin Ataşehir, Maltepe ve Kartal’da gerçekleştirdikleri 20 ayrı kapkaç olayı da aydınlatıldı. Hakan Altay’ın, üç ay önce aynı suçtan yakalanarak cezaevine konulduğu, bir ay önce tahliye olduktan sonra da Demirci’nin çantasının kapkaç yapılmasına karıştığı tespit edildi. 
     
Camiye sakladılar      Zanlılar, "Kapkaç yaptıktan sonra otomobili saklayabileceğimiz en güvenli yer camiydi. Kapkaç yapacağımız zaman otomobile biniyor, camiden uzak bir yerde kurban arıyorduk. İşimiz bitince de otomobili cami avlusuna bırakıp kaçıyorduk" dediler. 
     Altay’ın, mükemmel çanta çekmesiyle tanınan Ergin Buyurgan’ı kendisiyle çalışması için ormana kaçırarak ikna etmeye çalıştığı, hatta 2 kez de bıçakladığı saptandı. Emniyet yetkilileri zanlıların 300’e yakın kapkaç olayı gerçekleştirdiğinin sanıldığını söylediler. 
     



 GÜNCEL 

























</TEXT>
</DOC>
