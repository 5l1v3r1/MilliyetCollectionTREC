<DOC>
<DOCNO> 61365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/ozkan.html </URL>
<DATE> 2002/01/09/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Banka batırmanın dayanılmaz hafifliği 
</HEADLINE>
<TEXT>

     Emlakbank battı. Kimin paralarıyla Bizim. Halk dışında alacağı olanlar paraları kapışıp yeme telaşındaydı o sırada çünkü. Şarkısını da yapmıştık ya, "Bas bas paraları bankaya" diye. Şimdi tutuklamalarla "Paraları basmayı gördün mü" versiyonu çalınacaktı, alet kısa devre yaptı, çalınamadı. Bankayı batıranlara bağımsız, bağlantısız, irfanı hür, vicdanı hür, fikri hür adliyemiz hiçbir baskı ve cebre maruz kalmadan "Nasıl ve kim istediği için bu batık kredileri verdiniz" diye sorup sorunu çözecekti... Olmadı... Yapılamadı. Ankara'dan adliye bakanımız, ve bilumum başbakanlarımız, yardımcılarımız, savcımız, başsavcımız uğraştı didindi... Iııııhhhhhhhh. Sorgu ancak sanık başına 10 dakika ile sınırlı kaldı. Neylersiniz. Bir de bu operasyona "Kılıç Balığı" adını koyanları kınıyorum. Bu tür operasyonlar olsa olsa "Köpek Balığı" adını alır. Ufku geniş tutmakta fayda olduğu görülmüştür herhalde. 
     
Denizcinin bankası emlak olunca      Emlak Bankası'nı batıran kredilerin büyük kısmı "Denizcilik Camiası"na verilmiş. Bu camiayı ellerinde tutanlar ise Türk Armatörler Birliği Başkan Şadan Kalkavan. S. S. Motorlu Gemi Armatörleri Kooperatifi Başkan Gündüz Kaptanoğlu. Deniz Ticaret Odası Başkan Cengiz Kaptanoğlu. 
     Denizcilik sektörüne Güneş Taner bakanken öyle kıyaklar yaptı ki, kimse kimseye yapamaz. Bu dahiyane kıyaklar arasında Emlak Bankası'nın batmasına kadar giden süreçte rol oynayan krediler de var. 
     
Kaptan Güneş Taner paraları basınca      Denizcilerin Hamburgishe Landesbank'tan aldıkları ve alacakları kredilere, ki geri ödemediler, Emlakbank garantör oldu. 200 milyon dolarlık kredi, Emlakbank üzerinden getirtildi. Dolayısıyla da Landesbank, hem yeniden para satmış, hem tahsil edemediği paralarını almış, üstelik de sırtını devlete, Emlakbank'a yasladı... Bu parayı Kaşif Kalkavan Grup 27, Kıran Grup 25, Karahasan Grup 20, Kaptanoğlu Grup 20, Yardımcı Grup 15, Şadan Kalkavan 10 milyon dolar olmak üzere 117 milyon dolar olarak paylaştılar. Bu dağıtımda yer alan Şadan Kalkavan'ın şirketlerine, Landesbank'ın müşterisi olmamasına rağmen bankanın müşterilerinden Ali Rıza Aksoy Denizcilik Şirketi'nin kredi payından para kullandırıldı. Bal tutan parmağını yalar ya... Kalan 52 milyon dolar ise, yirmi civarında armatörün sahip olduğu 32 şirkete dağıtıldı. Şimdi ortaya çıkıyor ki bu paralar verilirken ilave teminat ipotek alımında, ne yazık ki Emlakbank yönetimi keyfi davranmış ve aşağıdaki şirketlerden hiçbir teminat almamış. Kim mi bunlar Haydi bilin bakalım .. İşte bunlar "Kıran Grup, Kaşif Kalkavan Grup, Karahasan Grup, Kaptanoğlu Grup, Şadan Kalkavan, Kalkavan Transport." 
     Armatörlere verilen Landesbank kredilerinin dağıtımı sürecinde, genel müdürlük yapan Erdin Arı ve Denizcilik Kredileri Daire Başkanı Kadri Çeltikçi, şu anda Deniz Ticaret Odası'nda danışman görevindeler. İşte bu değerli adamları da sabah uyandırıp evlerinden savcılığa ifade vermeye götürdüler. Bir de haklarında dava açmışlar. Olacak şey mi Bir de bu davalar neden bürokratlarla sınırlı onu anlamakta zorlanıyorum. Bu şirketlerin ve sahiplerinin hiç mi kabahati yok Hani hırsız ev sahibi meselesinde olduğu gibi... 
     
Emlakbank'a Fatiha düştü      Emlak Bankası'nın yöneticilerini, Deniz Ticaret Odası'nda danışman olarak görevlendiren, "Denizcilik Camiası"nın "Üst Yönetimi"nin, on küsur yıldan beri kendilerine yardımcı olan Güneş Taner'i unuttuklarını mı sanıyorsunuz Onlar, asla böyle bir vefasızlık yaparlar mı hiç Tuzla'daki Süleyman Demirel Denizcilik Eğitim Merkezi'nin kütüphanesine de Güneş Taner'in adını verdiler. Onlara hayırlı uğurlu olsun. Emlakbank'ın ruhuna Fatiha... 
     Şimdi, diyeceksiniz ki bu üçgen yani G. Kaptanoğlu - Ş. Kalkavan - C. Kaptanoğlu dayanışması sadece Emlak Bankası için mi geçerli Olur mu efendim, olur mu .. Onların öyküleri anlatmakla, batırdıkları saymakla bitmez. 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
