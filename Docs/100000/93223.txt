<DOC>
<DOCNO> 93223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/siyaset/siy02.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol tamam sıra politikada 
</HEADLINE>
<TEXT>

ABD’nin BM eski Büyükelçisi Richard Holbrooke "Avrupa Birliği’nin Türkiye’ye ihtiyacı var ve önünde sonunda kapılarını Türkiye için ardına kadar açacak" 
     ŞÜKRAN PAKKAN İstanbul 

     Bill Clinton’un sağ kolu olan ABD’nin Birleşmiş Milletler BM eski Büyükelçisi Richard Holbrooke, Koç Üniversitesi’nden Şeref Doktorası’nı almak ve bir haftalık tatil için Türkiye’ye geldi. Holbrooke, Milliyet’in sorularını yanıtladı 
     
Türkiye’nin AB üyeliğindeki yolunu nasıl görüyorsunuz 
     - İşte, Türkiye’nin işte en kritik sorunu budur AB’ye ne zaman üye olacak Bu anlamda, AB’nin kesinlikte bir takvim belirleme zorluğu var. AB’nin Türkiye’ye ihtiyacı var ve önünde sonunda kapılarını Türkiye için ardına kadar açacak. 
     
ABD’ye göre, Avrupa Türkiye’ye adil davranıyor mu 
     - 1995 Lüksemburg zirvesi Türkiye için bir geri adımdır. Gecenin ortasında çıkarılan bir kararla Türkiye’yi uzak tuttular. Ancak daha sonra Clinton’ın şahsen yaptığı girişimlerle hata Kopenhag zirvesinde kısmen kapatıldı. Şimdi, önümüzdeki altı ay çok önemli. 
     
Avrupa’nın neden özellikle Türkiye’ye ihtiyacı olduğunu düşünüyorsunuz 
     - Eğer Türkiye AB’ye kabul edilmezse Atatürk’ten beri var olan hayallerinize ne olacak Hangi yola gideceksiniz Türkiye, coğrafyası nedeniyle çok önemlidir. Avrupa da içinde bir Müslüman ülke için yer olduğunu kabul etmek zorunda. 
     
Türkiye, idam ve Kıbrıs konusunda taviz vermeli mi 
     - İdam için bir şey söylemem yanlış olur. Bu konu, iki tarafın birlikte karar vermesini gerektiyor. Ancak Kıbrıs için hem Türkiye hem Yunanistan taviz vermelidir. Politik irade varsa, çözülemeyecek sorun yoktur. 
     



 SİYASET 












</TEXT>
</DOC>
