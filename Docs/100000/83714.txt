<DOC>
<DOCNO> 83714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun32.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile Rusya nükleer silahları indirme konusunda anlaştı 
</HEADLINE>
<TEXT>

     ABD Başkanı George Bush, nükleer silah indirimi konusunda Rusya ile anlaşmaya vardıklarını söyledi. 
     Chicago'ya hareketinden önce Beyaz Saray bahçesinde açıklama yapan Bush, ''Anlaşma, soğuk savaş kalıntılarını ortadan kaldıracak'' dedi. 
     ''Bu, Amerikan halkı için iyi bir haber. Dünyayı daha barışsever bir hale getirecek'' diyen Bush, Rusya-ABD ilişkilerinde yeni bir dönem başladığını ve bunun çok önemli olduğunu vurguladı. 
     Bush, anlaşmayı, 24 Mayıs'ta Moskova'da, Rusya Devlet Başkanı Vladimir Putin ile biraraya geldiği sırada imzalayacaklarını ifade etti. 
     ABD Dışişleri Bakan Yardımcısı John Bolton ile Rusya Dışişleri Bakan Yardımcısı Georgy Memedov, anlaşmanın imzalanmasına yönelik nihai görüşmeler için Moskova'da biraraya gelmişlerdi. 
     Söz konusu anlaşmayla taraflar, 6000 ila 7000 olan nükleer silah sayısını, 1700 ila 2220 seviyesine indirmeyi hedefliyor. 
     Anlaşmanın geçerlilik kazanması için, ABD senatosu tarafından da onaylanması gerekiyor. 
     





</TEXT>
</DOC>
