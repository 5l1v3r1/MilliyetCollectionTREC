<DOC>
<DOCNO> 60705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun02.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da kuşatılan Molla Ömer kaçmayı başardı 
</HEADLINE>
<TEXT>

     Afganistan'daki Taliban hareketinin lideri Molla Ömer'in güneydeki Helmand eyaletinden kaçtığı bildirildi. 
     Afgan istihbarat yetkilisi Nusretullah Nusret, AFP muhabirine, ''Taliban yanlısı komutanlarla görüşmek için yolladığımız ekip, Molla Ömer'in Bagran köyü ve Helmand eyaletinden kaçtığını bildirdi'' dedi. 
     Helmand'ın başkenti Leşkergeh'de Molla Ömer'in akibeti ve silahların toplanması konusunda salıdan bu yana Taliban yanlısı komutanlarla yerel kabile şefleri arasında görüşmeler yapıldığını anımsatan istihbarat yetkilisi, ''Bagran'da kuşatılan Taliban milislerinin çoğu silahlarını bırakıp teslim oldu, ancak Molla Ömer Bagran'dan bilinmeyen bir yere kaçtı'' diye konuştu. 
     Nusret, ''Ömer yurt dışına kaçamaz. Eninde sonunda yakayı ele verecek'' dedi. 
     Geçici yönetimin Dışişleri Bakanı Abdullah Abdullah, Molla Ömer'in Bagran'da kuşatma altında olduğunu bildirmişti. 
     






</TEXT>
</DOC>
