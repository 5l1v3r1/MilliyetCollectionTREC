<DOC>
<DOCNO> 65767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/ekonomi/aeko.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşimiz din değil para 
</HEADLINE>
<TEXT>

Özel finans kurumlarının kamuoyunda yanlış tanındığını bildiren Family Finans Kurumu Genel Müdürü Can Akın Çağlar, İnsanlar dini kuruluş olduğumuzu düşünüyor’ dedi 
     FİNANS SOHBETLERİ KADİFE ŞAHİN 

     Özel Finans Kurumları Birliği Başkanı ve Family Finans Kurumu Genel Müdürü Can Akın Çağlar, k r payı esasıyla çalışan ÖFK’ların yetersiz tanıtım nedeniyle kamuoyunda yanlış tanındıklarını söyledi. "Toplum bizi dini kuruluşlar olarak görüyor" diyen Çağlar, "Oysa biz Hazine bonosu işlemleri dışında bankaların verdiği bütün hizmetleri veren, bankacılığın alternatifi değil, tamamlayıcısı olan kurumlarız" dedi. 
     Mali sektördeki piyasa paylarının yüzde 3 olduğunu belirten Çağlar, bankacılığın yaşadığı krizler ve İhlas Finans Kurumu’nun sistem dışı kalmasının özel finans kurumlarını olumsuz etkilediğini bildirdi. Çağlar, "Mali bünyede herhangi bir sorun olmamasına karşın İhlas’ın sistem dışı kalmasından sonra vatandaşlarda oluşan karamsar hava bizleri de ciddi şekilde etkiledi" dedi. Çağlar, "Bu dönemde mevduatlarımızın ortalama yüzde 51’ini geri ödedik. Bu da bir anlamda özel finans kurumlarının kendilerini ispat etmelerinin bir delilidir" diye konuştu. Çağlar, İhlas Finans’ın batışıyla piyasadan 750 milyon dolar çıktığını, bugün bu paranın 350 milyon dolarının sisteme geri döndüğünü kaydetti. 
     
Bankalara sermaye desteği verilmesini nasıl değerlendiriyorsunuz 
     Operasyon biraz zorunluluk ve olmazsa olmaz şartlar nedeniyle yapılıyor. Bankacılık çok ciddi üç darbe yedi. Bu krizler süresince hem reel sektörün hem de bankaların özkaynakları eridi. Bankalar Kanunu’na göre bir firmaya özkaynaklarınızın yüzde 25’inden, bir gruba ise yüzde 65’ten fazlasını kredi veremezsiniz. Krizler nedeniyle özkaynakları eriyen bankaların kredi verebilmesi için özkaynaklarının güçlendirilmesi lazım. Aksi takdirde şu aşamada bazı bankalar kredi veremiyor. Verirlerse kanuna aykırı hareket etmiş oluyorlar. 
     
Kaynak reel sektöre direkt olarak verilemez mi 
     Kaynağı direkt olarak reel sektöre aktarmak çok zor çünkü bir mekanizma ile dağıtmak zorundasınız. Dağıtımı ve kredilerin geri dönüşümünün sorumluluğunu devlet olarak sağlamanız mümkün değil. 
     
ÖFK’ların yasalardan kaynaklanan sorunları var mı 
     1999’daki kanun değişikliğinde ÖFK’lar da Bankalar Kanunu kapsamına alındılar. Bugün bankalar hangi şartlara tabiyse biz de bu şartlara bağlı çalışıyoruz. Ancak iki konuda eksikliğimiz vardı. Birincisi Tasarruf Mevduatı Sigorta Fonu’na tabi değildik. İkincisi Bankalar Birliği’ne üye olamıyorduk. Haziran ayında Bankalar Kanunu’nda yapılan değişiklikte bu iki eksiklik giderildi. Özel Finans Kurumları Birliği kurulmasına izin verildi. Bu bize mesleki bir örgüt şeklinde hareket etme imk nı verdi. Ayrıca Güvence Fonu adı altında bir fonun kurulmasına olanak yaratıldı. 
     
     Sabri Bey, Düzgün olun yeter’ diyor 
     Family Finans’ın 1997 yılına kadar Faisal Finans adı altında Prens Faisal’a ait olduğunu belirten Çağlar, şirketin daha sonra Kombasan’a geçtiğini söyledi. Çağlar, 2,5 yıl Kombasan’da kalan şirketin satışının tekrar gündeme gelmesi üzerine ilk kurucularından olan Ülker Grubu’nun sahibi Sabri Ülker tarafından satın alındığını kaydetti. 
     Şirketin yüzde 97’sinin Sabri Ülker’e ait olduğunu bildiren Çağlar, şöyle devam etti "Sabri Bey, 82 yaşında olmasına rağmen yönetim kurulu toplantılarımıza geliyor. Bu bize inanılmaz bir güç veriyor. Özel bir beklentisi yok. Bizden istediği tek şey yaptığımız işi düzgün ve kaliteli yapmamız. Başarı bundan sonra kendiliğinden gelir’ diyor." 
     
     KOBİ’lere finansman sağlamak istiyoruz 
     Family Finans’ın Ülker Grubu’nun finansal hizmetlerinin sağlanması ve sürdürülmesi amacıyla satın alınmadığını belirten Çağlar, "Hedefimiz Ülker Grubu değil. Zaten bizim büyüklüğümüz ve iş hacmimiz onların işlemlerini karşılayacak boyutta değil. Biz daha çok orta ve küçük ölçekli firmalara finansman sağlamak ve onlarla beraber büyümeyi amaçlıyoruz" dedi. 
     Yeni 10 şube açma hazırlığı içinde olduklarını kaydeden Çağlar, daha sonra ihtiyaç duyulması halinde ilave 10 şube daha açmayı planladıklarını bildirdi. Çağlar, beş yılda 50 şubeye ulaşacaklarını söyledi. 
     



 EKONOMİ 











</TEXT>
</DOC>
