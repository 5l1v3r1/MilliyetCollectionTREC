<DOC>
<DOCNO> 85578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/magazin/yazdud.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecidiyeköy’deki yalancı cennet 
</HEADLINE>
<TEXT>

Yeşilköy’de Yelken Balık farkı, Mert Milli Takım için çalışıyor, Plaza’da Recep Aktuğ, People’da özel davet, Mehmet-Metin ayrıcalığı, Bir’den bir’e, Kikka’da müthiş parti, Çubuklu Hayal Kahvesi’nde yenilikler... 
     Efendim, hafta arası çok yakın dostlarım olan sevgili Derya-Zafer Babacan ve güzel kızları Sinem, Didem ile Yeşilköy’deki Yelken Balık’a gittik. Benim için çok özel bir insan olan, büyük saygı duyduğum Mehmet Ağar Ağabey’in zarif eşi Emel Ağar ve yakışıklı oğlu Tolga ile teyzesi Meral de vardı. Yelken açılalı bir ay olmuş. Mekanın önemi Tolga için büyük. Sahipleri, Tolga’nın çocukluk arkadaşları olan Bülent Ilgaz ve Emre Karabacak. İkisi de Tolga gibi Amerika’da okumuşlar. Tolga’nın eli onların üzerinde, gücü ve beyni de yanlarında. Çocuklar genç, yurtdışında eğitim aldıklarından şık, keyifli, sıcak bir yer yapmışlar. Geniş bir otoparkı var, park sorunu yaşamıyorsunuz. Girer girmez de tanıdık yüzlerle karşılaşıyorsunuz. Çok az balıkçıda olan kalite orada hemen hissediliyor. Baktım, değişik masalarda Faruk Bal, Fuat Miras, yine sevdiğim bir ağabeyim olan Marmaris Grand Yazıcı’nın sahibi ve Muğla Bağımsız Milletvekili İbrahim Yazıcı, işadamı Ahmet Zorlu, Bünyamin Altındağ, Kenan ve Ozan Doğulu kardeşler, Piar Gallup’un sahibi ve eski milletvekili Bülent Tanla, Türkiye İhracatçılar Meclisi Başkanı Oğuz Satıcı oturuyorlardı. Personel çok deneyimli. Aşçıbaşı Tosun Kal işin ustası. Metrdotel Şerif Ateş’i yıllardır tanırım. O gece bizim masaya garson Yaşar Aslan ve komi Ersin Kutluhan baktı. Mezeden çok balık ağırlıklı bir mönü istedik ama Tolga her çeşitten tatmamızı önerdi. Kalamar dolması, ızgarası, deniz mahsulleri güveç, deniz mahsullerinden paella, hamsili pilav, balık krep ve börek, Yelken’e özel balık köfte, zeytinyağlı ve yoğurtlu deniz börülcesi, Yelken soslu ıstakoz börek, uskumru, levrek sarma ve dolmalar, karidesli Yelken salata... Yani acayip değişik bir mönü var. Lakerdayı özel yapıyorlar. Ben karidesli enginar ve buranın özel yemeği olan soya soslu tuzda balığa bayıldım. Kalkan ızgara da bu kadar lezzetli olabilir. Çok keyifli bir yemekti. 
     10 yıldır yemeğin sonunda meyve yemem ya, finali tatlıyla yaptık. İzmir’e özel kalburabastı, ekmek kadayıfı, şekerpare, içinde nar ve çilek ezmesi bulunan muzlu Yelken krep ile ilk kez burada tattığım tahin-pekmezli profiterole bayıldım. 
     Üst katta 50 kişilik VIP bölüm yapmışlar. Çok özel toplantılar, yemekler, davetler için. Zaten haftanın dört günü rezervasyonlu. Havaalanına yakın olduğu için pek çok işadamının tercihi VIP bölüm. Geçen gece Gaziantep Belediye Başkanı Celal Doğan burada bir davet vermiş. Yelken’in müdavimleri arasında Nail Keçili ve ailesi, Ali, Adnan ve Metin Şen, Seba İnşaatlar’ın ortakları Engin-Nedim Keçeli kardeşler ve eşleri, Yalım Erez, işadamı Numan Ceyhan, Tuncer-Önder Öztarhan kardeşler ve Fenerbahçe’nin Başkanı, işadamı Aziz Yıldırım var. Yelken’de önümüzdeki günlerde yenilikler olacak. Yeşilköy, Florya, Yeşilyurt’ta oturanlar için hesaplı, ideal bir balık restoranı Yelken. Kişi başı seçtiğiniz mönüye göre 20-35 milyona çıkabilirsiniz. Telefon numarası 0212 573 02 12. 
     
Plaza Sky’da müzikli geceler, Kikka Hammam’da      Hilton İstanbul Veranda Bar Grill’e genelde iş adamı olan, ağır’ ağabeylerimle gidiyorum. Onlar sessiz, sakin yerlerde yemek yiyip sohbet etmeyi tercih ediyorlar. Bana ağır gelen fiyatlar onların kesesine uygun. Türk ve Akdeniz mutfağının ağır bastığı Hilton Veranda Bar dün sezonu açtı. Aslında biraz serin oluyor ama keyifli içmek başka türlü güzel. 
     O gece değişik bir lezzete tanık oldum. Bulgur pilavı ile levrek, ıspanaklı, etli, pastırmalı pide çeşitleri, marine edilmiş kuzu pirzola, finalde de ağaç çileği şerbetiyle sunulan sütlaç. Pazar hariç her gün 18.30-21.30 arası canlı müzik var. Parası olanlar için keyifli ve lezzetli bir yer. Telefon numarası 0212 315 60 00. Sevgili Mustafa Çağlar ve televizyon dünyasının harika çocuğu Can Tanrıyar ile Mustafa’nın sahibi olduğu Plaza Oteli’nin muhteşem manzaralı barına eskiden sık gider, çok da eğlenirdik. Bazen fasıl, bazen Latin grupları izlerdik. Şimdilerde burada benim çok eski bir arkadaşım, başarılı müzisyen Recep Aktuğ çalışmaya başladı. Dinleyen herkes Recep’e bayılıyor. Yani son günlerde Plaza Otel Sky Bar pek popüler. Recep saat 22.00’de sahne alıyor, 02.00’e kadar coşturuyor. Repertuvarında yok, yok. Recep bir zamanlar Kısa Dalga Vokal Grubu’nu kurmuş ve pek çok ünlüye vokal yapmıştı. Sezen Aksu’dan Kayahan’a, Tanju Okan’dan Türk Sanat Müziği’ne kadar her telden müzik dinleyip kaliteli bir eğlence için Plaza Otel Sky Bar tercihiniz olsun. Telefon numarası 0212 274 13 13. Hafta sonu sevgili Murat Güney’in işletmesini yaptığı, manken Tuğba Özay’ın da halkla ilişkilerini yürüttüğü Bebek’teki Kikka Restaurant ve Bar’a sırdaşım İsmail Akkaya ile gittik. Detaylı bilgiyi yakında vereceğim kısmetse. Kikka, bu yaz Hammam’da olacak. 23 Mayıs Perşembe gecesi Night Crema Parti var. Murat Güney bu parti için 500 davetiye dağıttıklarını, sanat, sosyete, podyum ve medya dünyasından pek çok ünlünün katılacağını söyledi. Bilginize. 
     
Mehmet-Metin Bahçecik, Çubuklu Hayal, kim tutar Mert’i      Son bir aydır, 20 yıllık kuaförüm Mehmet-Metin Bahçecik’e gidiyorum. Eski arkadaşlarla orada sohbet etme olanağı buluyorum. Geçen gün sevgili Perihan Savaş, sosyetenin güzel kadınlarından Filiz Varta, Mustafa Hocam Denizli ’ın eski eşi olan hemşerim Julyet, kızı Selin Denizli, Deniz Akkaya, eski manken Nil Balkır ve Derya Tuna ile karşılaştım. Hem ziyaret, hem ticaret oluyor valla. Metin ve Mehmet’in ellerine sağlık. Yaptıkları röfle ve kesim sayesinde imajımı acayip yenilediler, beni en az 10 yaş gençleştirdiler. Tabii fön çeken Kadir’i de yabana atmamak lazım, sanatkar çocuk. Yanımda oturan iki hanım, saçları yıkanırken Çapamarka’dan söz ediyorlardı. Yemeklerinden, servisinden ve başarılı DJ’i Mert’den konuştular. E, İzzet Çapa’nın yeri malum. Göğsüm kabardı. Bu arada Mert’e, Milli Takımlar Menajeri Can Çobanoğlu’ndan bir teklif gelmiş. Milli Takım, Mert’in yaptığı özel CD’ler ile seyahat edecek ve motive olacak. Helal olsun Mert Aynı CD’lerle ben de motive olmak isterim. Efendim, Radikal Gazetesi bende tiryakilik yaptı. Hafta arası tüm gazeteler elimize zaten geçiyor da pazar günleri parayla alıyorum. Radikal’in başarılı Yazı İşleri Müdürü Yeşim Denizel Bedük’ün güzel sekreteri Burcu’nun bir bebeği oldu. Adı Sude. Burcu onu dün gazeteye getirdi. Çocuk, hele de bebeklere bayılırım. Sude’yi kucağımdan düşürmedim, sevgili Rifat Ababay çok yakıştığını söyledi. Aman canım, bu yaştan sonra nerdeee. Neyse, Sude’ye "Aramıza hoş geldin" diyorum. 
     Her yaz sezonunda bir kez de olsa Çubuklu Hayal Kahvesi’ne giderim. Aslında daha sık gitmek istiyorum ama hem uzak hem de benim gibi gecede 8-10 mekan gezme zorunluluğu olan bir kişi için zor. Bu yaz Çubuklu’nun restoran mönüsünde New Orleans-Cajun, California ve birkaç Meksika lezzeti eklendi, bilginize. Mutfak supervizörlüğünü Lübnan asıllı bir Amerikalı olan Samir Tahan yapıyor. Bence Hayal Kahveleri artık marka oldu. Bu yıl yalnızca mutfakta değil dekorasyonda da pek çok değişiklik var. Restoran dekorasyonu, kulüp tarzına yakın. Lounge bar olarak düzenlenen girişteki bar denize kadar uzanıyor. Müzik programları ise Amsterdam ve Londra’dan gelecek DJ’lerle zenginleştirilmiş. Çarşamba geceleri Hayal Kahvesi’nde rock ve alternatif müzik geceleri olacak. Bu yılın asıl sürprizi, sabah partileri. Hayal gecesi bittikten sonra Recycle Beach başlayacak. Cumartesi ve pazar sabahları ise sabah kahvaltısı chill-out zamanları ile karışacak, yani eğlence tavana vuracak. Bu yıl ayrıca Hayal Kahveleri 10. yılını kutluyor, şimdiden emeği geçen herkese nice yıllar diliyorum. Telefon numarası 0216 413 68 80. 
     
People’da özel parti, Polocular çok oluyor      Sevgili Sabi Totah, kışın en in’ restaurant ve barı olan People’ın ortağı. Sabi hayatı dolu dolu yaşamasını seviyor. Bazen onu kıskanıyorum valla. Sabi, Las Vegas’dan döndükten sonra 10 aydır birlikte olduğu dünya güzeli sevgilisi Sevcan Ergüder ile tartışmıştı. Zira Sabi, iş nedeniyle gittiği Las Vegas’a Sevcan’ı götürmemişti. E Sabi kurnaz, hemen People’da Sevcan’a 10. ay partisi düzenledi. Tesadüf eseri, aynı gün Las Vegas’ın ünlü otellerinden Paris’in casino müdürü Ceyar ve 40 kişilik bir Yahudi grubu, ünlü işadamı Mahir Kaan’ın davetlisiydi. Aynı gün Beşiktaş Koleji ve Opera Pastaneleri’nin ortağı Varol Kaynar’ın da doğum günüydü. Kısacası People o gece bu özel konuklar için kapatıldı. Konuklara deniz mahsulleri risotto, karışık, mantarlı, üç peynirli pizza, ızgara levrek, tatlı olarak da panna cotta’dan oluşan bir mönü sunuldu. Davetliler arasında sevgili Stelyo Pipis de vardı. Stelyo, Mehmet Ali Erbil’in rahatsızlığı nedeniyle hastanede yatıp kalkar hale geldiği için o gece stres attı. Bu arada İzmir seyahatim nedeniyle hastaneye gidemediğim için buradan tekrar tekrar Mehmet Ali’ye "Geçmiş olsun" diyorum. Varol’un bir süre önce birlikte olduğu, atv ekranlarının en sevilen programlarından olan Elifname’nin güzel ve başarılı sunucusu Elif Güvendik de bir dost olarak oradaydı. Ayşe Hatun Önal, Serap Poyraz davetin renkli konuklarıydı. Hele Serap’ın masa üstündeki dansı görülmeye değerdi. Fasıl ile başlayan gece, oryantal Şıvga’nın müthiş dansı ile son buldu. Ayşe menajerlik işlerini Stelyo’ya vermiş. Aralarında şimdilik aşk değil, iş var. Şarkıcılık konusunda iddialı. Başarır da. Sesi yumuşak, görüntüsü hoş. E bir de Ozan Doğulu’ya teslim etti kendini. Hayırlısı. Efendim, yarın kısmetse Mecidiyeköy’de müthiş bir yer açılıyor. Ben, üstünüze afiyet, eğlence sektöründe otoriteyim ya, herkesten önce bana bu muhteşem yeri gezdirdiler. Levent ve Maslak Polo’nun, Maslak’daki Darüşşafaka Spor Tesisleri’nin ortakları sevgili Necdet Göral ve Celal Altınel’e ait. Tabir-i caiz ise yalancı bir cennet. Her adım atışınızda bir sürprizle karşılaşıyorsunuz. Bir bahçe yapmışlar kaygan taşlardan mağaralar, şelaleler, büyük minderlerden oluşmuş oturma yerleri, kanapeler, harika bir şömine... İçerde de her keseye uygun dört ayrı restoran var. Bu eğlence kompleksi yaz, kış açık. Sanırım favori bir mekan olacak. Girişte bildiğimiz North Shield’in kocaman bir yeri var. Sağ tarafa Cafe Violetta diye şık bir pub, cafe, restaurant yapmışlar. Öyle görünüyor ki daha çok gençler keyif alacak. Bir de İtalyan restoranı var, adı La Pergola. İtalyan restoranının aşçıları deneyimli isimler İlyas ve Bayram Usta. Şefler ise onlardan daha deneyimli Cihangir’deki Susam, Çapa Çapa müesseseleri, Park Orman, Efendy Theater, Chinawhite’dan tanıdığınız Nurettin, Turan ve Faruk. Danışman, Carlo adlı bir İtalyan. Bahçede iki bar ve 60 kişilik bir sushi bar var. Yarın isim annesi olduğum Süslü Celal Altınel ’in doğum günü. Açılış da bu özel günde yapılacak. Telefon numarası 0212 274 74 99. Son günlerde keyifli bir CD dinliyorum. Kendisiyle resmi tanışıklığımız yok ama Power FM’deki programını da zevkle takip ediyorum Rana Pirinçcioğlu’nun. Programda insanlara ilettiği o kadar güzel mesajlar var ki yaşamın rengi, tuzu, biberiyle ilgili. Rana Pirinçcioğlu şimdi de sesine hayran olduğum Zara’nın da vokal yaptığı bir CD’ye imzasını atmış. Besteler Anjelika Akbar’dan, piyano ve düzenlemeler ise Akbar ile Aykut Şahlanan’a ait. CD’nin adı Bir’den Bire’. Dinleyenlere müthiş güzel duygular tattırıyor, büyük keyif veriyor. Kaçırmayın. Evet, bugünlük de bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 














</TEXT>
</DOC>
