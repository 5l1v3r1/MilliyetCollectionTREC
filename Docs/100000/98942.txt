<DOC>
<DOCNO> 98942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur01.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik kasayı çalan hırsızlar, işyerini de ateşe verdi... 
</HEADLINE>
<TEXT>

     Buca İlçesi'nde çelik para kasasını çalan hırsızlar, daha sonra işyerini kundakladılar. Aynı ilçede bilgisayar çalan 3 hırsız da suçüstü yakalandı. 
     Şirinyer Aydın Hatboyu ''Gürhanlar Demir Ticaret'' yazıhanesinde önce dumanlar yükseldi, daha sonra da patlamalar işitildi. 
     Olay yerine gelen itfaiye ekipleri, yangına müdahale ederek büyümeden söndürdüler. Yazıhanenin önünde park halinde duran 35 HP 1 plakalı otomobilin arka koltuğunda çelik para kasası, bagajında ise televizyon bulundu. 
     İtfaiye ekipleri, yaptıkları incelemede yangının, işyerinin yazıhanesine kolonya dökülerek çıkartıldığını belirlediler. Güvenlik güçleri çevrede yaptıkları aramalarda durumu şüpheli 2 kişiyi yakaladı. Görgü tanıklarıyla yüzleştirilen kişilerin, hırsızlık yapan ve yangını çıkartanlar olduğu ortaya çıktı. Burhan Başar 33 , Halil Aydın 21 isimli hırsızlar gözaltına alındılar. 
     Yangının çıktığı işyerinin önünde park halinde duran ve çelik kasa ile televizyon bulunan 35 HP 1 plakalı özel otomobilin, şirkette çalışan Aysun Çelebi'ye ait olduğu anlaşıldı. Olayı öğrenen işyeri sahibi Zeki Gürhan, çelik kasada silah ve değerli evrak bulunduğunu, ancak para olmadığını söyledi. 
     





</TEXT>
</DOC>
