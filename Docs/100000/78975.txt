<DOC>
<DOCNO> 78975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/ekonomi/eko05.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Migros’ta 
</HEADLINE>
<TEXT>

Schumacher’in Benetton aracı da dahil, Formula 1 yarışlarının şampiyonu 10 araç, Migros’un Beylikdüzü ve Antalya alışveriş merkezlerinde sergilenecek 
     EVRİM ERGİN 

     Migros Beylikdüzü Alışveriş Merkezi Formula 1 yarış pistine dönüşüyor. Şampiyonlar tarafından kullanılmış 10 Formula 1 yarış aracı, 30 Nisan’da Türkiye’ye geliyor. Koç ECE ortaklığının işlettiği Beylikdüzü Migros’ta 10 Mayıs - 19 Mayıs tarihleri arasında sergilenecek olan araçlar arasında, Michael Schumacher’in Benetton’u gibi yarış sporlarının efsane isimlerinin kullandığı araçlar bulunuyor. Bu araçlar Interrace firması tarafından Avrupa’nın dört bir yanına yarışlara götürülüyor. 
     Sergi sırasında kurulacak olan dev Carrera yarış pistinde, aynı zamanda ziyaretçilerin yarışması da sağlanacak. 
     
     Schumacher geliyor 
     Bu arada, Formula 1 yarışlarının ünlü pilotu Schumacher, rol aldığı yeni Palio’nun reklam filminin prömiyeri için özel uçağıyla pazartesi günü Türkiye’ye geliyor. Fiat Palio’nun üretim bandını gezecek olan Schumacher’e kırmızı bir Fiat Palio Sporting armağan edilecek. Schumacher törenin ardından yeni Palio ile fabrikanın test pistinde deneme sürüşü yapacak. 
     



 EKONOMİ 


















</TEXT>
</DOC>
