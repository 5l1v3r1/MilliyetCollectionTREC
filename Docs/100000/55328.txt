<DOC>
<DOCNO> 55328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko07.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Ek kaynak, yapısal reformlar temeline dayalı olacak" 
</HEADLINE>
<TEXT>

     Devlet Bakanı Kemal Derviş, IMF'den 10 milyar dolar ek kaynak temininin, güçlü mali politikalar ve yapısal reformların sürdürülmesi temeline dayalı olacağını bildirdi. 
     Devlet Bakanı Derviş'in makamından yapılan yazılı açıklamada, yapısal reformların 3 temel ögesinin, kamu yönetiminin iyileştirilmesi ve bu çerçevede kamu kaynaklarının daha etkin ve verimli kullanılması, mali sektör reformunun tamamlanması ve özel kesimin üretim ve yatırım süreci içinde daha etkin faaliyet göstereceği uygun ortamın yaratılması, olacağı belirtildi. 
     Açıklamada, bu kapsamda hem 2001 yılı sonuçlarını değerlendirmek, hem de 2002 yılından itibaren uygulanmaya konulması öngörülen orta vadeli güçlendirilmiş bir programın ana hatlarının şekillendirilmesi yönünde temaslarda bulunmak üzere, IMF Türkiye Masası Şefi Juha Kahkonen başkanlığındaki geniş bir heyetin bugün Ankara'da resmi temaslarına başlayacağı bildirildi. 
     






</TEXT>
</DOC>
