<DOC>
<DOCNO> 91025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo21.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Metsu "Türkiye'de aleyhimize yapılan haberler bizi kamçıladı" 
</HEADLINE>
<TEXT>

     17. Dünya Kupası çeyrek finalinde A Milli Takım'ın rakibi olan Senegal Milli Takımı'nda, Fransız teknik direktör Bruno Metsu, Türkiye'nin kendine çok güvendiğini ve daha şimdiden çeyrek final yerine Brezilya veya İngiltere ile yapacakları yarı final maçını düşündüğünü bildirdi. 
     Bruno Metsu, Senegal'in de çok iyi bir takım olduğunu vurgulayarak, ''Türkler gerçekten kendilerinden eminler. Bizle oynayacakları çeyrek final maçını düşünmüyorlar bile. Onlar daha şimdiden Brezilya veya İngiltere ile yapacakları yarı final maçını düşünüyorlar, ancak biz de iyi bir takımız ve buraya kadar tesadüfen gelmedik, bulunduğumuz bu yeri hakediyoruz'' dedi. 
     Bruno Metsu, ''Türkiye'de aleyhimize yapılan haberler, yarı finalist olmamız için futbolcularımı adeta derin uykudan kaldırdı'' diye konuştu. 
     Metsu, ''Türklerin, İngiltere-Brezilya maçını konuşmalarının hata olduğunu kanıtlamalıyız. Türk medyası, takımlarının yarı finale yükseldiğini düşünüyor. Herkes bizi küçük bir ülke olarak görüyor. Dünya Kupası'na ortak olduğumuzu bir türlü anlatamadık. Ancak biz, bütün tahminlerin yanlış olduğunu şimdiye dek kanıtladık'' dedi. 
     





</TEXT>
</DOC>
