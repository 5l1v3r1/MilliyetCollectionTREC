<DOC>
<DOCNO> 82998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın terörizmi kınaması çok olumlu" 
</HEADLINE>
<TEXT>

     ABD Başkanı George Bush, Filistin lideri Yaser Arafat'ın terörizmi kınamasını ve Filistin güçlerine İsrailli sivillere yönelik saldırılara engel olma emri vermesini "inanılmaz olumlu bir işaret" olarak değerlendirerek, Arafat'ın "sözleriyle eylemlerinin birbiriyle uyumlu olmasını" umduğunu söyledi. 
     Bush, Ürdün Kralı Abdullah ile görüşmesi öncesinde yaptığı açıklamada, İsrail Başbakanı Ariel Şaron'dan, önceki günkü intihar saldırısına misillemede bulunurken "barış vizyonunu" unutmamasını istedi ve İsrail'i, saldırıya vereceği karşılığın sonuçlarını düşünmeye çağırdı. 
     Amerikan başkanı, Şaron'a itidal çağrısı yapıp yapmadığı yönündeki soruyu, "İsrail bağımsız bir ülke, ancak nasıl bir misilleme kararı verirse versin, başbakanın Ariel Şaron'un barış vizyonunu aklından çıkarmayacağını umuyorum" şeklinde yanıtladı. 
     





</TEXT>
</DOC>
