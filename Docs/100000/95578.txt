<DOC>
<DOCNO> 95578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko05a.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatında tavan 1 milyar 160 milyona çıktı 
</HEADLINE>
<TEXT>

     Bakanlar Kurulu’nca yeniden belirlenen ve memur maaşlarında esas alınan aylık katsayısı ile taban aylığı katsayısına göre, kıdem tazminatı tavanı da yeniden belirlendi. 
     15 Mayıs - 30 Haziran tarihleri arasında 1 milyar 103 milyon 540 bin lira olan kıdem tazminatı tavanı, 1 Temmuz’dan itibaren 1 milyar 160 milyon 150 bin lira olarak uygulanacak. Kıdem tazminatı tavanındaki artışın yanı sıra, toplu iş sözleşmesi kapsamındaki işçiye 1 Temmuz’dan itibaren bir çocuk için ayda 1 milyon 632 bin 500 lira, iki çocuk için 3 milyon 265 bin lira, aile için ise 22 milyon 855 bin lira yardım yapılacak. 
     
     Önceki tavanlar 
     Kıdem tazminatı tavanı, 15 Aralık 2001 - 31 Aralık 2001 tarihleri arasında 978 milyon 20 bin lira, 1 Ocak 2002 - 14 Mayıs 2002 tarihleri arasında 1 milyar 76 milyon 400 bin lira, 15 Mayıs 2002 - 30 Haziran 2002 tarihleri arasında ise 1 milyar 103 milyon 540 bin lira olarak uygulanmıştı. 1475 sayılı iş yasasına tabi olarak çalışan işçilere, belli şartlarda işten ayrılmaları halinde, her bir yıl için en çok yürürlükteki kıdem tazminatı tavanı kadar ödeme yapılıyor. 
     



 EKONOMİ 





















</TEXT>
</DOC>
