<DOC>
<DOCNO> 50655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/spor/spo03.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’da barış günü 
</HEADLINE>
<TEXT>

     HALİL ÖZER 

     GALATASARAY Başkanı Mehmet Cansun araları bozuk olan yönetici Eren Talu ile Levent Soylu’yu bugünkü yönetim kurulu toplantısında barıştırmaya çalışacak. Soylu, eski yönetici Ali Dürüst ile konuştuğu ve kendisine haber taşıdığı gerekçesiyle Eren Talu tarafından suçlanmıştı. Başkan Cansun bir daha bu konunun gündeme getirilmemesini de isteyecek. 
     İKİ yöneticinin arasında meydana gelen olay yaklaşık bir ay önce gerçekleşmişti. O günlerde yine yönetim tarafından barıştırılan Levent Soylu ile Eren Talu arasındaki soğukluk ise devam ediyordu. Milano’da konunun eski Teknik Direktör Fatih Terim tarafından ortaya atılması üzerine masada tartışma çıkmış ve olay yine patlak vermişti. 
     
Fleurquin sıkıntısı      GALATASARAY’DA Mondragon’dan sonra Fleurquin’in de milli takımına çağrılması Lucescu’yu huzursuz etti. Rumen çalıştırıcı Uruguaylı oyuncuyla görüşerek affını istemesini önerdi. Ancak Uruguay Federasyonu’nun bu izni vermesinin bir hayli zor olduğu belirtildi. Capone ise sakatlıktan yeni kurtulduğu için milli takıma gitmekten kurtuldu. Bu arada Gençlerbirliği Başkanı İlhan Cavcav Tolga konusunda Galatasaray ile anlaştıklarını, Mehmet Cansun’dan haber beklediklerini açıkladı. 
     



 SPOR 

























</TEXT>
</DOC>
