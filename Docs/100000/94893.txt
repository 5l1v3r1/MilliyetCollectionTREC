<DOC>
<DOCNO> 94893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko16.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'nın yılsonu enflasyon beklentisi yarım puan arttı 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında 0.5 puan artarak yüzde 35.7'ye yükseldi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Buna göre, Haziran ayının ikinci yarısında yapılan ankette yüzde 27-55 aralığında seyreden yılsonu TÜFE öngörüsü, Temmuz ayının birinci 
     yarısında yapılan ankette de değişmedi. 
     Daha önce yüzde 35.2 olan yılsonu uygun ortalama enflasyon beklentisi ise yüzde 35.7'e çıktı. 
     Temmuz ayı ilk anketinde TÜFE'ye göre enflasyon beklentisi yüzde 0.1-2.8 aralığında seyrederken, uygun ortalama yüzde 1.4 oldu. 
     Haziran ayının ikinci anket sonuçlarına göre, enflasyon beklentisi yüzde - 0.3-2.6 aralığında seyredeceği, uygun ortalamanın ise yüzde 1.2 olacağı öngörülmüştü. 
     
     TÜFE BEKLENTİSİ 
     Temmuz ayının ilk anket sonuçlarına göre, 2 ay sonrası için öngörülen TÜFE beklenti aralığı ile uygun ortalamada artış görüldü. 
     Buna göre, Haziran ayının ikinci anket sonuçlarında, yüzde 0.4-3.1 aralığında seyreden iki ay sonrasının TÜFE beklentisi, Temmuz ayının ilk anket sonuçlarında yüzde 0.5-5 aralığında belirlenirken, uygun ortalamada yüzde 1.7'den yüzde 3'e yükseldi. 
     Gelecek 12 aylık dönemin TÜFE beklentisi Temmuz ayının ilk anketinde Haziran ayının ikinci anketinde olduğu üzere yüzde 20-48 aralığında gerçekleşirken, uygun ortalama yüzde 32'den yüzde 32.1'e çıktı. 
     
     HAZİNE İHALESİ 
     Anket sonuçlarına göre, Temmuz ayının ilk anketinde Haziran ayının ikincisine oranla, cari ayın bileşik faiz oranı beklentisinde artış yaşandı. 
     Buna göre Haziran ayının ikinci anket sonuçlarına göre, yüzde 54-73.5 aralığında seyretmesi öngörülen cari ayın bileşik faiz 
     beklentisi ikinci ankette yüzde 56-85'e çıkarken, uygun ortalamada yüzde 63.1'den yüzde 69.1'e çıktı. Yıl sonu bileşik faiz beklentisi, Temmuz ayı ilk anket sonuçlarına göre yüzde 29-70 aralığında, uygun ortalamada yüzde 54.7 aralığında gerçekleşti. Bileşik faiz beklentisi, Haziran ayının ikinci anket sonuçlarında, yüzde 40-70 aralığında ve uygun ortalamanın da yüzde 49 olması öngörülmüştü. Yılsonu basit faiz orantısı beklentisi, Temmuz ayının ilk anketinde yüzde 27-55 aralığında gerçekleşirken uygun ortalama yüzde 43.4'e çıktı Haziran ayının ikinci anketine yıl sonu basit faiz oranı yüzde 34-54 aralığında, uygun ortalamanın ise yüzde 40.7 olması öngörülmüştü 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde, cari ay sonu dolar kuru beklenti aralığında Temmuz ayının ilk yarısında Haziran ayının ikinci anket sonuçlarına göre azalış yaşandı. 
     Buna göre Haziran ayının ikinci anket sonuçlarında 1,450.000- 1,850.000 aralığında seyreden bankalararası döviz kuru beklentisinin 
     1,450.000-1,760.000 aralığında gerçekleşeceği öngörüldü. Aynı dönemde 
     1,550.000 lira olan uygun ortalama 1,650.000 liraya çıktı. 
     Ankete katılanlar, yıl sonu dolar kurunun 1,550.000-2,300.000 aralığında seyredeceği ve uygun ortalamanın da 1,844.5 lira olacağı beklentisini dile getirdiler. 
     Haziran ayının ikinci anket sonuçlarına göre, yıl sonu dolar kuru beklentisi 1,500.000-2,500.00 lira aralığında, uygun ortalamanın da 1,800.000 lira olacağı tahmin edilmişti. 
     
     BÜYÜME BEKLENTİSİ 
     Ankete katılanlar ayrıca, yılsonu GSMH'sinin yüzde 1 ile yüzde 5 aralığında, uygun ortalamanın da yüzde 2.5 olacağını öngördüler. 
     Bu oranlar, Haziran ayının ikinci anketinde sırasıyla yüzde 0.9 ile yüzde 5 ve yüzde 2.3 olarak belirlenmişti. 
     Katılımcılar, Haziran ayının ikinci anketinde olduğu gibi, yılsonu cari işlemler dengesinin eksi 3 milyar ile 7 milyar dolar arasında seyredeceğini öngörürken, verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
