<DOC>
<DOCNO> 88990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun23.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalıların yarısı ülkelerindeki durumdan memnun değil 
</HEADLINE>
<TEXT>

     Avrupalıların yüzde 51'i, kendi ülkelerindeki durumun ''kötü'' olduğunu düşünüyor. 
     AFP ve İPSOS tarafından 5 AB üyesinde ortaklaşa yapılan nabız yoklamasına göre, Almanların yüzde 71, İtalyanların yüzde 44, İngilizlerin ise yüzde 40'ı ülkelerinin durumunu iyi bulmuyor. 
     İspanyolların yüzde 39'u, Fransızların yüzde 51'i de ülkelerinin durumunu kötü görüyor. 
     Avrupalıların yüzde 39'u ise ülkelerinin durumunun iyi olduğunu düşünürken, yüzde 10'luk kesim görüş belirtmiyor. 
     Aynı yoklamaya göre, Avrupalıların yüzde 62'si ortak para birimi euroyu destekliyor. Bu oran üç ay önce ise yüzde 71 idi. 
     Yoklama, Avrupalıların yüzde 41'inin ülke ekonomisine güvendiğini gösterdi. 
     Avrupalıların en büyük kaygılarının ise ''güvensizlik ortamı ve suç oranı'' yüzde 51 olduğu da aynı yoklamayla belirlendi. Buna göre, işsizlik yüzde 46 ile ikinci kaygı, terörizm ise yüzde 41'le üçüncü kaygı olarak sıralandı. 
     Yoklama, beş ülkede 17 ile 25 mayıs arasında 18 yaşından büyük yaklaşık 5 bin kişi arasında telefonla yapıldı. 
     





</TEXT>
</DOC>
