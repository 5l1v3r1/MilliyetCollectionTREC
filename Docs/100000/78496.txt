<DOC>
<DOCNO> 78496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sonspo09.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings mağlup... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 8 karşılaşmayla devam edildi. 
     Batı Konferansı'nda play-off mücadelesine katılmaya hak kazanan iki takımın karşılaşmasında, Pasifik Grubu lideri Sacramento Kings, sahasında Ortabatı Grubu ikincisi Dallas Mavericks'e 113-100 yenildi. 
     Hidayet Türkoğlu'nun 25 dakika sahada kalıp, 8 sayı, 3 ribaunt ve 2 asistle oynadığı Kings'te, Chris Webber'in 19 sayı ve 9 ribaunt, 
     Yugoslav Vlade Divac'ın 18 sayı ve 9 ribauntluk performansları yenilgiyi engelleyemedi. 
     Mavericks'te Nick Van Exel, 27 sayı, 5 ribaunt ve 4 asistle galibiyette önemli rol oynarken, Kanadalı oyun kurucu Steve Nash, 21 sayı ve 13 asist, Raef Lafrentz ise 21 sayı ve 13 ribauntla sahadan ayrıldılar. 
     
     Pacers'ın inadı 
     Doğu Konferansı'nda play-off için ilk 8'e kalma mücadelesi veren Indiana Pacers, deplasmanda Washington Wizards'ı 86-80 ile geçerek iddiasını sürdürdü. 
     Pacers'ta Jermaine O'Neal, 26 sayı ve 8 ribaunt, Brad Miller ise 17 sayı ve 11 ribauntla bu önemli galibiyette büyük pay sahibi 
     oldular. 
     Washington Wizards'ta ise Chris Whitney ile Bobby Simmons, 12'şer sayıyla takımlarının en skorer isimleri oldular. 
     
     Blazers uzatmada galip 
     Batı Konferansı'nda play-off'a kalmayı garantileyen Pasifik Grubu'nun iki ekibinin mücadelesinde, uzatmaya giden maçta, Portland Trail Blazers, Los Angeles Lakers'ı 128-120 yenmeyi başardı. 
     Blazers'ta Bonzi Wells, 33 sayı ve 9 ribauntla takımının en skorer ismi olurken, Rasheed Wallece da attığı 25 sayı ve aldığı 13 ribauntla maçı tamamladı. 
     Lakers'ta Shaquille O'Neal'ın 36 sayı ve 11 ribauntluk çabası galibiyeti getirmezken, Kobe Bryant ise sahadan 23 sayı ve 7 ribauntla ayrıldı. 
     Ligde alınan sonuçlar şöyle 
     
     
Orlando Magic-Philadelphia 76'ers 89-95 Washington Wizards-Indiana Pacers 80-86 Milwaukee Bucks-Charlotte Hornets 98-91 Toronto Raptors-New Jersey Nets 101-82 Portland Trail Blazers-Los Angeles Lakers 128-120 Miami Heat-New York Knicks 67-94 Houston Rockets-Memphis Grizzlies 95-98 Sacramento Kings-Dallas Mavericks 100-113 
     





</TEXT>
</DOC>
