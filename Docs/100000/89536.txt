<DOC>
<DOCNO> 89536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/siyaset/asiy.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar, 27 Haziran’da 
</HEADLINE>
<TEXT>

Başbakan Ecevit, 27 Haziran’da detaylı bir sağlık kontrolünden geçecek. Sonuca göre, çalışıp çalışmayacağı belli olacak... 
     SERPİL ÇEVİKCAN Ankara 

     Günlük sağlık kontrolleri birkaç günlük periyoda düşen ve sağlığında belirgin iyileşme gözlenen Başbakan Bülent Ecevit’e ay sonunda detaylı bir konsültasyon yapılacağı ve Başbakanlığa gidiş tarihinin buna göre belirleneceği öğrenildi. 
     Pazar günü Or - An’daki çalışma ofisinin bahçesinde düzenlediği basın toplantısında hem nörolojik, hem de fiziksel olarak iyi bir performans gösteren Ecevit’in, Başkent Hastanesi’nden taburcu olduktan tam bir ay sonra, 27 Haziran günü detaylı bir kontrolden geçeceği belirtildi. 
     Çalışma ofisinde mi, hastanede mi yapılacağı belirtilmeyen konsültasyon sonucunun Ecevit’in Başbakanlığa hangi tarihte gidebileceği yolunda önemli işaretler vereceği öğrenildi. 
     Ecevit’in bir haftadır ofis içinde görece hareketli bir döneme girdiği ve "yatmak istemediğini" söylediği belirtildi. Başbakan’ın zaman zaman doktorların uyarısı üzerine uzanarak dinlenmeyi kabul ettiği, Ecevit’in hemşiresi Satı Moğultay’ın da artık sürekli olarak ofiste kaldığı kaydedildi. Ecevit’in muayene süresini 4 Haziran’dan itibaren zaman içinde 50 dakikadan 20 dakikaya düşüren doktorların artık Ecevit’i iki - üç günde bir kontrol edecekleri bildirildi. Başbakan’ı, doktorların gelmediği günlerde, fizyoterapist ve hemşiresinin 20 dakikalık bir muayeneye tabi tutacağı öğrenildi. 
     
     Artık her gün kontrol yok 
     Muayene süresini 4 Haziran’dan itibaren zaman içinde 50 dakikadan 20 dakikaya düşüren doktorların artık Ecevit’i iki - üç günde bir kontrol edecekleri bildirildi. Başbakan’ı, doktorların gelmediği günlerde, fizyoterapist ve hemşiresinin 20 dakikalık bir muayeneye tabi tutacağı öğrenildi. 
     
Sağlık raporu şifreli      Ecevit’in Başkent Hastanesi’ndeki kayıtlarının "şifreli" olarak tutulduğu belirlendi. 
     Ecevit’in hastaneye ilk gelişinde açılan bilgisayar kaydında tomografi sonuçları, tansiyon tetkikleri, kan tahlilleri ve kemik sintigrafisi gibi bulguların sonuçlarının rapor olarak yer aldığı, daha sonra gerçekleştirilen periyodik kontrollere ilişkin bulguların da günlük olarak kayda geçirildiği bildirildi. 
     Ancak bu kayıtların güvenlik gerekçesiyle şifreli ve kodlu olarak girildiği ifade edildi. Yetkililer, Ecevit’in evinde de olsa hastane bağının sürdüğünü ve "hasta takip dosyasının" bilgisayar kaydıyla sürekli güncellendiğini belirttiler. 
     
Dökülenler dökülsün’      SALİHA ÇOLAK 

     Bir grup DSP’li, Rahşan Ecevit’e parti içi muhalefeti şikayet ederek "Bırakın, dökülenler dökülsün. Biz varız, rahat olun" dedi. Tayyibe Gülek’in de içinde yer aldığı bir grup milletvekili dün Or - An Sitesi’ne gelerek Rahşan Ecevit’le görüştü. Şikayetleri not ettiren Ecevit, Genel Sayman Mecit Şekercioğlu’na "Bunları takip edelim" dedi. Bir milletvekili, "Tek yumruk olmalıyız. Bu sürecte dökülenler olacaktır. Rahşan Hanım lütfen bazılarının dökülmesine izin verin" diye konuşunca, bu sözlere gülümseyen Rahşan Ecevit, "DSP ruhu tuttu. Ben de, Bülent de çok memnunuz" karşılığını verdi. 
     



 SİYASET 















</TEXT>
</DOC>
