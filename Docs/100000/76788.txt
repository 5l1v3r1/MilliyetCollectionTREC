<DOC>
<DOCNO> 76788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun05.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Ortadoğu'daki şiddetten Clinton'ı sorumlu tuttu 
</HEADLINE>
<TEXT>

     ABD Başkanı George Bush, Irak lideri Saddam Hüseyin'in devrilmesi gerektiğini söyledi. 
     Bush, İngiliz ITV televizyonuna yaptığı açıklamada, Saddam'ın devrilmesini sağlayacak bir koalisyon oluşturabileceğinden emin olduğunu belirtti. 
     İngiltere Başbakanı Tony Blair ile Teksas'daki çiftliğinde biraraya gelecek olan Bush, Ortadoğu sorunlarıyla yeterince ilgilenmediği yönündeki eleştirileri de reddetti. 
     Eski ABD Başkanı Bill Clinton döneminde, 2000 yılında Camp David'de yapılan İsrail-Filistin doruğunun daha fazla şiddet olaylarına yol açtığını vurgulayan Bush, ''Hatırladığınız gibi geçmişte zirveler düzenlendi. Kısa süre önceki bir zirvede de hiçbir başarı sağlanamadı ve sonuçta bölgede şiddetli bir intifada başladı'' dedi. 
     Clinton dönemi sırasında eski başkanın basın sekreterliğini yapan Joe Lockhart ise, Bush'un Camp David zirvesine ilişkin sözleriyle ilgili yaptığı açıklamada, '' Bush diğerlerini suçlamanın yerine sorunlarla yüzleşmenin gerektiğini ileride öğrenecek. Ve burada, liderlikten yoksun oluşundan daha göze çarpıcı tek unsur, bilgiden yoksun oluşudur'' şeklinde konuştu. 
     Bu arada Blair, Ortadoğu ve Irak konularında görüşmeler yapmak üzere Bush'un Teksas'daki çiftliğine geldi. 
     






</TEXT>
</DOC>
