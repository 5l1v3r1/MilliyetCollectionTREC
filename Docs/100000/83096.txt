<DOC>
<DOCNO> 83096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sonspo24.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Johnson imza attı, yönetim rahatladı... 
</HEADLINE>
<TEXT>

     İç transfer çalışmalarını sürdüren Fenerbahçe, Samuel Johnson ile 2 yıllık sözleşme yeniledi. 
     Fenerbahçe Burnu'ndaki kulüp binasında avukatı Cumhur Batı'nın sarı-lacivertli yöneticilerle yaptığı görüşmenin ardından kulübe gelen Ganalı futbolcu, kendisini 2 yıl daha Fenerbahçeli yapan mukaveleyi imzaladı. 
     Johnson'un avukatı Batı, Ganalı futbolcunun geçen yılki sözleşmesinde bulunan şartlarla 2 yıllığına yeniden kulübüyle anlaştığını söyledi. 
     Kulüpten ayrılırken bir açıklama yapan Johnson, Fenerbahçe'de kaldığı için çok mutlu olduğunu ifade ederek, ''Fenerbahçe'den ayrılmayı düşünmüyordum. Yeniden anlaştığımız için memnunum. Bu yıl önemli transferlerimizi olacak. Şampiyonlar Ligi ve Türkiye Ligi'nde başarılı olacağımıza inanıyorum'' diye konuştu. 
     
     SERHAT'IN MENAJERİ BEKLENİYOR 
     Fenerbahçe Kulübü Yönetim Kurulu Üyesi Ali Yıldırım, yarın akşam İstanbul'a gelmesi beklenen Serhat'ın menajeri ile de görüşüp, iç transferi sonuçlandıracaklarını söyledi. 
     Bu arada, başkan Aziz Yıldırım ve bazı yöneticiler, Johnson'un transfer görüşmesi öncesinde şirketleşme ile ilgili bir toplantı yaptı. 
     





</TEXT>
</DOC>
