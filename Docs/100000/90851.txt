<DOC>
<DOCNO> 90851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/guncel/gun03.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamların yasak aşkı 
</HEADLINE>
<TEXT>

Ağa Camii imamı eşinin, Karaköy Okçu Musa ve Şişhane Şaban Kaptan Camii imamlarıyla ilişkisi ortaya çıkınca, müftülük karıştı 
     SEMRA KARDEŞOĞLU İstanbul 

     Ağa Camii imamı Adem Turan’ın eşi Dursune Turan’dan boşanmak için iki ay önce Beyoğlu 1. Asliye Hukuk Mahkemesi’nde açtığı davanın altından büyük bir skandal çıktı. Turan’ın boşanmak istemesinin nedeni eşinin kendisini aynı lojmanda oturan iki ayrı imamla aldatmış olması. Yasak aşk yaşayan iki imam açığa alınırken, Diyanet İşleri Başkanlığı müfettişleri olayla ilgili soruşturma başlattı. 
     Topkapı Sarayı Kutsal Emanetleri bölümünde bulunan Ağa Camii’nin imamı Adem Turan 35 ile Dursune Turan 28 1989’da evlendi. Üç çocukları oldu. Turan çifti, Karaköy Okçu Musa Caddesi’nde diğer imamların kaldığı lojmanda oturuyordu. 
     
     Yakalandı, yine aldattı 
     22 Mart günü avukatı Turgut Çakıcı aracılığıyla Beyoğlu Nöbetçi Asliye Hukuk Mahkemesi H kimliği ne boşanma dilekçesi veren imam Adem Turan, eşinin kendisini iki ayrı imamla aldattığını iddia etti. 
     Dilekçede, Dursune Turan’ın birlikte olduğu imamlardan birinin Karaköy Okçu Musa Camii’nin imamı Ali Demir, diğerinin ise Şişhane Şaban Kaptan Camii imamı Ramazan Tembel olduğu belirtildi. Evli ve çocuklu olan her iki imam da Karaköy’deki Turan çiftinin kaldığı lojmanda oturuyordu. 
     Adem Turan’ın vekili Turgut Çakıcı, dilekçesinde şunları söyledi 
     "Davacı, eşinin Ali Demir isimli bir kişiyle birlikte olduğunu öğrenmiş ve onları dostunun arabasında birlikte yakalamıştır. Davalı kadın evlilik birliğini derinden sarsan bu ilişkisini itiraf etmiş fakat bir daha böyle bir davranışta bulunmayacağını belirtmiş ve eşinden kendisini affetmesini talep etmiştir. Müvekkilim çaresizlik içinde ne yapacağını bilememiş ve sarsılan evlilik birliğini toparlamaya çalışmıştır." 
     
İkinci imam ortaya çıkıyor      Boşanma dilekçesinde Adem Turan’ın eşinin 17 Mart günü evde kavga çıkarıp camları kırdığı ve ilaç içtiği savunularak, gelişmeler şöyle anlatıldı 
     "Davalı, kavga sonrası karakola götürülmüş ve orada verdiği ifadesinde Ramazan Tembel adlı bir başka kişiyle olan ilişkisini de açıklamıştır. Enteresan olan ise bu iki kişinin de civar camilerde imam olarak görevli olmalarıdır. Bu gerçek müvekkilimi yıkmıştır. İhanet ilişkileri nedeniyle evlilik birliğinin artık yürümesi imk nsız hale gelmiştir." 
     İmam Adem Turan, çocuklarının velayetinin kendisine verilmesi talebiyle açtığı davada karısının adına yatırdığı bin 300 dolara ihtiyati tedbir konmasını istedi. İlk duruşması mayıs ayında görülen davanın ikinci duruşması eylül ayında yapılacak. 
     
     Müftü İnceleme sürüyor 
     Olayla ilgili olarak İstanbul Müftüsü Necati Tayyar Taş, Ali Demir ve Ramazan Tembel adlı imamların 1,5 ay önce açığa alındığını belirterek, "Duyar duymaz Başkanlığımızı olaydan haberdar ettik. İstanbul’da bulunan müfettişler olayla ilgili derhal inceleme başlattılar. Ne gerekiyorsa yapılacak" dedi. 
     



 GÜNCEL 

















</TEXT>
</DOC>
