<DOC>
<DOCNO> 96459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy02.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Seçim Kurulu, Necmettin Erbakan ve Tayyip Erdoğan için son noktayı koydu 
</HEADLINE>
<TEXT>
Milletvekili olamazlar 
YSK, erken seçime gidilmesi halinde siyasi yasaklı Erdoğan ve Erbakan’ın bağımsız dahi olsa miletvekili seçilemeyeceğini açıkladı 
     ANKARA Milliyet 

     Yüksek Seçim Kurulu YSK Başkanı Tufan Algan, erken seçime gidilmesi halinde AKP Genel Başkanı Recep Tayyip Erdoğan ile eski RP Genel Başkanı Necmettin Erbakan’ın, bağımsız dahi olsa milletvekili seçilmeyeceğini söyledi. 
     Algan, seçimlerin 3 Kasım’a yetişmeyeceğini açıklamak için düzenlediği basın toplantısında, gazetecilerin farklı sorularını da yanıtladı. Algan, Erbakan’ın 3 Kasım’da yapılacak erken seçimlerde milletvekili olup olamayacağına ilişkin bir soru üzerine, Anayasa Mahkemesi’nin RP hakkında verdiği kapatma kararındaki 5 yıllık siyaset yapma yasağını hatırlatarak, "Bu süre dolmadan, bağımsız da olsa milletvekili olamaz" dedi. 
     
     Erdoğan hakkını alıp gelsin 
     Algan, isim verilmeden, 312. maddeden mahkum olmuş bir kişi olarak, Erdoğan’ın milletvekili olup olamayacağının sorulması üzerine de şunları söyledi 
     "Milletvekili Seçimi Kanunu’nun 11. maddesinde kimlerin milletvekili olabilecekleri sıralanmıştır. Bu durumda, 312. maddeden hüküm giyen bir kişi, mahk miyetinin tamamlanmasının üzerinden 3 yıl geçip memnu haklarını kazanmadığı sürece milletvekili olamaz. Eğer cezası ertelenmişse, memnu haklarının iadesi şartı aranmaksızın tecil tarihinden geçerli olmak üzere 5 yıl süreyle milletvekili olamaz." 
     
     Her ikisi de olamıyor 
     Algan’ın açıklamalarına göre Erdoğan memnu haklarının iadesini ancak Ocak 2003’te isteyebilecek. Erbakan’ın 5 yıllık siyaset yasağı da 23 Şubat 2003’te dolacak. Bu durumda her ikisi de, 3 Kasım’da yapılabilecek bir seçime katılamayacak. 
     

</TEXT>
</DOC>
