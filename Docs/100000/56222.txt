<DOC>
<DOCNO> 56222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur09.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı "Galatasaraylı oyuncular psikolojik yardım almalı" 
</HEADLINE>
<TEXT>

     Kültür Bakanı İstemihan Talay, Galatasaraylı futbolcuların son zamanlarda sahalardaki sert hareketlerinin kendisini rahatsız ettiğini belirterek, ''Büyük stres altındalar. Galatasaraylı futbolcuların, psikolojik danışmanlık hizmetlerinden yararlanmaları gerekiyor'' dedi. 
     Çalışma ve Sosyal Güvenlik Bakanı Yaşar Okuyan da Türkiye'nin içinde bulunduğu sorunlar dikkate alındığında, toplumun psikologlara olan ihtiyacının inkar edilemeyeceğini söyledi. 
     Talay ve Okuyan, Türk Psikologlar Derneği tarafından Ankara Üniversitesi Tıp Fakültesi Morfoloji Binası'nda düzenlenen, 1. Ulusal Psikoloji Kurultayı'nın açılışına katıldılar. 
     Bakan Talay, burada yaptığı konuşmada, bilimsel anlamda psikoloji ile lise yıllarında tanıştığını belirterek, psikolojinin genç bir bilim dalı olduğunu söyledi. Psikologların yasal bir çerçeve içine alınması için gereken desteği vereceğini ifade eden Talay, ''Bu konu üzerinde hassasiyetle durulması gerekiyor'' dedi. 
     Psikolojinin, kişiler açısından olduğu kadar toplum açısından da önemine işaret eden Talay, Galatasaraylı futbolcuların son zamanlarda sahalardaki sert hareketleri ve hakemlerle tartışmalarının, kendisini rahatsız ettiğini bildirdi. 
     İstemihan Talay, ''Galatasaraylı futbolcular, büyük stres altındalar. Onların da psikolojik danışmanlık hizmetlerinden yararlanmaları gerekiyor. Psikolojik danışmanlık hizmetlerine hepimizin ihtiyacı var'' diye konuştu. 
     
     'Sorunum devlet çarkında...' 
     konuşmasında, AB'ye girme sürecinde olan Türkiye'de, yeni bir değişim süreci yaşandığını söyledi. Durmuş, bu sürecin, her alanda olduğu gibi psikoloji alanında da kendini gösterdiğini ifade ederek, bayramdan sonra psikologların durumunu belirleyen yasanın hazırlıklarına başlanması ve en kısa zamanda Meclis'e gönderilmesi sözünü verdi. Bürokrasinin yavaş işlediğinden şikayet eden Osman Durmuş, ''Benim psikolojik sorunum, devlet çarkında işlerin hızlı işlememesidir. Onun için ben kavgacı ve asık suratlı oluyorum'' dedi. 
     






</TEXT>
</DOC>
