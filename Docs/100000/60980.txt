<DOC>
<DOCNO> 60980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sondun03.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea Clinton New York'ta ''başları döndürüyor''... 
</HEADLINE>
<TEXT>

     Eski ABD başkanı Bill Clinton'ın 22 yaşına basan kızı Chelsea'nin New York'ta ''başları döndürmeye başladığı'' belirtildi. 
     ''Daily News'' gazetesinin haberine göre, tatil nedeniyle New York'ta bulunan Chelsea Clinton, ''Sushi Samba 7''de arkadaşlarıyla yemek yerken, ''Eugene'' adlı kulüpte düzenlenen bir partide ve ''Suite 16''da dans ederken görüldü. 
     Gazeteye bilgi veren ''Sushi Samba'' lokantasının sahibi Matthew Johnson, ''Chelsea'nin ayakları tam anlamıyla yere basıyor. Çok gerçek görünüşlü. Böyle olacağını tahmin etmezdim'' dedi. 
     Johnson, Chelsea ve arkadaşlarının baharatlı ton balığı, sarı kanat ve limon suyu ve zeytinyağına yatırılmış çiğ balık ısmarladıklarını söyledi. 
     ''Chelsea'nin başları döndürdüğünü'' ifade eden Johnson, açıklamasında, ''lokantadaki herkes Chelsea'yi bir kez olsun görebilmek için adeta kuyruğa girdi. Lokantamıza pek çok ünlü gelir. 
     Örneğin Kevin Spacey bir gece önce buradaydı, fakat hepsinin içinde en fazla ilgi çeken Chelsea oldu'' diye konuştu. 
     İngiltere'deki Oxford Üniversitesi'nde okuyan Chelsea'nin yılsonu tatili nedeniyle New York'ta bulunduğu öğrenildi. 
     






</TEXT>
</DOC>
