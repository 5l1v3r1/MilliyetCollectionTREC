<DOC>
<DOCNO> 84631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur21.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık Mahsuni Şerif Köln'de öldü 
</HEADLINE>
<TEXT>

     Aşık Mahsuni Şerif tedavi gördüğü Köln-porz hastanesinde, bu sabaha karşı vefat etti. 
     Aşık Mahsuni Şerif, 4 gün önce hastanede tedavi altına alınmıştı. Sanatçının, damarlarındaki tıkanıklık nedeniyle tedavi altına alındığı ve bu sabaha karşı 05.00'e doğru öldüğü belirtildi. 
     Evli ve 8 çocuk babası Mahsuni Şerif'in, 400'e yakın plağı, 50'nin üzerinde kaseti ve 9 kitabı var. 
     Sanatçının cenazesinin yarın Türkiye'ye gönderilmesi bekleniyor. 
     
     Pazar günü toprağa verilecek 
     Almanya'nın Köln kentinde bu sabaha karşı ölen Aşık Mahsuni Şerif'in cenazesi, yarın öğleyin THY'dan kiralanan özel uçakla Köln'den Ankara'ya gönderilecek. 
     Kendisini sevenler ve dostları tarafından yapılan düzenlemeyle sabah 09.30'da Köln Porz-Eil'deki bir okulun bahçesinde tören düzenlenecek. 
     "Helallık" istenecek bu törenden sonra Mahsuni'nin cenazesi Köln Havalimanı'ndan THY'na ait 140 kişilik uçakla Ankara'ya gönderilecek. 
     Aşık Manzuni Şerif'in cenazesi pazar günü Ankara'da yapılacak törenden sonra Hacıbektaş'ta toprağa verilecek. 
     





</TEXT>
</DOC>
