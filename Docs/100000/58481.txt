<DOC>
<DOCNO> 58481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo10.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 3 - Samsunspor 1 maç bitti 
</HEADLINE>
<TEXT>

     Birinci Süper Lig'de Malatyaspor, kendi sahasında Samsunspor'a 3-1 yenildi. 
     Birinci Süper Lig'de Malatyaspor ile Samsunspor arasıda yapılan maçın ilk yarısını, Samsunspor 2-1 önde kapadı. 
     Kapalı ve soğuk havaya karşın tribünlerde yaklaşık 10 bin taraftar takımını desteklemek için İnönü Stadı'na geldi. Maçtan önce trafik kazasında yaşamını yitiren Denizlisporlu Doğan Seyfi için 1 dakikalık saygı duruşunda bulunuldu. 
     Maça her iki takım da tutuk başladı. Konuk Samsunspor, kontraataklarla gol aramaya çalıştı. 
     10. dakikada Samsunspor'un kazandığı serbest atışı Ertuğrul 
     kullandı. Barajdan dönen topa Hakkı gelişine vurdu. Kaleci Hakan topa son anda sahip oldu. 11. dakikada gelişen Samsunspor atağında, kazanılan serbest atışı Celil kullandı. Ceza alanı içinde Mehmet Yılmaz, topu kafayla Ertuğrul'un önüne bıraktı. Ertuğrul, düzgün bir vuruşla topu filelere gönderdi 1-0. 15. dakikada Samsunspor'un kazandığı serbest vuruşu Ertuğrul kullandı. Ertuğrul'un doğrudan kaleye gönderdiği topu kaleci Hakan, kornere attı. 29. dakikada Malatyaspor'un ender gelişen atağında, Şakiri'nin ortasında Goran, topla buluştu. Goran'ın pasında Fazlı, uygun durumda dokunamayınca, top auta çıktı. 37. dakikada Mithat'ın ceza alanına gönderdiği topla buluşan Fazlı, kafa vuruşuyla topu filelere gönderdi 1-1. 40. dakikada Samsunspor'un kazandığı serbest atışı Phiri kullandı. Ceza alanında Mehmet Yılmaz'ın kafa vuruşunda, top kalecide kaldı. 45. dakikada 25 metreden topa sert ve düzgün vuran Mehmet'in vuruşunda, top savunmaya çarpınca kaleci kontrpiyede kaldı ve top filelere gitti 2-1. Malatyaspor-Samsunspor maçının ilk yarısı, Samsunspor'un 2-1'lik üstünlüğüyle kapandı. Malatyaspor, maçın ikinci yarısına Goran'ın yerine Evren'i xx ve Mehmet İpek'in yerine de Serkan'ı xx oyuna alarak başladı. 54. dakikada Malatyasporlu Ömer, sarı kart gördü. 55. dakikadaki Malatyaspor atağında, aldığı topla ceza alanına giren ve kaleciyle karşı karşıya kalan Mithat, bir anda düşerek topu kaybetti. 63. dakikadaki Malatyaspor atağında, Şakiri'nin ortasında, yakın mesafeden Mithat'ın kafa vuruşunda, top üst direğe çarparak auta çıktı. 64. dakikadaki Samsunspor atağında, kendi yarı alanından topu alan Ertuğrul, ceza alanına girdi. Bu futbolcunun vuruşunda, top az farkla auta çıktı. 67. dakikadaki Malatyaspor atağında Serkan'ın sağ çaprazdan vuruşunda, kaleci topu kornere gönderdi, kornerden sonuç gelmedi. 71. dakikada Malatyaspor'da, Şakiri'nin yerine Löbe x oyuna dahil oldu. 76. dakikada Samsunsporlu Phiri, sarı kart gördü. Daha sonra Phiri'nin yerine Ben Ofoso x , oyuna dahil oldu. 82. dakikada Samsunspor'un kazandığı serbest atışı Müslüm kullandı. Ceza alanında topla buluşan Ertuğrul'un kafa vuruşunda, top filelere gitti 3-1. 85. dakikada Samsunsporlu Kenan, sarı kart gördü. Samsunspor'da, 89. dakikada Celil'in yerine Vural , Mehmet'in yerine de Adnan oyuna girdi. Maçın uzatma bölümlerinde her iki takımın da çabası gol getirmeyince, Samsunspor maçı 3-1 kazandı. Malatyasporlu taraftarlar, maçtan sonra Samsunspor'u yanlarına çağırarak alkışlarken, kendi futbolcularını yuhaladılar. Malatyasporlu bazı amigoların davullarını kendi futbolcularına fırlattığı görüldü. 
     






</TEXT>
</DOC>
