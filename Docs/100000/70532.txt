<DOC>
<DOCNO> 70532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/pulur.html </URL>
<DATE> 2002/03/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hicivlere sığınarak... 
</HEADLINE>
<TEXT>

     İNSANIN, sıkıldığı, bunaldığı, umutsuzluğa düştüğü dönemler vardır hele sahtekarlar, namussuzlar, soyguncular kol geziyorsa... 
     O zaman ne yaparsınız 
     Biz "heccavlar"a sığınırız, Şair Eşref'in, Neyzen Tevfik, Ümit Yaşar'a... 
     
     HER hicvi, her yergiyi birilerine yakıştırma merakı vardır 
     "Kim bu " 
     Şair Eşref, hicivlerinin çoğunda kimsenin adını vermez, bunu da şöyle açıklar 
     "İsterim her bir deniye kabil - i tatbik olup 
     Kullanılsın her biri bir numarasız gözlük gibi." 
     Yani, her alçağa uygulanabilir cinsten... 
     Aşağıda okuyacaklarınızı öyle yapın, hangi alçağa uygun görürseniz ona yakıştırın... 
     
     MESELA Şair Eşref, padişaha şöyle diyor 
     "Besmele duymuş şeytan gibi korkuyorsun, höt dese bir ecnebi." 
     Bunun yakıştırıldığı, o kadar adam kılığında adam var ki 
     
     YİNE Şair Eşref, bir valinin ölümünden sonra yazmış 
     "Hiç iş görmedi eyyam - ı hayatından habis 
     Millete memlekete öldü de hizmet etti." 
     Bunun için bir valinin ölümünü mü bekleyeceksiniz 
     O kadar layık olanı var ki 
     
     BİR ara "vükela" mezarlarına heykellerinin dikilmesi lafı ortaya atılmış, Eşref'in itirazına bakın 
     "Sağlığında yine bu, böylece bir heykel idi." 
     Şöyle bir etrafınıza bakın, canlı heykelleri görürsünüz 
     
     NEYZEN Tevfik'in beyti, memleketin 50 yıllık siyasi manzarasını özetlemiyor mu 
     "Türkü yine o türkü sazlarda el değişti, 
     Yumruk yine o yumruk, bir varsa el değişti." 
     Neyzen'in 1940'ta yazdıklarını alın, 2002'ye oturtun 
     "Asrın yeni bir umdesi var, hak kapanındır 
     Söz haykıranın, mantık ise şarlatanındır 
     Geçmez ele bir paye kavuk sallamayınca 
     Liyakat görmesi pezevenk puşt olanındır." 
     
     EĞER, Mehmet Kemal yaşasaydı, herhalde bir "öğle rakısı"nda şunu okurdu 
     "Dedenin adı Satılmış 
     Babanın adı Satılmış 
     Seninki Satılmış 
     Ben senin sülaleni bilirim 
     Satılmış oğlu Satılmış." 
     
     YOOO, peşin pazarlık ettik "Kim bu " diye sormak yok 
     Şair Eşref'in dediği gibi yapın, kime uyuyorsa ona uydurun 
     
     







Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
