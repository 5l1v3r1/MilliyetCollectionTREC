<DOC>
<DOCNO> 76830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo08.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Capello ''Roma çalıştırdığım son takım olacak'' 
</HEADLINE>
<TEXT>

     İtalyan teknik direktör Fabio Capello, AS Roma'nın son takımı olacağını söyledi. 
     Corriere Dello Sport'ta yeralan habere göre, perşembe günü AS Roma ile sözleşmesi 2005 yılının haziran ayına kadar uzatılan Capello, 3 yıllık çalıştırıcılık hayatının kafi olacağını belirterek, ''Artık başka bir takımı çalıştırmayacağım'' dedi. 
     Fabio Capello, milli takım çalıştırıcılığı gibi başka bir tip işte çalışmayı da düşünmediğini sözlerine ekledi. 
     Geçen sezon 18 yıl aradan sonra AS Roma'yı şampiyon yapan Capello'nun İngiltere'nin Manchester United takımında Alex Ferguson'un yerine geçeceği söyleniyordu. 
     Fabio Capello yönetimindeki AS Roma, bu yıl da lider Inter Milan'ın 3 puan gerisinde 2. sırada bulunuyor ve şampiyonluk yolunda iddiasını sürdürüyor. 
     AS Roma, ligde yarın son sıradaki Venezia ile mücadele edecek. 
     






</TEXT>
</DOC>
