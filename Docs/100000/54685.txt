<DOC>
<DOCNO> 54685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/tamer.html </URL>
<DATE> 2001/11/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yatırım Ofisi ağzıyla kuş tutsa nafile 
</HEADLINE>
<TEXT>

Yerli sermaye Türkiye’den kaçarken, yabancısı gelmez 
     Türkiye'ye yıllar boyu bir türlü adım atamayan yabancı sermaye, Yatırım Ofisi kuruldu diye gelir mi 
     Biliyorsunuz yabancı sermayenin önündeki bürokratik engelleri ve caydırıcı mekanizmayı ortadan kaldırmak üzere bir dizi mevzuat değişikliğine gidiliyor. 40 küsur imza yerine bundan böyle tek imza yeterli olacak deniyor. Hazırlanmakta olan "Çerçeve Düzenleme" ile şirketin kuruluşundan işletilmesine ve yabancı personel istihdamına kadar her aşamada Avrupa Birliği standartları getiriliyor. Hatta bazı bakımlardan AB standartlarından da ileri gidilerek, yabancı sermaye açısından 90'lı yılların en cazip ülkesi İrlanda modelinin Türkiye'ye uyarlanacağından söz ediliyor. 
     Bunların tümü gerekli, ama yabancı sermayeyi Türkiye'ye çekmek için yeterli değil. Bana sorarsanız, Ankara'dakiler öncelikle yerli sermaye için uygun yatırım ortamını oluşturmaya baksınlar. İşadamlarımız son yıllardaki yatırımlarını Türkiye yerine neden Rusya, Bulgaristan, Romanya, hatta Almanya gibi ülkelerde yapıyor diye kafa yorsunlar. Önce bizim işadamlarının rotasını Türkiye'ye döndürmeye çalışsınlar. Bu arada Türkiye'den son 1 yılda yurtdışında yatırım için çıkan yerli sermayenin, Türkiye'ye aynı dönemde giren yabancı sermaye toplamı kadar olduğunu da hiç hatırdan çıkartmasınlar. 
     Hal böyle olunca da siz Türkiye'deki yatırım olanaklarını yurtdışında tanıtmak için değil 75 milyon dolar, 750 milyon dolar ayırsanız bile sonuç hüsran olur. Bu amaçla kurulan Yatırım Promosyon Ajansı'na bizim vergilerimizden aktarılacak 75 milyon dolarla da birileri bol bol yurtdışı seyahatleri yapıp gönül eğlendirir. 
     Şunu hiç unutmayalım Türkiye'de tüm yatırımcılar için uygun ortam oluşturulmadıkça, yabancı sermaye gelmez. Bugünlerde sudan ucuz hale gelmiş şirketlerimizden bazılarını yok pahasına kapatmaya gelenler ise istisna oluşturacakları için kaideyi bozmaz Zaten o mantıkla Türkiye'ye gelen yabancı şirket için Yatırım Ofisi kurulmuş kurulmamış fark etmez. Ucuza şirket kapatmayı kafasına koyan, prosedür zahmetli diye pes edip caymaz. 
     
Mevduat satışına 901 trilyonluk hazırlık      Bayram değil, seyran değil 
     Hazine neden erken itfa yaparak, vadesi 12 Haziran 2002'de sona erecek özel tertip iç borçlanma senetleri karşılığında Ziraat ve Halk Bankası'na 901 trilyon nakit ödemiş olabilir sizce 
     Hazine'nin kasasında en az 2 - 3 katrilyon nakiti olmalı ki, bir tanesini de trink diye çıkartıp 2 kamu bankasına verebilsin Değil mi efendim 
     Yoksa reel sektöre destek falan mı geliyor da, 2 kamu bankasının kasalarının nakitle doldurulmasına gerek duyuldu 
     Dün gazetemizde yer alan haber üzerine ne olup bittiğini araştırdım ve deneyimli bir bankacı beni aydınlattı. Meğer Hazine, Fon'daki bankaların 3 Aralık'ta yapılacak ihaleyle mevduat satışına hazırlık olsun diye Ziraat ve Halkbank'ın kasalarını dolduruyormuş. 
     Biliyorsunuz IMF'ye sözümüz var. Bu mevduatlar yılbaşına kadar tasfiye olmuş olacak. Pekiyi ya özel bankalar ihaleye ilgi göstermezlerse Alacakları TL mevduatı karşılığında kendilerine verilecek 2 yıllık Hazine kağıtlarının, ya da dolar mevduatı karşılığında 80'i 3 yıl, 20'si 6 ay vadeli Hazine kağıtlarının faizlerini beğenmezlerse ne olacak 
     İşte hazırlık bunun için Demek ki Hazine ihalede faizlerin çok yüksek çekilmesine izin vermeyecek. 2 kamu bankası trink parayla bu mevduatları devralacak. Çoğunluğu 20 gün - 1 ay vadeli olan mevduatlar çözüldüğünde, mevduat sahibi ikna edilirse, kamu bankasının müşterisi olarak yeni yıla girecek. 
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
