<DOC>
<DOCNO> 64528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/spo03.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlar çoğaldı 
</HEADLINE>
<TEXT>

     CİM - BOM’DA sakat sayısı gün geçtikçe artmaya başladı. Rize maçı öncesi yapılan idmanda dizine darbe alan kaleci Mondragon dünkü maça çıkamadı. Teknik Direktör Lucescu, Kolombiyalı file bekçisinin yanı sıra Ergün, Perez ve sol ayak bileğinden sakat olan Sergen’i de riske atmadı. 
     RUMEN hocanın talimatıyla Mondragon’a, Antalyaspor maçı yetiştirilmesi için yoğun bir tedavi programı uygulandığı açıklandı. Ergün’ün, Antalya önünde forma giyebileceği, ancak tedavileri süren Perez ile Sergen’in durumlarının bu hafta içinde belli olacağı bildirildi. 
     
Tempoya alkış      SARI - Kırmızılı ekibin teknik patronu, karşılaşmadan sonra ortaya koydukları güzel futboldan dolayı duyduğu memnuniyeti dile getirdi. Rumen hoca, oyuncularını performansları nedeniyle kutladı ve "Son beş dakikayı, sanki maçın ilk beş dakikası gibi oynadılar. Bu beni çok sevindirdi. Tempo hep bizim elimizdeydi. Galibiyeti de hak ettik" diye konuştu. 
     OYUNCU değişikliklerini sahadakilerin kötü futbolu nedeniyle yapmadığının da altını çizen Lucescu, "Galibiyette herkesin payının olması için sahada 14 kişiyi de görmek istiyorum" ifadesini kullandı. Galatasaray’ın hocası, "Oyuncularımın sağlam, sağlıklı ve birbirleriyle rekabet içinde olmaları, girenin çıkanı aratmaması, gücümüzün en büyük kanıtı" dedi. 
     
Liverpool takipte      LİVERPOOL, 20 Şubat’taki maç öncesinde Galatasaray’ı yakın takibe aldı. İngiliz kulübünün istatistikçisi Alex Miller dünkü karşılaşmayı izledi. Bu arada Liverpool, İngiltere Federasyon Kupası’nda Arsenal’e 1 - 0 yenilerek dördüncü turda havlu attı. 28. dakikada Bergkamp’ın golüyle öne geçen Arsenal, Keon ve Bergkamp’ın kırmızı kart görmesiyle dokuz kişi kalmasına rağmen üstünlüğünü korumayı başardı. Diğer bir rakip Roma ise ligde Piacenza’yı 2 - 0 yenerek liderliğe yükseldi. Barcelona da, sahasında Osasuna’ya 1 - 0 mağlup olu. 
     



 SPOR 
































</TEXT>
</DOC>
