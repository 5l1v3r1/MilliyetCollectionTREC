<DOC>
<DOCNO> 65647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/spor/spo03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarma operasyonu 
</HEADLINE>
<TEXT>

A Milli Takım Teknik Direktörü Şenol Güneş, Galatasaray’da kadro dışı bırakılan Hakan Ünsal’ın yeniden oynayabilmesi için Teknik Direktör Lucescu ile özel bir görüşme yapacak 
     ERHAN TELLİ 

     GALATASARAY’DA sözleşme imzalamadığı için kadro dışı bırakılan milli oyuncu Hakan Ünsal’ın yeniden takımına dönerek futbol oynayabilmesi için Milli Takımlar Teknik Direktörü Şenol Güneş devreye girdi. Menajer Can Çobanoğlu ile birlikte Hakan’ı kurtarma operasyonu başlatan Güneş’in, Suudi Arabistan’tan döndükten sonra Lucescu ile bir zirve yaparak formül arayacağı öğrenildi. 
     MİLLİ Takımlar Menajeri Can Çobanoğlu’nun geçtiğimiz hafta içinde Futbol Şube Sorumlusu Abdürrahim Albayrak’la görüşerek Hakan konusundaki sıkıntıyı dile getirdiği ve "O’na Dünya Kupası’nda çok ihtiyacımız var. Bize yardımcı olun" dediği bildirildi. Bu arada yönetimin Hakan’a bonservisinin bir milyon dolar olması şartıyla sözleşme önerdiği belirtildi. 
     
Sergen’e bir ay süre      FUTBOL Şube Sorumlusu Abdürrahim Albayrak, Beşiktaş’ın da talip olduğu Sergen’e bir ay süre tanıdıklarını söyledi. Albayrak, "Hem Galatasaray’ın, hem de onun çıkarları için Mart’a kadar bekleyeceğiz. Kararı kendisi verecek" dedi. Galatasaray dün Florya’da yaptığı antrenmandan sonra Antalya’ya gitti. Kadroya alınan Mondragon’un durumu maç saatinde belli olacak. 
     
Canaydın’dan son bomba      MART ayında yapılacak kongrede başkanlık için adaylığını koyan Özhan Canaydın, liste çalışmalarına devam ederken son bombasını dün patlattı. Canaydın’ın, Faruk Süren yönetiminde görev alan Ali Dürüst’ü listesine girmesi için ikna ettiği öğrenildi. Özhan Canaydın listesini bitirir bitirmez bu ay içinde bir basın toplantısı yaparak hedeflerini ve düşüncelerini kamuoyuna aktaracak. 
     



 SPOR 




























</TEXT>
</DOC>
