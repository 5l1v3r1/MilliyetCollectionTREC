<DOC>
<DOCNO> 84748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun12.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Bilim Adamı Murat Aydın 'ın başarısı 
</HEADLINE>
<TEXT>

     ABD'de California-Irvine Üniversitesi'nde araştırmalar yapan Türk bilim adamı Murat Aydın, atmosferdeki kükürt gazının yüzde 25'inin insan aktivitelerinden kaynaklandığını saptadı. 
     Türk bilim adamının araştırması, ''American Geophysical Union'' kuruluşu yayın organında yer aldı. 
     Atmosferdeki kükürt gazı miktarıyla ilgili araştırmasını, Siple Dome ve Batı Antartika'daki buzul derinliklerinden alınan örnekler üzerinde yapan bilim adamı, çıkardığı sonuçları, 1616-1694 yılları arasındaki araştırma sonuçlarıyla karşılaştırdı ve endüstrinin bu konudaki etkisini saptadı. 
     Karbon içeren kükürdün doğal olarak oluştuğunun bilindiğine değinen uzmanlar, aynı zamanda bu gazın endüstri kaynaklı olarak da atmosferdeki havaya karıştığını bildirdi. 
     Endüstri kaynaklı karbon içeren kükürt gazının atmosferdeki havada, kükürt zerreciklerini çoğalttığı kaydedildi. 
     Atmosferdeki havada artan kükürt gazının, ozon tabakasını incelterek yok edebildiğine değinen uzmanlar, bunun dünyada ısınmaya yol açtığını ve dünyanın doğal olarak serinlemesini etkilediğini belirtti. 
     Murat Aydın ve ekibinin, 11 ayrı buzul tabakasında çatlaklar açarak, vakum ile buzul derinliklerinden örnekler aldığı ve atmosferdeki havada bulunan kükürt gazının son 78 yıla göre miktarını saptadıkları bildirildi. 
     Araştırmalarda, karbonlu kükürt gazının üçte birinin doğal, yüzde 25'inin ise insan kaynaklı olduğu belirlendi. Araştırmacılar, zamanla buzullardaki kükürt gazı yoğunluğunun azalmış olduğunu, gelecekte yapılacak araştırmalarda, atmosferdeki kükürt gazı miktarının bugünkü durumunun daha sağlıklı analiz edilebileceğini açıkladı. 
     Türk bilim adamı Murat Aydın ile ilgili bilgilere ulaşmak için http www.nukleer.itu.edu.tr aydin.htmweb sitesine başvurulabilir. 
     





</TEXT>
</DOC>
