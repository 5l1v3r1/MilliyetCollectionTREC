<DOC>
<DOCNO> 95118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/soneko08.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz cephesi de olumlu... 
</HEADLINE>
<TEXT>

     İsmail Cem, Kemal Derviş ve Hüsamettin Özkan'ın uzlaştığı yönündeki haberler bono ve faiz cephesinde de olumlu karşılandı. 
     İMKB Tahvil ve Bono Piyasası Kesin Alım Satım Pazarı'nda en çok işlem gören 9 Nisan 2003 tarihli, bugün valörlü tahvilin basit getirisi yüzde 67.16, bileşik getirisi ise yüzde 72.38'e geriledi. 
     Dün piyasa kapanışında aynı kağıdın basit getirisi yüzde 68.91, bileşik getirisi yüzde 74.33'ten kapanmıştı. 
     Bankalararası para piyasasında saat 11 00 itibariyle dolar kotasyonlarına bakıldığında alışta en düşük fiyat 1 milyon 640 bin lira, en yüksek fiyat da 1 milyon 643 bin lira, satışta ise en düşük fiyat 1 milyon 649 bin lira, en yüksek fiyat da 1 milyon 652 bin lira düzeyinde bulunuyor. 
     Uluslararası piyasalarda euro-dolar paritesi ise 0.9881, Sterlin-dolar paritesi 1.5468, yen-dolar paritesi ise 117.37 düzeyinde seyrediyor. 
     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda, gecelik faiz oranları en düşük yüzde 48.0, en yüksek yüzde 48.10 ve ortalama olarak yüzde 48.07'den gerçekleşiyor. 
     





</TEXT>
</DOC>
