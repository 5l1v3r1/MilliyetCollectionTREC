<DOC>
<DOCNO> 76348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/dundar.html </URL>
<DATE> 2002/04/04/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Gözbağcılık 
</HEADLINE>
<TEXT>

     Sabah sol gözümde bir ağrı ve biraz kanla uyandım. 
     Öğleden sonra soluğu doktorda aldım. 
     Dünya tatlısı bir doktor, ilk bakışta çözdü derdimi 
     "Direnç kaybına bağlı iltihaplanma..." 
     "Sorun gözünde değil aslında..." dedi doktorum, "...baktığın yerde... Hep karanlığa bakmaktan feri sönmüş gözlerinin... Yılgın düşmüşsün. Yorgunluk mikrobu, seni gözünden vurmuş". 
     Bu teşhisin ardından öyle bir reçete yazdı ki dostlar başına 
     "Pozitif düşüneceksin. Hayata sımsıkı sarılacaksın. İşinden kafanı kaldırıp sevdiklerinle vakit geçireceksin. Kendine yeni heyecanlar yarat. Sev, ki hücrelerin yenilensin. Sana enerji vermeyecek hiç kimseyle de birlikte olma." 
     
     
     
     Benzer sözleri önceki gün Milliyet'in yemeğinde duymuştum. 
     "Enerji uzmanı" Uri Geller, gözümüzün önünde, "düşüncenin gücünü enerjiye dönüştürerek", bir dokunuşta çorba kaşıklarını bükmüş, turp tohumlarını filizlendirmişti. 
     Biz hayretle seyrederken "işin püf noktası"nı açıklamıştı 
     "Her gittiğim yerde kaşık eritme numarasını isterler, oysa bu gösteriyle asıl yapmaya çalıştığım şey, olumlu düşünmenin yaratabileceği enerjiyi sergilemek..." 
     
     
     
     "Sıkıysa gel Türkiye'de bir hafta yaşa bakalım turpların filizleniyor mu" tepkisi geçti içimizden, sustuk. 
     "Bugün ne yazsak" der demez, cümle dert sıraya dizilip "önce bizi yaz" diye çırpınıyordu. 
     Mesela bugün 
     Acep, Şaron'un vahşi bir ablukada Arafat'ı adım adım ölüme sürüklediği saatlerde, Türkiye'nin İsrail'le trilyonluk tank modernizasyonu anlaşması yapmasına hiç ses etmeyenlerin, Cumhurbaşkanı Sezer'in mobilyasıyla uğraşmasını mı yazmalı 
     Yoksa, İstanbul'un gururu bir Esenyurt yarattıktan sonra kanıtsız iddialarla kendisi hakkında soruşturma açıldığını duyar duymaz, tedavi için gittiği Almanya'dan koşup gelen Gürbüz Çapan'ın, "kaçabilir" endişesiyle 1 yıldır hapiste tutulmasını mı 
     Yoksa, mahkum olmuş Susurluk çetesinden yana saf tutan paşaları - her zamanki okkalı üslubuyla - eleştirdi diye saldırıların hedefi olan Mine Kırıkkanat'ın Radikal'de, yalnız bırakılmışlığını okurlarıyla paylaşırken "Ya köpekbalıkları kazanırsa" diye sormasındaki çaresizliği mi 
     
     
     
     Doktorumun öğüdüne uyup bunlardan söz etmeyeceğim bugün... 
     Kan olup gözümüze oturan melanetin, ruhumuzun mahzenlerine kadar sızmış olmasına rağmen sonunda adaletin, hakikatin, inancın ipine sarılanların -Ramallah'ta Arafat'ın ya da Radikal'de Mine Kırıkkanat'ın veya mahkemede Gürbüz Çapan'ın - ve bu karabasan tarafından kuşatılmış hepimizin, ablukayı yaracağımıza dair inancımı diri tutmaya çalışacağım. 
     Gözbağcılarla değil, gözümüzü bağlayanlarla mücadeleye 
     negatif enerjiyi pozitife dönüştürecek bir sinerjiye 
     ve hepsinden önemlisi, hücrelerimizi yenileyebilmek için sevgiye ihtiyacımız var. 
     
     ----------- 
     
     NOT 
     "Çetin Altan yazmazsa, yarın torunlarımız utanır bizden" demiştim 15 gün önce... 
     "Türkiye'nin Rönesansı" ile aynı gazetedeyiz bugün... 
     Hoş geldin Usta 
     Seninle daha da gençleştik şimdi... 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
