<DOC>
<DOCNO> 91686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo10.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay-Yıldız darphanesi 
</HEADLINE>
<TEXT>

Milli Takım Dünya Kupası finallerine katılmasıyla birlikte Futbol Federasyonu’nun kasasına 25 milyon dolara yakın para girdi 
     TÜM Türkiye Dünya Kupası’nda yarı finale yükselen futbolculara verilecek primi konuşurken, millilerimizin kendilerine ödenmesi düşünülen paranın en az dört katını kazandıkları ortaya çıktı. Avusturya baraj maçlarının kazanılmasının ardından adeta bir darphane gibi çalışan Milli Takıma, resmi sponsorların dışında, FİFA’dan da milyonlarca dolar para aktı. 
     AY - Yıldızlı ekip sponsorlardan 12 milyon dolar gelir elde etti. FİFA’dan kupaya katılma primi olarak 1,2 milyon İsviçre Frangı kazandı. Üç grup maçı için 4,5 milyon, yarı finale yükselmesiyle de 1.8 milyon İsviçre Frangı daha kazandı. Finale yükselmesi halinde FİFA’dan 2,5 milyon İsviçre Frangı daha alacak olan Ay - yıldızlı ekibe, turnuva sonrasında 5 milyon İsviçre frangı da yayın geliri ödenecek. 
     

</TEXT>
</DOC>
