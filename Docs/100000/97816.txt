<DOC>
<DOCNO> 97816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/dunya/dun03.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Küstahlardan yeni kampanya 
</HEADLINE>
<TEXT>

     PARİS Milliyet 

     Daha önce iki ayrı kampanyayla insan hakları konusunda Türkiye’yi karalamaya çalışan Sınır Tanımayan Gazeteciler RSF örgütü, şimdi de, aralarında Türkiye’nin de bulunduğu Tunus ve Küba gibi turistik ülkeler aleyhine bir kampanya başlattı. 
     Merkezi Paris’te olan RSF, turistlerin en çok rağbet ettiği ülkeler arasında yer alan Küba, Tunus ve Türkiye’de sansür olduğunu ve bu ülkelerde basının özgür olmadığını iddia etti. Sınır Tanımayan Gazeteciler, söz konusu üç ülkede basının gerçekleri yazmadığını ve yönetimin denetiminde olduğunu öne sürdü. 
     RSF, geçen ay insan hakları konusuna dikkat çekmek iddiasıyla, Dünya Kupası’na katılan Çin, Rusya, Türkiye, S. Arabistan ve Tunus’a "kırmızı kart gösterilmesi gerektiğini" ileri sürmüştü. RSF’nin, haziran ayında Paris’te bir tren garında açtığı sergide, Türkiye’de insan hakları ihlal edildiği iddiasıyla, çiğnensin diye Genelkurmay Başkanı Hüseyin Kıvrıkoğlu’nun portresini yere koyması da diplomatik krize neden olmuştu. 
     



 DÜNYA 












</TEXT>
</DOC>
