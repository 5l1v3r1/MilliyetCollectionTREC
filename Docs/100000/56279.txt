<DOC>
<DOCNO> 56279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yasam/yas01.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
7 şiddetinde yağmur yağdı 
</HEADLINE>
<TEXT>

Aşırı yağışlar, İstanbul’u deprem gibi vurdu. İstinye’de yağmurla çöken koca caddenin altında üç araba kaldı.. 
     ŞAKİR AYDIN, ŞENOL DEMİRCİ İstanbul 

     Son günlerde tüm Türkiye’yi olduğu gibi İstanbul’u da etkisi altına alan yağışlar, İstinye’de ciddi hasara yol açtı, çok sayıda kavşak su altında kaldı, trafik büyük ölçüde aksadı. 
     Şiddetli yağışın neden olduğu en büyük hasar, İstinye’deki Şehit İbrahim Caddesi’nde önceki akşam yaşandı. Şiddetli yağış toprak kaymasına neden oldu. Caddede park halinde bulunan 34 TV 967, 34 VL 6878 ve 34 ZK 9959 plakalı özel otomobiller Tiryaki Apartmanı’nın bahçesine uçtu. 10 metre yüksekten düşen otomobillerde büyük maddi hasar meydana geldi. Çöken caddenin kenarından geçen su borusu da, betonla birlikte patladı. İSKİ görevlileri uzun süre olay yerine gelip suyu kesmeyince, ara sokaklar sular içinde kaldı. 
     Topkapı Kavşağı’nda da, seviyesi yarım metreyi bulan yağmur suları trafiği 4 saat kilitledi. 
     
Fırtına ağaç devirdi...      İstanbul’da dün saatteki hızı 70 kilometreye ulaşan rüzg r da hayatı olumsuz etkiledi. Kentteki bazı tabelalar şiddetli rüzg r nedeniyle düşerek, seyir halindeki araçlarda maddi hasara yol açtı. 4. Levent Çilekli Caddesi’nde de 12 metre boyundaki bir ağacı deviren fırtına nedeniyle tehlikeli yük taşıyan gemilerin Boğaz’dan geçişlerine izin verilmiyor. 
     



 YAŞAM 












</TEXT>
</DOC>
