<DOC>
<DOCNO> 79767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun28.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'daki İsraillilere çağrı "Pılınızı pırtınızı toplayın" 
</HEADLINE>
<TEXT>

     İsrail İçişleri Bakanı Eli Yişay, Fransa'da aşırı milliyetçi lider Jean Marie Le Pen'in cumhurbaşkanlığı seçimindeki başarısı üzerine, Fransa'daki Yahudilere seslendi 
     ''Pılınızı pırtınızı toplayıp İsrail'e gelin...'' Partisi Şas tarafından yapılan yazılı açıklamaya göre, ''Yişay, bu sabah Fransa'daki Yahudi topluluğunun yöneticileriyle uzun uzun görüştü ve Yahudilerin eşyalarını toplayıp İsrail'e göç etmelerini'' istedi. Açıklamada, başta Fransa olmak üzere Avrupa'da Yahudi karşıtı faaliyetlerin arttığı görüşü savunuldu. 
     İsrail, böylece Le Pen'in seçim başarısına ilk kez tepki göstermiş oldu. 
     Hükümet ortağı Şas partisinin mecliste 17 sandalyesi bulunuyor. 
     Le Pen, dünkü seçimde yüzde 17 civarında oy alarak ikinci tura kalmayı başarmıştı. 
     





</TEXT>
</DOC>
