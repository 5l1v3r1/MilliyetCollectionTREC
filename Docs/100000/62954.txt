<DOC>
<DOCNO> 62954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/soneko08.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurların öğle yemeği bedelleri belirlendi 
</HEADLINE>
<TEXT>

     Maliye Bakanlığı, devlet memurlarının öğle yemeği için günlük 390 bin lira ile 1 milyon 700 bin lira arasında para ödeyeceğini bildirdi. 
     Bugünkü Resmi Gazete'de yayımlanan 2002 Mali Yılı Bütçe Uygulama Talimatı'nda 21 Ocak 2002 ile 15 Ocak 2003 tarihleri arasında uygulanacak memurların öğle yemeği bedelleri belirlendi. Düzenleme ile memurların ve sözleşmeli personelin ödeyeceği yemek ücret bedelleri yüzde 64.6 ile yüzde 73.9 oranında arttırıldı. 
     Ek göstergeli görevlerde bulunanlar ise göstergelerine göre öğle yemeği için şu miktarlarda ödeme yapacak 
     149   1.100 göstergeye kadar 1.100 dahil 675 bin lira 
     149   2.200 göstergeye kadar 2.200 dahil 800 bin lira 
     149   4.800 göstergeye kadar 4.800 hariç 1 milyon lira 
     149   4.800 ve daha yukarı ek göstergeli görevler 1 milyon 400 bin lira. 
     
Sözleşmeli personelden, aylık brüt sözleşme ücreti 600 milyon liraya kadar olanlar 480 bin lira, 1 milyar 200 milyon liraya kadar olanlar 800 bin lira, 1 milyar 800 milyon liraya kadar olanlar 1 milyon 400 bin lira, 1 milyar 800 milyon liranın üzerinde olanlar da 1 milyon 700 bin lira öğle yemeği parası ödeyecekler. 
     Kamu kuruluşları, hizmetin özelliği, yemek maliyetleri ve yemek servisinin farklı mahallerde daha iyi şartlarda sunulması gibi durumlarda belirlenen miktarların üzerinde de bedel tespit edebilecekler. 
     






</TEXT>
</DOC>
