<DOC>
<DOCNO> 89796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/cemal.html </URL>
<DATE> 2002/06/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tur geçmek başarı ama henüz iyi futbol oynamadık 
</HEADLINE>
<TEXT>

     Elbette başarı Türk Milli Futbol Takımı’nın 48 yıllık bir aradan sonra Dünya Kupası’na katılması bir başarıydı. Dün Çin’i yenerek, yani kader maçı’nı kazanarak tur atlaması da bir başarıdır. 
     Sevinmek hakkımız. 
     Sokaklara coşkuyla dökülmek de öyle. 
     Başarı güzel şey çünkü 
     Başarıya duyulan özlemin, başarıya duyulan açlığın çok büyük olduğu bir ülkede yaşadığımızı da unutmayın. Bu yüzden sevinmenin, coşku duymanın, eğlenmenin anlaşılır bir yanı var. 
     90 dakika zor geçti. 
     Heyecan yüklü geçti. 
     Gözümüz kendi maçımızda, bir kulağımız Brezilya - Kosta Rika’daydı. Brezilya’nın 3 - 0 öne geçmesiyle birlikte havalarda uçtuk. Durum 3 - 2 olduğunda içimizi karalar bağladı. 
     Yoksa Brezilya yatacak mı 
     Bu bile zihinlere takıldı. Bu soru bir ara burgaç gibi oydu kafalarımızı. 
     Gitti geldi, gitti geldi 
     Futbol bu. Belli olmaz. Derler ki, adaleti yoktur futbolun. Futbol 90 dakikadır. Meşin yuvarlak tekin değildir. Son saniyeye kadar ne yapacağı belli olmaz. 
     Bir gol dünyaları değiştirebilirdi. 
     Brezilya’dan sonra dün de Çin’e enfes bir gol attı Hasan. Ümit’in golü de çok güzeldi. Ama bir gol vardı ki gerçekten şahaneydi. Brezilya’nın 5 numarası Edmilson’un Kosta Rika’ya sol voleyle, yarı röveşatayla attığı o üçüncü gol... 
     Tek kelimeyle muhteşemdi. 
     Şimdi ne olacak 
     Rüzgarı yakaladık mı 
     Yakalıyor muyuz 
     Dünya Kupası’na katıldık. İyi güzel. Şimdi de tur atladık, 32’den 16’nın içine girme başarısını gösterdik. 
     Unutmayın 
     Dünya Kupası’nın bu yılki peşin favorileri Arjantin’le, son Dünya Şampiyonu Fransa daha ilk turda havlu attılar. 
     Peki, ilk 8’e kalabilecek miyiz 
     Yani çeyrek finale .. 
     Bu ihtimal kapıyı çalıyor. 
     Hem de ciddi olarak. 
     Evet, tur atlamak başarı. 
     Ama bir soru var 
     Oynadığımız futbol iyi mi 
     Kaliteli mi 
     Evet demek güç. 
     Takım iyi yönetiliyor mu 
     Buna da evet demek güç. 
     Değerlendirmelerde eksiler artılara ağır basıyor. Hem Milli Takımımızın oynadığı futbolla, hem Teknik Direktör Şenol Güneş’le ilgili eleştirilerde haklılık payını teslim etmekte yarar var. 
     Başardık ama iyi oynamadık. 
     O yüzden keşke önümüzdeki salı günü oynayacağımız ikinci tur maçına kadar bazı eleştirilerden bazı dersler çıkarılabilse... 
     Ama takımı kimse küçümsemesin. 
     İlk tur iyi bir tecrübe oldu. İkinci turdaki en muhtemel rakibimiz Japonya. Çok iyi koşan bir takım. Ayrıca kendi evinde, kendi seyircisi önünde oynayacak. Ama yenilmeyecek bir takım değil. 
     Milli Futbol Takımımız, bu kadrosuyla rahatça çeyrek final oynayabilir. Şansı yaver giderse, yarı final kapısını bile açabilir. Bu ihtimal de, oyuncularımızın gücü ve deneyimi de yabana atılmasın. 
     Rüzgarı artık arkamıza alabiliriz. 
     Bu arada futbolseverler için çok güzel günler. Enfes bir Dünya Kupası izliyoruz. Kıran kırana, nefes nefese maçlar Futbolun genel çıtasının ne kadar yükseldiği anlaşılıyor. Birbirinden güzel gollerle heyecanlı 90 dakikalar birbirini takip ediyor. 
     İnşallah böyle devam eder 
     Milli Takımımıza başarı dileklerimizle... 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
