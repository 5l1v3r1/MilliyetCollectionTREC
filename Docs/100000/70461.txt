<DOC>
<DOCNO> 70461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko03.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enrongate’ten Taliban çıktı 
</HEADLINE>
<TEXT>

Albion Monitor gazetesi ABD yönetimi, Enron’un Hindistan’daki santralına taşınacak gazın Afganistan geçişi için Taliban’la görüştü, 43 milyon dolar verdi. Görüşmeler kilitlenince bombalama tehdidinde bulundu 
     SEMA EMİROĞLU New York 

     Amerika tarihindeki en büyük iflas skandalının kahramanı Enron’un, Bush yönetiminin Afganistan politikasında da etkili olduğu, Türkmen doğalgazını Afganistan üzerinden Hindistan’a getirmek için yapılacak boru hattı konusunda, Bush yönetimi ile Taliban arasında geçen yaz dirsek teması yaşandığı iddia edildi. 
     İddia, internette yayınlanan Albion Monitor’deki bir analizde yeraldı. Ron Callari imzalı analize göre, Hindistan’da Dabhol elektrik santraline 3 milyar dolar yatıran Enron’un, bu santral için doğalgaz ihtiyacını Türkmen gazı ile karşılamak istedi. O dönem başkanlığını Cheney’in yaptığı Halliburton şirketinin Afganistan’dan geçecek bir boru hattı inşa etmesi düşünüldü. 1997 - 2001 yıllarında Clinton ve Bush yönetimleri, bu hat konusunda Taliban yönetimi ile müzakere yaptı. 
     
     Bombalama tehdidi 
     Bush yönetimi, 2001 Ağustos’unda Taliban yönetimiyle Trans - Hazar boru hattı konusunda yine görüştü ve haşhaş üretimine son vermesi karşılığında, 43 milyon dolarlık yardım yapıldı. Ancak Taliban yönetiminin, boru hattının yerel amaçlarla da kullanılmasını ve ABD’nin Afganistan’daki altyapıya da ayrıca yatırım yapmasını istemesi üzerine ABD - Taliban ilişkileri yeniden gerginleşti. İddiaya göre ilave talepleri reddeden ABD yönetimi, sert bir tutum alarak bombardıman tehditinde bulundu. 
     Gözlemciler, iddia edilenlerin doğrulanması halinde, ekonomik skandalın, Beyaz Saray’ı da içine alan büyük bir siyasi skandala dönüşeceği uyarısında bulundular. 
     



 EKONOMİ 



















</TEXT>
</DOC>
