<DOC>
<DOCNO> 90698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun06.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz mühendis dişe takılan cep telefonu geliştirdi 
</HEADLINE>
<TEXT>

     İngiliz mühendisler, dişe takılan ve cep telefonu işlevi gören bir cihaz geliştirdiler. 
     James Auger ve Jimmy Loizeau tarafından geliştirilen ''diş telefon'', ufak bir titreşim aletiyle radyo alıcısından oluşuyor ve ameliyatla dişin içine takılıyor. 
     Cihazın henüz mikroçipi bulunmuyor, ancak Augrey, teknolojinin denendiğini ve tam fonksiyonlu bir telefonun çok kısa bir zaman içinde tamamlanabileceğini söylüyor. 
     Augrey, Reuters'e yaptığı açıklamada, ''mikroçiplerin şimdiki boyutlarıyla bu mümkün. Mikroçipler , dişe takılmak için artık yeteri kadar küçük boyutta'' dedi. 
     
     NASIL ÇALIŞIYOR 
     Dişe dijital bir radyo sinyaliyle gelen ses, kemikler tarafından aksettirilerek iç kulağa ulaşıyor. Böylece, bilgiye her yerde ve herhangi bir zamanda ulaşılabiliyor ve başka hiç kimse telefon görüşmesini dinleyemiyor. 
     Buluşun mucitleri, ''diş telefonun'', insan vücuduna yerleştirilen ve tıbbi özellik taşımayan ilk cihaz olabileceğini belirtiyor. 
     





</TEXT>
</DOC>
