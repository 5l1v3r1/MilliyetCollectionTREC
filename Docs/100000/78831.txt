<DOC>
<DOCNO> 78831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/gureli.html </URL>
<DATE> 2002/04/17/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Geometri, evren, Tanrı 
</HEADLINE>
<TEXT>

     Geometriyi sevmeyenler bu yazıyı okumasın. Geometriyle bizim de ilgimiz yok bilmediğimiz, tanımadığımız bir şeyi sevip sevmediğimizi söylemenin doğru olamayacağını düşünürüz. Mesleğinin geometriyle ilgisi olmayan "işadamı" dostumuz Ahmet Şenkut'un bir konferansını dinleyince geometriye, dünyaya ve hayata başka bir pencereden daha bakılabileceğinin ipuçlarını bulduk. Biraz geç kaldığımızın da farkındayız. 
     Ahmet Şenkut, ortaokullarda okutulan ve "Eşek Davası" diye de anılan ünlü "Pitagoras Teoremi"nden hareketle, insanın aritmetik ve geometri sayesinde dünyayı anlayabileceği üzerinde durdu. 
     Bilindiği gibi, Pitagoras Teoremi, "dik açılı bir üçgenle, dik açıyı meydana getiren kenarların karelerinin toplamı dik açının karşısındaki kenarın yani hipotenüsün karesine eşit" olduğunu kanıtlar. En güzel üçgen bu üçgendir. 
     Milattan önce 5. yüzyılda Güney İtalya'da felsefi, dini ve politik amaçları olan kent devleti kuran Ionyalı bir bilim ve düşün insanı olan Pitagoras ile öğrencileri, ruhun yücelmesi ve kurtuluşu için felsefeyi araç olarak görmekteydi. Onlara göre, Tanrı'nın en büyük özelliği her şeyi tümüyle anlamasıydı. İnsanlar da felsefe yoluyla evrendeki olayları anladıkça, Tanrı'ya bir adım daha yaklaşmış olurlardı. 
     Pitagoras ve arkadaşları, gözlem gücümüzü ve aklımızı kullanarak dünyanın sırlarını çözdüğümüzde "kamil insan" olunabileceğini düşünüyorlardı. Onlara göre, doğa sihirli ve gizil güçler tarafından yönetilmiyordu. Aklın gücüne inanan Pitagorasçılar, doğanın akılcı ve hatta geometrik bir düzeni olduğunu söylüyorlardı. Onlara göre, insan aritmetik ve geometri sayesinde bu düzeni anlayabilirdi. 
     Mantığın babası sayılan Euclid, 13 bölümden oluşan ve 465 geometri problemi içeren "Elemanlar" kitabına, Pitagoras Teoremi'ni de almıştır. Euclid'e göre, geometrideki kavramlarla insan düşüncesi birbiriyle tamamen ilişkilidir. Euclid, geometri bilimi sayesinde insanlara doğru düşünmenin ilkelerini öğretir. 
     Doğru düşünen insan, doğru sevgiye giden yolu da bulur. Çıkarcı dürtülerinin tutsaklığından kurtulan insan, tüm yaşamını kapsayan sevgiye eriştiğinde mutlu insan olur gel - geç değil, gerçek ve kalıcı mutluluğun ne olduğunu anlar. 
     
Bir kutlama      Türkçeyi doğru, iyi, güzel biçimde kullandığı için Türk Dil Kurumu Ödülü'nü kazanan Hasan Pulur'u kutluyoruz. Acaba, diyoruz, şu bizim "medya bülbülleri"ne hiç değilse birazcık örnek olabilir mi Keşke 
     
Bir şiir      Sanal dünyadan laedri adı bilinmeyen bir şairin dizelerini konuk ediyoruz 
     "Hani yüreğinde devinen kandım damarlarında atan nabız. İnce beyaz bileklerinde bulutların beyazlığına kandım da aşk iksirini içmeye uzandım. Heyhat Bileklerin kelepçelenmiş eski sevgiliye." 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
