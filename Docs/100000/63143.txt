<DOC>
<DOCNO> 63143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sonspo10.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ahmet Yıldırım da yok... Muhtemel 11... 
</HEADLINE>
<TEXT>

     Beşiktaş, Trabzonspor ile yarın yapacağı lig maçının hazırlıklarını, bugün basına kapalı yaptığı antrenmanla tamamladı. 
     Teknik direktör Christoph Daum yönetiminde, Fulya Tesisleri'nde gerçekleştirilen idmanda siyah-beyazlı futbolcuların, taktik ağırlıklı bir idman yaptıkları öğrenildi. 
     
     6 eksik 
     Beşiktaş, Trabzonspor maçı öncesi sakat futbolcuların çokluğu nedeniyle sıkıntı yaşıyor. 
     Siyah-beyazlılarda, 5 futbolcu sakatlıkları, Baya da Afrika Kupası maçlarına gittiği için yarın formalarını giyemeyecek. 
     Hafta içinde yapılan idmanlarda sakatlanan Yasin Sülün ve Ahmet Yıldırım'ın da Trabzonspor karşısında forma giyemeyecekleri açıklanırken, sakatlıkları süren kaleci Mhyre, Stavrum ve Ali Cansun'un da Trabzon'a götürülmeyecekleri bildirildi. 
     
     Tamer oynayacak 
     Beşiktaş'ta yine hafta içinde yapılan idmanda sol ayak parmağından sakatlanan Tamer Tuna'nın ise, Trabzonspor maçında oynatılacağı kaydedildi. 
     Kulüp doktoru Ayhan Optur, sol ayak 5. parmağında kırık olan Tamer'e ağrı kesici iğne vuracaklarını, ayrıca bu futbolcunun özel bir ayakkabı giyerek sahaya çıkacağını söyledi. 
     
     Muhtemel 11 
     Beşiktaş'ın yarın saat 19.00'da Trabzon Hüseyin Avni Aker Stadı'nda yapılacak karşılaşmaya şu 11 ile çıkması bekleniyor 
     Asper, Khlestov, Ali Eren, Ronaldo, İbrahim, Tamer, Tayfur, Tümer, Bayram, İlhan Mansız, Ahmet Dursun. 
     
     Ronaldo ve Ali Eren ceza sınırında 
     Beşiktaş'ta, daha önceki maçlarda 3'er sarı kartları bulunan Ronaldo Guiaro ve Ali Eren Beşerler ceza sınırında bulunuyor. 
     2 futbolcu da, Trabzonspor karşısında sarı kart görmeleri 
     durumunda Bursaspor karşılaşmasında forma giyemeyecek. 
     
     Taraftarlar da gidiyor 
     Beşiktaş taraftarları, takımlarını Trabzon'da yalnız bırakmayacak. 
     Siyah-beyazlı taraftarlar, bu akşam BJK İnönü Stadı'ndan kalkacak yaklaşık 20 otobüsle Trabzon'a hareket edecek. 
     Öte yandan Beşiktaş kafilesi de bu akşam uçakla Trabzon'a gidecek. 
     






</TEXT>
</DOC>
