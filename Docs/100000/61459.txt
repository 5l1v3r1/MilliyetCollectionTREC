<DOC>
<DOCNO> 61459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur19.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık ilişki...15 yaşındaki kız öğrencisi ile ilişkiye girdi... 
</HEADLINE>
<TEXT>

     Öğrencisiyle ilişkiye girdiği belirlenen bir öğretmen gözaltına alındı. 15 yaşındaki öğrencinin 3 ay önce de kürtaj yaptırdığı belirlendi. 
     Alınan bilgiye göre, Mamak'ta bir lisede öğrenim gören D.T. 15 , ailesine, öğretmeni Mehmet A. ile birbuçuk yıldır cinsel ilişkiye girdiğini anlattı. Bunun üzerine D.T'nin annesi öğretmen Mehmet A.'dan şikayetçi oldu. 
     Emniyette ifade veren D.T, bir buçuk yıl önce öğretmenine bir akrabasının bekaretini bozduğunu anlattığını, bunun üzerine öğretmenin, ''Bu tür şeyler ayaküstü konuşulmaz'' diyerek evine götürdüğünü ve kendisine sahip olduğunu söyledi. Öğretmeniyle bu olayın ardından bir çok defa cinsel ilişkiye girdiğini anlatan D.T, 3 ay önce öğretmeninden hamile kalarak kürtaj yaptırdığını bildirdi. 
     İdddialar üzerine öğretmen Mehmet A., Asayiş Şube Müdürlüğü ekipleri tarafından gözaltına alındı. Yapılan sorgulama sonucu öğretmen Mehmet A., öğrencisiyle ilişkisini doğruladı. Mehmet A.'nın öğrencisinden çocuk aldırdığını da doğrulamasının ardından adı açıklanmayan doktor da gözaltına alındı. 
     Öğretmen Mehmet A.'nın öğrencisiyle cinsel ilişkiye girerken porno kaset ve CD izlettirdiği de tespit edilerek kaset ve CD'lere el konuldu. 
     D.T'nin bekaretini bozduğunu idddia ettiği akrabası N.Y'de gözaltına alındı. N.Y'nin polisteki sorgusunda iddiaları reddettiği ifade edildi. 
     






</TEXT>
</DOC>
