<DOC>
<DOCNO> 91371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yazar/asik.html </URL>
<DATE> 2002/06/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Vapura selam 
</HEADLINE>
<TEXT>

     İstanbul Şehir Hatları’ndaki düzelmeden söz edince kimi okurlar "Ama vapurlar h l 30 yıl önceki hızla gidiyor, h l Eminönü - Adalar bir buçuk saat" diye yakındılar. Haklılar... Peki çözüm 
     Hiç zor değil... Şehir Hattı Vapurları, Deniz Otobüsleri ve dolmuş motorlarını tek yönetim altında toplayacak... Uzun mesafelerdeki vapurları geri çekip kısa mesafede çalışan deniz otobüslerini uzun mesafelere yönelteceksiniz... İzmir Belediye Başkanı Ahmet Priştina deniz araçlarını tek elde topladı, İzmir’de deniz ulaşımı yüzde 374 arttı. İstanbul’da aynı uygulama mümkün. Denizcilik İşletmeleri de destekliyor. Bütün mesele Ankara’nın biraz kımıldamasında... 
     
     Zenginlik sahip olunan varlıkların çokluğu değil taleplerin azlığıdır... 
     J. Brotherson 
     
Antalya havası...      Antalya’da devam eden Türk - Alman Gazeteciler seminerinin 2. gününde "Güneydoğuda Yerel Gazeteciliğin Zorlukları" tartışıldı. 
     Çağdaş Batman Gazetesi’nin Yazı İşleri Müdürü Arif Aslan bir süre önce yaptığı haberi "ballandıra ballandıra" anlattı 
     - Sibel Can geçenlerde Berivan dizisinin çekimleri için Hasankeyf’e geldi. Biz Batmanlı gazeteciler ilk kez içinde bomba, ölüm, ceset olmayan bir haber yapmanın mutluluğunu yaşadık 
     
Bankacı farkı...      Cezaevindeki televizyonda, soyduğu bankanın Fon’a devredildiği haberini seyreden hükümlüye koğuş arkadaşlarından biri sormuş 
     - Yani şimdi bu banka sahibiyle senin aranda bir fark var mı 
     Vatandaş 
     - Var, demiş, ben içerdeyim, o dışarda ... 
     Can Ozan 
     
Şampiyon belli mi      Ana soru malum... Dünya Kupası’nı kim kazanacak Eldeki bilimsel ve çok ilginç şablona bakarak çözelim. 
     Brezilya kupayı en son 1994’te kazandı. Ondan önce de 1970 yılında kazanmıştı. 
     1970’le 1994’u toplayalım Sonuç 3964 
     Almanya kupayı en son 1990’da kazandı. Ondan önce 1974’te kazanmıştı. 1990 1974 yine 3964... 
     Arjantin Dünya Kupası’nı en son 1986’da kazanmıştı. Ondan önce de 1978’de kazandı... 1986 1978 yine 3964 
     Bu mantığı izleyerek, 3964 - 2002 işlemini yapalım, 1962 kalır... O yıl kupayı kazanan takım Brezilya idi. Demek yine Brezilya... 
     
Oyun sistemi...      Türk milli top takımının şaşırtıcı ilerleyişi üzerine yabancı basının da ilgisi doğal olarak Türkiye üzerine yoğunlaştı... İngiliz Daily Telegraph Telli Telgraf okunur muhabiresi Angela Thomson bu bağlamda Fikirci Baba’yla konuştu... 
     - Sevgili Fikirci Baba sizin takımın oyun sistemi nedir 
     - Sistemsizlik... 
     - Anlamadım... 
     - Bizim neyimizi kim anladı ki sen anlayasın bacım... Biz boşuna mı yırtınıyrık "bizi kimse anlamıyo" diye .. Arap bakar yüzde 98’imiz rakı içer, Avrupa’lı bakar yüzde 98’imiz namaz kılar Biz içindeyken anlamıyoz, siz dışardan nasıl anlıyasınız 
     - Siz neleri anlamadınız 
     - 30 sene bir memleket yüzde 100 enflasyonla nasıl yaşar, biz demokratik miyiz, faşist miyiz devletimiz kapitalist mi, sosyalist mi, biz zengin miyiz fakir miyiz Müslüman mıyız, kafir miyiz dinli miyiz, dinsiz miyiz Kabe’yi, Mekke’yi fethetmişiz, 36 padişahtan hiçbiri niye hacca gitmemiş .. Zinalar yasaktır, kızlarımız pırıl pırıldır, flörtler kimlerle edilmektedir Üç tarafı denizlerle, içi kerizlerle dolu ülke neresidir .. Tarihi beş çeşit, kadastrosu 105 çeşit ülke nasıl olunur .. Savcının 2000 sene ceza istediği sanık, 3 ay ceza alıp, ikinci celsede nasıl tahliye olur .. En az okurlu, en çok yazarlı ülke olmanın sırları nelerdir ... Cennet vatanımızın dibi petrollü müdür, çorak mıdır sinemamız, müziğimiz yerli midir, yersiz midir .. 
     - Anlaşılır gibi değil... 
     - Valla güzel bacım bizi daha ne biz anladık, ne de kimse anladı "The system of Şenol"un da anlaşılmaz olmasında anlaşılmayacak bir şey yoktur tabii ki. Bizim yerli basının bile başlarda hırlaması ondandır Şenol kardeşimize... Biz bizim sistemi anlayamadan göçüp gitmekteyiz, korkarım siz de bizim sistemi çözemeden kupaları kaptıracaksınız bize... 
     
Uykusuz fıkra...      Suat Gecegündüzuyumaz Ankara’dan yazıyor... 
     Senegal ve Türk milli takımları sahaya çıkmış... Senegal kalecisi santrfor mevkiinde Hakan Şükür’ü görünce 
     Şükür Yarabbi Şükür demiş... 
     
     







Avrupa ve milliyetçilik 


Merhaba ey 76 


Vapura selam 


Çiller Kürtçe dahil anadilde yayın yapılsın 


1 trilyona ne yapılır 


İflasın eşiğine gelmeden olmuyor 


Yeni "üç" mü 


Vakıf üniversitelerinin vizyon arayışı 


Sevilla fırsatı kaçtı, ama... 


Başarıya başarı demem sanatla taçlandırılmayınca... 


Bodrum’da aile zirvesi 


İstanbul'un karma mahalleleri... 


Senegal anıları 


Dünyanın en manzaralı müzesi 


Tercih sizin 


Üçüncü büyük üniversite rektör seçiyor 


</TEXT>
</DOC>
