<DOC>
<DOCNO> 98397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur24.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel "Şikayetler ortadan kalkana kadar seçim olacak" 
</HEADLINE>
<TEXT>

     9. Cumhurbaşkanı Süleyman Demirel, Türkiye'de seçim olursa, bugün şikayet edilen şeylerin ortadan kalkacağını belirtti ve ''Kalkamazsa ne olacak O zaman şikayetler ortadan kalkana kadar seçim olacak'' dedi. 
     Çanakkale'nin, Çan İlçesi'nde, Çanakkale Seramik Fabrikaları'nın 45. Kuruluş yıldönümü kutlama törenlerine katılan Demirel, yaptığı konuşmada, kimsenin karamsarlığa kapılmaması gerektiğini söyledi. 
     Demirel, seçimin, Türkiye'de çok şeyler değiştireceğine inandığını belirterek, '' Bugün seçim olacaksa ne olacak diyenlere soruyorum. Olmayacaksa ne olacak . Seçim olursa, bugün şikayet edilen şeyler ortadan kalkacak, kalkmazsa ne olacak O zaman şikayetler ortadan kalkana kadar seçim olacak'' dedi Türkiye'nin demokrasi ve kalkınmadan vazgeçemeyeceğine işaret eden Demirel, konuşmasında şunları kaydetti 
     ''Seçim haricinde yönetilmemek için, mutlaka demokrasiye ihtiyacımız vardır. Demokrasi ve seçim haricinde birisini göreve getirirsek, onun da eli sopalı olur. Bu nedenle, TBMM içinden bir hükümet çıkarmak gerekli, seçim bu yüzden büyük bir fırsat. Seçim ne olacak değil, halkı kendi kendine bırakmak yanlış. Bu şekilde demokrasi sağlanamaz. Türkiye'de halk ne seçtiklerine, ne de seçilenler, halkına sahip çıkmıyor. Dışardan halk getiremeyeceğimize göre, yine halk kimi seçerse, o görev başına gelecektir.'' 
     
     ''AB'YE, BRÜKSEL'DE DEĞİL, YATIRIMLARLA GİRİLİR'' 
     Demirel, iğneden-ipliğe her şeyi dışardan alan bir Türkiye'den, AB'ye girmeye çalışan bir Türkiye haline gelindiğini belirterek, şunları söyledi 
     ''Öyleyse, AB'den vazgeçemeyiz. Vazgeçemeyeceğimiz iki şeyde, kalkınma ve sanayileşmedir. Kalkınma ve sanayileşme müteşebbisin işidir. Bunun için müteşebbislerin önünü açmak gerekir. Türkiye'de eksik olan moral desteğidir. Önemli olan bu desteği sağlamaktır. Türkiye, AB'ye Brüksel'de değil, Eruzurum'da, Gaziantep'de, Samsun ve Çan'da olduğu gibi kurulu olan bu tür kuruluşlarla ve yatırımlarla girecektir. Ayrıca, AB için 30 milyar dolar olar ihracatımızı, yatırımlarla 100 milyar dolara çıkaracaksınız ki, bakalım o zaman sizi AB'ye almamazlık yapabilecekler mi . 
     AB için ayrıca kişi başı 3 bin dolar olan geliri ise 10 bin dolar çıkarmak gerekir. Bu nasıl olur Bu istikrarlı bir yöntemle gerçekleşir.'' Konuşmaların ardından 9. Cumhurbaşkanı Demirel fabrikada, 40. yılını dolduran Süleyman Bodur, Süleyman Caner, Adil Topal ve Muammer Candan'a plaket ve hediyelerini verdi. Kutlama törenleri geçit merasimi ile sona erdi. 
     Demirel, Çan'da daha sonra, geçtiğimiz yıl temelini attığı bazı fabrikaların açılışını gerçekleştirirken, yeni fabrikaların da temelini attı. 
     Törenlere, eski başbakanlardan Yıldırım Akbulut, eski bakanlar Enis Öksüz, Abdülkadir Aksu, Cemil Çiçek, DYP Genel Başkan Yardımcısı Nevfel Şahin, milletvekilleri ve Çanakkale'de görev yapan eski valiler, Çanakkale Seramik Fabrikaları'nın yabancı ortakları ile çok sayıda davetli katıldı. 
     





</TEXT>
</DOC>
