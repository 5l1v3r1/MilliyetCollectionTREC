<DOC>
<DOCNO> 84522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun09.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetten ölüm tehditleri gönderen kişiye 5 yıl hapis cezası 
</HEADLINE>
<TEXT>

     ABD'de bilgisayar bilgisinden yararlanarak eski patronuna ölüm tehditleri gönderen bir kişi, 5 yıl hapis cezasına çarptırılma tehlikesiyle karşı karşı kaldı. 
     Manhattan federal savcısı, New York'ta Askit.com adlı danışmanlık firmasının eski çalışanı Raymond Blum'un Şubat ayında işten ayrılmasının ardından, şirketin internetteki sitesinin müşterilerin sorularına verilen yanıtların yer aldığı bölümünde ''Hiçbir şansınız kalmadı'', ''Geber'' türünden mesajlar görülmeye başlanması üzerine Amerikan Federal Soruşturma Bürosü FBI ajanlarının devreye girdiğini belirtti. 
     Savcı, şirket başkanına 29 Nisan'da gönderilen tehdit üzerine internette işlenen suçlar konusunda uzman FBI ajanlarının, Raymond Blum'un kullandığı ''Home Box Office'' bilgisayar şirketine ulaşmayı başardığı, Blum'un suçunun sabit görülmesi halinde 5 yıl hapis ve 250 bin dolar para cezasına çarptırılacağını kaydetti. 
     





</TEXT>
</DOC>
