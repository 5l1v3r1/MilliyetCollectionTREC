<DOC>
<DOCNO> 61103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/guncel/gun09.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar kartopunun tadına iyice varacak 
</HEADLINE>
<TEXT>
Tatile devam 
     Kötü hava koşulları nedeniyle ilköğretim okullarıyla liseler İstanbul ve Ankara'da bugün de tatil edildi. Çeşitli illerdeki okullarda ise eğitime 1 - 3 gün arasında değişen sürelerde ara verildi. İstanbul Yeditepe Üniversitesi, eğitime 14 Ocak'a kadar ara verirken, Işık Üniversitesi de bugün tatil edildi. Samsun'un Asarcık, Kahramanmaraş'ın Pazarcık, Adıyaman'ın Sincik ve Konya'nın Hadim ilçelerinde eğitime 3 gün ara verildi. Bartın, Bingöl, Karaman, Kahramanmaraş'ın Çağlayancerit ve Elbistan, Adana'nın Tufanbeyli, Manisa'nın Kula, Diyarbakır'ın Çüngüş, Çorum'un Osmancık, Erzincan'ın İliç ve Kemaliye ilçelerinde, Bolu merkez, Göynük, Mengen ve Seben'de de okullar 2 gün tatil edildi. Çankırı, Yalova, Kahramanmaraş'ın Afşin ve Andırın, Konya'nın Derbent, Ahırlı ve Bozkır, Karaman'ın Ermenek, Sarıveliler ve Başyayla, Erzincan'ın Otlukbeli, Çayırlı ve Üzümlü ilçelerinde ise öğrenciler 1 gün daha tatil. 
     



 GÜNCEL 


















</TEXT>
</DOC>
