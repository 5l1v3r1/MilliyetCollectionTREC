<DOC>
<DOCNO> 72296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yasam/yas02.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeklerin mezarları açılabilir 
</HEADLINE>
<TEXT>
Yeni doğan’a otopsi 
Üç günde dokuz bebeğin canını alan yeni doğan üniteleri olayına başsavcılık el koydu. Gerekirse, talihsiz miniklere otopsi yapılacak 
     BÜNYAMİN AYGÜN, MUHAMMET KAÇAR, ULAŞ ÖZDEMİR Trabzon, Rize DHA 

     Trabzon Cumhuriyet Başsavcısı Burhan Çobanoğlu, Karadeniz Teknik Üniversitesi’nde son 3 günde 9 bebeğin ölmesine ilişkin haberleri ihbar kabul etti ve sorumlular hakkında soruşturma başlattı. 
     Çobanoğlu, Milliyet’in geniş yer verdiği olay üzerine, "Dikkatsizlik ve tedbirsizlikten ölüme sebebiyet verme" suçunu araştırmak üzere iki savcı görevlendirdi. Ölen bebeklerin yakınlarının henüz müracaat etmediğini de sözlerine ekleyen Başsavcı Çobanoğlu, "Suç unsuruna rastlarsak, gerekirse cesetler çıkarılarak otopsi yapılacak" dedi. 
     
     Bir babanın acısı 
     Bu açıklamanın ardından, ilk şik yetçi, KTÜ’de 7 Mart gecesi bebeğini kaybeden memur Orhan Güler 32 oldu. Rize’de görevli Güler, şunları söyledi 
     "Dördüncü çocuğumuzu bekliyorduk. KTÜ’de bebeğin sezaryenle alınması gerektiğini söylediler. Çocuğumuz dünyaya geldikten sonra kuvöze götürüldü. Yarım saat sonra Bebeğin akciğerlerinde su var, alacağız’ dediler. Sonra kan gerektiğini belirttiler, hemen kanı buldum. İşlerim dolayısıyla hastaneden ayrılmak zorunda kaldım. Gece 22.30’da bebeğimin ölüm haberini aldım." 
     
     Tüm aileler şik yetçi olmalı’ 
     Bebeğinin ölüm nedenini sorduklarında beyin kanaması’ yanıtı aldıklarını da dile getiren Güler, "Ama bize verilen ölüm k ğıdında sepsis’ nedeniyle öldüğü yazıyordu. Bu ölüm bizi kuşkulandırdı. Üç günde 9 bebeğin ölümü ürkütücü. Tüm aileler bir araya gelerek bu olayın üzerine gitmeli" dedi. 
     Aynı hastanenin dahiliye servisinde görevli ve yine ölen bebeklerden birinin babası olan Doç. Dr. Önder Ersöz ise, şik yetçi olmayacağını açıkladı. 
     Bu arada Sağlık Bakanı Osman Durmuş da, KTÜ’deki olayın yanı sıra, Adana Doğumevi’nde yaşanan skandalı incelemek üzere Teftiş Kurulu’nu görevlendirdi. 
     
     İhmal ve kasıt yok’ 
     Fakülte ve hastane yönetimi Tıp Fakültesi Dekanı Prof. Dr. İbrahim Özen başkanlığında 4 saat süren bir toplantı yaptı. Toplantının ardından yapılan açıklamada ölümlerde ihmal ve kasıt olmadığı açıklandı. 
     
Bebekler Allah’a emanet      AYŞEGÜL AYDOĞAN İstanbul 

     Erken doğumla dünyaya gelip hayatta kalma mücadelesi veren bebeklerin konduğu yeni doğan ünitelerinin sayı ve nitelikleri, İstanbul’da bile istenilen düzeyde değil. Koca kentte, yılda bin 500 gramın altında doğan bin bebeğe, sadece 170 yatak düşüyor. İstanbul’da kamu hastanelerinde sadece Şişli Etfal, İstanbul Tıp ve Zeynep Kamil Hastanesi’nde bu ünite var. Süleymaniye Hastanesi’nde dahi bu ünite yok. Kuvözlerle yetiniliyor. Süleymaniye Başhekimi Dr. Kadir Savan da, "Biz projeyi Sağlık Bakanlığı’na sunduk, sonuç alamadık" diyerek, yetkili makamların ilgisini gözler önüne seriyor. Özel hastanelerde de yeni doğan yoğun bakım üniteleri var gözükse, de Amerikan Hastanesi Yeni Doğan Yoğun Bakım Ünitesi Şefi Dr. Gülnihal Şarman’a göre olması gereken’ hizmeti verenlerin sayısı son derece az. Yetersiz uygulamalar ise bebeklerde körlüğe, sağırlığa hatta ölüme yol açabiliyor. 
     



 YAŞAM 





















</TEXT>
</DOC>
