<DOC>
<DOCNO> 74246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/dunya/dun03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollar kendi HADEP’ini kapatıyor 
</HEADLINE>
<TEXT>

İspanya hükümeti, ETA’nın siyasi kanadı Batasuna Partisi’ni kapatmak üzere meclise yasa önergesi verdi 
     DIŞ HABERLER SERVİSİ 

     Avrupa Birliği, terörizmi ve ayrılıkçılığı desteklediği gerekçesiyle kapatılan ve bazı milletvekilleri yargılanarak hapse atılan DEP’in bu milletvekillerinin serbest bırakılması için her fırsatta Türkiye’ye baskı yapar ve DEP’in bugünkü uzantısı HADEP’e aynı çerçevede yöneltilen yasal işlemleri "demokratikleşmeye aykırı" bulurken, aynı AB’nin üyesi İspanya, ayrılıkçı ETA örgütü yanlısı partileri yasaklamak üzere düğmeye bastı. 
     İspanyol hükümeti, Bask bölgesinin bağımsızlığı için mücadele eden ETA örgütü yanlısı partilerin yasaklanması için dün ilk adımı attı. Hükümet, yüksek mahkemeye, terörizmi desteklediği belirlenen siyasi partileri yasadışı ilan etmesi için yetki verecek yasa tasarını kabul etti. 
     Adalet Bakanlığı’ndan yapılan açıklamada, yasa tasarısının, açıkça ya da üstü kapalı olarak terörizmi destekleyen partilerin yasaklanmasını öngördüğü belirtildi. Yasa tasarısının, özellikle ETA’nın siyasi kanadı Batasuna’yı hedef aldığı belirtiliyor. 
     



 DÜNYA 













</TEXT>
</DOC>
