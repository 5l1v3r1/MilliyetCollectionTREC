<DOC>
<DOCNO> 52908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/temelkuran.html </URL>
<DATE> 2001/11/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
BU DERDE YENİ DÜŞENLER İÇİN FAYDALI BİR HİZMET 
</HEADLINE>
<TEXT>
Deprasyon’ kılavuzu 
Hayatın tadı saman gibi sen, sırf mecburiyetten geviş getiriyorsun. Hoş geldin kardeş Hayırlısı olsun Halk arasında bilinen adıyla "deprasyondasın" 
     Kambur üstüne gelmeyen kamburun gözü kör olsun" tadında bir ajanda sahibisin sen şimdi. Beş yaşından başlayarak rezil olduğun bütün anlar hiç de acelesi olmayan sırıtkan bir mehter ekibi gibi gözünün önünden geçiyor. Düşündükçe yenilerini bulduğun bu anların her biri için koşup yemek masasının altına saklanmak istiyorsun. İntikamını alamadığın ne varsa toplaşıp, ağır bir yumak halinde böğrünün üzerine oturuyor. Ah Keşke sen de lafı gediğine koyan, hiç rezil olmayan, ne yaşasa üzerine bulaştırmayan insanlar gibi olabilsen. Egon, bulaşık bezinden hallice. Süper egon olmuş sana bir zebella Tekme tokat girmişsiniz birbirinize Ne zaman insan içine çıksan sınıfta çiş yapmış bir çocuksun. Herkes seni görmezlikten mi geliyor nedir . Sanki ruhun "kırolaşıyor" da senden başka herkes stil sahibi. Tam da bu pozisyonda oyuna kabul edilmek için yalvaran bir çocuk kadar zavallısın. Durmadan rezil olduğun yetmezmiş gibi bir de üzerine gidiyorsun rezaletlerin. Kurşun kalemle yaptığı temiz ödev hatasını parmağıyla silmeye çalışan silgisiz bir çocuk gibisin neye dokunsan leke bırakıyorsun. Diğer yandan bütün bunları senin uydurduğunu bile bile, bu yüzden de "Ben niye böyle oldum " diye diye daha da beter yamultuyorsun kendini. Hayatın tadı saman gibi mecburiyetten geviş getirmektesin sen. 
     Hoş geldin kardeş Hayırlısı olsun Halk arasında bilinen adıyla "deprasyondasın". 
     
Human Recycling Process      Maalesef 19. yüzyılda yaşamıyoruz. O yüzdendir ki, kendini bir yere kilitlenmenin "manastıra kapanmak" şeklinde meşru bir yöntemi yok. İll verimli bir profil çizeceksin, ill hayata karşı hazır cevap olacaksın. Prozac’tır, Xanax’tır, bütün bu anti-depresanlar seni süratle klip tadındaki bu hayata "geri kazandırmak" için yapılmış icatlardır zaten. Buna "Human Recycling Process" de diyebiliriz "İnsan Posasından Neşeli Bireyler Çıkarma İşlemi" Güzel olurdu tabii efendi gibi giderdik müsait bir manastıra, kilitlerdik kapıyı, "durma hakkımızı" kullanırdık. Fakat nedir Mümkün değildir. O yüzden bu "Aptalsın aptaaal " psikolojisini mümkün olan en efendi biçimiyle yaşamak icap ediyor. "Deprasyon Kılavuzu" bu noktada devreye giriyor. 
     
Kötüysen kötüsün      Zorlamayacaksın. Kötüysen kötü olacaksın. İll iyi olayım, ill toplumla kaynaşayım demeyeceksin. Hayatın bu bölümü de böyle geçiversin yani, ne olacak "Deprasyonlu" bir kimsenin bu çeşit üstüne gitmelerle kendini yormasında büyük sakınca vardır, enerjisini ekonomik kullanması gerekir. Enerjini günlük ödevlere saklayacaksın. "Bugün sokağa çıkılacak, şurada bir çay içilecek, burada durulup insanlara bakılacak, son parayla bile olsa iyi bir yemek yenecek, Sen niye bu kadar kötüsün ’ gibi yıpratıcı meraklara sahip olmayan arkadaşlarla havadan sudan bahsedilecek, eve doğru kaçmaya çalışan adımlara yol şaşırtılacak" şeklindeki ödevler arzuya göre çoğaltılabilir. 
     "Deprasyonlu" kişinin hastalık derecesinde mutlu insanlarla sık görüşmesi de büyük tehlike ihtiva eder o tip mahluklarla mesafeli ilişki kuracaksın. Manasız zırlama ihtiyacını tek başına Sadri Alışık filmleri izleyerek gidereceksin. "Ben niye böyleyim " sorusu hiç sorulmayacak. Sen de böylesin, ne yapalım Şehirde ne kadar lüzumsuz kültürel etkinlik varsa hepsi takip edilecek, günü kurtarma hesabı yapılacak. Bu "normalleşme ödevleri" hariç olmak üzere sadece istediğin şeyler yapılacak. "Katlanma" hissi uyandıran hiçbir kişiye ve hiçbir etkinliğe imtiyaz tanınmayacak. 
     Daha önce yapılmayan her şey denenecek. Şehirdeki lunaparka gitmedin hiç mesela, gitsene. 
     Rezil olma, kaçma, zavallılaşma, beceriksiz olma hakkı gibi İnsan Hakları Beyannamesi’ne yanlışlıkla konulmamış bütün haklarını kullanma zamanın şimdi. Kullan hepsini. Korkma İki ay sonra kimse senin bütün o saçmalıkları yaptığını hatırlamayacak. Hatırlasalar da boş ver Sen kendin için bir kayalıksın şimdi. Diğer her şey ayaklarına vurup yok olan köpükler. Sağlam dur kardeş Bu da geçecek 
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
