<DOC>
<DOCNO> 95864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur07.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli Belediye Başkanı Sarıgül DSP'den istifa etti 
</HEADLINE>
<TEXT>

     Şişli Belediye Başkanı Mustafa Sarıgül, ''Yeni oluşum''a katılmak üzere 23 belediye meclisi üyesiyle birlikte DSP'den istifa ettiğini açıkladı. 
     Sarıgül, Şişli Belediye Başkanlığı binasında DSP'den ayrılan meclis üyelerinin katılımıyla düzenlediği basın toplantısında, uzun zamandır toplumun her kesimindeki huzursuzluk ve rahatsızlığın herkes tarafından bilindiğini savundu. Sarıgül, şunları kaydetti 
     ''Türk halkı belli bir süreçten geçti. Bu sürecin sonunda halk kendi ortak arzusunu, düşüncesini sesli ifade etmeye başladı. İşte bugün Ankara'da filizlenmeye başlayan bu 'yeni oluşum', tamamen halkın sesi ve isteği olarak ortaya çıktı. 
     Bu duygularla, daha güçlü, dinamik ve yenilikçi bir Şişli, İstanbul, Türkiye için yeni oluşuma elimden gelen desteği vermeye talibim. Türkiye'nin yeni oluşumlara ihtiyacı olduğuna inanıyorum.'' 
     





</TEXT>
</DOC>
