<DOC>
<DOCNO> 89115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/magazin/mag04.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu serbest olsun’ 
</HEADLINE>
<TEXT>

Yeni dünyanın Bob Marley’i Manu Chao, İstanbul’daki konserinden önce sürpriz konuşmalar yaptı 
     NURDAN AKINER 

     YENİ dünya düzeninin Bob Marley’i Manu Chao, Efes Pilsen Summer Fest kapsamında Maslak Venue’de 7 bin kişiye muhteşem bir konser verdi. 2 saat sahnede kalan Chao, 15 şarkı söyledi. Kolundaki, devrimi simgeleyen silaha dönüşmüş öküz dövmesi ve boynundaki kolyelerle dikkat çeken Chao, hayranlarını coşturdu. 
     MANU Chao, konser öncesi eleştiri oklarını mafya başta olmak üzere İspanya Başbakanı Jose Maria Aznar ve Le Pen’e gönderdi. Dünyanın hareketli bölgelerinde ezilen halkın yanında olan Chao "Ülkenizin sorunları hakkında daha fazla bilgi sahibi olabilmek için geldim" dedi. Sanatçı, sürpriz bir açıklamada bulunarak, mafyanın çıkar sağlamasını önlemek için tüm dünyada uyuşturucu satışının serbest bırakılmasının gerektiğini söyledi. 
     



 MAGAZİN 













</TEXT>
</DOC>
