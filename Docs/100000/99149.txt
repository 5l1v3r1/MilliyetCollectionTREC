<DOC>
<DOCNO> 99149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko38.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TEB'in 6 aylık karı 10 trilyon... 
</HEADLINE>
<TEXT>

     Türk Ekonomi Bankası TEB , yılın ilk 6 ayında 10 trilyon lira net kar elde ettiğini açıkladı. 
     TEB'den yapılan açıklamada, bankanın 30 Haziran 2002 tarihli dönem karının 34,6 trilyon lira olduğu, ancak bilanço düzenlenmesinde enflasyon muhasebesi esaslarının uygulanması ve 8,7 trilyonluk vergi provizyonu nedeniyle net karın 10 trilyon lira olarak gerçekleştiği belirtildi. 
     Açıklamada, söz konusu dönem içinde bankanın aktiflerinin yıl sonu rakamlarına göre yüzde 21 büyüyerek 1,9 katrilyon liraya, kullandırdığı kredilerin yüzde 42 artarak 631 trilyon liraya ulaştığı, mevduat hacminin de 1,1 katrilyon lira olduğu kaydedildi. 
     Kar dahil özkaynakların 214 trilyon lira seviyesine çıktığı, 30 Haziran 2002 tarihli sermaye yeterliliği rasyosunun da yüzde 13.56 şeklinde gerçekleştiği duyurulan açıklamada, ''Sektörde 31 Aralık 2001 tarihinden beri uygulamaya başlayan enflasyon muhasebesi esaslarına göre açıkladığımız bu verilerimiz, mali gücümüzü ve istikrarlı yapımızı göstermektedir'' denildi. 
     





</TEXT>
</DOC>
