<DOC>
<DOCNO> 52138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/astro/index.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniay öncesi sessizliği 
</HEADLINE>
<TEXT>

Yarın Akrep burcunda yeniay gerçekleşecek. Yeniay önceleri hazırlık zamanıdır ama hemen harekete geçmemek gerekir. Bugün pek çok konuda belirsizlik hakim olabilir. Koç’lar gün içinde duygusal konularda tepkisel davranabilirler. Bu durum özellikle ortaklaşa maddi sorunlar yüzünden ortaya çıkabilir. Boğa’lar ilişkilerden yana ilginç bir gündeler. Ellerinde olmayan nedenlerden dolayı zorlanabilirler. İkizler ise bugün günlük işlere özen göstermeliler. Verimli olmak için detaylara özen göstermek gerekiyor. Yengeç’ler keyifli bir gündeler. Eğer aşırıya kaçmazlarsa pek çok konuda daha rahat edecekler. Aşk hayatlarında da hareketlilik var. Aslan’lar yorucu bir gündeler. Çok şey başarabilirler ama planlı hareket etmeleri de gerekiyor. Başak’lar için verimli bir gündeyiz. Çok sayıda konuşma, yazma ve kısa yolculuk söz konusu olabilir. Terazi’ler ise yeni parasal kaynak arayışında olabilirler. Bu konudaki somut gelişmeler için yarını beklemeliler. 
Bugün öğle saatlerine doğru Ay’ın Merkür ve Mars’la olan açısı plansız hareketlere, yoğun zihinsel faaliyetlere dikkat çekiyor. Ani kararlar planlarımızı değiştirebilir. Akrep’ler yüksek enerji dönemindeler. Pek çok konunun üzerine gidebilecekler ama tartışmalardan uzak kalmaları da gerekiyor. Yay’lar için durup bekleme, dinlenme günlerindeyiz. Birçok konuda kararsız kalabilirler. Dışsal etkilere fazlasıyla açıklar. Oğlak’lar verimli çalışabilecekleri bir gündeler. Dostları ya da grup çalışmaları onlara önemli destekler verebilir. Bu iyimser enerjiyi kullanmaya bakmalılar. Kova’ların duygusal tepkilerinde daha dikkatli olmalarını öneriyoruz. Üstlerinde çok fazla yük olabilir ama başarıları da dikkat çekebilecek. Balık’ların keyfi yerinde sayılır. Hayatlarına yeni enerjiler, yeni kişiler ve çevreler katabilirler. Yabancı ülkelerle ilişkiler ya da eğitim konusu gündeme gelebilir. 

            Faks 287 74 37 
      







</TEXT>
</DOC>
