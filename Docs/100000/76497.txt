<DOC>
<DOCNO> 76497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko10.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Varan’ın kurucusu Pekuysal vefat etti 
</HEADLINE>
<TEXT>

     EKONOMİ SERVİSİ 

     Varan Şirketler Topluluğu Yönetim Kurulu Başkanı Nevzat Hüseyin Pekuysal vefat etti. Geçirdiği ani bir rahatsızlık sonucu İstanbul’da dün gece vefat eden 75 yaşındaki Pekuysal’ın cenazesi, 6 Nisan Cumartesi günü Teşvikiye Camii’nde kılınacak öğle namazının ardından Maltepe Mezarlığı’ndaki aile kabristanında toprağa verilecek. 
     Pekuysal, evli ve iki çocuk babasıydı. Pekuysal, Varan firmasını 1946 yılında Kadıköy - Pendik ve kısa süre sonra İstanbul - İzmit arasında yolcu taşımacılığıyla hayata geçirmiş ve bugüne kadar 300 otobüslük bir filoya ulaştırdı. 
     1989’da da Setra otobüslerinin Türkiye’de üretimini gerçekleştiren Pekuysal, Varan Turizm Seyahat AŞ, Varan Konaklama Tesisleri, Varan Kargo Taşımacılık AŞ ve Varsan Otomotiv Ticaret ve Sanayi AŞ şirketlerinin kurucusu ve yönetim kurulu başkanı olarak aktif görevini, ömrünün son gününe kadar sürdürdü. 
     



 EKONOMİ 


















</TEXT>
</DOC>
