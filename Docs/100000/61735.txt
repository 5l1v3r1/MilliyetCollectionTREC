<DOC>
<DOCNO> 61735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yazar/pulur.html </URL>
<DATE> 2002/01/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Patlıcanın dalkavukları... 
</HEADLINE>
<TEXT>

     "TARIMIN hali ne olacak Tütün ekicisi, pancar ekicisi bu yıl ne ekecek, ne biçecek, neyle geçinecek " 
     "Popülizm yapma " 
     
     "İnsanlar soğuktan donuyor, neredeyse açlıktan ölecek... İşyerleri kapatılıyor, bir lokma bir hırkaya bile razı olan insanlar işsiz kalıyor." 
     "Popülizm yapma " 
     
     "Hani devlet küçülecekti, hani devlet ekonomiden elini, eteğini çekmeliydi, bankalara devlet desteği yapılıyor." 
     "Bırak bu popülizmi " 
     
     "Peki, bugün kurtarılacak bankacılar, bu memleketin has evladı da, kelepçeleyip içeri attıklarınız üvey evlat mı " 
     "Vazgeç bu popülizmden " 
     
     Bir aylık asgari ücret, daha yeni 162 milyon lira oldu... Adamın biri geçenlerde televizyona çıkmış, kendi eğlence yerinin pahalı sayılamayacağını anlatırken, ne olmuş yani, benim yerimde de, üç kişi 160 milyona yemek yiyebilir, diyordu." 
     "Popülizm yapma " 
     
     Devletin topladığı vergilerin neredeyse tamamı faize gidiyor, yatırım, kalkınma böyle mi olacak " 
     "Bırak şu popülizmi " 
     
     "Nedir bu doğalgaz rezaleti Madem indirim yapacaktınız, ya da yapabilecektiniz, niye daha önce pahalı satıp halkı soydunuz Üstelik yaptığınız indirim de atla deve değil " 
     "Bırak şu popülizmi " 
     
     Hani devlet bankaları özelleştirilecekti. Devlet bankaları soyuluyor, siyasetçi arpalığından ulufe dağıtıyor, krediyi kapan kaçıyor." 
     "Popülizm yapma " 
     
     "Yine doğalgaza dönelim... Doğalgazdan yüzde 18 KDV almak ayıp değil mi Doğalgaz değil, sanki lüks tüketim maddesi... Hiç olmazsa okullara indirimli verseler " 
     "Bırak bu popülizmi 
     
     Geçen gün Kabataş Lisesi Eğitim Vakfı Başkanı Erdal Dumanlı televizyonda söyledi, okula 26 milyar lira doğalgaz faturası gelmiş, kim ödeyecek Vakıf da vermezse çocukların hali ne olacak Gaz camiye bedava, okula parayla " 
     Bırak yahu bu ucuz popülizmli " 
     
     Geçen gün Devlet Denetleme Elemanları Derneği Başkanı Atılay Ergüven televizyonda açıkladı, bankalara şimdiye kadar yapılan kurtarmaların ve kaptırılan kredilerin toplamı 75 katrilyon lirayı buluyormuş " 
     "Bırak şu popülizmi " 
     
     VE uzar gider bu hikaye... 
     Bir zamanlar ağızlarından düşürmedikleri "komünizm"in yerini şimdi popülizm aldı... O zamanlar bunları söyleyene "komünist" damgasını vurur, boynuna yaftayı asarlardı, şimdi ya utandıklarından, ya da "komünist" şuçlamasına kimse itibar etmediğinden "popülizm"e sarıldılar... 
     Tabii "popülizm" kavramını da sözlük anlamıyla değil, mecazi "halk dalkavukluğu" anlamıyla kullanıyorlar. 
     Bunları söyleyenlere "halk dalkavuğu" diyorlar... 
     Peki, siz kimin dalkavuğusunuz, patlıcanın mı 
     
     







Anayasal yargı 


Hedef saptırma 


Ecevit, Derviş'e güveniyor 


Tayyip, Alkin ve hukukun ipine sarılmak 


Köykent... Nihayet. 


PKK’yla ittifak büyük hataydı 


Paran yoksa iş de yok 


Bankalara desteğe tepkinin nedeni 


Dış konularda yeni sesler 


Kemal Derviş ve suçluluk kültürü’ 


Ecevit'in Amerika gezisinde ne olacak 


Patlıcanın dalkavukları... 


AK Parti'nin ABD çıkarması 


TOBB - THY - DHMİ ortaklığı, AB mevzuatına uymuyor 


İhtiyatsız kadınlar 


Üretemeyen toprak sahibine IMF’den bahşiş’ 


</TEXT>
</DOC>
