<DOC>
<DOCNO> 72507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/okur.html </URL>
<DATE> 2002/03/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"KOBİBANK gerçeği" 
</HEADLINE>
<TEXT>

     Türkiye değişime hazır mı Değişim yeni düzen demek... Yeni düzende kaynak kıt, kaynak çok değerli. O yüzden verimlilik esas. Kamu ve özel sektör çalışma biçimini farklılaştıracak. Kredi pastasından pay alma şeklini değiştirecek. Kısacası eski alışkanlıklarını bırakacak. 
     Ancak tarım kesimi, Anadolu tüccarı, esnaf, işadamı bu duruma nasıl ayak uyduracak Durum böyle olunca son günlerde en çok sorulan soru da kendiliğinden belli oluyor 
     "Ziraat ve Halkbank’ta" ne oluyor 
     Herkes kamu bankalarındaki yapılanmayı yakından izliyor. Kulislerde konuşulanlara bakılırsa kamu bankaları ortak yönetim kurulu başkanı Vural Akışık, nisan ayında Ziraat Bankası genel kuruluyla birlikte görevini bırakacak. 
     Merak konusu, Akışık’ın yerine kimin geleceği. 
     Yıllarca Ankara’da her iki bankada, Hazine’de ya da bürokraside görev yapanlara bakılırsa bu göreve kolay kolay talip bulunamayacak. Çünkü şu ana kadar yapılanlar ortada. Hazine’den bu bankalara aktarılan 40 katrilyon liraya ulaşan bir kaynak aktarımının dışında yeni bir şey yok. Bir de İstanbul’dan transfer edilen bankacılar dışında. Oysa iki bankanın sorunu ortada. Dönmeyen krediler, birikmiş görev zararları ve aldıkları kredileri ödemekte zorlanan firmalar. 
     
"Ayıklayana aşk olsun "      İsterseniz Ziraat Bankası’nı bir yana bırakalım. Rotayı Halkbank’a çevirelim. 200 problemli kredi var. Bunların 80’e yakını ticaret ve sanayi odalarının yönetiminde yer alan TOBB üyesi işadamlarına ait. Listeyi açıklamak yasak ama gerçek bu... Bu krediler milyon dolar. Hal böyle olunca Halkbank’ta sorunun çözümü ister istemez siyasetçiye düşüyor. Siyasetçi de durmuyor, izliyor. İşte böyle bir noktada Türkiye Odalar ve Borsalar Birliği’ndeki mayıs seçimi gerçekten çok önemli oluveriyor. TOBB Başkanı Rıfat Hisarcıklıoğlu, "Biz bankacılık yasasını kredilerin yeniden yapılandırılması olarak algılıyoruz" derken aslında önemli bir noktanın da altını kendiliğinden çiziveriyor. 
     TOBB’un gücü KOBİ’lerde, TOBB’un taban desteği siyasi kartların nasıl açılacağında. O yüzden TOBB Başkanı ile Sanayi Bakanı Ahmet Kenan Tanrıkulu, beraberce Halkbank’ı "KOBİBANK" yapalım derken boşa atış yapmıyorlar. Çünkü taban ortak. Tabanın rantını kapabilmek için bir ölçüde seçim yatırımı yapmak zorunluluk. Krediler yeniden yapılanırken yeni ufuklara yelken açılacağı kesin. BDDK da durumun farkında. TOBB’a "200 problemli krediyi Londra Yaklaşımı’nın kapsamına aldık" sözü veriyor. 
     Bu ne demek Görünen o ki, bir şey değişmeyecek. Yakında problemli 200 kredi uzun vadeye yayılacak. Firmalara yeni krediler verilecek. Herkes memnun yola devam edilecek. Bir yıl önce yazdığımız gibi TOBB, bankasıyla, şirketleriyle holding olarak karşımıza çıkacak. 
     Yanılıyor muyuz 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
