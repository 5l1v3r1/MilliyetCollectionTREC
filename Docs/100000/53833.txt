<DOC>
<DOCNO> 53833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/guncel/gun10.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet’ten zengine çağrı Cömert olun, paylaşın... 
</HEADLINE>
<TEXT>

     SALİHA ÇOLAK 

     Diyanet İşleri Başkanı Mehmet Nuri Yılmaz, yoksullarla dayanışma mesajı verdi. Zor günler geçirdiğimiz ülkemizde bir lokma ekmeğe muhtaç insanlar olduğunu belirten Yılmaz, "Mükellef sofralarda, donatılmış masalarda iftarlarını açanlar kendisini yoksulların yerine koymalı, elindekini paylaşmalıdır. Ülkede aç sefil insanlar varsa onlardan hepimiz sorumluyuz. Varlıklılarla yoksullar arasında dengenin sağlanması çok önemli. Bütün vatandaşlarımızı cömertlik duygularını geliştirmeye çağırıyorum" dedi. Yılmaz, varlıklı kişilerin bir yıllık ailelerinin giderlerini ayırdıktan sonra kazançlarının yüzde 2.5’ini zekat olarak vermek zorunda olduklarını kaydetti. 
     



 GÜNCEL 



















</TEXT>
</DOC>
