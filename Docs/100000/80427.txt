<DOC>
<DOCNO> 80427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur21.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma Atış Poligonu'nda patlama... Beş kişi öldü.. 
</HEADLINE>
<TEXT>

     Jandarma Genel Komutanlığı'nın Sincan'daki atış poligonunda, dün öğle saatlerinde Güneydoğu'ya gönderilmek üzere bir TIR'a askeri mühimmat yüklenirken, bilinmeyen bir nedenle patlama meydana geldi. Patlama sonucu 1 astsubay, 3 er ve askeri personel olan TIR şoförü olay yerinde yaşamını yitirdi. Olayda yaralanan 1 astsubay ve 2 er de Etimesgut Askeri ve GATA hastanelerine kaldırıldı. Patlama üzerine olay yerine gelen itfaiye ekipleriyse, yangın çıkmadığı için müdahale etmeden geri döndü. 
     
     Açıklama yapılmadı 

     Jandarma Kurmay Başkanı Korgeneral Yusuf Soybaş ve Jandarma Genel Komutanlığı Harekat Başkanı Tümgeneral Mustafa Bıyık da, patlamayı öğrendikten sonra olay yerine gelerek incelemelerde bulundu. Komutanlar olay yerinden ayrılırkan açıklama yapmazken, olayı izlemek üzere bölgeye gelen gazeteciler, poligona 3 kilometre ilerde durduruldu. Bölgeden 2'si sivil 3 ambulansın ayrılması da dikkati çekti. 
     





</TEXT>
</DOC>
