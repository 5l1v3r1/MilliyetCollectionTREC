<DOC>
<DOCNO> 92778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/spo09.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Finale doğru 
</HEADLINE>
<TEXT>

Brezilya’nın gözü rekorda      Beşinci kupa 
     DÜNYA Kupası tarihinin, en fazla maç yapan ve en fazla şampiyonluk kazanan ekibi olan Brezilya, yarın Almanya karşısına bir başka rekoru daha kırmak için çıkacak. Bu kupada oynadığı altı maçtan da galibiyetle ayrılan Sambacılar, Almanya’yı da devirerek beşinci kez kupaya uzanırsa, üst üste yedi maç kazanarak bu başarıya ulaşan tarihteki ilk takım unvanını da elde edecek. 
     
     Cafu’nun unvanı 
     KUPA tarihinde daha önce de 1970’de yine Brezilya altı, 1938’de İtalya ve 1930’da da Uruguay dörder maçla, tüm karşılaşmalarını kazanarak kupaya uzanmıştı. Brezilya’da Cafu da üst üste üç finalde oynayan ilk futbolcu olacak. 6 golle, krallığın iddialı ismi Ronaldo da henüz 25’inde art arda üçüncü finaline çıkacak. Scolari finali, İngiltere kadrosuyla oynayacak. 
     
Almanya’nın gözü kupada      Üçüncü kez alacak mı 
     12 yıl aradan sonra oynayacağı finale hazırlanan Almanya’nın gözü kupada. 1930 - 70 arası Jules Rimet adıyla düzenlenen kupayı 1954’te kazanan Almanya, 1974’ten itibaren Dünya Kupası adını alan dev turnuvada 1974 ve 1990’da da iki kez çıktığı zirveyi yine yakalarsa, yeni kupanın ebedi sahibi olacak. 
     
     Völler temkinli 
     ALMANYA Teknik Direktörü Rudi Völler ise final öncesi temkinli konuşarak, "Almanya’nın başarısı, rakibin ani ataklarını durdurmasına bağlı. Şansımızı kendimiz yaratmalıyız ama bunu yaparken çok fazla açılmamaya dikkat edeceğiz. Türkiye pozisyon buldu fakat çok açık verdi. Biz aynı riske giremeyiz" dedi. 
     
     
     



 SPOR 


































</TEXT>
</DOC>
