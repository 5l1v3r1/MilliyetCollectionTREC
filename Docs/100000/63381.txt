<DOC>
<DOCNO> 63381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yazar/pulur.html </URL>
<DATE> 2002/01/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tacizlerden taciz beğen 
</HEADLINE>
<TEXT>

     Kaç türlü taciz vardır .. 
     Yaygın örneklerine bakarsanız, "elle, dille, gözle, sözle " diye sıralayabilirsiniz. 
     Peki, bir yazar taciz edilemez mi 
     Ama önce "taciz"in sözlük anlamını yazalım 
     "Rahatsız etme, canını sıkma, sıkıntı verme, tedirgin etme " 
     Gazete yazarı nasıl taciz edilir 
     
     YAZAR, oturmuş, yarına, iyi, güzel, kimsenin canını sıkmayacak bir yazı yazmayı düşünmektedir. 
     Bir telefon çalar, anlatılanları duyunca yazarın keyfi kaçar, rahatsız olur, canı sıkılır. 
     
     ANLATANA göre, bir üniversite rektörü, içinde kendisine muhalefeti kan davası haline getirenlerin de bulunduğu bir gazetenin yazarlarına yemek verir. 
     Otelde verilen yemeğe katılanlardan biri, hem profesör hem de gazetenin yazarlarındandır, rektörün de amansız muhaliflerinden... 
     Bu "Hoca - yazar", polisin bir olayda üniversiteye girdiğini anlatarak rektörü eleştirir. 
     Rektör, hafiften, bıyık altından gülümser, zira pusu kursa, avı bu kadar rahat tuzağa düşmez... 
     Şöyle der 
     "O gün polisler, benim isteğim üzerine üniversiteye girdiler, olayı yatıştırdılar, ben yasal yetkimi kullandım, çünkü olay üzücü bir boyuta tırmanmak üzereydi." 
     Rektör, bir çırpıda bunu söyledikten sonra nefeslenir 
     "Ama siz, üniversiteye gelmediğiniz, gelip gitmediğiniz için, olup bitenlerin farkında değilsiniz " 
     Görenler, "Kitaplarımı imzalamaktan orada burada konuşma yapmaktan, çoluğumu, çocuğumu, öğrencilerimi ihmal ettim" diyen "yazar - hoca"nın, yüzünün rengi için "ancak bostan patlıcanın rengi, bu kadar mor olurdu" diyorlar. 
     Hele hele rektör yardımcısının "Bari bir telefon edip bana sorsaydınız..." ironisi yok mu 
     
     YA bir başka yazarın "Size telefon edip olayı sormaya mecbur muyum Öğrenciler anlattı, ben de yazdım " demesi... 
     Gazetecilikte bir devrim 
     "Gazeteci duyduğunu yazar. Duyduklarını soruşturup, araştırmaya gerek duymaz " 
     Alın bunu, gazetecilik okullarının kapılarına asın 
     
     ŞİMDİ diyeceksiniz ki "taciz bunun neresinde " 
     İnsaf, oturup iyi, güzel şeyler yazmayı düşünüyorsunuz, biri telefon edip kafanızı karıştırıyor, canınızı sıkıyor, sorup soruşturuyorsunuz, tedirgin oluyorsunuz. 
     Buna taciz denmez de ne denir 
     Üstelik, bir de aklınıza "Peki sayın rektör, üniversiteye gelmiyorsunuz, olup bitenleri bilmiyorsunuz, demek yeter mi " sorusu gelmişse... 
     Öyle ya, derse girmeyen öğrenci sınıfta kalıyor, peki derse girmeyen hocaya ne oluyor 
     
     







Hukuk ve hukukçu 


Cem'in Saddam'a tavsiyesi 


Ecevit’in iki şansı 


Merkez Bankası’nın başarısı 


İçişleri Bakanı’nın kararname direnişi 


Tacizlerden taciz beğen 


Aşkın ve 28 Şubat'ın romanı 


Çorba ve ıstırapla birleşen ulus 


IMF ile yürümek ne kadar güvenli 


Emlak Vergisi belediyenin geçim kaynağı’ 


</TEXT>
</DOC>
