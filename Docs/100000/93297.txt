<DOC>
<DOCNO> 93297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko11.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Mirzaoğlu'ndan Derviş'e taş... 
</HEADLINE>
<TEXT>

     Denizcilikten Sorumlu Devlet Bakanı Ramazan Mirzaoğlu Denizcilik Bakanlığı'nın kurulmasına ilişkin tasarıyı yalnızca Devlet Bakanı Kemal Derviş'in imzalamadığını belirterek, ''Derviş aşırı meşgul olduğu için tasarıyı pek inceleyememiştir'' dedi. 
     Mirzaoğlu, Devlet Bakanı Derviş'in tasarıyı imzalamaması için hiç bir sebep olmadığını belirterek, ''Derviş, tasarıyı incelerse memleket için gerekli olduğunu anlayacak'' diye konuştu. 
     Denizcilik Bakanlığı'nın kurulmasıyla Bakanlık sayısının artmayacağını sadece mevcut Devlet Bakanlığı'nın adının Denizcilik Bakanlığı olarak değiştirileceğini belirten Mirzaoğlu, denizcilik ile ilgili yetkilerin bir çok Bakanlığa dağılmış durumda olduğunu, Denizcilik Bakanlığı'nın devlete yeni personel yükü getirmeyeceğini söyledi. 
     





</TEXT>
</DOC>
