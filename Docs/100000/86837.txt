<DOC>
<DOCNO> 86837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sontur12.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yağmur geliyor... 
</HEADLINE>
<TEXT>

     Yaz tam anlamıyla gelmeden yaz yağmurları gelmeye başladı. 
     Marmara Bölgesi ve İstanbul bu gece yağışlı bir hava kütlesinin etkisi altına girecek. 
     Yağmur yarın da günboyunca etkili bir şekilde yağacak. Meteoroloji yetkilileri belediyeleri sel için uyarıyor. 
     Yağışlar yarın yurdun diğer bölgelerine de yayılacak. 
     Haftasonuna kadar yağışlı hava kütlesinin yurdun büyük bölümünü kuşatması bekleniyor. 
     Yağışlarla birlikte hava sıcaklığında da düşme görülecek... 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, yarın, Marmara, İç Ege, Göller Yöresi, Batı Karadeniz ile İç Anadolu'nun kuzeybatısında görülecek sağanak ve gökgürültülü yağışlar, 31 Mayıs Cuma günü ve hafta sonunda yurdun kuzey ve iç kesimlerinde devam edecek. 
     Yağışlar, Cuma ve 1 Haziran Cumartesi günü Marmara'nın doğusu ve Batı Karadeniz'de yer yer etkili olacak. 
     Hava sıcaklıkları ise yağışlarla birlikte yurdun kuzeybatısından başlayarak 5-7 derece azalacak. 
     Marmara'nın doğusu ve Batı Karadeniz'de beklenen etkili yağış nedeniyle ilgililerin ve vatandaşların tedbirli olmaları istendi. 
     





</TEXT>
</DOC>
