<DOC>
<DOCNO> 83194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/yazar/altan.html </URL>
<DATE> 2002/05/10/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Devletler hukuku, Org. Kıvrıkoğlu'nun tepkisi ve Türkiye'nin profili... 
</HEADLINE>
<TEXT>

     Sınır Tanımayan Gazeteciler Örgütü'nün, Paris'te Saint - Lazare Garı'nın zeminine çizdiği, "Basın özgürlüğünün çiğnendiği ülkeler" haritası bizim Genelkurmay Başkanlığı'nı, Fransa'ya karşı ayağa kaldırdı. 
     Çünkü "Basın özgürlüğünün çiğnendiği ülkeler" arasında Türkiye de, Genelkurmay Başkanı Org. Hüseyin Kıvrıkoğlu'nun fotoğrafıyla temsil ediliyordu. 
     Mehmet Y. Yılmaz'ın dünkü yazısından öğrendim ki, aynı haritada İsrail de varmış ve o da, yine Genelkurmay Başkanı Şaul Mofaz'la temsil ediliyormuş. 
     Basın özgürlüğünü çiğnedikleri için protesto edilen öteki ülkeler ise, sadece devlet başkanlarıyla... 
     Örneğin Küba Castro'yla Rusya Putin'le... 
     
     Devletler hukuku açısından Türkiye'nin Fransa'daki özel bir örgüte karşı tepkisini, Başbakanlığa bağlı resmi bir kurum olan Genelkurmay Başkanlığı'nca göstermesi bendenize göre doğrusu biraz yadırgatıcı... 
     Örneğin Türkiye'de de, Le Pen'den yana olan ırkçı özel bir örgüt Haydarpaşa Garı'na çizeceği "Bağımsızlıklarına ihanet eden ülkeler" haritasında Fransa'yı da, Fransa Genelkurmay Başkanı'nın fotoğrafıyla simgeleseydi Fransa'nın Ankara'ya karşı tepkisini, Fransa Genelkurmay Başkanı mı gösterirdi 
     Devletler hukuku uzmanları ne derler bilmiyorum ama, bendeniz pek sanmıyorum. 
     
     Bir de şu sorular geliyor akla 
     1- Castro'nun tepkisiyle, Putin'in tepkisi ne oldu acaba Fransa Başkanı Chirac'ı mı protesto ettiler, yoksa yeni kurulan Fransa hükümetini mi yoksa Saint - Lazare Garı'nda, fotoğraflarının çiğnenip durmasını, hiç umursamadılar bile mi 
     2- İsrail Genelkurmay Başkanı Şaul Mofaz'ın tepkisi ne oldu 
     3- Gösterdiğimiz tepkiye karşı Fransa'nın tutumu ne olacak 
     
     Pazartesi günkü Radikal'de, Neşe Düzel'in Süleyman Demirel'le yaptığı röportajın, 6 sütun üstüne iri puntolarla oturtulmuş başlığı şöyleydi 
     "Politikacılar askerlerden korkar..." 
     Türkiye'nin, demokratik bir ülke olduğu konusunda gösterdiği onca özene karşın kalın çizgili militer bir profilden yüzde yüz arınmış olduğunu söyleyebilir miyiz 
     Sosyolojik açıdan da, değiştirilmesi mümkün olmayan toplumsal bir gerçektir bu... 
     
     Neden değiştirilmesi mümkün olmayan 
     Çünkü endüstri aşamasını gerçekleştirememiş ve nüfusunun üçte birini kentlerde, işçi sınıfına dönüştürememiş, köylü ağırlıklı ülkelerde militerlerin sahip olduğu gücü, dengeleyebilecek toplumsal başka bir güç yoktur. 
     Soğuk Savaş döneminde gerek Washington'un, gerek Moskova'nın, kendi cephelerinden yana olan köylü toplumlarında özellikle militerlerle işbirliğine önem vermelerinin temel nedeni de buydu. 
     
     Ayrıca köylülüğü aşamamış toplumlarda, Hazine'den geçinmeli "önemliler hiyerarşisi" vardır. Ama evrensel boyutta "değerliler hiyerarşisi" yoktur. 
     Köylülüğü aşamamış toplumlar, dünya ansiklopedilerine ne bir Edison armağan edebilmişlerdir, ne bir Alexander Fleming, ne de bir Rembrandt'la Mozart ve Rodin... 
     
     Türkiye'de, "Türk'e Türk propagandası" yapıp duranların ödüllendirilmesi, gerçekte çok pahalıya mal olmuştur Türkiye'ye... 
     Ve Türkiye, "yaşam kalitesi" açısından dünya sıralamasında sadece 86. sıraya düşmemiş Avrupa Birliği üyelerinin toplamında, "köylülüğün" nüfusa oranı yüzde 4 Avrupa Birliği üye adaylarının toplamında yüzde 13 iken Türkiye'de nüfusun yüzde 46'sı, köylü kalmıştır. 
     Ulusal gelirine oranla silah alımlarında ise Türkiye, yılda 11 milyar dolarla dünya birincisidir. 
     
     Bu arada ülke egemenlerinin övgüsünü yapan kalemler ihya, toplumun ekonomik topoğrafyasını çıkarmaya ve yapıtlarının zamana dayanacak bir kalitede olmasına özen göstermeye uğraşmış yazarlar ise imha edilmiştir. 
     Ne var ki, sadece çağdışı kalmayı pekiştirmiş olan böyle bir tablonun, hala daha özeleştirisine bile geçilemedi. 
     
     Gerçi ulusal gururumuzun rencide edilmesine karşı duyarlılığımız çok büyük... 
     Ancak bu duyarlılık, ekonomik alandaki cüceliğimizden yeterince yüksünmüyor gibi... 
     Yine de emin olun ki, Türkiye 21. yüzyılı da ıskalamayacaktır. Evrensel bir saydamlaşma içinde gelecek kuşaklar, globalleşme sürecinin tadını çıkaracaklar... O nedenle enseyi karartmayın ve soğukkanlılıkla karşılayın her türlü eleştiriyi de... 
     
     







Ecevit'in yeni misyonu 


Devletler hukuku, Org. Kıvrıkoğlu'nun tepkisi ve Türkiye'nin profili... 


Dış basın gördü 


Ecevit Çekilmem söz konusu değil 


Derviş 'Seçim erken olsun ' diyor 


AB'deki bıyıksız Türkler 


Özel okul zamları 2 


Neden şıkır şıkır oynamıyorlar 


İntiharlarda medyanın sorumluluğu ve Milliyet’in kararı 


BDDK, Ajda’nın peşinde 


Yasal boşluk var Kim terörist, kim çeteci belli değil 


Van'da canavar değil şenlik 


Devletleşen Partiler 


Muallim Mektebi'nde Trafik Kongresi 


İnsanın kendisinden farkı nedir 


Bankalar bilanço düzeltiyor’ 


</TEXT>
</DOC>
