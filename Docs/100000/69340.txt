<DOC>
<DOCNO> 69340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/dunya/dun01.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık başpiskopos 
</HEADLINE>
<TEXT>

Katolik Kilisesi’nin sarsan son sübyancılık skandalının başrolünde bu kez Papa 2. Jean Paul’ün yakın arkadaşı, Polonyalı bir başpiskopos var 
     DIŞ HABERLER SERVİSİ 

     Dünya çapında birbiri ardına patlayan seks skandallarıyla itibarı sarsılan Katolik Kilisesi, bu kez başrolünü bir başpiskoposun oynadığı yeni bir sübyancılık skandalıyla bir darbe daha yedi. Bu skandalın baş aktörüyse Katolik dünyasının ruhani lideri Papa 2. John Paul’un Polonya’dayken yakın arkadaşı olan Polonya’nın Poznan kenti Başpiskoposu Juliusz Paetz... Din adamlarının evlenmesinin dahi yasak olduğu Katolik Kilisesi’ne bağlı Başpiskopos Paetz’in yıllar boyunca din öğrencilerine ve genç rahiplere cinsel tacizde bulunduğu ortaya çıktı. Eski yakın dostlarından birinin bu skandalla gündeme gelmesinin ardından Papa soruşturma açtırdı. 
     Skandalı ortaya çıkaran Polonya’nın Rzeczpospolita’nın haberine göre, iki yıldır Başpiskopos Paetz’in eşcinsel olduğu öne sürülüyordu. Paetz, seminerlere katılmak üzere Poznan’a gelen gerç rahip ve öğrencileri taciz ederek kendisiyle eşcinsel ilişkiye girmelerini istiyordu. Bu iddiaların ardından ayyuka çıkması üzerine Paetz’in seminerlere katılması yasaklandı. Ancak din adamlarının tüm tepkilerine rağmen, Paetz yaptıklarının duyulmasının ardından bile tacizlerini seminer dışı alanlarda sürdürmeye devam etti. Skandal söylentileri, Paetz’in de yakın arkadaşı olan, eski Krakow Başpiskoposu Papa 2. John Paul’ün da kulağına gitti. Olayı duymasının ardından şoka giren Papa, hemen bir komisyon kurulmasını emrederek, heyeti Poznan’a gönderdi. 
     
     
     



 DÜNYA 














</TEXT>
</DOC>
