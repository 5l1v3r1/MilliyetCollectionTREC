<DOC>
<DOCNO> 60086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko09.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa yeni yıla euro’yla girdi 
</HEADLINE>
<TEXT>

     EKONOMİ SERVİSİ 

     Avrupa, 2002 yılına girilmesiyle birlikte, kökleri İkinci Dünya Savaşı’na kadar dayanan ortak para birimi rüyasını gerçekleştirdi. 
     Dün gece Finlandiya’nın buzlarla kaplı dağlarından, Yunan adalarına kadar olan geniş bir bölgede ATM’lerden para çekmek isteyenler yeni euro banknotları ile karşılaştılar. 
     
     Geçişte sorun olmadı 
     Uzun süreden bu yana hazırlıkları yapılan, endişelere ve tartışmalara neden olan geçiş sürecinde problem yaşanmadı. Bu geçiş ile birlikte dünya çapında çok iyi bilinen ve tarihi Roma İmparatorluğu’na kadar dayanan İtalyan Lireti, Fransız Frangı gibi para birimleri tarihe karışmış oldu. 
     Yeni para biriminin devreye sokulması aynı zamanda büyük bir lojistik deneme anlamına da geliyor. Çünkü AB ülkeleri genelinde toplam 15 milyar banknotun değiştirilmesi sürüyor. Bu paraların değiştirilmesi sırasında kimi aksaklıklar da yaşandı. Birçok ATM makinesinden euro çekmek mümkün olmadı. 
     



 EKONOMİ 





















</TEXT>
</DOC>
