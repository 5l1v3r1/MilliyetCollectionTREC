<DOC>
<DOCNO> 64926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/spor/spo05.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör zirvesi 
</HEADLINE>
<TEXT>

Son dönemlerde artış gösteren tribün olayları nedeniyle 15 Şubat’ta UEFA yetkilileri İstanbul’a gelecek, özel bir toplantı düzenleyecek 
     CEMAL ERSEN 

     ALINAN tüm önlemlere karşın son dönemlerde artış gösteren futbol terörü, UEFA yetkililerinin de katılımıyla 15 Şubat’ta İstanbul’da yapılacak bir toplantıda masaya yatırılacak. UEFA’nın isteği doğrultusunda düzenlenecek bu özel zirveye, süper lig kulüp başkan ve yöneticileri, bu kulüplerin faaliyet gösterdiği illerin emniyet müdürleri, gençlik ve spor il müdürleri ile futbol federasyonu başkanı ve yetkilileri katılacak. 
     TÜRKİYE ve Dünya’da stat anarşisinin önlenmesi konusunda alınan önlemlerin gözden geçirileceği "futbolda şiddet" toplantısında, kulüp yöneticilerinin medyaya yansıyan açıklamalarında dikkatli olmaları, emniyet birimlerinin önlemleri tavizsiz uygulamaları, olaylara daha ağır cezalar kesilmesi gibi konular tartışılacak. Bu arada İngiltere ile Türkiye’nin oynayacağı maçlarda yapılacak uygulama da görüşülecek. 
     



 SPOR 























</TEXT>
</DOC>
