<DOC>
<DOCNO> 97768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur03.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Orhan Güvenen Yeni Türkiye Partisi'ne katıldı... 
</HEADLINE>
<TEXT>

     Yeni Türkiye Partisi YTP Genel Başkanı İsmail Cem, yeni isimlerle siyasete farklı bir renk getirmeye çalıştıklarını söyledi. 
     Avrupa Kalkınma Bankası Yönetim Kurulu Başkanı Prof. Dr. Orhan Güvenen YTP'ye katıldı. 
     İsmail Cem, kendi alanlarında deneyimli ve başarılı olmuş isimlerin YTP'ye katılımının süreceğini belirterek, şunları kaydetti 
     ''Siyasete hiç girmemiş yeni isimlerle farklı bir renk getirmeye çalışıyoruz. Bu yeni isimler Yeni Türkiye'ye büyük katkılar sağlayacaktır. Ulusal ve uluslararası görevlerde başarılı olmuş Orhan Güvenen'in YTP'ye katılımı bizim için onur kaynağıdır.'' Prof. Dr. Güvenen ise YTP'de yer almaktan mutluluk duyduğunu belirterek, ''Yeni Türkiye toplumun umudu haline gelmiştir'' dedi. 
     Devlet İstatistik Enstitüsü Başkanlığı ve Devlet Planlama Teşkilatı Müsteşarlığı yapan Prof. Dr. Orhan Güvenen, bir süre Paris'te Türkiye'nin OECD nezdindeki daimi temsilciliğinde büyükelçilik yaptı. Prof. Dr. Güvenen, Temmuz başında Avrupa Kalkınma Bankası Yönetim Kurulu Başkanlığı görevine getirilmişti. 
     





</TEXT>
</DOC>
