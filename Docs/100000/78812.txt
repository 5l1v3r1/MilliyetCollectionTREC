<DOC>
<DOCNO> 78812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/spo04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaderimizle oynadılar’ 
</HEADLINE>
<TEXT>

     TRABZONSPOR Kulübü Başkanı Özkan Sümer, hakemlerin bu sezon büyük hatalar yaptığını söyledi. Sümer, "Hakemler takımların puan sıralamasındaki yerlerini belirleyen en önemli unsur oldular. Bizim de çok puanımız gitti. Kimi 20 puan, kimi 15 diyor. Kritik bir dönemde hakem aracılığıyla kaybettiğimiz 3 puanı almış olsaydık, şimdi UEFA mücadelesi yapıyorduk. Kaderimizle oynadılar" dedi. 
     AURELİO’YA Avrupa’dan önemli teklifler geldiğini de açıklayan Başkan Sümer, "Sözleşmesi iki yıllık. Yani önümüzdeki sezonun sonunda serbest kalacak. Bu nedenle çok akıllı olmalıyız. Aurelio’yla ilgili olağanüstü bir teklif alırsak satabiliriz" dedi. Trabzonspor başkanı, Bushi’den de yararlanamadıklarını kaydetti, "Sakatlanmasaydı bize çok maç kazandırırdı" diye konuştu. 
     
     Gökdeniz için ret 
     FENERBAHÇE’NİN eski futbolcusu Bülent Uygun’un Trabzon’da Başkan Özkan Sümer ve bazı yöneticilerle Gökdeniz’in transferi için görüşme yaptığı öğrenildi. Uygun’un Fenerbahçe adına fiyat öğrenmek istediği, Başkan Sümer’in ise "Onun bir fiyatı yok. Biz kadromuzu güçlendirmeye çalışırken, oyuncu satmayız" dediği belirtildi. 
     
     Osman’a iki maç 
     PROFESYONEL Futbol Disiplin Kurulu, Trabzonsporlu Osman’a Antalyaspor maçı sonrası hakemlere sözlü hakarette bulunduğu gerekçesiyle iki maç ceza verdi. Bordo - Mavili takımın antrenörü İhsan Derelioğlu da 10 gün hak mahrumiyeti cezası aldı. Bu arada Antalyaspor ve Malatyaspor ise 1.5 milyar lira para cezasına çarptırıldı. 
     



 SPOR 






















</TEXT>
</DOC>
