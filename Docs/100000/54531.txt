<DOC>
<DOCNO> 54531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko05.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırbank satışa çıkarıldı 
</HEADLINE>
<TEXT>

     Tasarruf Mevduatı Sigorta Fonu, Bayındırbank'ı da satışa çıkardı. 
     TMSF'nin Resmi Gazete'de yayımlanan ilanına göre, teklif alınarak satılacak olan Bayındırbank'la ilgilenen yatırımcılarda, BDDK'nın "Banka Kuruluşunda veya Mevcut Bankaların Hisselerinin devralınmasında ya da TMSF Bünyesinde Bulunan Bankaların Hisselerini Satın Almak Üzere Başvuracaklarda Aranacak Koşullara İlişkin Kararında yer alan koşulları taşımaları" gerekiyor. İlgilenen yatırımcılar 5 Aralık 2001'e kadar gerekli belgelerle Bankacılık Düzeleme 
     ve Denetleme Kurumu'na başvuruda bulunacaklar. Gerekli koşulları taşıyan yatırımcılar 7 Aralık 2001 tarihine kadar belirlenecek. Banka sahibi olacaklarda aranan koşulları taşıyanlara 21 Aralık'a kadar BDDK'da inceleme yapma izni verilecek. Teklifler, Bayındırbank'ın "iştirakleri dahil" ya da "iştirakleri hariç" şeklinde düzenlenebilecek. İştirakler dahil tekliflerde hangi iştiraklerin istendiği belirtilecek. Banka'da inceleme yapanlar hazırlayacakları tekliflerini 25 Aralık 2001 gününe kadar Tasarruf Mevduatı Sigorta Fonu'na verecekler. 
     






</TEXT>
</DOC>
