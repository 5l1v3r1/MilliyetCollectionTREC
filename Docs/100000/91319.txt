<DOC>
<DOCNO> 91319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/guncel/gun05.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin bir surat’ operasyonu 
</HEADLINE>
<TEXT>

Nusret Serdaroğlu’nun başında bulunduğu şebeke havale gönderilenlerin kimlik bilgilerini boş nüfus cüzdanına kaydederek 1.3 trilyonluk soygun yaptı 
     ANKARA Milliyet 

     Türkiye’deki banka dolandırıcılık olaylarını analiz eden Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı, "Modern Sülün Osman" diye nitelendirilen Münir Nusret Serdaroğlu’nun beş adamıyla 1.3 trilyonluk banka vurgunu gerçekleştirdiğini ortaya çıkardı. 
     
     Adı 36 olaya karıştı 
     Daha önceki olaylarda yakalanan kişilerin imza ve yazı karakterlerini inceleyen uzman ekip, bankalardan gelen kamera görüntülerini karşılaştırarak 1981’den itibaren 36 ayrı dolandırıcılık olayına adı karışan Münir Nusret Serdaroğlu’nun izine ulaştı. Serdaroğlu’nun yurtdışından banka şubelerine "online" gelen havalelerle yurtiçinden "online" yapılan havalelerin gerçek alıcıların kimlik bilgilerini taklit ettiğini tespit etti. 
     Şebekenin 56 ildeki değişik banka şubelerinden 133 ayrı dolandırıcılık yaptığı saptandı. Oto hırsızlığından tutuklanan Serdaroğlu’nun, başka dava nedeniyle girdiği cezaevinde sahte beraat kararıyla dört ay erken tahliye olduğu belirlendi. Gözaltına alınan şebekenin üyeleri, dün sabah Ankara DGM Savcılığı’nda sorgulandı. Zanlılardan üçü serbest bırakılırken, altısı tutuklanmaları istemiyle yedek h kimliğe sevk edildi. İfadeleri alınan Yozgat Cezaevi 2. Müdürü Muzaffer A, Yıldırım O. Fikret S. ve Arif Ö. tutuklandı, iki kişi serbest bırakıldı. 
     Şebekenin elebaşı Münir Nusret Serdaroğlu ise oto hırsızlığı suçundan, Ankara Merkez Kapalı Ceza ve Tutukevi’nde bulunuyor. 
     
     Havale tezg hı nasıl işliyor 
     Münir Nusret Serdaroğlu’nun da aralarında bulunduğu 3 - 4 kişilik ekip, seçilen bir bankaya gidiyor. Ekipten iki kişi havale servisindeki görevliye sahte bir isim söyleyerek yurtdışından havale gelip gelmediğini soruyor. Görevlinin olumsuz yanıtı üzerine havaleyi soran kişi ısrar etmeye başlıyor. Bu arada ekipten başka biri bilgisayar ekranından gerçek havale gelen kişilerin isimlerini not alıyor. Daha sonra dışarı çıkan adamlarının verdiği kimlik bilgisi üzerine Serdaroğlu, boş bir nüfus cüzdanına dördüncü kişinin resmini yapıştırıp, kimlik bilgilerini girerek sahte nüfus cüzdanı hazırlıyor . Sahte belgeyle bankaya gelen şebeke üyesi, gerçek kişiymiş gibi havaleyi tahsil ederek bankadan çıkıyor ve kayıplara karışıyor. 
     



 GÜNCEL 















</TEXT>
</DOC>
