<DOC>
<DOCNO> 51120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo05.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray istatistikleri zorluyor... 
</HEADLINE>
<TEXT>

     Avrupa'da fırtına gibi estiği bu sezon Bursaspor'a 5-0 yenilerek tarihi bir hezimete uğrayan Galatasaray, şampiyon olduğu 14 sezonda böylesine farklı bir yenilgi almamıştı. 
     Sarı-kırmızılılar, en son 40 yıl önce ligde 5-0 gibi farklı bir yenilgi almasına rağmen, şampiyonluk ipini göğüsleyen Fenerbahçe'nin başarısını tekrarlamak amacında. 
     1960-61 sezonunda Galatasaray'a 5-0 gibi farklı bir skorla yenilen 
     sarı-lacivertliler, buna rağmen, sezonu 61 puanla, en yakın rakibi ''Cim Bom''un 1 puan önünde şampiyon bitirmişti. Galatasaray, bundan önceki şampiyonluklarında böyle farklı skorlu yenilgiyle karşılaşmazken, sadece 1996-97 sezonunda Fenerbahçe'ye kendi sahasında 4-0 yenilmesine rağmen şampiyon olabilmişti. Fenerbahçe'den sonra başka hiçbir takım, ligi birinci sırada bitirdiği sezonlarda böyle farklı bir yenilgi almadı. 
     
     Beşiktaş ve Trabzonspor'un da yok... 
     1959 yılında kurulan Türkiye Birinci Futbol Ligi'nin şampiyonluğa 
     ulaşmış ekiplerinden Beşiktaş ve Trabzonspor'un şampiyonluk yıllarında da böyle farklı bir yenilgi bulunmuyor. 9 kez şampiyonluğa ulaşan Beşiktaş ile 6 kez şampiyon olan Trabzonspor, bu dönemlerde çok farklı yenilgiler elde etmeyerek istikrarlı bir grafik çizdiler. 
     
     Şampiyonluk ve farklı yenilgiler... 
     Türkiye Birinci Futbol Ligi'nde, şampiyon olan takımlar ve aldığı farklı yenilgiler ise şöyle 
     
     
Sezon Şampiyon Takım Yenildiği takım Sonuç 1960-61 Fenerbahçe Galatasaray 5-0 1965-66 Beşiktaş Beykoz 3-0 1967-68 Fenerbahçe Eskişehirspor 3-0 1982-83 Fenerbahçe Ankaragücü 4-0 1996-97 Galatasaray Fenerbahçe 4-0 2000-01 Fenerbahçe Beşiktaş 3-0 
     






</TEXT>
</DOC>
