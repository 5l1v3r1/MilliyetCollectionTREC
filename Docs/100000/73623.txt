<DOC>
<DOCNO> 73623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko20.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TİM Başkanı ''Türkiye, kriz öncesinden daha kötü bir durumda'' 
</HEADLINE>
<TEXT>

     Türkiye İhracatçılar Meclisi TİM 
     Başkanı Oğuz Satıcı, Türkiye'nin, krize girmeden önceki verilerle karşılaştırıldığında şu anda kriz öncesinden daha kötü bir tabloyla karşı karşıya bulunduğunu savundu. 
     Devlet Bakanı Kemal Derviş'in ABD'de dün Türk-Amerikan İş Konseyi Toplantısı'nda yaptığı konuşmada ''Ekonomik kriz bitti, en kötüyü geride bıraktık'' açıklamasını Satıcı, Türkiye'deki gerçeklerin kriter alınması halinde krizin bitmediğinin görüleceğini ifade etti. 
     Üretim ve istihdamın Türkiye'nin tartışması gereken en önemli sorunları olduğunu belirten Satıcı, şöyle konuştu 
     '' Kriz bitti deniyor. Kriz döneminde işsiz kalmış milyonlarca insan tekrar işine mi dönüyor Türkiye'nin iç ve dış borçları düşmeye mi başladı Türkiye ihracatını ikiye mi katladı Türkiye büyümeye dönük çalışmalara mı başladı Yatırım var mı Türkiye, bugünkü tarihi itibariyle, krize girmeden önceki verilerle karşılaştırıldığında, kriz öncesinden daha kötü bir tabloyla karşı karşıya. Bu şartlarda kriz nasıl yenilmiş oluyor Bence Türk ekonomisinde girilmiş seferberlik, tamamen yine popülizme kurban edilmeye çalışılıyor. 
     Değerlendirmelere baktığımızda krizin atlatıldığını söylemek pek mümkün değil. Bu, Türk halkını kandırmak olur. Ama şu konuda mutabık olabiliriz evet kriz geçiştirilmiştir. Ama bundan sonrası için planlanmış bir program mevcut değil. Türkiye'yi şimdi de geçmiş dönemlerdeki gibi enflasyonla kandırmaya çalışıyoruz.'' Oğuz Satıcı, ''Kriz bitti'' demenin sadece sorunları erteleyeceğini savunarak, ''Türkiye sorunları biliyor. Bu sorunların üstüne gitmesi gerekiyor. Maalesef bu konuda gerekli kararlılığı ekonomi yöneticileri gösteremiyor. 2001 yılından hiç ders almadıklarını görüyoruz'' diye konuştu. 
     Türkiye'nin artık bir dolarlık bile borçlanma kapasitesi kalmadığını öne süren TİM Başkanı Satıcı, bu durumda üretim ve ihracattan başka çıkış yolu olmadığını söyledi. 
     İstanbul Ticaret Odası İTO Yönetim Kurulu Başkanı Mehmet Yıldırım da, ihracatta ve üretimdeki düşüşe değinerek, ''Hala firmalarımız kapanıyor. Her geçen gün kapanmalara birkaç tane daha ilave oluyor. Şu anda 22 bin firmamız bankaların kıskacı içinde kapanmama mücadelesi veriyor'' dedi. 
     Ekonominin iyileştirilmesine yönelik hazırlanan programın uygulanmadığını savunan Yıldırım, şunları kaydetti 
     ''İstanbul Yaklaşımı, Londra Yaklaşımı dediler. Bu olsa olsa Ankara Yaklaşımı olur. Kimse suçu bankaların üzerine atmasın. Bir yıl içinde işletmelerimizin senetleri, çekleri yazıldı. Çekleri, senetleri yazılan firmalara kredi verilmez. Yürürlükteki kanun bu. Veren bankacı hapse girmekle karşı karşıya. Bu durumda iyileştirme yapalım 
     denildiğinde lafta kalır. Bunun yasayla yapılması lazım. Önce yasal düzenlemeleri yapalım.'' Son günlerde artan banka soygunları ve intiharların yaşanan ekonomik sıkıntıların dışa vurumu olduğunu dile getiren Yıldırım, ''Ekonomik istikrar henüz sağlanabilmiş değil. Ülke ekonomisi iyiye değil, kötüye gidiyor. 'Kriz bitti' demek mümkün değil'' diye konuştu. Mehmet Yıldırım, bugünkü koşullarda ekonominin kısa sürede düzelmesinin beklenemeyeceğini, krizin bittiğini söylemek için göstergelerin olumlu çıkmasının şart olduğunu ifade etti. 
     
     "İyiye gidiş psikolojik" 

     İ.Ü. İktisat Fakültesi Öğretim Üyesi Prof. Dr. Esfender Korkmaz ise ekonomide iyiye gidişin psikolojik olduğunu belirterek, ''Bu iyiye gidişi yorumlarken çok ihtiyatlı olmak lazım. Bu psikolojik başlangıç üretimi, makrodengeleri olumlu etkilerse, reel anlamda iyileşme olur ve büyüme artıya geçebilir'' dedi. 
     Prof. Dr. Korkmaz, iyileşme iktisat politikalarıyla desteklendiğinde reel büyümenin sağlanacağını vurguladı. Prof. Dr. 
     Korkmaz, ''Merkez Bankası'nın uyguladığı yanlış politikalar bu iyileşmenin uzun dönemli olmayacağını gösteriyor. Merkez Bankası, geçmişte yapılan kurları düşük tutup enflasyonu frenlemek yanlışını tekrar ediyor'' ifadesini kullandı. 
     






</TEXT>
</DOC>
