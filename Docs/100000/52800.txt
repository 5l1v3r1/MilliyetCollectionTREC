<DOC>
<DOCNO> 52800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/soneko06.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Avrupalılar hükümlerinde adil olmalı" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, ''AB, Kopenhag kriterlerine uymamazı beklediği gibi, biz de onların hükümlerinde adil olmalarını bekliyoruz'' dedi. 
     11. Avrupa Genç Girişimciler Konfederasyonu YES For Europe 
     Forumu'nun kapanışında konuşan Yılmaz, Türkiye'nin bir süredir Kopenhag kriterlerine uyma konusundaki çabalarının övgü ile karşılandığını kaydederek, ancak yasal düzenleme ve mevzuat değişikliklerinin eleştirel bir şekilde ele alındığının gözlendiğini vurguladı. 
     Bu eleştirilerin geçerli olup olmadığı konusunu bir yana bırakarak, yerine getirilmesi gereken unsurlar konusunda çaba gösterilmesi gerektiğini kaydeden Yılmaz, şunları söyledi 
     ''Elimizden gelen bütün çabayı göstererek, ulusal programımızla ilgili çalışmaları hızlandırmalıyız. Çünkü nihai tahlilde esas olan bizim yapacaklarımızdır. Üyeliğimizi belirleyecek olan budur. Ancak bu AB'nin sorumluluğunu dışlamaz. AB Kopenhag kriterlerine uymamızı beklediği gibi, biz de onların hükümlerinde adil olmalarını bekliyoruz. Aynı zamanda aday ülkeler arasında herhangi bir ayrımcı muameleyi bir yana bırakmalarını bekliyoruz. Kıbrıs konusu dışındaki konularda da Avrupa güvenlik konusundaki görüşlerimiz de hesaba katılmalıdır.'' 
     






</TEXT>
</DOC>
