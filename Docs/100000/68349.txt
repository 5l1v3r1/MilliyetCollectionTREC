<DOC>
<DOCNO> 68349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/astro/index.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı adımlar 
</HEADLINE>
<TEXT>

Ay bugün de Boğa burcunda ve yapıcı girişimleri, maddi konulardaki girişimlerimizi destekliyor. Bu arada Balık burcuna geçen Güneş sayesinde hayal gücümüzü de somut hale getirme şansına sahibiz. Boğa, Başak ve Oğlak burçları bu enerjiden çok daha fazla yararlanabilecekler. Koç’lar bugün de parasal konularda şanslılar. Birikimlerini daha iyi değerlendirebilecekleri olanaklardan yararlanabilirler. Boğa’lar yeni görüşlere açıklar ve bu arada duygusal konularda da kendilerini daha kararlı hissedebilirler. Başladıkları işleri bitirme şansları var. İkizler geçmişe ait konularla uğraşabilir. Biraz iç muhasebesi yapmak ve duygusal konulara açık olmak onlara çok şey kazandırabilir. Yengeç’ler ise ortaklaşa konular ve arkadaşlıklardan yana şanslılar. Kendilerinden büyük kişilerden destek alabilirler. Aslan’lar yorucu bir tempodalar ama böylece kendilerinden daha fazla söz ettirebilirler. İş ve ailevi konularda yeni gelişmeler bekleyebilirler. Başak’lar son günlerdeki huzursuzluklarından kurtulabilirler. Aşk hayatlarına daha fazla girebilir. Gevşemeyi öğrenmeliler. Öğleden sonra Ay - Uranüs karesi duygusal alanda inatçılığın ilişkilerimize zarar getirebileceğini gösteriyor. Terazi’ler yakın ilişkilerinde güvene ve karşılıklı alışverişe önem vermek durumunda. Duygusal konularda hassas davranabilir. Akrep’ler biraz inatçı olsalar da başkalarından çok şey öğrenebilir. İlişkilerinde esnek olmaya bakmalı. Yay’lar bugün de işle ilgili detaylara daha fazla takılmış durumda olabilir. İş ortamında olumlu değişiklikler yapabilir. Oğlak’lar son derece şanslılar. Yeni girişimlerin önü açık. Bu arada yaratıcı konular ve aşkta da olumlu gelişmeler bekleyebilirler. Kova’nın biraz sıkıldığını görsek de aslında yapıcı çaba ve sabırlı olmak sayesinde kendilerini toparlayabilecekler. Balık’lar gün içinde çok sayıda haber, konuşma ve yazışma içinde olabilirler. Verimli olabilecekleri bir gündeler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
