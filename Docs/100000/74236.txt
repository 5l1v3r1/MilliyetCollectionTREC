<DOC>
<DOCNO> 74236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sontur13.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da fırtına... 300'e yakın evi su bastı... 
</HEADLINE>
<TEXT>

     Antalya'da, gece başlayan yağmur ve fırtına nedeniyle, 300'ün üzerinde ev ve işyerini su bastı. 
     Antalya kent merkezinde gece başlayan ve halen devam eden yağmur, yaşamı olumsuz yönde etkiliyor. 
     Yağış nedeniyle, otomobiller yollarda mahsur kalırken, Ahatlı, Kanal, Düdenbaşı, Yüksekalan, Balbey, Muratpaşa, Kırcami, Kızılarık, Kızıltoprak, Emek, Gülveren, Kepezaltı, Ünsal, Kültür ve Baraj mahallelerinde 300'ün üzerinde ev ve işyerini su bastı. 
     Antalya Şehirlerarası Otobüs Terminali de A.Ş.O.T su altında kaldı. Terminalin çatısının bir kısmı rüzgardan yıkıldı ve yolcuların bulunduğu bölüme düştü. Olayda yaralanan olmadı. 
     İtfaiye ekipleri, ev ve işyerlerinde su boşaltma çalışmalarını sürdürürken, trafik ekipleri yollarda mahsur kalan araçları kurtarmaya çalışıyor. 
     Bu arada, Antalya-Kemer Karayolu'nda kısmen meydana gelen heyelan nedeniyle trafik bazı kesimlerde tek şeritten veriliyor. 
     Meteoroloji yetkilileri, rüzgarın hızının 90 ile 110 kilometre olduğunu ve rüzgar ile yağmurun bir süre daha devam edeceğini bildirdiler. 
     






</TEXT>
</DOC>
