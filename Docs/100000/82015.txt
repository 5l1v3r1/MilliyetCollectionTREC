<DOC>
<DOCNO> 82015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yasam/ayas.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Palyaço doktorlar 
</HEADLINE>
<TEXT>

5 kişiler... Kendilerine sevgi doktorları’ diyor, beyaz önlük yerine palyaço kıyafetleri giyip boyanarak hastanede yatan çocuklara moral depoluyorlar 
     SEMRA KARDEŞOĞLU 

     Theodora Çocuk Hizmetleri Vakfı’na bağlı olarak çalışan palyaço doktorlar’ hastanedeki çocukların umudu oldu... 1998’den bu yana İstanbul’da Çapa Tıp, Kartal Devlet ve Cerrahpaşa Tıp Fakültesi Hastanesi çocuk kliniklerinde görev yapan 5 palyaço doktor’, gösterileriyle hem çocukları, hem de ailelerini birkaç dakikalığına da olsa hastane ortamından uzaklaştırıyor. 
     
     Eğitimini aldık’ 
     Oyuncu Ali Çekirdekçi ve ressam eşi Yasemin, Yıldız Teknik Üniversitesi’nde İngilizce hocası Şule Gürbüz, Ankara’dan gelen muhasebeci Akın Beğenmez ve anaokulu öğretmeni Yeşim Osman, dönüşümlü olarak haftanın üç günü çocuklarla ilgileniyor. 
     Dr. Aliş Ali Çekirdekçi İsviçre’den gelen 20 vakıf yöneticisinin kendilerini seçtiğini belirterek, şunları söylüyor "Seçildikten sonra İngiltere’de özel bir eğitim aldık. Hasta çocuklarla ilişkimizi ve hijyen kurallarını öğrendik. Her yıl İsviçre’de bu eğitimi yeniliyoruz. Kendimizi sevgi doktorları’ olarak tanımlıyoruz. Bir çocuğun günlerce hastanede kalması çok zor. Onların yüzünün gülmesi bizim en büyük mutluluğumuz." 
     
     Çok etkileniyorlar’ 
     Dr. Bebiş ise Yasemin Çekirdekçi şöyle konuşuyor "Hastanede uzun süre kalıp iyileşmiş olarak bizi ziyaret eden çocuklar moral kaynağı. Kaybettiğimiz çocuklar ise en büyük acımız. Eğitimde çocuk- larla birebir ilişkiye girmememiz söylendi. Hem diğer çocuklar etkileniyor hem de çocukların beklentileri artıyor." 
     
Her gün farklı bir hastane      Günde 80 çocukla bir arada olan palyaço doktorlar, salı günleri Çapa Çocuk Kliniği, çarşamba günleri Cerrahpaşa Çocuk Kliniği, perşembe günleri Kartal Devlet Hastanesi Çocuk Kliniği’nde saat 13.00-17.00 saatleri arasında çocuklarla birlikte oluyor. 
     
Çocukları sevindiren vakıf      Andre ve Jean Poulie kardeşler, Theodora Vakfı’nı 1993’te, kanserden ölen anneleri Theodora için İsviçre’de kurdu. 9 ülkedeki 52 hastanede faaliyet gösteren vakfın çalışanları 2001’de 120 bin çocuğu ziyaret etti. Türkiye’de 1998’den bu yana 15 bin çocuk ve aileye ulaştı. 
     



 YAŞAM 














</TEXT>
</DOC>
