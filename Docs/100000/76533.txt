<DOC>
<DOCNO> 76533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/siyaset/siy05.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm emrini polis müdürü mü verdi 
</HEADLINE>
<TEXT>

     ANKARA Milliyet, HATAY DHA 

     İstanbul’da ortaya çıkarılan haraç çetesi üyelerinin, 2 kişiyi öldürme talimatını aldıkları kişi olarak gösterdikleri Hatay Emniyet Müdür Yardımcısı Mustafa Ocak, Vali Zeki Şanal tarafından açığa alındı. İçişleri Bakanı Rüştü Kazım Yücelen ve Emniyet Genel Müdürü Kemal Önal’a olayla ilgili sürekli bilgi veren Şanal, dün sabah, İl Emniyet Müdürü İhsan Ünal ile birlikte Jandarma İl Komutanlığı’nda bazı yetkililerle bir toplantı yaptı. Toplantının ardından Ocak’a, "soruşturma nedeniyle açığa alındığı" kararı tebliğ edildi. Olayın soruşturulması için bir polis başmüfettişinin görevlendirildiği öğrenildi. Olayı değerlendiren Yücelen, "Bulgulara göre maalesef bu emniyet mensubumuzun böyle bir işe karıştığı yolunda bazı kanıtlar ileri sürüldü" dedi. 
     



 SİYASET 















</TEXT>
</DOC>
