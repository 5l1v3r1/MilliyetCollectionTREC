<DOC>
<DOCNO> 92736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/guncel/gun03.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha estetik olmalı 
</HEADLINE>
<TEXT>

Sultans Of The Dance’ın gösterisini beğenen Yaşar Kemal, "Daha estetik, daha çok figür lazım. Anadolu adeta bir dünya" diye konuştu 
     DENİZ ALTUNTAŞ 

     Sultans Of The Dance’ın gösterisini ikinci kez izleyen yazar Yaşar Kemal, "Bu iş her babayiğidin harcı değil" dedi. Şovdan önce kulise giderek tüm oyuncular için "İnce Memed 1" adlı kitabını imzalayan Kemal, "Sultans of The Dance"ın Genel Sanat Yönetmeni Mustafa Erdoğan’la da sohbet etti. 
     Türkiye’de ilk halk oyunları festivalini düzenleyen 3 kişiden biri olduğunu açıklayan Kemal, şunları söyledi "Bu büyük yüreklilikti. Bu arkadaşların da yaptığı hiç kolay değil. Her babayiğidin harcı değil. İnsanları dostluğa kavuşturan türkülerdir. İnsanlar halayla, türküyle birbirine yaklaşır. Bunlar dans değil. İnsanoğlu buna başka bir isim mutlaka bulacak. Bu gösteriyi daha önce de izledim. Çok beğendim. Mustafa Bey’e daha da gelişmesi gerektiğini söyledim. Daha estetik, daha çok figür lazım. Anadolu bir ülke değil, adeta bir dünya. Akdeniz en büyük kültür mozaiği. Modern teknoloji de burada yaratılmış." 
     



 GÜNCEL 























</TEXT>
</DOC>
