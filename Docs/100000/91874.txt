<DOC>
<DOCNO> 91874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/guncel/gun11.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatür Yarışması’nda final zamanı 
</HEADLINE>
<TEXT>

     İSTANBUL Milliyet 

     Aydın Doğan Uluslararası Karikatür Yarışması’nda Önseçiciler Kurulu’ndan geçen eserler 26 Haziran’da final için yarışacak. Aydın Doğan Vakfı’ndan yapılan yazılı açıklamaya göre bu yıl 19’uncusu düzenlenen yarışmaya 90 ülkeden 1360 sanatçı, 3 bin 157 karikatürle katıldı. Önseçiciler Kurulu’nun bu eserler arasından seçtiği 330 sanatçının 386 karikatürü, 26 Haziran Çarşamba günü saat 09.30’da, Antalya Falez Hotel’de, Çek sanatçı Miroslav Bartak’ın başkanlığında toplanacak Seçiciler Kurulu’nun değerlendirmesine sunulacak. 
     Konusu terörizm olan yarışmada ödül kazanan ve sergilenmeye değer görülen karikatürler, 27 Haziran - 5 Temmuz 2002 tarihleri arasında Falez Hotel’de sergilenecek. Yarışmada derece alan sanatçılara ödülleri, 5 Kasım 2002 tarihinde Ankara Devlet Resim Heykel Müzesi’nde yapılacak törenle dağıtılacak. Yarışmada birincilik ödülü kazanan sanatçıya 8 bin, ikinciye 5 bin, üçüncüye de 3 bin 500 ABD Doları verilecek. "Başarı Ödülü"ne layık görülen sanatçılar da 300’er ABD Doları alacaklar. Ayrıca, dereceye girenlerin tümüne, başarılarını simgeleyen heykel ve plaketler verilecek. 
     



 GÜNCEL 





















</TEXT>
</DOC>
