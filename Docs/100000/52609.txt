<DOC>
<DOCNO> 52609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun13.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist Atta, çalışmak için Lufthansa'ya başvurmuş 
</HEADLINE>
<TEXT>

     Alman araştırmacı yazar Jürgen Roth, haftaya piyasaya çıkacak ''Terörün Ağları'' adlı kitabında, ABD'deki saldırıların faillerinden terörist Muhammed Atta'nın, 15 Şubat 2001 tarihinde Lufthansa'da çalışmak için başvuruda bulunduğunu yazdı. 
     Roth, Atta'nın Frankfurt'taki Lufthansa merkezinde güvenlik görevlisi olarak çalışmak istediğini, hakkında yapılan araştırmada, uyuşturucu olaylarına karıştığı, sahte telefon kartları düzenlediği ve diğer bazı suçlar işlediğinin ortaya çıkması üzerine başvuru kabul edilmediğini belirtti. 
     Atta'nın bu dönemde Harburg Üniversitesi'ne kayıtlı olduğunu anımsatan Roth, başvurusunun reddedilmesinden kısa bir süre sonra iki arkadaşının daha Lufthansa'ya müracaat ettiğini, bu kişilerin başvurularının da aynı nedenlerle reddedildiğini kaydetti. 
     






</TEXT>
</DOC>
