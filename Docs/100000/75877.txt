<DOC>
<DOCNO> 75877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/guncel/gun06.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergama’da altına son 
</HEADLINE>
<TEXT>

Bergama’da Normandy firmasının işlettiği altın madenine mahkemenin üretimi durdurması için verdiği süre iki gün sonra doluyor. Kepenk indirmeyle birlikte 360 kişi de işsiz kalacak... 
     İzmir’in Bergama ilçesinde, Normandy firmasının işlettiği maden tesisleri 4 Nisan’da kapatılıyor. İzmir Bölge İdare Mahkemesi’nin, Sağlık Bakanlığı’nın, Bergama’daki altın madeninde üretim yapılması için bir yıllık deneme iznine verilen yürütmeyi durdurmayı kararına yaptığı itirazı reddetmesi üzerine, Normandy Madencilik A.Ş.’nin üretimine son vermesi için tanınan 30 günlük süre, 4 Nisan’da sona eriyor. 
     Bergama Sağlık Grup Başkanı Dr. Mehmet Emin Efe’nin Normandy Madencilik A.Ş.’ye tebliğ edilen karar doğrultusunda maden, 4 Nisan’da kapatılacak. Madenin kapanması ile birlikte taşeron firmalar da dahil olmak üzere 360 kişinin işine son verilecek. Şirkette, sadece 31 güvenlik görevlisi, Genel Müdür Sabri Karahan, Yönetim Kurulu Üyesi Orhan Güçkan ve Maden Müdürü İsmet Sivrioğlu görevine devam edecek. Şirkette çalışan Bergamalılar köylerine dönmeyeceklerini belirterek, "Maden, Bergama esnafına gelir sağlıyor. Kapatılması, ilçe ekonomisinde ciddi bir kayıp meydana getirecek" dedi. 
     
     Çözüm aramaya devam edeceğiz’ 
     Normandy Madencilik Yönetim Kurulu görevli üyesi Orhan Güçkan, tebligatın dün işletmeye ulaştığını belirterek, şunları söyledi "Karara uyarak üretimi durduracağız. Ancak beklerken de çözüm aramaya devam edeceğiz." 
     



 GÜNCEL 






















</TEXT>
</DOC>
