<DOC>
<DOCNO> 57135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas03.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç çetesi bıçağa sarıldı 
</HEADLINE>
<TEXT>

     ŞAKİR AYDIN İstanbul 

     Yenibosna Gündüz Sokak'ta önceki gece saat 00.30 sıralarında meydana gelen olay, şöyle gelişti Manisa'da oturan ve Yenibosna Altınyıldız Blokları'ndaki akrabalarını ziyarete gelen Ayten ve Suat Çalışkan çifti, gece saatlerinde içecek bir şeyler almak için dışarı çıktı. 
     Bu arada arkalarından yaklaşan 3 kişiden biri, Ayten Çalışkan’ın içinde 130 milyon lira olan çantasını almak için kafasına yumruk vurup yere düşürdü. Direnmeye çalışan Suat Çalışkan’ı da üç ayrı yerinden bıçaklayan saldırganlar kayıplara karıştı. 
     Ayten Çalışkan’ın yardım istemesi üzerine kısa sürede olay yerine gelen polis, ağır yaralanan Suat Çalışkan’ı Yenibosna Hayrunisa Hastanesi'ne kaldırdı. Manisa'da dekorasyon işiyle uğraştığı öğrenilen Suat Çalışkan’ın göğsüne iki, kalçasına ise bir bıçak darbesi aldığı bildirildi. Hemen ameliyata alınan Çalışkan’ın hayati tehlikeyi atlattığı öğrenildi. 
     



 YAŞAM 





















</TEXT>
</DOC>
