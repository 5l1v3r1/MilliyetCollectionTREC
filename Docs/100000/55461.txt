<DOC>
<DOCNO> 55461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yazar/akyol.html </URL>
<DATE> 2001/12/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Her şey değişiyor 
</HEADLINE>
<TEXT>

     GÜNDEMDEKİ iki tartışma, her şeyin değişmekte olduğunun adeta simgesi Bir, Varlık Vergisi'ni tartışıyoruz, hem de dünkünden çok farklı bir açıdan bakarak tartışıyoruz... 
     İki tesettürlü bayan Serpil Özkasap'ın ilahi kaseti çıkarması üzerine "kadın sesini"ni tartışıyoruz, hem de dünkünden çok farklı bir açıdan bakarak tartışıyoruz... 
     Azınlıkların elindeki iktisadi gücü kamulaştırıp Müslüman vatandaşlara aktarmayı amaçlayan, din ayırımı yapan Varlık Vergisi'ni, bırakın insan hakları ve hukuk devletini, bugünkü laiklikle izah edebilir miyiz 
     Bugünkü laiklik anlayışımızla izah edemediğimiz için tartışıyoruz zaten... 
     Aynı anlayış değişimi sayesindedir ki, önce Fethullah Gülen, sonra Diyanet İşleri Başkanı Mehmet Yılmaz'ın girişimleriyle, haham ve patriklerle Müslüman din adamları birlikte toplantılar yapıyorlar, iftarda buluşuyorlar 
     
     ESKİDEN kalma birçok ilmihal kitaplarında kadınların yüksek sesle konuşmaması gerektiği yazılıdır. 
     Günümüzde ise tesettürlü Serpil Özkasap, tutucu eleştirilere aldırmadan, kaset çıkarıp piyasaya sürüyor, yoksulluktan kurtuluyor... Hülya Avşar'ın Show TV'deki programına çıkıyor "gül kokulu Muhammed" diye ilahi söylüyor, duygulanan Hülya'nın gözleri yaşarıyor 
     Kanal 7'de Ahmet Hakan, dinin en kritik konularını tartışmaya açıyor... Sünnet ve Hadis'in çeşitli 'sorunları' tartışılıyor... Kuran'ın bile her ayetinin her şart altında ve her zamanda uygulanmayacağı, bazı ayetlerin belirli bir olaya ve zamana bağlı olduğu anlatılıyor... 
     Hakan, bu tartışma programları için, "tepki az, tasvip çok zaten büyük ilgi ve tasvip görmese, bu tür programları devam ettiremeyiz" diyor... 
     İşte ilahiyatçı Prof. Yunus Vehbi Yavuz'un, Peygamberimizin hayatından örnekler vererek, söyledikleri 
     - İslam'da kadın sesine yasak veya kısıtlama yoktur. Erkeğin sesinin hükmü neyse, kadınınki de odur... Sözleri edebe uygun olmak kaydıyla, ilahi de söyler, şarkı da... 
     Peki sonra neden "günah" sayılmış Sebep dini değil, sosyolojiktir. 
     
     BUGÜN tesettürlü bir bayan kaset dolduruyor, ekrana çıkıyor, para kazanıyor Tesettürlü sanatçılar, yazarlar, akademisyenler, kadını baskı altında tutan eski gelenekleri sorguluyorlar. Tesettürlü Fatma Köksal İslamiyat dergisinde "Müçtehitlerin Kadın Aleyhine Tutumlarının Sebebi" konulu araştırmasında gelenekselci tavrı eleştiriyor 
     Zaten, 1993'te Birinci Ulusal Sosyoloji Kongresi'ne sunulan bilimsel tebliğde türbanın "geleneksellikten emansipasyon" kurtulma aracı olduğu belirtilmişti. 
     Aynen öyle işliyor... Kadını baskı altında tutan eski gelenekler İslami kesimde türbanlı kadınlar tarafından sorgulanıyor Aynı zamanda, türbanı irtica, azınlıkları da 'gayri vatandaş' sanan eski laik gelenek sorgulanıyor. 
     Din anlayışlarımız da, laiklik anlayışlarımız da yenileşiyor, bireyleşiyor, demokratlaşıyor... Çünkü şehirleşiyoruz, piyasa ekonomisi gelişiyor, dışa açılıyoruz, bilgi ve görgümüz artıyor. 
     Sancılı ama sağlıklı bir değişim... Çünkü hoşgörüyü getirir, toplumsal enerjiyi rahatlatır, gelişmeyi hızlandırır. 
     
     







Her şey değişiyor 


Irak’a doğru... 


Türkiye ve Avrupa ordusu 


Denktaş'la Klerides'i bekleyen tarihi sorumluluk 


İki çalım 


"Ölmeyi öğrendiğinde yaşamayı da öğrenmişsin demektir " 


En önemli sınav hangisi 


Anlaşma şansı var mı 


Türküm, doğruyum, çalışkanım, vergi vermem 


Avrupa ordusu kararı Türkiye'yi AB'ye yakınlaştırır 


Köşeyi dönme çağının sonu 


Sakıp Ağa'ya bir çift sözüm var 


Banka boşaltmaya izin veren de suçlu 


- Ecevit iyi... Doktor musunuz - Babam doktor 


</TEXT>
</DOC>
