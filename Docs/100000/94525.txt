<DOC>
<DOCNO> 94525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko05.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üretimde üçüncü rekor 
</HEADLINE>
<TEXT>

Sanayi üretiminde mart ayında başlayan yükseliş, nisandan sonra mayıs ayında da sürdü. Mayısta sanayi üretimi yüzde 11 artarken, imalat sanayiindeki yükseliş yüzde 12.9’u buldu 
     ANKARA Milliyet 

     On üç ay boyunca sürekli gerileyen sanayi üretiminde geçen mart ayında başlayan artış sürüyor. 
     Devlet İstatistik Enstitüsü DİE aylık sanayi üretim endeksi sonuçlarına göre martta yüzde 19, nisanda yüzde 14.4 artan sanayi üretimi, mayısta yüzde 11 büyüdü. Bu artışta, en büyük rolü imalat sanayi sektörü oynadı. 200 mayıs ayında yüzde 9.8 azalan imalat sanayi üretimi, geçtiğimiz mayısta yüzde 12.9 arttı. Böylece imalat sanayindeki 5 aylık üretim artışı, yüzde 8.3’e ulaştı. Bu oran, geçen yılın aynı döneminde eksi yüzde 5.6 idi. 
     
     Yine büro makinesi 
     Mayısta elektrik gaz ve su sektöründeki üretim artışı ise yüzde 7.2 oldu. Bu sektörde 5 aylık üretim artışı yüzde 4.5’e yükseldi. 
     İmalat sanayindeki yüksek artışında bir kez daha büro muhasebe ve bilgi işlem makineleri önemli bir rol oynadı. Mart ayında yüzde 290.8, nisan ayında yüzde 509.4 üretim artışı görülen büro, muhasebe bilgi işlem makinaları imalatı mayıs ayında ise yüzde 528.9 oranında arttı. 
     
     Spor ayakkabı rekoru 
     Mayıs ayında üretimi en çok artan sanayi ürünü ise spor ayakkabılar oldu. Spor ayakkabı üretimi yüzde 787357 artarken gazyağı üretimi yüzde 331.7, kanyak üretimi yüzde 141.1, kurşunsuz benzin üretimi yüzde 95.4, brendi üretimi yüzde 62.3, makine halısı üretimi yüzde 35.5, yazı k ğıdı yüzde 34 arttı. 
     



 EKONOMİ 


























</TEXT>
</DOC>
