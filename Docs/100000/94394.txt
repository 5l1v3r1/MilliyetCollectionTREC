<DOC>
<DOCNO> 94394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun17.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekte hata beyaz çiftin siyah ikizi oldu 
</HEADLINE>
<TEXT>

     İngiltere'de tüp bebek yöntemiyle çocuk sahibi olmak isteyen bir çift, klinikte yapılan hata nedeniyle siyahi ikiz bebek sahibi oldu. 
     Alman Rheinische Post gazetesinde yayınlanan habere göre, isimleri açıklanmayan İngiliz çift, bebek sahibi olmak için suni döllenme konusunda hizmet veren bir kliniğe başvurdu. 
     Haberde, aynı günlerde siyahi bir çiftin de aynı amaçla kliniğe geldiği belirtildi. 
     Doğan bebeklerin kime ait olduğu sorusunun açık olduğu kaydedilen haberde, beyaz annenin yumurtası ile siyahi babanın spermlerinin döllenmiş olabileceği gibi, siyahi anne ve babadan alının sperm ve yumurtadan döllenmiş yumurtanın da beyaz anneye yerleştirilmiş olabileceği bildirildi. 
     Beyaz annenin, siyahi bebeklerini ne pahasına olursa olsun kimseye vermek istemediği kaydedilen haberde, siyahi çiftin de bebekler üzerinde hak iddia edebileceği ifade edildi. 
     Tüp bebek yönteminde, annenin yumurtası babanın spermleriyle dışarıda döllenerek anne rahmine yerleştiriliyor. 
     





</TEXT>
</DOC>
