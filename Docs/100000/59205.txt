<DOC>
<DOCNO> 59205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/magazin/mag01.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DMC 2. yaşına bastı 
</HEADLINE>
<TEXT>

Bomba gibi transferlerle sürekli büyüyen Doğan Music Company, yeni yaşına yine fırtına gibi girdi 
     DENİZ ALTUNTAŞ 

     DOĞAN Music Company, ikinci yaşını Efendy’de kutladı. DMC Genel Koordinatörü Ercan Saatçi’nin ev sahipliği yaptığı geceye, Doğan Holding Yönetim Kurulu Başkanı Aydın Doğan, Doğan Yayın Holding Yönetim Kurulu Başkanı Mehmet Ali Yalçındağ, gazetemizin Genel Yayın Yönetmeni Mehmet Y. Yılmaz, Hürriyet Gazetesi Genel Yayın Yönetmeni Ertuğrul Özkök, Kanal D Genel Müdürü Murat Saygı ve İstanbul Büyükşehir Belediyesi eski Başkanı Bedrettin Dalan da katıldı. 
     
     Son bombalar Aksu ve Ersoy 
     DMC Genel Koordinatörü Ercan Saatçi, 5 yıllık hedeflerine iki yılda vardıklarını, yıldız transferlerle’ büyümeyi sürdüreceklerini vurguladı. Saatçi’nin, transferleri ile daha da güçlendiklerini söylediği Sezen Aksu ve Muazzez Ersoy’un da katıldığı gecede, Hande Yener, Emirkan, Levent Yüksel, Fuat Saka, Volkan Konak ve Serap Sapaz da yer aldı. Ersoy ve Yener, şarkılarıyla coşturdu. 
     



 MAGAZİN 













</TEXT>
</DOC>
