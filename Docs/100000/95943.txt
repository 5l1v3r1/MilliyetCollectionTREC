<DOC>
<DOCNO> 95943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/siyaset/siy03.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Sarıgül de 23 belediye meclis üyesiyle DSP’den koptu 
</HEADLINE>
<TEXT>
Bu oluşum halkın sesi’ 
İstifasını toplumdaki huzursuzluğa bağlayan Şişli Belediye Başkanı Sarıgül, "Yeni doğmuş bir bebeğin heyecanını duyan baba gibiyim" diye konuştu 
     ŞENOL DEMİRCİ İstanbul 

     DSP’li Şişli Belediye Başkanı Mustafa Sarıgül ve 23 belediye meclis üyesi, partilerinden istifa ederek İsmail Cem önderliğindeki "Yeni Oluşum"a katıldı. Belediyede dün meclis üyeleriyle birlikte basın toplantısı düzenleyen Sarıgül, istifasını uzun zamandır toplumun hemen her kesimindeki huzursuzluk, rahatsızlıklara bağlayarak, "Türk halkı belli bir sürecin sonunda kendi ortak arzusunu, düşüncesini sesli ifade etmeye başladı. İşte bugün Ankara’da filizlenmeye başlayan bu yeni oluşum tamamen halkın isteği olarak ortaya çıktı" dedi. 
     Toplum tarafından bir arada görülmesi istenilen isimlerin Yeni Oluşum’da toplandığını ve yeni bir heyecanın başladığını kaydeden Sarıgül, şöyle konuştu 
     
     Halkta heyecan var’ 
     "Oy verecek parti yok diyenler, partimi buldum demeye başladı. Uzun zamandır ilk defa bir lider, halkta heyecan uyandırdı. Bu hareket hizmet heyecanımıza yeni bir ivme kattı." "Yuvaya yeni gelen bir bebeğin heyecanını duyan baba gibiyim" diyen Sarıgül, istifa kararını sonra eşi Aylin Hanım’ı öperek kutladı. 
     



 SİYASET 















</TEXT>
</DOC>
