<DOC>
<DOCNO> 71194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/ekonomi/eko04.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali bilgiyi kapacak 
</HEADLINE>
<TEXT>

100 kadar firmanın Eğitim Gönüllüleri Vakfı logolu ürünlerinin satışından ayda 500 bin dolar gelir bekleniyor 
     EKONOMİ SERVİSİ 

     Eğitim Gönüllüleri Vakfı, "Ünlü Markaların Vitrininde Eğitim Gönüllüleri Logosu" adı altında yeni bir kampanya başlattı. 
     Vakıf Yönetim Kurulu üyesi Cengiz Solakoğlu, "1 milyon çocuğa eğitim" hedefi doğrultusunda anlaştıkları firma ve ürünlere vakfın logosunu vereceklerini, firmaların da elde edecekleri k rın bir bölümünü vakfa aktaracaklarını kaydetti. 
     Milliyet Gazetesi’nin okula gönderilemeyen çocuklarla ilgili "Ali çanta kap" manşetine atıfta bulunan Solakoğlu, "Bu kampanya ile Ali çanta kap’ı, Ali bilgi kap’a çevirmek istiyoruz" dedi. Solakoğlu, "Eğitim Gönüllüleri" logosunu taşıyan mağazalardan alışveriş yapan tüketiciler, hiçbir fiyat farkı ödemeden eğitime katkıda bulunacaklar. Bu kampanyanın özünde, vatandaşların sosyal sorumluluklarını harekete geçirmek var. 1 milyon çocuğa eğitim kampanyasını bu şekilde sürdüreceğiz. Bu gelir sürekli Türk eğitiminin finansmanına harcanacak" diye konuştu. 
     
     Hedef 500 bin dolar 
     Migros mağazalarında dört ay pilot uygulama gerçekleştirdiklerini belirten Solakoğlu, sonucun tatmin edici olduğunu belirtti. Solakoğlu, ilk aşamada aylık 100 - 200 milyar liraya, ileride ise aylık 500 bin dolar gelire ulaşmayı hedeflediklerini bildirdi. Vakıf Başkanı İbrahim Betil de sekiz eğitim parkı, 65 öğrenim birimi ve 11 öğrenim birimiyle yılda 200 bin çocuğa okul saatleri dışında eğitim verildiğini, bu sayıyı artıracaklarını söyledi. 
     Migros, Mudo, Tansaş, Çarşı, Gima ve Metro gibi 100 firma k rlarından yüzde 1 - 10 arasında belirlenen oranlardaki parayı kampanya için aktaracak. Her bir sektörün k rından aktaracağı kaynak için ayrı oranlar tespit edildi. 
     



 EKONOMİ 
















</TEXT>
</DOC>
