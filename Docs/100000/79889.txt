<DOC>
<DOCNO> 79889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/siyaset/siy01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk turnuvası 
</HEADLINE>
<TEXT>

Ayaş Belediyesi, Susurluk davasında mahk m olan Korkut Eken adına turnuva düzenliyor. Fatih Terim’in de davet edildiği turnuvaya Mehmet Ağar katılıyor 
     AYDIN HASAN Ankara 

     Ayaş Belediyesi, ilçedeki cezaevinde kalan Susurluk mahk mu Korkut Eken adına futbol turnuvası düzenledi. DYP’li Belediye Başkanı Rıfat Mavioğlu, açılışa Mehmet Ağar’ın katılacağını, Fatih Terim’i de davet ettiklerini bildirdi. Jandarma ve polis, yapılan davete karşın turnuvaya takım vermedi. 
     Başta, eski Genelkurmay Başkanı ve DYP Kilis Milletvekili Doğan Güreş olmak üzere bazı emekli generallerin yaptığı açıklamaların ardından Ayaş Belediyesi ve Spor Kulübü de, Korkut Eken adına "halı saha futbol turnuvası" düzenledi. Ayaş Belediye Başkanı Rıfat Mavioğlu, eskiden beri yakın olduğunu vurguladığı Elazığ Bağımsız Milletvekili Mehmet Ağar’ın, 18 amatör takımın katılacağı turnuvanın açılış maçında hazır bulunacağını açıkladı. 
     
     Polisten olumlu yanıt yok 
     Mavioğlu, turnuvayla ilgili Milliyet’e şu bilgileri verdi "Ayaş Spor Kulübü, belediyemizin desteği ile ayakta duruyor. Bir anlamda himayemiz altında. Arkadaşlarla konuştuk, böyle bir turnuva düzenleme kararı aldık. Mehmet Ağar ile Ankara Emniyet Müdürlüğü döneminden tanışırız. Kendisini sever ve saygı duyarız. Ziyaretimize gelir. Kendisine söyledik, memnuniyetle karşıladı. Korkut Bey’i ziyaret ettik cezaevinde. O da memnun olacağını söyledi. Saffet Arıkan Bedük DYP milletvekili, eski Emniyet Genel Müdürü geleceğini söyledi. Fatih Terim’i de davet ettik. Gelmesini çok istiyoruz." 
     "Kulüp bunu düzenliyor. Biz yardımcı oluyoruz ve destekliyoruz" diyen Mavioğlu, şöyle devam etti "Halı saha turnuvası olacak. Belediyenin tesislerinde yapılacak. 18 takım katılacak. Katılanların hepsi amatör. Belediye çalışanları iki takım çıkardı. Jandarma’dan da, polisten de takım çıkarmasını istedik. Köylerden, beldelerden takımlar olacak. 23 Nisan’da başlayacak ve 19 Mayıs’ta bitecek. Turnuvada ilk üçe giren takımlara kupa vereceğiz." Alınan bilgilere göre, jandarma ile polis, turnuvaya takım bildirmedi. 
     



 SİYASET 












</TEXT>
</DOC>
