<DOC>
<DOCNO> 74537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo14.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vieira, kulübü Arsenal'den yeni kontrat istiyor 
</HEADLINE>
<TEXT>

     İngiltere Premier Ligi takımlarından Arsenal'in Fransız ortasaha oyuncusu Patrick Vieira, kontratının yenilenmesi için kulübüyle görüştüğünü açıkladı. 
     Vieira, London Evening Standard gazetesine yaptığı açıklamada, Arsenal'la 2 yıllık sözleşmesi olduğunu, teknik direktör Arsene Wenger ile birlikte hayatının renkli geçtiğini belirterek, yeni bir kontrat için kulübüyle görüşmelere başladığını söyledi. 
     Fransız futbolcu, Londra'nın Avrupa'nın en güzel başkentlerinden biri olduğunu ve futbol hayatına sakin bir kulüp olan Arsenal'da devam etmekten hoşlandığını belirtti. 
     Geçen yaz İngiliz medyasında, Vieira'nın Arsenal'dan ayrılacağı, İspanyol ve İtalyan takımlarına gideceği yolunda yoğun söylentiler çıkmıştı. 
     






</TEXT>
</DOC>
