<DOC>
<DOCNO> 97856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/spor/bbas.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Basketbol Şampiyonası’na doğru 
</HEADLINE>
<TEXT>

Potada İsveç randevusu      DÜNYA Basketbol Şampiyonası’na hazırlanan A Milli Basketbol Takımımız, bugün İsveç ile karşı karşıya gelecek. Abdi İpekçi Spor Salonu’nda oynanacak olan karşılaşma saat 19.00’da başlayacak. Ay - Yıldızlı ekibimiz, iki günlük izinin ardından dün yaptığı tek çalışmayla hazırlıklarını sürdürdü. 
     
12 Dev Adam’a Turkcell desteği      İLETİŞİM dünyasının ünlü ismi Turkcell, A Milli Futbol Takımımız’dan sonra Basketbol Milli Takımımız’ın da resmi iletişim sponsoru oldu. Polat Renaissance Oteli’nde düzenlenen basın toplantısında Basketbol Federasyonu ve Turkcell arasında resmi sözleşmelerin imzalandığı açıklandı. 
     
İbrahim Kutluay açılış yaptı      MİLLİ Takımımız’ın yıldız ismi İbrahim Kutluay, dün Şişli Belediyesi’nin Okmeydanı’nda yaptırdığı basketbol sahasının açılışına katıldı. Şişli Belediye Başkanı Mustafa Sarıgül’ün de hazır bulunduğu açılışta İbrahim, "Gençleri spora motive etmek için bu tür imkanları hazırlamalıyız" diye konuştu. 
     
Mehmet Ufak pürüzler kaldı      NBA Ligi’nin güçlü ekiplerinden Detroit Pistons ile anlaşma sağlayan Mehmet Okur, sözleşme için bir takım sıkıntıların yaşandığını açıkladı. Yıldız basketbolcu, "NBA’de oynayacağıma inanıyorum. Tüm gelişmeler pozitif yönde. Ben de her türlü adımımı bu yönde atıyorum. Sanırım pürüzler birkaç gün içinde çözülecek" dedi. 
     



 SPOR 






















</TEXT>
</DOC>
