<DOC>
<DOCNO> 62834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur22.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TAV Genel Müdür Yardımcısını vurdular... 
</HEADLINE>
<TEXT>

     Bakırköy'de uğradığı silahlı saldırıda dizinden yaralanan Atatürk Havalimanı Dış Hatlar Terminali'nin işletmecisi Tepe-Akfen-Vie Konsorsiyumu TAV Genel Müdür Yardımcısı İsmet Gürbüz Akdemir, International Hospital'da ameliyat edildi. 
     Hastanenin Başhekimi Doç. Dr. Melih Bulut, Genel Cerrahi Bölüm Başkanı Prof. Dr. Metin Özgür ve Cerrahi Yoğun Bakım Bölüm Başkanı Prof. Dr. Lütfü Telci tarafından yapılan yazılı açıklamada, Akdemir'in, dün saat 20.00 sıralarında silahla yaralanma sonucu hastaneye getirildiği hatırlatıldı. 
     Akdemir'de ''uyluk arka kısmından girerek diz kapağı hizasında vücudu terk eden kurşun yarası tespit edildiği'' belirtilen açıklamada, şöyle denildi 
     ''Hasta, kan kaybına bağlı şok tablosundayken kan ve sıvı replasmanı yapılarak operasyona alındı. Ameliyatta, popliteal arterin 4 santimetrelik bir defekt yapacak tarzda yaralandığı tespit 
     edilmiştir. Damardaki doku kaybı, hastadan alınan bacak toplardamarı ile onarılmıştır. Şu anda arter normal çalışmakta olup, herhangi bir problem mevcut değildir. Bacaktaki dolaşım, Cerrahi Yoğun Bakım Ünitesi'nde yakından takip edilmektedir.'' 
     






</TEXT>
</DOC>
