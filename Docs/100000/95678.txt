<DOC>
<DOCNO> 95678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun18.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'ın biyolojik ve kimyasal kullanmasından çekiniyor 
</HEADLINE>
<TEXT>

     Amerikalı yetkililer, Irak'ın sahip olduğuna inandıkları kimyasal ve biyolojik silahları ABD'deki sivillerden ziyade, bu ülkeye karşı saldırıya geçebilecek Amerikan askerleri, ülke içindeki rejim karşıtları ve İsrail'e karşı kullanacağından endişe edildiğini bildirdiler. 
     Amerikalı savunma ve istihbarat yetkilileri, Irak lideri Saddam Hüseyin'in bu silahları sadece ABD Başkanı George Bush'un kendisini devirme harekatına girişmeye yaklaştığında kullanmayı düşüneceğine inanıyor. 
     Uzmanlar, Saddam Hüseyin'in bu silahları kullanarak da Amerikan saldırısını durduramayacağı yorumunu yapıyor. 
     Öte yandan, BM'nin eski bir insani yardım görevlisi, Irak'ın, daha önce yıkılan, ancak yeniden kitle imha silahları üretmek için kullandığı iddia edilen tesisleri onarmadığını söyledi. 
     Eski BM görevlisi Hans von Sponeck, Irak'ın kendisinin Alman televizyon kanalı ARD'nin bir muhabiriyle birlikte, Bağdat yakınlarındaki, iddialara konu olan Doura ve Faluya tesislerini gezmesine izin verdiğini kaydetti. 
     BM yatırımlarının Irak halkına verdiği zararı eleştirmesinden sonra Mart 2000'de görevinden istifa eden Sponeck, iki haftalık ziyaretinin ardından dün Bağdat'ta düzenlediği basın toplantısında, söz konusu iki tesiste hiçbir faaliyet olmadığını söyledi. 
     Sponeck, söz konusu tesisleri, Batılı basın yayın organlarının, buraları kitle imha silahları üretilen yerler olarak göstermesi nedeniyle gezdiğini belirtti. 
     





</TEXT>
</DOC>
