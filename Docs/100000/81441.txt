<DOC>
<DOCNO> 81441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun16.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen'ciler Paris'te yürüdü 
</HEADLINE>
<TEXT>

     Fransa'da ırkçı ve aşırı Ulusal Cephe Partisi lideri Jean-Marie Le Pen taraftarları, bugün Paris'te gösteri yaptılar. 
     Fransa'nın milli kahramanı Jeanne d'Arc'ın Paris'teki anıtı önünde toplanan Le Pen yandaşları, Opera meydanına kadar yürüdüler. 
     Fransa'nın dört bir tarafından başkente gelen göstericiler, ''Cumhurbaşkanı Le Pen'' sloganları atarak, aşırı sağcı liderin cumhurbaşkanlığı seçiminin ikinci turuna katılmasını kutladılar. 
     Paris'teki gösteri sırasında, polisin çok sıkı güvenlik önlemi aldığı dikkati çekti. 
     Fransız polisi, ''1 Mayıs İşçi Bayramı'' dolayısıyla bugün yapılacak gösteriler sırasında, aşırı sağcı Jean Marie Le Pen, karşıtları ve yandaşlarının olay çıkartmasından endişe ediyor. 
     Paris polisi, 1 Mayıs'ta Le Pen karşıtları ve yandaşlarının yapacağı gösteriler için farklı saat ve farklı istikametler belirlemişti. 
     Le Pen yandaşları, bu sabah Chatelet meydanından Opera meydanına kadar yürüdüler. Le Pen karşıtları ise öğleden sonra Republic meydanından Nation meydanına kadar gösteri yapacaklar. 
     Gösteriler sırasında 3500 polisin görev yapması bekleniyor. 
     Ulusal Cephe Partisi lideri Jean Marie Le Pen, geçen Pazar yapılan cumhurbaşkanlığı seçimlerinin ilk turunda, sürpriz bir sonuçla ikinci sırada yer alarak, ikinci turda Başbakan Linoel Jospin'i yarış dışı bırakmıştı. 
     Jospin, seçim sonuçlarından sonra siyaseti bırakacağını açıklayarak, solcu seçmenleri ikinci turda Le Pen karşısında Jacques Chirac'ı desteklemeleri çağrısında bulunmuştu. 
     





</TEXT>
</DOC>
