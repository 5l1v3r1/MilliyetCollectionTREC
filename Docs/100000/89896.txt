<DOC>
<DOCNO> 89896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur01.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, bugün menüsküs ameliyatı olacak 
</HEADLINE>
<TEXT>

     Devlet Bakanı Kemal Derviş, bugün Ankara Tıp Fakültesi'nde menüsküs ameliyatı olacağını bildirerek, "Ameliyatın iyi olacağından eminim. Doktorla bir anlaşmamız var. Benimle en geç 2 hafta sonra tenis oynayacak" dedi. 
     Öte yandan Derviş, 6 yıldır verilmekte olan Türk Kalp Vakfı-Sakıp Sabancı İyi Kalp Ödülü'nü, Sabancı Center'da düzenlenen törenle aldı ve şunları kaydetti 
     "Türkiye'deki bu dayanışma eğilimini, bir de güzel takım çalışmasına çevirebilirsek, o zaman harikalar yaratacağız, futbolda olduğu gibi. Çağımızda başarı, takım işidir. Hiçbir kişi tek başına çok fazla bir şey yapamaz. Başarının yolu takım ruhunu gerçekleştirmek, kurumların sağlamlaştırılması, kurum halinde çalışabilmek, hiçbir zaman bir insana veya birkaç kişiye bağlı kalmamak..." Derviş, Başbakan Bülent Ecevit'e de teşekkür etmek gerektiğini kaydederek, "O aradı, Sabah gel dedi. Ben Şimdi olmaz dedim. Yalnız gelmen lazım dedi. Ondan sonra iki günde anlaştık. Sanırım zor zamanlar oldu. Zorluklar da devam ediyor. Ama sanırım toplumun gücü kendini ispat etmiştir. Çalışmalar devam ederse ve takım çalışması biraz daha güçlenirse kişilere bağlı olmadan güzel Türkiyemiz bu sorunları yenecektir" dedi. 
     Sabancı Holding Yönetim Kurulu Başkanı Sakıp Sabancı da Derviş'e hitaben, "Washington'u bırakıp Ankara'ya geldiğinde kendini ateşe atıyorsun, ama bu memleket sevgisidir" dedi. 
     





</TEXT>
</DOC>
