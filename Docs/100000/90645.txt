<DOC>
<DOCNO> 90645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/spor/spo04.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami’den öğütler 
</HEADLINE>
<TEXT>

     TRABZONSPOR’DA gözden çıkarılan Hami, takımın yeni kaptanı Gökdeniz’le bir araya geldi ve kendisine çeşitli tavsiyelerde bulundu. Emektar oyuncu, "Sen ve senin gibi oyuncuların üzerinde ağır yük olacak. Sana güvenenleri mahçup etme" öğütünü verdi. Tesislerde gerçekleşen görüşmede Hami, "Bu yükü kaldırmak için çok çaba harcamalısın. Bunu sakın unutma" ifadelerini kullandı. 
     ÇOCUKLUĞUNDA Hami’yi örnek aldığını vurgulayan Gökdeniz, "Bize hem ağabeylik, hem de kaptanlık yaptın. Futbolu bırakana kadar burada kalmanı ve birlikte olmayı çok isterdim. Ne yazık bu gerçekleşmedi" diye konuştu. Tecrübeli oyuncuya başarılar dileyen Gökdeniz, "Trabzonspor’da kalmazsan da, her zaman senin desteğine ihtiyacımız olduğunu unutma" diye konuştu. 
     
     Sümer rahat 
     BAŞKAN Özkan Sümer, birkaç oyuncuyu daha renklere katıp, transferi kapatacaklarını söyledi. Trabzonspor Başkanı, "Her kulüp transfer yaparken bir takım gecikmeler olabilir. Acele etmiyoruz. Takım kampa girdikten sonra da oyuncu alabiliriz. Amacımız kampın ilk günlerinde transferi tamamlamak" açıklamasını yaptı. 
     



 SPOR 


































</TEXT>
</DOC>
