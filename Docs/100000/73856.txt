<DOC>
<DOCNO> 73856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur06.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da Nevruz'a büyük ilgi... 
</HEADLINE>
<TEXT>

     Diyarbakır'daki Nevruz Bayramı kutlamasına vatandaşlar yoğun ilgi gösteriyor. 
     HADEP İl Başkanlığı'nca Diyarbakır-Elazığ Karayolu'nun 6. 
     kilometresindeki Fuar Alanı'nda düzenlenen ve saat 10'da başlayacak olan Nevruz kutlamalarına yoğun katılım oluyor. Sabahın erken saatlerinden itibaren çok sayıda vatandaşın araçlarıyla kutlama alanına ulaşmaya çalışması, trafik sıkışıklığına neden oldu. Araçlar, kent merkezinden kutlama alanına ancak bir saate ulaşabiliyor. Bunun yanı sıra araçla kutlama alanına gideyemeyen vatandaşlar ise yaya olarak Fuar Alanı'na gidiyorlar. Diyarbakır Büyükşehir Belediyesi'na ait araçlar da kentin çeşitli noktalarından vatandaşları ücretsiz olarak kutlama alanına taşıyor. Güvenlik güçleri, kutlama nedeniyle kent merkezinden Fuar Alanı'na kadar olan bölgede yoğun güvenlik önlemi aldı. Kutlamaya katılanlar, polis tarafından üst araması yapıldıktan sonra alana alınıyor. 
     
</TEXT>
</DOC>
