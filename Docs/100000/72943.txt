<DOC>
<DOCNO> 72943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sondun11.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkan Yardımcısı Cheney "Bu İslam'a karşı bir savaş değil" 
</HEADLINE>
<TEXT>

     ABD Başkan Yardımcısı Dick Cheney Ortadoğu'da, bölge ülkelerine gezisini sürdüyor. 
     Cheney, Umman'dan sonra geçtiği Abu Dabi'de, Birleşik Arap Emirlikleri BAE Devlet Başkanı Şeyh Zaid Bin Sultan El Nahayan ile görüştü. 
     BAE'nin resmi haber ajansı WAM, görüşmede ağırlıklı olarak ''işgal altında bulunan Filistin topraklarındaki durum ile Ortadoğu'da tıkanan barış sürecinin geleceğinin'' ele alındığını bildirdi. 
     BAE'deki temaslarının ardından Suudi Arabistan'i ziyaret edecek Cheney, Abu Dabi'ye gelişinden önce kısa süre için uğradığı Umman'ın başkenti Muscat'ta da yeni inşa edilen altın kubbeli Ulu Camii ziyaret etti. 
     Muscat ziyareti sırasında Cheney'nin üst düzey bir danışmanının ''Bu İslam'a karşı bir savaş değil'' şeklindeki ifadesi, Cheney'nin, 11 ülkeyi kapsayan Ortadoğu gezisinde bölge ülkelerine vermek istediği mesajlardan biri olduğuna dikkat çekildi. 
     ABD Başkan Yardımcısı Dick Cheney, Ortadoğu gezisinin 5'inci günü olan bugün, Suudi Arabistan'a giderek Veliaht Prens Abdullah ile görüşecek. 
     






</TEXT>
</DOC>
