<DOC>
<DOCNO> 94248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yazar/sazak.html </URL>
<DATE> 2002/07/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Özkan, Ecevit, Derviş 
</HEADLINE>
<TEXT>

     Çekil baskısı ve hükümet içi darbeyle’ uzaklaştırılma kuşkusu Başbakan Ecevit’i yeni önlemler almaya itiyor. 
     Anlaşılan Ecevit, vuruşarak çekilecek ’ Kendisi gitmeden, çekilmesini isteyenlerin kellesi’ni götürecek. 
     DSP’de yıllardır Ecevit’in gölgesi’ gibi çalışan Hüsamettin Özkan ihanet’ listesinin başında. Rahşan Hanım cephesinden Özkan’a Tepkiler karşısında sessiz kalacaksan görevi bırak’ çağrısı yapılıyor. 
     Ecevitler’e göre MHP lideri Devlet Bahçeli’nin Başbakan’ın rahatsızlığı sırasında gösterdiği etik sorumluluk ve nezaketi Özkan sergileyemedi.’ Mesut Yılmaz’la birlikte durumdan vazife çıkarmaya’ çalıştı, medya rüzgarını da arkasına alarak başbakanlık hesapları yapmaya başladı. Oysa Özkan, Ecevit’e bağlılığını fırsat buldukça Ecevit’le geldim, onunla giderim’ sözleriyle yinelerdi. 
     Bu yakınlık fıkralara bile konu olmuştu Rahşan biraz ileriye git, Hüsamettin düşecek ’ Ecevit’ler ve Özkan, 11 yıldır aynı siyasi yastığa baş koyarken neden bu hale düştüler 
     Oran’daki izlenim şudur Özkan’ın Ecevit sağken, vekaleten’ de olsa Başbakanlık koltuğuna oturma uğraşı aile’nin güvenini sarsmıştır. 
     Ecevit’ler Özkan’ın istifasını bekliyor. 
     DSP kulislerinde Özkan’ın yerine Rahşan Hanım’ın Meclis Grup Başkanvekili Emrehan Halıcı’yı getirmek istediği konuşuluyor. Ancak Özkan çekilmezse, azil’ yoluyla bu nasıl mümkün olur Özkan istifaya mecbur kalır da, 10 - 15 kişiyi peşinden sürüklerse hükümet nasıl ayakta kalır 
     Çok bilinmeyenli denklemin tek değişkeni Özkan olsa iyi bir de Derviş var. 
     Kemal Derviş, 2 - 3 hafta içinde siyasette daha aktif konuma geleceğini söyleyince kulisler iyice karıştı. 
     Acaba, Başbakan, Özkan’ın yerine Derviş’i getirmeyi düşünüyor olabilir mi 
     Derviş, bankalar operasyonu ertesinde Devlet Bahçeli ile uzun bir görüşme yaptı, MHP cephesinde Ecevit’in çekilmesi halinde Yılmaz - Özkan oluşumuna’ tepki var Bahçeli seçim de istemiyor. Ecevit’ler eğer Özkan’ı tasfiye’yi kafalarına koymuşlarsa o zaman Kemal Derviş başbakan yardımcısı olarak atanır. Böylece DSP’ye üyelik kapısı açılır ve kabinedeki siyaset dışı’ görüntüsü kalkmış olacağı için bu gelişme MHP’nin de işine gelir. 
     Derviş, son liderler zirvesi öncesinde Başbakan Ecevit’le on dakika baş başa görüşmüş. Cumhurbaşkanı ve Genelkurmay’la temas ettiğini de söylüyor. Milletvekili olmadığı için Anayasa’ya göre dışarıdan’ başbakanlık şansı bulunmayan Derviş’in Özkan’ın yerine başbakan yardımcılığı’nı aklından geçirmesi mümkün. 
     Ecevit’ler Derviş’e vize’ verir mi 
     Özkan’dan boşalacak koltuğa Derviş oturur mu 
     DSP’deki gelişmeler İsmail Cem’de karar kılınmasına yol açar mı 
     Sıcak günlere giriyoruz. 
     Cumhurbaşkanı Sezer, tatile çıkmamakta haklı, gelişmeler Çankaya’yı daha aktif olmaya zorluyor. Demokratik çözümlerin önünü açma konusunda Sezer de anayasal yetkilerini kullanmalıdır. 
     
     







Armut dersem çık elma dersem çıkma... 


Nankör Kedi... 


Ecevitler’in kararı 


Hey siyasetin baş oyuncuları, körleştiniz mi 


Ecevit’e bir rakı 


Yurtdışına gitmek iyi ve güzel de... 


Konuşan saçlar, imajlar... 


Kıssadan hisse 


Özkan, Ecevit, Derviş 


Prof. Ayata Aile içi çoktan patladı’ 


Güneş’li havalar 


Onarım mutlaka yapılacak 


Cahiller ve eyyamcılar halkımızı kandırıyor 


Hanım Ağa 


Bakü - Ceyhan su yüzüne çıkıyor 


</TEXT>
</DOC>
