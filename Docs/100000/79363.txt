<DOC>
<DOCNO> 79363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/guncel/gun01.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda beni delirttiler 
</HEADLINE>
<TEXT>

Bakırköy Ruh ve Sinir Hastalıkları Hastanesi’ne yatırılan Leyla Bozacı, "Çocuklarıma komşular bakıyor, eşim perişan halde, ben de günde üç paket sigara içer hale geldim..." diyor 
     ÜMRAN AVCI İstanbul 

     Rumen asıllı Leyla Bozacı’yı Şile’de polis memuru Kerem Döndü tarafından uğradığı tecavüzle tanıdık önce. Ardından da Kerem Döndü ve ona yardımcı olan sanıkların yargı önüne çıkabilmesi için verdiği mücadeleyle... Bu uğurda çektiği zorluklara, yaşadığı güçlüklere, bir aile dramına tanıklık edildi. Herkes olayları bir film gibi izlerken, yaşadıkları Leyla için hiç de öyle değildi. Sekiz ayda 32 yıllık yaşamı altüst olan Bozacı, davasından vazgeçmedi ama aklını kaybetme noktasına geldi. Tecavüze yardım eden sanıklardan biri tahliye edilip diğeri kurtulma yollarını ararken, Bozacı akıl hastanesine düştü... 
     
     Hayatı altüst oldu 
     Ağustos 2001’deki olaydan bu yana 20 kilo veren, çocuklarına bile bakamayan ve kriz nöbetleri sıklaşan Leyla Bozacı, 1.5 ay önce hastanenin Nevroz servisine yatırıldı. Leyla, cumartesi - pazar günleri dışında hastanede kalıyor. Sigarayı günde üç pakete çıkardığını söyleyen Leyla Bozacı, artık çıldırma noktasına geldiğini belirterek, "Sonunda akıl hastanesine düştüm. Ailem paramparça oldu. Çocuklarıma komşularım bakıyor. Eşim gündüz işe gidip akşam gelip yemeğini yapıyor" diyor. 
     
     Bu nasıl pişkinlik ’ 
     Bozacı, sözlerini şöyle sürdürüyor "Ben her gece çığlıklarla, kabuslarla uyanıyorum. Doktorlarım Biz seni tedavi ediyoruz, dışarıdaki olaylar seni iyice hasta ediyor’ diyorlar. Böyle giderse daha uzun süre, belki aylarca burada kalacağım." Tecavüze yardımcı olduğu öne sürülen ve başka bir suçtan açığa alınan Benal Demir’e hakaret davası açacağını da anlatan Bozacı, "Tecavüzün raporu olduğu halde ispat edemiyorum. Şimdi de başka erkeklerle birlikte olduğum söyleniyor. Kahroldum. Ayrıca bir insan hayat kadını olsa da tecavüzü hak etmez. Bu nasıl pişkinlik " diye konuşuyor. 
     
Karakol ihbara kulak asmamış’      Eline Ümraniye Adliyesi’nden yeni bir celp geldiğini de belirten Leyla Bozacı, bu konuda şunları söylüyor "İçişleri Bakanlığı, Şile Polis Karakolu’nda olayın olduğu gece görevli polisler hakkında soruşturma başlatmış. Çünkü o gün yanımda bulunup olaya tanık olanlar, karakola gidip otelin adını vererek zor durumda olduğumu, kaçırıldığımı söylemişler, ancak ciddiye alınmamış. Ardından İstanbul Emniyet Müdürlüğü’nde sorumlu müdür aranmış ve onların anonsuyla olay yerine polis sevk edilmiş. Konuyla ilgili bilgim sorulacak." 
     



 GÜNCEL 






















</TEXT>
</DOC>
