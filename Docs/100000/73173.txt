<DOC>
<DOCNO> 73173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/siyaset/asiy.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Deli gömleği giydikProf. Yeldan, finansal sistemi rehabilite etmeye ve kamu iç borçlarını döndürmeye odaklanan Türkiye’nin içinde bulunduğu durumu bu sözlerle özetliyor ve uyarıyor... 
     DERYA SAZAK 

2001 Şubatı’nda geçilen dalgalı kur ve Güçlü Ekonomiye Geçiş Programı da birinci yılını tamamladı, Derviş "Krizi aştık’ diyor ama ekonomide durgunluk var. Arjantin gibi olmadık diye sevinmeli miyiz 
     Sevinilecek bir manzara yok. Milli gelirde yüzde 8.5 9 daralma yaşandı, kurdaki aşınmayı da hesaba katarsak 150 milyar dolara indi toplam rakam. Açık işsizlik oranı ilk defa yüzde 10 düzeyini aştı. Gençler arasındaki kentsel işsizlik oranı yüzde 30’a varıyor. Ekonomi bir türlü büyüme çarklarını döndüremiyor. Faiz dışı fazla yaratacağız diye, kamu harcamalarını kısmanın, eğitimden, sağlıktan vezgeçmenin sosyal maliyeti çok ağır. Büyük bir durgunluk içinde böyle bir daralmayı empoze ettiğiniz vakit bunun günlük yaşamınıza yansıması ne olur Lağımların daha fazla kokar, otoyollarda daha fazla delik olur,memur maaşı düşer, sağlık harcaması azalır, eğitim kalitesizleşir. 
     
     Koşullar umut vermiyor 
Günü kurtaralım derken geleceğimizden vazgeçiyoruz. 
     Şu anda finansal sistemimizi rehabilite edeceğiz ve kamu iç borçlarını döndüreceğiz hedefine odaklandık, bu hedefe ulaşmak için deli gömleği’ giydik. 
     
Ona rağmen büyüme sağlanmıyor 
     Büyümenin kaynağı ekonomide yurtiçi talepten gelebilir. Bunun için de bankacılık sisteminin, Merkez Bankası’nın kredi hacmini genişletmesi lazım. 
     
Bankalar kanalıyla reel sektöre 5 milyar dolar aktarılacak. 
     İşte bu para, gerçekten bankacılık sisteminden bugünkü faizin altında yani sanayicilere gidecek mi, kim satın alacak, bunun yapısal koşulları çok umut vaat etmiyor. 
     
     Bu casino kapitalizmi 
Önce enflasyonu düşürelim tercihi de etken mi 
     Tamam da biraz önceki ifadeyle bu deli gömleği’ modeli nasıl çözer enflasyonu, 1998’in sonuna bakarsanız o zamanda durgunluk içinde olan bir ekonomide enflasyonun düşmeye başladığını görürsünüz. Zaten bu programda büyüme yok. Şimdi hedeflere baktığınız vakit 2001 yılı programı her şeyden önce finansal sermayenin krizden çıkışını öngörüyor. Yani şu makro ekonomik hedefleri koyduğunuz vakit zaten büyüme hedefi yok. Büyümeyi sağlayacak koşullar olmadan enflasyonun düşmesi pahalılığı önlemeye yetmez. 
     
Demek ki bir illüzyon var... 
     Çok doğru, bunun adı casino kapitalizmi’dir. Borsalar hareketlenir, bir sabun köpüğü gibi şişer. Fakat bunlar reel ekonomiden yapısal olarak beslenmediği için balon bir noktada patlar. 
     
     Ulagay çok haklı 
IMF’nin "Enflasyonu düşürün, gerisi kolay" yaklaşımından kuşkuya düşen Osman Ulagay, "Umudumuzu enflasyon kumarına mı bağladık " diye soruyor. 
     Haklı bir soru. Arjantin ekonomisi 1993’ten bu yana sürekli faiz dışı fazla yaratıyor. Enflasyonu çok düşük, fakat işsizlik hızla arttı, dış borçlanmanın önüne geçemediler. Büyümenin koşullarını yaratamadılar. 2002’ye de büyük bir krizle girdiler. 
     
Peki IMF dışında seçenek var mı 
     Önce ekonominin bu spekülatif, finansal gösterge, duyarlı - casino kapitalizmi - yapısından kurtulması lazım. Spekülatif sermaye giriş ve çıkışlarının denetim altına alınması lazım. 
     
Karl Marks bunu gördüYeni bir Lale Devri yaşayacak mıyız 
     Evet öyle zannediyorum ki, şu anda siyaset bilimcilerimiz tarafından da altı çiziliyor. Şu anda 11 Eylül’ün yarattığı coğrafi konjonktürün rantını yiyoruz. Ama bu tanıma itirazım var. Kimin için Lale Devri, bunu hepimiz biliyoruz. Yani finansal spekülasyonla uğraşan mali sistemin rehabilitasyonu, krizden çıkışıdır. Bunun kaynağı da 11 Eylül’deki konjonktürdür. Arjantin’e birdenbire yabancı dış kaynak girişleri nasıl kesildiyse, 11 Eylül olmasa aynı akıbeti şu anda biz de paylaşıyor olacaktık. 
     
     Nedeni çarpık kentleşme 
11 Eylül küreselleşmeyi gölgeledi mi 
     Küreselleşme ideolojik bir rüyaydı. Ben çarpık küreselleşme yoksulluğu artırdı diyorum. Bu süreç aynı zamanda dünyada da terör eylemlerinin belli bir savaş ortamındaki yapısal koşullarını hazırlamaktaydı. Artık küresel kapitalizm, askeri harcamaların arttığı bir dünya olmadan sürdürülemez. Bir tarafta teknolojinin nimetlerinden yararlanabilen çok dar bir grup, öte yanda yoksulluk sınırının altına düşen geniş kitleler. Bu tür küreselleşme yoksulluğu üretiyor. Bu küresel dünyayı en iyi resmeden Karl Marks’tı. 
     
Spekülatif saldırılara dayanmak zorTürkiye’ye niye yatırımcı sermaye gelmiyor 
     500 büyük sanayi firmamızın davranışlarında faaliyet dışı k rlar belirleyici oldukça, finansal spekülasyonun önüne geçilmedikçe bu olmaz. 
     
IMF’siz dünya diyorduk. Başka model var mı 
     Evet, bu model birçok çevre tarafından düşünülüyor. Fransa’da Attac Grubu var finansal sermayenin vergilendirilmesini esas alıyorlar. Benim de idarecisi olduğum, Uluslararası Kalkınan İktisatçılar Birliği’nde bunlar tartışılıyor. Küreselleşme çokuluslu şirketlerin küreselleşmesi oldu. Vergi cennetlerinin ortadan kaldırılması gerekiyor. Sermaye hareketleri o kadar hızlı ki, reel sektöre verdiği sinyaller dakika dakika değişiyor. Ödemeler dengesine yönelik istikrarlı bir kur kaydetmek olanaksız. O yüzden finansal sistemi güçlü olan ekonomilerin bile bu spekülatif saldırıya dayanmaları zor. 
     
Ana para ödemesi ertelenebilir...Türkiye için iyimser senaryonuz nedir 
     Her şeyden önce kendi öz kaynaklarımızı harekete geçirip ulusal tasarrufları yatırımlara çeviren ve yabancı sermayeyi de ulusal tasarrufları tamamlayıcı nitelikteki uzun vadeli yatırımlara sevkini sağlayacak bir finansal sistemi kurmamız lazım. On yılda 80 milyar dolar net dış borç artışımız var fert başına dış borcumuz bin dolar arttı. Bu modele dur dememiz lazım. Rusya bunu 1998’de yaptı. Faiz ödemelerini sürdürürken, ana para ödemesi ertelenebilir. 
     
AB konusunda da radikal sayılabilecek görüşleriniz var. 
     Önerim Gümrük Birliği’nin revize edilmesi. AB ile olan iktisadi anlaşmalarımızın ikili anlaşmalar düzeyine getirilmesi. Yeni yatırımların sağlanması gibi unsurların tam üyelik kapsamında masaya yatırılması, Türkiye gibi 70 milyon kişilik bir pazarın Avrupa’ya sunulurken, karşılığının alınması lazım. 
     
Derviş, solun vitrinine uymazDerviş seçime girse ne yapar 
     Sayın Kemal Derviş’in tam olarak bulunduğu noktayı kavramakta güçlük çekiyorum. Kendi deyişine göre kendisi sosyal demokrat. Ama şu anda uyguladığı politikaların sol ideolojiyle bir ilgisi yok. Umarım şu andaki mevcut sol partiler vitrine bir bilen’i yerleştirelim kaygısıyla Kemal Derviş’i koyup ondan sonra bu modelin uygulanmasını sol adına sürdürmezler. Böyle bir hata ikinci Tony Blair fantezisi olur. Derviş sol vitrinde olmaz. 
     
Seçenek Derviş’in solunda mı aranmalı 
     Öncelikle bu deli gömleğinin dışına çıkmak gerekiyor. IMF’siz dünya mümkün. Bu programın alternatifi elbette sol bir programdır. Neo liberal dünyanın dışında bir programdır, biz iktisatçılar alternatifleri masaya koyarız, fakat ille de A partisi uygulasın B partisi uygulamasın diye ısrarımız olmaz. 
     
Bizi sanal büyüme yaktıTürkiye ekonomisi enflasyonla büyüme ikileminde gidip geliyor. Siz IMF politikalarıyla kalkınma olmayacağına inanan bir iktisatçısınız, Porto Alegre’de alternatif Davos olarak nitelenen küreselleşme karşıtı Dünya Sosyal Forumu’na katıldınız. Sorunlar neden aşılamıyor Bugünkü programın alternatifi var mı 
     Sorunların Türkiye bağlamında ortak tabanı şu 1980’lerin sonunda başlayan finansal serbestleştirme süreci kısa vadede sıcak para talep defterine spekülatif bir akışkanlık kazandırdı ve yurtdışı fonlar gelişmekte olan piyasalarda istikrarsızlık yarattı. Türkiye 1989’da bu finansal serbestleştirme olgusuna katıldı. Rahmetli Özal sınırları geniş tuttu. Türkiye makro ekonomik dengelere hazır olmadığı halde yeni bir dünyanın içine girdi. Sıcak para 1990 - 93 yıllarında Lale Devri’ni yaşattı. İthal malları ucuzladı, Türk Lirası aşırı değerli hale geldi ve dış açığımız büyüdü. 94 krizine böyle sürüklendik. Aynı kurguyu 1995 - 2000 arasında tekrar yaşadık. O da sanal büyümeydi. Kriz sinyalleri 1999’da başladı. 
     
     Kimse krizi göremedi 
2000 programı da aynı nedenle mi çöktü IMF’nin rolü olmadı mı 
     Siyasal sorumluluk kimdeydi meselesi önemli ama unutmayalım her ülkenin kendine özgü bir öyküsü var Örneğin Kore’de Arjantin’de özelleştirmeler tamamlanmış, yabancı sermaye girişi sağlanmış, enflasyon yüzde 1.2’lere düşürülmüş, büyüme yok, işsizlik çok. Türkiye’ye bakarsak 2001 krizinde sorumluluk ortak. Türk siyasi sistemi de IMF bürokrasisi de geliyorum diyen krizi göremedi. 
     
Stres birikmişti, kırılacaktı diyorsunuz 
     Evet. Uluslararası finans çevrelerinin takip ettiği krizin öncü göstergeleri vardır. Türkiye 2000 yılı Ağustos, Eylül aylarında kritik rasyoları aşmıştı. Dani Rodrik’in hoş bir deyimi var "Bütün kalkınma stratejinizi yabancı sermaye çekmek, ona bir hoşgeldin partisi düzenlemekten ibaret kılarsanız ve sonra uluslararası sermaye partiye gelmiyorum derse kendi başınıza likiditesi kurumuş, bankacılık sistemi iflas etmiş, bilançoları bozulmuş bir noktada kalıverirsiniz." 2000 yılı dezenflasyon programı ve sonrası şu anki kriz idaresi hep bu felsefe üzerine dayalı. Hep mucize bekliyoruz. 
     



 SİYASET 










</TEXT>
</DOC>
