<DOC>
<DOCNO> 66283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/aeko.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sır perdesi aralandı 
</HEADLINE>
<TEXT>
Gölcüklü Ford üretilmeden satıldı 
Ford’un Gölcük fabrikasında üretilerek, yılda 1 milyar dolarlık ihracat gerçekleştirecek olan ve adı son ana kadar saklanan Transit Connect’e ilk sipariş İngiliz Posta İdaresi’nden geldi 
     LEVENT KÖPRÜLÜ Amsterdam 

     Ford Otosan’ın Türkiye’ye yılda 1 milyar dolarlık ihracat geliri kazandırması hedeflediği yeni aracı "Transit Connect"in örtüsü Hollanda’nın Amsterdam kentindeki RAI Ticaret Araçlar Fuarı’nda kaldırıldı. Eylül ayında İngiltere ve Türkiye’de satışa sunulması planlanan Transit Connect’ten yıl sonuna kadar 7 ila 8 bin adet satılacak. 
     Avrupa pazarı için sadece Ford Otosan’ın Gölcük fabrikasında üretilecek olan Transit Connect iki dizel ve bir benzinli motor seçeneğine sahip olacak. Aracı 200 Türk mühendis, ABD’li meslektaşlarıyla birlikte geliştirdi. İki farklı aks mesafesi ve iki farklı tipte Van ve Combi üretilecek Transit Connect için ilk sipariş İngiliz Posta İdaresi’nden geldi. Araç filosunu yenileyecek olan İngiliz Posta İdaresi, bu araçların sadece fiberden yapılmış bir örneğini inceleyerek sipariş verdi. 
     
     Yatırım güvenin eseri 
     Ford Avrupa Başkanı David Thursfield, uzun dönemde Türk ekonomisine güvendiklerini, bu yüzden de yatırımlarının doğru bir karar olduğunu söyledi. 
     Türk ekonomisinin dalgalı olmasının, yatırım yapmayı zorlaştırdığını hatırlatan Thursfield, "Bir anlamda elimizi taşın altına koyduk, 750 milyon dolarlık yatırım yaptık. Bu yüzden Türk ekonomisinin stabil hale gelmesinin şart olduğunu düşünüyoruz" dedi. Thursfield, bu projenin başlangıç olarak da algılanabileceğini söyledi. 
     
Devalüasyon çözüm değil’      Ford Avrupa Başkanı David Thursfield, uzun dönemde Türk ekonomisine güvendiklerini belirtti. 
     Thursfield, "Aralık ayında düzenlediğimiz toplantıda 2002’nin, 2001’den çok az farklı olacağını düşünüyorduk. Ancak tedbirli bir iyimserlik içinde olduğumuzu söyleyebilirim" dedi. Devalüasyonun da ekonomiyi düzeltmek için ideal bir çözüm olmadığının, geçici bir rahatlama getireceğinin altını çizen Thursfield, "Çözüm üretim artışı" diye konuştu. Türkiye’de üretilen araçların kalitesinin kanıtlandığını söyleyen Thursfield, "Eğer kalitenin istediğimiz ölçülerde olmadığını görseydik, bu yatırımı olduğu gibi rafa kaldırırdık" dedi. 
     
     Arizona’da test edildi 

</TEXT>
</DOC>
