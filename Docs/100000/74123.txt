<DOC>
<DOCNO> 74123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/siyaset/siy06.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık Danıştay’a idam’ı sordu 
</HEADLINE>
<TEXT>

     ANKARA Milliyet 

     Başbakanlık, idam cezasının Anayasa değişikliği olmadan yasayla kaldırılıp kaldırılamayacağı konusunda Danıştay’dan görüş istedi. 
     Danıştay’a önceki gün ulaşan Başbakanlık’ın yazısında, idam cezasının Anayasa değişikliği yapılmadan yasayla kaldırılıp kaldırılamayacağı konusunda görüş istendi. Başbakanlık’ın bu yöndeki istemini Danıştay 1. Dairesi’nin önümüzdeki günlerde görüşeceği kaydedildi. 
     Cumhurbaşkanı Ahmet Necdet Sezer ve Başbakan Yardımcısı Mesut Yılmaz, daha önce yaptıkları açıklamada, idam cezasının kaldırılması için Anayasa değişikliğine gerek olmadığını, bunun yasayla yapılabileceğini söylemişlerdi. Adalet Bakanı Hikmet Sami Türk de bu görüşe destek verdi. Anayasa’da son yapılan değişiklikle, "terör, savaş ve yakın savaş" halleri dışında idam cezası verilemeyeceği öngörülüyor. 
     



 SİYASET 















</TEXT>
</DOC>
