<DOC>
<DOCNO> 64160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/soneko15.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Dar gelirliye yardım için kaynak bulunmalı" 
</HEADLINE>
<TEXT>

     Maliye Bakanı Sümer Oral, ekonomiden sorumlu Devlet Bakanı Kemal Derviş ile IMF'ye sunulan niyet mektubunda yeralan konular üzerinde genel bir değerlendirme yaptıklarını söyledi. 
     Maliye Bakanı Oral ile Bakan Derviş, yaklaşık 2,5 süren görüşmenin ardından ortak basın açıklaması yaptılar. 
     Bakan Oral, 2002 yılına çok olumlu bir havayla girildiğini hatırlatarak, ''ama bu bizim daha dikkatli olmamızı geriye atmaz. Çok daha dikkatli ve ihtiyatlı bir şekilde gitmemiz gerekir'' dedi. 
     Devlet Bakanı Derviş de yaptığı açıklamada, IMF'ye sunulan niyet mektubunda yer alan konuların genel bir değerlendirmesini yaptıklarını belirterek, bir aksilik olmadığı takdirde IMF İcra Kurulu'nun 4 Şubat'ta toplanacağını bildirdi. 
     İzlenen ekonomik programa, Maliye Bakanı Sümer Oral'ın çok büyük destek verdiğini belirten Derviş, devamla şöyle dedi 
     ''Türkiye, güven açısından hem içerde hem de dışarda gelebildiği noktada ise kendisinin başarıyla uyguladığı maliye politikasının çok büyük payı var. Dolayısıyla bu maliye politikasından bir sapma olmaması gerekir. Eğer özellikle dar gelirli, gerçekten zor durumda olan kesime yardımda bulunmaya karar verilirse, bunun mutlaka kaynağının bulunması gerekir.'' 
     






</TEXT>
</DOC>
