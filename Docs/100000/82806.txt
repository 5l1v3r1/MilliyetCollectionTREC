<DOC>
<DOCNO> 82806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun32.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'da mankenler ikinci el kıyafet için sokaklarda 
</HEADLINE>
<TEXT>

     Polonya'da mankenler, ikinci el giysilerin ithalatının yasaklanması önerisini protesto etti. 
     Pembe balonlar sallayan, parlak renkli kıyafetler içindeki mankenler, öneriyi protesto etmek için parlamento binası önünde toplandı. 
     Gösteriyi düzenleyen sahne tasarımcısı Ewa Gdowiok, ''Kullanılmış giysiler satan mağazalardan giyinerek de güzel ve modaya uygun giyinilebileceğini milletvekillerine göstermek istiyoruz'' dedi. 
     Batı Avrupa'dan gelen kullanılmış konfeksiyon ürünlerine yoksul Polonyalılarla ucuz şekilde modaya uygun giyinmek isteyenler rağbet ediyor. 
     Ülkede zor durumdaki tekstil üreticilerinin, ikinci el giysi ithalatının haksız rekabete yol açtığı şikayetlerinde bulunmasıyla hükümet, ikinci el tekstil ürünleri ihracatının yasaklanmasını planlıyor. 
     Polonya'da daha önce de iç otomotiv sanayiini korumak için ikinci el otomobillerden alınan gümrük vergileri yükseltilmişti. 
     





</TEXT>
</DOC>
