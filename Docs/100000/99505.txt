<DOC>
<DOCNO> 99505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortada 60 trilyon yok ki verelim 
</HEADLINE>
<TEXT>

Sipahioğlu çiftinin, kızlarından 60 trilyonluk serveti geri alabilmek için dava açması üzerine kızkardeşler "Ne böyle bir para ne de alınmış mülkler var " dedi 
     ASLI ÖKTENER İstanbul 

     Sahibi olduğu Fruko’yu 100 milyon dolara Pepsi’ye satan işadamı Melih Sipahioğlu ve eşi Güngör Sipahioğlu , bugüne kadar verdikleri toplam 60 trilyon liralık serveti geri almak için "bağıştan rücu" davası açtığı kızları Selda Gocay, Nilgün Delikan ve Sema Kızıl’ın sert tepkisiyle karşılaştı. Kızkardeşler "Ortada 60 trilyon yok ki geri ödeyelim" dedi. 
     
     "Herşeyi kendimiz yaptık" 
     Davayı öğrenince şok geçirdiklerini belirten Nilgün Delikan, "Ne böyle verilmiş bir para, ne de alınmış mülkler var. Böyle bir para yok ki istesinler. Kardeşlerimde dahil biz bunları kendi imkanlarımızla aldık. Ben artık bu olaylardan çok rahatsızım" dedi. 
     Kardeşi Selda Gocay’ın çocuğuyla birlikte 2 aydır ABD’de olduğunu söyleyen Delikan, şöyle konuştu 
     
     Avukatlar devrede 
     Ona da Dön artık’ dedim. Anadır, babadır diyoruz, konuşmuyoruz ama inanın artık çok rahatsız oluyoruz. Bir anne ve babaya bu tür hareketi hiç yakıştırmıyorum. Onlar yaptı, onlar sattı buyursunlar yesinler. Çoğu insanın ekmek bulamadığı Türkiye’de olmayan bir para yüzünden çocuğum resmen hedef gösteriliyor. Tabi ki avukatlarımla tüm bunları görüşeceğim." 
     
     "Daireleri satın aldık" 
     Gerçeklerin mahkemede ortaya çıkacağını belirten Sema Kızıl ise şunları söyledi "Olaylar çok çirkin bir boyuta vardı. 60 trilyon dendiği zaman, bu inanılmaz bir para. Açılan davaları ödeyecek durumum yok. Ortaköy’de 300 metrekare bir dairem var. Bu daireleri annem bize sattı, paralarını ödedik." 
     
Servet kavgası kızıştı      Pepsi’nin, Melih Sipahioğlu’na ait Fruko hisselerini 100 milyon dolara alması, Sipahioğlu ailesindeki müthiş kavgayı ortaya çıkardı. Sipahioğlu, kızlarının ölmeden mirasına konmak için kendisini dava ettiğini, bu yüzden akıl hastanesinden rapor aldığını söyledi. Sema Kızıl, reddedilen vesayet davası için mahkemeye verdiği dilekçede, babasını annesinin genç erkeklerle olmasına göz yummakla ve Fruko’nun satışından elde edeceği parayı ABD’ye kaçırmaya hazırlanmakla suçladı. Güngör Sipahioğlu’nun, doktorları Mehmet Tekinel’le ilişkisi olduğu öne sürüldü. Üç kardeş, anne ve babalarının suç duyurusu üzerine, bu iddialarla ilgili Bağcılar Cumhuriyet Savcılığı’na ifade verdiler. 
     



 GÜNCEL 


















</TEXT>
</DOC>
