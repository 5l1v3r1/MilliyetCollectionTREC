<DOC>
<DOCNO> 77639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur17.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da üç olay, üç ölüm... 
</HEADLINE>
<TEXT>

     Ümraniye ve Büyükçekmece'de meydana gelen 3 ayrı olayda, 3 kişi öldü. 
     İl Jandarma Komutanlığı'ndan alınan bilgiye göre, Ümraniye'ye bağlı Çekmeköy Beldesi'nde Kamil Topuz 39 ile Rıza Abacı 25 
     arasında çıkan tartışma, kavgaya dönüştü. 
     Kavga sırasında üzerinde taşıdığı bıçağı çeken Topuz, Abacı'yı yaralayarak olay yerinden kaçtı. Olaydan sonra Özel Erdem Hastanesi'ne kaldırılan Abacı, kurtarılamadı. 
     Topuz, jandarma tarafından suç aleti bıçakla yakalandı. 
     Büyükçekmece'ye bağlı Esenyurt Beldesi'nde de Bülent Yılmaz 18 
     adlı genç, bulundurma ruhsatlı tabancasıyla kafasına ateş açarak intihar etti. Öte yandan, Büyükçekmece'ye bağlı Yakuplu Beldesi'ndeki evinin balkonunda mangal yakan Fevzi Pırtıl 42 , mangalın yanında bulunan tiner kutusunun ateş alması üzerine ağır şekilde yaralandı. Olaydan sonra önce Özel Avcılar Hospital'e kaldırılan Pırtıl, daha sonra sevk edildiği İstanbul Üniversitesi Tıp Fakültesi Hastanesi'nde hayatını kaybetti. 
     






</TEXT>
</DOC>
