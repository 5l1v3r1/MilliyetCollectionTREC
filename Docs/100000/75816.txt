<DOC>
<DOCNO> 75816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo03.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Beşiktaş'ta tribünlerin istediği oldu... 
</HEADLINE>
<TEXT>

     Galatasaray ve Beşiktaş başkanlarını aradı... 
     Her iki kulüpte de zorlu bir kongre dönemi yaşandı... 
     Son sözü kongre üyeleri söyledi... 
     Milliyet internet sitesinin oy sandığı ise tribünlerin önündeydi. Tribünler, takımlarını karda kışta yalnız bırakmayan vefakar taraftar kimin başkan olmasını istiyordu, kulübün başında kimi görmeyi tercih ediyordu... 
     Galatasaray ve Beşiktaş'ın başkanlık seçimleriyle ilgili en büyük katılımlı anketi Milliyet İnternet Sitesi düzenledi. 
     İnternette başka sitelerin de yaptığı ancak üç-beş bini geçmeyen katılıma karşın, Türkiye'nin en çok ziyaret edilen haber sitesi Milliyet'in anketine toplam 45 bini aşkın kişi oy kullandı. 
     Her iki kulübün kongresinde de sandıktan çıkan başkanlar, anket sonuçlarıyla aynı oldu. 
     Galatasaray başkanlık seçimi anketine toplam 29 bin 402 kişi katıldı. Ankette oy kullananların yüzde 61'i Özhan Canaydın'ı başkan olarak görmek istediklerini belirtti. Mehmet Cansun'u isteyenlerin oranı ise yüzde 39'da kaldı. 
     Bilindiği gibi kongreden de Özhan Canaydın seçildi... 
     Beşiktaş anketine ise 15 bin 084 kişi katıldı. Beşiktaş için oy kullananların yüzde 54'ü Serdar Bilgili, yüzde 46'sı ise Hasan Arat'ın başkanlığını istedi. Gerçekten de anketteki gibi kongre de nefes nefese geçti ve sonunda gülen Serdar Bilgili ve ekibi oldu... 
     Milliyet İnternet Sitesi anketinin gösterdiği gibi, tribünlerin seçimi ile kongre üyelerinin seçimi aynı oldu... 
     






</TEXT>
</DOC>
