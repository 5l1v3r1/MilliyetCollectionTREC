<DOC>
<DOCNO> 68481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/soneko14.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Parasını dolar cinsinden isteyen Arjantinliler bankalara saldırdı 
</HEADLINE>
<TEXT>

     Arjantin'de, düzinelerce mevduat sahibi, bankalardaki paralarını ABD Doları cinsinden geri ödenmesi talebiyle bankalara saldırarak maddi zarara yol açtılar. 
     Mevduat sahipleri, Hükümet'in, mevduatların dolar yerine peso cinsinden verilmesini protesto ederek, bazı bankaların camlarını kırarken, iki banka zırhlı aracının lastiklerini patlattılar. 
     Hükümetin, serbest dalgalanma kararından sonra, iki hafta içinde neredeyse yarı yarıya değer kaybeden peso yerine, mevduatlarını dolar olarak almak isteyen mudiler, bankaların önünde, ''hırsızlar, bizim tasarruflarımızı geri verin'' diye bağırdılar. 
     Bu arada, Güney Amerika Ticaret Örgütü Mercosur, Arjantin'e uluslararası mali yardım yapılması çağrısında bulundu. 
     Acilen 23 milyar dolara ihtiyaç duyan ve kamu borçları 141 milyar dolara ulaşan Arjantin, IMF ile henüz resmi görüşmelere başlayamadı. 
     IMF, görüşmelerden önce güvenilir bir ekonomik kurtarma planının yapılmasını istiyor. 
     






</TEXT>
</DOC>
