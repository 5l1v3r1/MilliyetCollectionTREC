<DOC>
<DOCNO> 96776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko04.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez Elekrik Davası'nda yeni karar verilecek 
</HEADLINE>
<TEXT>

     Danıştay İdari Dava Daireleri Genel Kurulu, Kepez Elektrik T.A.Ş. ile Türkiye Elektrik Dağıtım A.Ş. arasında imzalanan İşletme Hakkı Devir Sözleşmesi'nin iptali için Danıştay'da açılan davanın reddi kararını, yeniden karar verilmek üzere bozdu. 
     Enerji ve Tabii Kaynaklar Bakanlığı Enerji İşleri Genel Müdürlüğü tarafından Borsa'ya gönderilen yazıda, Bakanlığa tebliğ edilen Danıştay İdari Dava Daireleri Genel Kurulu'nun bozma kararına yer verildi. 
     Danıştay İdari Dava Daireleri Genel Kurulu'nun kararında, Danıştay 10'uncu Dairesi'nin 3 Nisan 2001 günlü, kamu yararı ve hizmet gereklerine aykırılık bulunmadığı gerekçesiyle davanın reddi yönündeki kararının yeniden bir karar verilmek üzere bozulduğu belirtildi. 
     





</TEXT>
</DOC>
