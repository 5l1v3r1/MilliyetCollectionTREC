<DOC>
<DOCNO> 68010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sonspo09.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor ile Denizlispor golsüzlüğü bozamadı 0-0 
</HEADLINE>
<TEXT>

     - Birinci Süper Futbol Ligi'nde Malatyaspor ile Denizlispor 0-0 berabere kaldı. 
     Yaklaşık 15 bin kişinin izlediği maçın ilk dakikaları, her iki takımın orta alan mücadelesi biçiminde geçti. 
     13. dakikada gelişen Malatyaspor atağında, Fazlı'nın pasıyla ceza 
     alanında buluşan Mithat'ın vuruşunda, top az farkla auta çıktı. 
     16. dakikada Şakiri'nin pasıyla ceza alanında topla buluşan Evren, 
     düzelterek sert vurdu. Kaleci Süleyman topu kornere çeldi. 
     21. dakikada Malatyaspor'un kazandığı serbest atışı Abdülkadir 
     kullandı. Bu futbolcunun ceza alanına gönderdiği topa Tolga kafayla vurdu. Top, az farkla auta çıktı. 28. dakikada Muzaffer'in pasında topla buluşan Levent, uzaktan sert vurdu. Top, az farkla auta gitti. 39. dakikada Malatyaspor'un kazandığı serbest atışta ceza alanında topa kafayla vuran Şakiri'nin şutunda, top az farkla autu boyladı. 44. dakikada Denizlispor'un kazandığı köşe atışını Hietanen kullandı. Ceza alanına gelen topa Marek kafayla vurdu. Pozisyon, az farkla autla sonuçlandı. Maçın geri kalan bölümünde her iki takımın da çabaları gol getirmeyince maçın ilk yarısı, 0-0'lık skorla sona erdi. 49. dakikadaki Malatyaspor atağında, Mithat'ın ortasında, topla buluşan Serkan'ın şutunda, meşin yuvarlak üst direğe çarparak auta çıktı. 51. dakikada Abdülkadir'in uzaktan sert vuruşunda, top üstten auta gitti. . dakikada Denizlisporlu Coşkun, rakibini sert girince kırmızı kartla oyun dışında kaldı. 55. dakikada Malatyaspor'da, Mapeza'nın yerine Ziya x oyuna dahil oldu. 60. dakikada Evren'in uzaktan sert vuruşunda, top yandan auta çıktı. 61. dakikada Malatyaspor'da Arsin'in yerine Löbe x oyuna girdi. 63. dakikada Denizlisporlu Alper, sarı kart gördü. 65. dakikada Denizlispor'da, Muzaffer'in yerine Serdal x oyuna dahil oldu. 70. dakikada ceza alanı içinde meydana gelen karambolde, Hakan topu kale çizgisi üzerinden çıkardı. 74. dakikada Denizlispor'un kazandığı serbest atışı Haitanen kulandı. Ceza alanı içinde Alper'in kafa vuruşunda, top az farkla auta çıktı. 78. dakikada Malatyaspor'da, Evren'in yerine Goran x oyuna alındı. 82. dakikada ceza alanında topla buluşan Fazlı'nın vuruşunda, kaleci topa 2 hamlede sahip olarak tehlikeyi önledi. 83. dakikada Denizlispor'da, Levent'in yerine İlyas x oyuna dahil oldu. 89. dakikada Denizlispor'da Veysel, yerini Cengiz'e bıraktı. Maçın geri kalan dakikalarında başka gol olmayınca, maç 0-0 sona erdi. 
     






</TEXT>
</DOC>
