<DOC>
<DOCNO> 91479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sontur21.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kamyon minibüsü uçuruma yuvarladı 4 ölü 
</HEADLINE>
<TEXT>

     Mardin'de, freni patlayan çimento yüklü kamyonun çarparak 200 metrelik uçuruma yuvarladığı yolcu minibüsünde bulunanlardan 4 kişi öldü, 21 kişi yaralandı. 
     Mardin'den Kızıltepe İlçesi yönüne giden henüz kimliği belirlenemeyen sürücünün kullandığı 47 KP 174 plakalı çimento yüklü kamyon, Türkmen Deresi yakınlarında yokuş inerken freninin patlaması sonucu, karşı yönden gelen ve sürücüsünün kimliği belirlenemeyen 47 M 0054 plakalı yolcu minibüsüyle çarpıştı. 
     Çarpışma sırasında kamyon şoförü kendini araçtan atarak kurtulurken, her iki araç 200 metrelik uçuruma yuvarlandı. 
     Kazada, ilk belirlemelere göre, yolcu minibüsünde bulunan 4 kişi öldü, 21 kişi de yaralandı. 
     Yaralılar, Mardin, Kızıltepe ve Diyarbakır'daki hastanelere kaldırılarak tedavi altına alındılar. 
     Ölü ve yaralıların kimliklerinin tespitine çalışılıyor. 
     





</TEXT>
</DOC>
