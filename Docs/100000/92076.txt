<DOC>
<DOCNO> 92076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur30.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, yarın 18 00'de genel sağlık kontrolünden geçecek 
</HEADLINE>
<TEXT>

     Başbakan Bülent Ecevit, yarın saat 18.00'de Başkent Üniversitesi Hastanesi'nde genel sağlık kontrolünden geçirilecek. 
     Başbakanlık Basın Müşaviri Cem Avcı'nın verdiği bilgiye göre, Başbakan Ecevit, Başkent Üniversitesi Hastanesi sağlık ekibince yarın saat 17.00'de Oran Şehri'ndeki çalışma ofisinde sağlık kontrolünden geçirildikten sonra, genel sağlık kontrolü için hastaneye gidecek. 
     Başbakan Ecevit'in Başkent Üniversitesi Hastanesi'nde yarın genel sağlık kontrolünden geçirilmesine ilişkin kararın, dün yapılan tetkikler sonucu verildiği bildirildi. 
     Başbakan Ecevit, Başkent Üniversitesi Hastanesi'nden 27 Mayıs 2002 tarihinde taburcu olmuştu. Ecevit, yaklaşık 1 aydır Oran Şehri'ndeki çalışma ofisinde dinleniyor ve çalışmalarını burada sürdürüyor. 
     





</TEXT>
</DOC>
