<DOC>
<DOCNO> 89205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sondun28.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM DEP davası ile ilgili Türkiye'ye tazminat cezası verdi 
</HEADLINE>
<TEXT>

     Avrupa İnsan Hakları Mahkemesi AİHM , Anayasa Mahkemesi tarafından kapatılan DEP üyesi 13 eski milletvekilinin açtığı davada, Türkiye'yi maddi tazminat ödemeye mahkum etti. 
     AİHM, başvuruyla ilgili olarak, Avrupa İnsan Hakları Sözleşmesi'nin serbest seçilme hakkıyla ilgili 1. protokolünün 3. 
     maddesinin ihlal edildiği görüşüne vardı. 
     Mahkeme kararı çerçevesinde Türkiye, milletvekillikleri düşen 13 kişiye, mahkeme masrafları da içinde olmak üzere 669 bin euro ödeyecek. 
     Eski milletvekilleri, 1995 yılında yaptıkları başvuruda, ''halkın oyuyla seçilmelerine rağmen milletvekilliklerinin düşürülmesiyle, Türkiye'nin insan hakları ihlalinde bulunduğunu'' ileri sürmüşlerdi. 
     AİHM, geçen ay verdiği başka bir kararda, halen cezaevinde bulunan 5 eski DEP milletvekilinin adil yargılanmadığını belirterek, 
     Türkiye'yi maddi tazminat ödemeye mahkum etmişti. AİHM ayrıca, Türkiye'nin eski milletvekillerinin tekrar yargılanması için gerekli düzenlemeleri yapması çağrısında bulunmuştu. 
     





</TEXT>
</DOC>
