<DOC>
<DOCNO> 74134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/spo03.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saray'a kim girecek 
</HEADLINE>
<TEXT>

Galatasaray’ın merakla beklenen kongresi bugün yapılacak. Özhan Canaydın ile Mehmet Cansun yönetim için kıyasıya yarışacak 
4700 üyenin oy kullanabileceği Genel Kurul öncesi iki aday kulis çalışmalarını dün de yoğun bir şekilde sürdürdü, camianın son kez nabzını yokladı 
     GALATASARAY’DA sonucu merakla beklenen Genel Kurul bugün yapılacak. Galatasaray Lisesi’nde saat 10.30’da başlayacak olan kongrede başkan adayları Özhan Canaydın ve Mehmet Cansun, koltuğa oturmak için büyük bir yarışın içine girecek. 4700 üyenin aidatını yatırdığı seçimlere katılımın yüksek olması bekleniyor. 
     HER iki başkan adayı da listelerini açıklarken, yoğun kulis çalışmalarına dün de devam ettiler, camianın nabzını son bir kez yokladılar. Sıkı güvenlik önlemlerinin alınacağı Genel Kurul, Başkan Mehmet Cansun’un konuşması ile start alacak ve ardından oylamaya geçilecek. Cansun kırmızı, Canaydın ise sarı oy pusulasını kullanacak. 
     

</TEXT>
</DOC>
