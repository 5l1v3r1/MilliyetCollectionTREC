<DOC>
<DOCNO> 94526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko05a.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası’ndan siyaset riski uyarısı 
</HEADLINE>
<TEXT>

     ANKARA Milliyet 

     Merkez Bankası’ndan yapılan açıklamada, haziran ayı enflasyon gerçekleşmesinin yıl sonu hedefine ulaşılacağını gösterdiğini, ancak siyasi belirsizliğin enflasyon bekleyişlerinin artmasına neden olduğunu bildirdi. 
     Uygulanan politikalar sayesinde enflasyonla mücadelede önemli kazanımlar elde edildiği vurgulanan açıklamada, "Ancak, siyasi belirsizliğin süreklilik arz etmesi, ekonomi politikalarının sürdürülebilirliğine dair endişeleri ve dolayısıyla risk primini artırarak program hedeflerine ulaşılmasını olumsuz etkileyebilmektedir" denildi. 
     
     Kur ve kamu zamları riski 
     Kur artışı ve kamu zamlarının etkilerinin fiyatlar genel seviyesini olumsuz etkilemesinin ihtimal dahilinde olduğu kaydedilen Merkez Bankası’nın açıklamasında, "Ancak, mevsimsel olarak gerileme eğilimi gösteren tarım ve gıda fiyatları, bu olumsuz etkileri kısmen bertaraf edebilecektir. Siyasi belirsizliklerin de azalması durumunda, yıl sonu hedefine ulaşılması konusunda şüpheye yer kalmamaktadır" ifadesine yer verildi. 
     
Hazine 59 katrilyon borç ödeyecek      Yılın ilk altı ayında 68.2 katrilyon lira toplam borç servisi yerine getiren Hazine, ikinci yarıda 59.4 katrilyon lira ödeme yapacak. Yılın ikinci yarısında 4.5 katrilyonu kamudan toplam 38.4 katrilyon iç borçlanma yapacak. 
     Hazine Müsteşarı Faik Öztrak, Bankalar Birliği’nde geçen cuma yaptığı sunuma göre, 2002 için öngörülen 112.8 katrilyon liralık iç borç servisinin 73.3 katrilyonunu anapara, 39.6 trilyonunu faiz oluşturuyor. Verilere göre, yılın ikinci yarısında Hazine, 32.6 katrilyonu anapara toplam 52 katrilyon lira iç borç servisi yerine getirecek. 
     Hazine’nin yılın ikinci yarısında 7.4 milyar dolar dış borç servisi yürütecek. 
     Öte yandan 2003’te 10.7 milyar dolar dış borç ödemesi, 6.6 milyar dolar borçlanma, 19.5 katrilyon konsolide bütçe faiz dışı fazla, 1.4 milyar dolar özelleştirme geliri öngörülüyor. 
     



 EKONOMİ 


























</TEXT>
</DOC>
