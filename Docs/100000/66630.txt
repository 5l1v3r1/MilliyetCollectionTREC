<DOC>
<DOCNO> 66630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sonspo04.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgatspor'un Fenerbahçe'ye karşı puanı yok.. 
</HEADLINE>
<TEXT>

     Fenerbahçe ile Yimpaş Yozgatspor, yarın yapacakları maçla birlikte, Birinci Süper Futbol Ligi'nde 4. kez karşı karşıya gelecek. 
     Ligde ilk kez geçen sezon mücadele eden Yimpaş Yozgatspor, Fenerbahçe ile yaptığı 3 maçı da yitirdi. 
     Sarı-lacivertli ekibin toplam 7 golüne, kırmızı-siyahlılar 3 golle karşılık verdi. 
     Geçen sezon İstanbul'da yapılan ilk maçı Fenerbahçe, Andersson, Revivo ve Serhat'ın golleriyle 3-1 kazanırken, konuk ekibin tek golünü Mustafa atmıştı. 
     Ligin ikinci yarısında Yozgat'ta yapılan maç ise oldukça çekişmeli geçmişti. Johnson'un golüyle 1-0 öne geçen Fenerbahçe, Ayew'in gollerine engel olamayınca bir ara 2-1 yenik duruma düştü. Baliç'in golüyle oyunda dengeyi kuran Fenerbahçe, Yimpaş Yozgatsporlu Murat'ın 85. dakikada kendi kalesine attığı golle zorlu maçtan 3 puanla 
     ayrılmıştı. 
     Bu sezon ise ilk yarıda İstanbul'da yapılan karşılaşmayı Fenerbahçe, Ceyhun'un golüyle 1-0 kazanmıştı. 
     






</TEXT>
</DOC>
