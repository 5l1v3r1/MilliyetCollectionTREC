<DOC>
<DOCNO> 64956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yazar/pulur.html </URL>
<DATE> 2002/01/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bugün susan yarın konuşamaz .. 
</HEADLINE>
<TEXT>

     TEK parti devrini hatırlamıyoruz ama, 1946'dan bu yana, özgürlüklerle ilgili hiçbir taslağın, tasarının, bu kadar tepkisiz, "teslimiyetçilik"le karşılandığını hatırlamıyoruz. 
     Türk Ceza Kanunu'nun iki meşhur maddesi 159 ve 312 değiştiriliyor, kimine göre bu, yeni baskı rejiminin gelişi, hükümete göre de tam tersi, hürriyetler genişliyor. 
     Konu, doğru dürüst tartışılmıyor bile... 
     Birkaç gazete, birkaç yazar dışında herkes sus pus "Ko gitsin rahvan " der gibi bir tavır içinde... 
     Nerede muhalefet partileri, günün modası "sivil toplum örgütleri" neredeler 
     "Hayvanlara özgürlük " için yürüyüş yapanlar, nutuklar atanlar ortada yok 
     
     DÜŞÜNÜN muhalefette CHP olacaktı da, - tabii bugünkü CHP değil - İsmet Paşa "gökkubbeyi" kimin, kimlerin başına yıkarcasına nasıl karşı çıkardı 
     "Demokrat Parti" iktidarı, muhalefeti susturmak için, Tahkikat komisyonları kurduğu zaman, Meclis'te kürsüye fırlayan İsmet Paşa "Sizi ben bile kurtaramam" demişti, kurtaramadı da... 
     Yine o dönemde, birtakım baskı kanunları çıkarıldığı gün, rahmetli yazı işleri müdürümüz İhsan Ada'nın "Vatan"da çektiği sekiz sütun manşeti dün gibi hatırlıyoruz 
     "Karanlığa Doğru " 
     Bırakın İsmet Paşa dönemini, onun tepkisini, Ecevit'li CHP muhalefeti bile, yeri yerinden oynatırdı. 
     
     ŞİMDİ diyecekler ki, halk geçim derdinde, para yok, iş yok halkın neyine 159. madde, ya da 312. madde .. 
     Böyle bakınca doğru, ama aziz halkımız bilmeli ki, hükümeti eleştirmek suç sayılırsa, onlar "Bu ne biçim hükümet " diye burnundan solusa bile, yazacak bir kalemi zor bulur. 
     
     TABİİ bu tepkisizliğin, teslimiyetçiliğin temelinde politikacıya olan "güvensizlik" de yatıyor. 
     Parti hükümet ortağı, tasarı hükümet tasarısı, altında 9 bakanın imzası var, ileride, oradan buradan üç, beş oy kapacağım diye, imzasını reddediyor, tasarıya karşı çıkıyor. 
     Halk bu politikacının nesine güvensin, nesine güvensin de tepki göstersin 
     
     YAVUZ Donat, Meclis Başkanı Ömer İzgi'ye sormuş 
     "Karadeniz fıkraları da yasaklanıyor mu " 
     Onu bilmeyiz, bilmeyiz ama, meşhur bir hükümet fıkrası vardır, belki, o da artık zor yazılır... 
     Hani "geçmiş zaman olur ki, hayali cihan değer" devrinde memleketin birinde bir sarhoş, meyhaneyi "hükümet emri" diye erken kapatan polislere kızıp küfretmiş, yaka paça karakola götürmüşler, yolda ayılmış, başına gelecekleri anlamış... 
     Komiser, babacan bir adam, sormuş 
     "Bu ne halt etmiş " 
     "Hükümete küfretti amirim " 
     Sarhoş hemen atılmış 
     "Ettim, ettim ama, ben bizim hükümete değil, Patagonya hükümetine küfrettim " 
     Komiser şöyle bir doğrulmuş 
     "Ulan bana bak, ben otuz yıllık komserim, kime küfredileceğini bilirim " 
     Yaa, bir zamanlar, memleketin birinde böyle hikayeler anlatılır, üstelik yazılırmış da... 
     
     







Karabekir'e saygı 


Postacı farkı... 


İnce ayar 


Özgürlüğü ve açık toplumu düşmandan korumak... 


TCK 312 ve arabesk 


Eğitimin ticareti olur mu 


Ekonomik düzelmenin nedeni ve kolaycılık 


Örtülü çete düzeni donanıyor 


Ortadoğu dengeleri zorlanıyor 


Recep Tayyip Erdoğan'ın Amerika güncesi 


Bugün susan yarın konuşamaz .. 


Karamehmet'in rötarlı TÜSİAD üyeliği 


Erken bahar notları başıbozuk... 


Enflasyonda, dövizde ve faizde "en kötü" olmanın "dayanılmaz utancı" 


</TEXT>
</DOC>
