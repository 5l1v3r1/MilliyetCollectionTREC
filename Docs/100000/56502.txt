<DOC>
<DOCNO> 56502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sontur10.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hala mı o kafa DYP'li vekil Nazım Hikmet'ten rahatsız olmuş 
</HEADLINE>
<TEXT>

     DYP Balıkesir Milletvekili İlhan Aytekin, Şair Nazım Hikmet'in ''Resmi adının Nazım Hikmetoviç Warzonski'' olup olmadığını sordu. 
     Aytekin, Kültür Bakanı İstemihan Talay tarafından yanıtlanması istemiyle TBMM Başkanlığı'na sunduğu soru önergesinde, Nazım Hikmet'in 100. doğum yılı olan 2002 yılında yapılması planlanan etkinlikleri gündeme getirdi. 
     Nazım Hikmet heykeli yaptırıldığının doğru olup olmadığını, ''Fotoğraflarla Nazım Hikmet'' sergisi açılıp açılmayacağını, ''Uluslararası Nazım Hikmet Sempozyumu'' düzenlenip düzenlenmeyeceğinin açıklanmasını isteyen Aytekin, bu etkinliklerin devlete maliyetini sordu. 
     DYP'li Aytekin, önergesinde etkinliklere ilişkin soruların yanısıra, ''Nazım Hikmet'in resmi adının Nazım Hikmetoviç Warzonski olduğu doğru mudur '' sorusuna da yer verdi. 
     






</TEXT>
</DOC>
