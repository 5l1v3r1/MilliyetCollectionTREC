<DOC>
<DOCNO> 76962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun03.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve İsviçre'de Şaron karşıtı gösteriler... 
</HEADLINE>
<TEXT>

     ABD'nin New York ve diğer çeşitli kentleriyle, İsviçre'nin Bern kentinde Filistinlilere destek gösterileri düzenlendi. 
     New York'ta ''Şaron Hitler'' yazılı pankartlar taşıyan yüzlerce kişi, İsrail'in işgal altında bulunan topraklardaki tutumunu, düzenledikleri bir yürüyüşle protesto ettiler. 
     Brooklyn Köprüsü'nden Manhattan'daki Kent Meydanı'na yürüyen göstericiler, ''Şaron ve Hitler aynı şey, sadece isimleri farklı'' şeklinde sloganlar attılar. 
     Yüzlerce polis yetkilisinin hazır beklediği gösteride hiç kimsenin tutuklanmadığı bildirildi. 
     ABD'nin Ohio, Florida ve California eyaletlerinde de buna benzer gösteriler yapıldığı kaydedildi. 
     Bern'de de yaklaşık 9 bin kişi, İsrail işgalinin sona ermesi talebiyle Filistinlilere destek gösterisi düzenledi. 
     Sosyalist Parti, Yeşiller Partisi ve İsviçre-Filistin Toplumu'nun da aralarında yer aldığı 30 kuruluşun girişimiyle düzenlenen yürüyüşte göstericiler, Bern'deki parlamento binasına yürüdüler. 
     Yürüyüşe, İsrailli barış eylemcileri de katılıken, göstericiler, ''Çok Yaşa Filistin'', ''İsrail Terörist Bir Devlet'' ve ''Filistinli Sivillere Yönelik Savaşa Son Verin'' yazılı pankartlar taşıdılar. 
     İki saat süren gösterinin olay çıkmadan sona erdiği belirtildi. 
     






</TEXT>
</DOC>
