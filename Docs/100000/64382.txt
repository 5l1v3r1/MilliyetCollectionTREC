<DOC>
<DOCNO> 64382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/siyaset/asiy.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’ın nezaketi 
</HEADLINE>
<TEXT>

MHP Lideri’nin "Önce itiraz etmiyorlar, sonra sorun çıkarıyorlar" eleştirisine ANAP’tan tepki var "Ortaklarımız direnç gösteriyorlar, Mesut Bey nezaketen imzalıyor" 
     HAKAN ŞANLITÜRK Ankara 

     Demokrasi paketinde yer alan 312 ve 159. maddelerdeki düzenlemelerle ilgili tartışma, MHP Lideri Devlet Bahçeli’nin "ANAP önce itiraz etmiyor, sonra sorun çıkarıyor" açıklamasıyla tırmanırken, ANAP Genel Başkan Yardımcısı ve Adalet Komisyonu üyesi Sühan Özkan, "Mesut Bey hükümet tasarısını nezaketen imzaladı" dedi.. İstanbul Milletvekili Emre Kocaoğlu, "MHP benzer yaklaşımı geçmiş dönemlerde sıkça sergiledi" diye konuştu. 
     Özkan, hükümet uyumuna özen gösterdiklerini vurgulayarak, "Konu liderler zirvesinde ele alınacak. Biz arkadaşlarımızın gönülden destek vermeyeceklerini söylüyoruz. Ancak hükümette uzlaşmak yerine muhalefetin önergelerine destek verilmesini de arzulamıyoruz. Bunun için de liderler zirvesinde adım atılmasını istiyoruz" şeklinde konuştu. Özkan, demokrasi paketi tasarısının hazırlanmasında DSP ve MHP’nin direnç gösterdiğini bildirerek, şöyle devam etti 
     "Ortaklarımız direnç göstermişler. Şurası DSP’nin rezervi, burası MHP’nin rezervi’ denmiş. Mesut Bey de Madem öyle Meclis’te mutabakat arayalım’ diyerek, nezaketen imzaladı." 
     



 SİYASET 











</TEXT>
</DOC>
