<DOC>
<DOCNO> 91042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur07.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kuzeyden Keşif Harekatı''nın görev süresi 6 ay daha uzatıldı 
</HEADLINE>
<TEXT>

     ''Kuzeyden Keşif Harekatı''nın görev süresi 6 ay daha uzatıldı. 
     Keşif Harekatı'nın görev süresinin uzatılmasına ilişkin TBMM'nin kararı Resmi Gazete'de yayımlandı. 
     Karara göre, Körfez Savaşı sonrasında alınan Irak ile ilgili Birleşmiş Milletler Güvenlik Konseyi kararlarının hedeflerine ve ruhlarına uygun olarak ve Irak'ın toprak bütünüğünün muhafaza edilmesine özen göstererek, ABD ve İngiltere hava unsurlarının katılımıyla, Türkiye tarafından belirlenen ilke ve kurallara bağlı olarak ve TBMM'nin 25 Aralık 1996 tarihli ve 477 sayılı Kararıyla Hükümete verdiği yetki çerçevesinde yürürlüğe konulan ve sadece keşif gerektiğinde önleme uçuşlarıyla sınırlı bir hava harekatı olan ''Kuzeyden keşif Harekatı''nın görev süresi 30 Haziran 2002 tarihinden itibaren 6 ay daha uzatıldı. 
     Bakanlar Kurulu da bu hususlarda bütün kararları almaya yetkili kılındı. 
     





</TEXT>
</DOC>
