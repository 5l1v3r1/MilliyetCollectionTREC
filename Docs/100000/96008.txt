<DOC>
<DOCNO> 96008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun13.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamboçya'da çacuklarla cinsel ilişkiye giren İtalyana 10 yıl hapis 
</HEADLINE>
<TEXT>

     ABD, Japonya ve Avrupa ülkelerinden her yıl binlerce turistin özellikle çocukları cinsel açıdan istismar ettiği Kamboçya'da, bir İtalyan 10 yıl hapis cezasına çarptırıldı. 
     Başkent Phnom Penh'daki mahkemede görülen davada, Yargıç Nop Sophon, Alain Filippo Berruti adlı İtalyanı, 11 ila 13 yaşlarında sokaklarda yaşayan erkek çocuklarla cinsel ilişkide bulunmakla suçladı. 
     Yargıç Sophon, Berruti'nin ayrıca, kurbanlarının her birine 250 dolar ödemesini kararlaştırdı. 
     Kararı temyiz edeceğini açıklayan Berruti, 2001 Haziran ayında erkek çocuklarla cinsel ilişkiye girmekten tutuklanmıştı. Berruti, bu hareketinin karşılıklı rızaya dayalı olduğunu ve çocuklara 3'er dolar ödediğini söylemişti. 
     Dünyanın birçok ülkesinde olduğu gibi Kamboçya'da da yasalar 18 yaşın altındaki gençlerle cinsel ilişkiyi yasaklıyor. 
     Avrupa ülkeleri ile ABD ve Japonya'dan özellikle çocuklarla cinsel ilişki için her yıl binlerce turistin ziyaret ettiği Kamboçya'da, çocukların cinsel arzulara alet edilmesi, gittikçe derinleştiren bir konu haline geldi. 
     Ticari sekse karşı sert yasaların bulunduğu Kamboçya'da, çocuk suistimaline yönelik düzenlemelerde eksiklikler boşluklar bulunduğu belirtiliyor. 
     





</TEXT>
</DOC>
