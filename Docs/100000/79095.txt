<DOC>
<DOCNO> 79095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/soneko05.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş kazaları üç yılda 3 bin 778 can aldı 
</HEADLINE>
<TEXT>

     Türkiye'de 1998-2000 yıllarını kapsayan 3 yıllık sürede meydana gelen 244 bin 691 iş kazasında 3 bin 778 kişi yaşamını yitirdi. 
     Çalışma ve Sosyal Güvenlik Bakanlığı tarafından düzenlenen ''İşçi Sağlığı ve İş Güvenliği'' etkinlikleri bu yıl ilk kez hafta kutlamasından çıkarılarak, 8-25 Mayıs ile 25 Eylül-9 Ekim tarihleri arasında iki bölüm halinde gerçekleştirilecek. 
     SSK istatistiklerine göre, Türkiye'de 1998 ile 2000 yıllarını kapsayan 3 yıllık sürede meydana gelen 244 bin 691 iş kazası sonucunda toplam 3 bin 778 kişi yaşamını yitirirken, 9 bin 176 kişi iş göremez derecede sakatlandı. 3 yılda meydana gelen iş kazaları nedeniyle toplam 5 milyon 621 bin 278 iş günü yitirildi 1998 yılında meydana gelen 91 bin 889 iş kazasında 1252 kişi 
     yaşamını yitirirken, 3 bin 850 kişi iş göremez durumda sakat kaldı ve bu kazalar sonucunda 2 milyon 30 bin 186 iş günü kaybı oldu. 1999 yılında meydana gelen 1 milyon 893 bin 436 iş kazasında ise 13 kişi öldü, 3 bin 407 kişi sakat kaldı ve 1 milyon 893 bin 436 iş günü yitirildi. İstatistiklere göre, 2000 yılında 1 milyon 697 bin 656 iş kazası olurken, bu kazalar sonucunda 1173 kişi canından oldu, 1919 kişi iş göremeyecek derecede sakat kaldı ve 1 milyon 697 bin 656 iş günü yitirildi. İş kazaları konusunda 2001 yılına ilişkin resmi bir istatistik henüz yayımlanmadı. Her yıl haftalık olarak kutlanan ''İşçi Sağlığı ve İş Güvenliği'' etkinlikleri, bu yıl ilk kez, 8-25 Mayıs ve 25 Eylül-9 Ekim tarihlerinde iki ayrı bölüm halinde gerçekleştirilecek. Çalışma ve Sosyal Güvenlik Bakanlığı İş Sağlığı ve Güvenliği Müdürü Vedat Reha Mert, Çalışma ve Sosyal Güvenlik Bakanı Yaşar Okuyan'ın destek ve talimatları ile bu yıl ''İşçi Sağlığı ve İş Güvenliği'' etkinliklerini daha geniş bir çerçevede kutlayacaklarını bildirdi. Bu yıl ilk kez uygulanacak proje ile ''İşyerinde Sağlık Güvenlik ve Çevre Eğitim Treni HESME Treni ile çeşitli il ve ilçelere gidileceğini ve bu illerde başta sendikalar olmak üzere sivil toplum kuruluşları temsilcileri, mülkü idare amirleri ile belediye başkanları, işçilerin katılacağı iş güvenliği konusunda seminerler verileceğini bildirdi. HESME treninin 8 Mayıs Çarşamba günü Ankara garından hareket edeceğini ve sırasıyla Eskişehir, Bilecik, Adapazarı, Kocaeli, Gebze, İstanbul, Çorlu, Edirne'ye gideceğini anlatan Mert, bu il ve ilçelerde ilgili uzmanların katılım ile işçi sağlığı ve iş güvenliği konusunda seminerlerin yapılacağını kaydetti. 
     





</TEXT>
</DOC>
