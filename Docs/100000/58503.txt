<DOC>
<DOCNO> 58503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sontur12.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Org. Kıvrıkoğlu "TSK irticaya karşı durmaya devam edecek" 
</HEADLINE>
<TEXT>

     Genelkurmay Başkanı Orgeneral Hüseyin Kıvrıkoğlu, 61 yıl önce irticaya karşı verdiği mücadelede şehit düşen Asteğmen Kubilay için bir anma mesajı yayımladı. 
     Din istismarcılarının bugün de var olduğuna işaret eden Kıvrıkoğlu, Türk Silahlı Kuvvetleri'nin TSK bu tehdide karşı durmaya devam edeceğini bildirdi. 
     Orgeneral Kıvrıkoğlu, 23 Aralık 1930'da meydana gelen Menemen olayında şehit düşen Asteğmen Kubilay'ı anmak için yayımladığı mesajında, "İrticaya karşı mücadelede şahadetinle yakmış olduğun meşale, bugüne kadar olduğu gibi bundan sonra da Atatürk ilke ve inkilapları ve laik Türkiye Cumhuriyeti'nin sönmeyen bir ilham kaynağı olmaya devam edecektir" dedi. 
     Menemen olayı ile gericilerin, akılcılığa, çağdaşlığa, fenne, ilme ve mantığa dayanan ve özünde en mükemmel değerleri toplayan İslam dini ile halkın din duygularını istismar ederek çıkar sağlamaya çalıştıklarının, gerçek anlamda din ile ilgilerinin bulunmadığının ortaya çıktığını ifade eden Kıvrıkoğlu, mesajında şunları söyledi 
     "Ancak geçmişte olduğu gibi bugün de din istismarcıları varlıkların ve bozgunculuklarını devam ettirmektedir. Hiç kimsenin şüphesi olamsın ki, Türk Silahlı Kuvvetleri, laik ve demokratik Türkiye Cumhuriyeti'nin anayasal düzenini irticai, bölücü ve yıkıcı her türlü tehdide karşı korumaya kararlıdır. 
     Bu duygularla, Türkiye Cumhuriyeti'ni, Atatürk ilke ve inkılaplarını korumak amacıyla, hayatların feda etmekten kaçınmayan başta Kubilay olmak üzerne, bütün şehitlerimizi bir kez daha şükranla anıyor ve aziz ruhları önünde saygıyla eğiliyorum." 
     






</TEXT>
</DOC>
