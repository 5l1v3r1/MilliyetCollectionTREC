<DOC>
<DOCNO> 87186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun37.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da ilk kez tam anestezi yapılmadan kalp kapakçığı takıldı 
</HEADLINE>
<TEXT>

     Mecklenburg-Vorpommern eyaletinde Karlsburg kentindeki Kalp Merkezi'nde, 58 yaşındaki bir hastaya ilk kez tam anestezi yapılmadan kalp kapakçığı takıldı. 
     Kalp Merkezi anestezi uzmanı Bernd Müllejans, yaklaşık 2 saat süren ameliyat sırasında hastaya lokal anestezi yapıldığını ve kireçlenerek görev yapamaz hale gelen bir kalp kapakçığının yerine yapay kapakçık takıldığını belirtti. 
     Hastanın ameliyat sırasında acı çekmediğini ve kendisiyle konuşulabildiğini ifade eden Müllejans, hastanın ameliyattan yaklaşık 2 saat sonra yatağından kaltığını sözlerine ekledi. 
     Almanya'da bugüne kadar lokal anesteziyle by-pass ameliyatlarının yapıldığı, ancak ilk kez böyle bir ameliyatla kalp kapakçığının değiştirildiği bildirildi. 
     





</TEXT>
</DOC>
