<DOC>
<DOCNO> 89029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/soneko27.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün nasıl geçti 
</HEADLINE>
<TEXT>

     Borsa bugün 10 bin puanın altına inerken, doların satış fiyatı da 1 milyon 480 bin liraya ulaştı. 
     Ulusal 100 Endeksi, haftanın ilk işlem gününde yüzde 2.80 kayıpla yılın en düşük seviyesine geriledi. Ulusal 100 Endeks günü 9,866.48 puandan kapandı. Endeksdeki puan kaybı 284.54 oldu. 
     Günlük işlem hacmi ise 131 trilyon 17 milyar 462 milyon lira olarak kaydedildi. 
     Makro ekonomideki olumlu verilere işaret eden piyasa uzmanları, krizin izleri silinmeye çalışılırken siyasetin ön plana çıkmasıyla dengelerin bozulduğunu dile getirdiler. 
     
     DOLAR YÜKSELDİ 
     Merkez Bankası, doların bugünkü efektif kurunu alışta 1 milyon 463 bin 240 lira, satışta ise 1 milyon 473 bin 4 lira olarak açıkladı. 
     Böylece Merkez Bankası'nın Cuma günü açıkladığı kurlara göre, dolar, alışta 19 bin 41 lira, satışta ise 19 bin 175 lira yükseldi. 
     Kapalıçarşı'da Cuma günü 1 milyon 456 bin liradan kapanan dolar, güne 1 milyon 458 bin liradan, 1 milyon 376 bin liradan kapanan Euro da 1 milyon 374 bin liradan başladı. 
     Piyasada yaşanan dalgalanmaların ardından serbest piyasada doların satış fiyatı 1 milyon 480 bin liradan, Euro'nun satış fiyatı ise 1 milyon 400 bin liradan kapandı. 
     
     BONO FAİZİ YÜZDE 65'İ AŞTI 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 47.93'ten kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 42.00, en yüksek oran ise yüzde 48.10 olarak belirlendi. 
     Bankalararası TL interbankında da gecelik faiz oranı yüzde 48.00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında en çok işlem gören 9 Nisan 2003 tarihli, bugün valörlü tahvilin basit getirisi yüzde 62.45'e bileşik getirisi ise 65.39'a yükseldi. 
     Bu tahvilin Cuma günkü aynı gün valörlü işlemlerinde basit getirisi yüzde 60.40, bileşik getirisi ise 63.03 olarak gerçekleşmişti. 
     





</TEXT>
</DOC>
