<DOC>
<DOCNO> 59169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur26.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikalardan TİSK Başkanı Baydur'a tepki... 
</HEADLINE>
<TEXT>

     Genel Merkezleri İstanbul'da bulunan 11 sendika başkanı, Türkiye İşveren Sendikaları Konfederasyonu TİSK 
     Başkanı Refik Baydur'un, ''İş Güvencesi Yasa Tasarısı'nı 1.5 yıldır Bakanlar Kurulu'nda bekletiyorum'' şeklindeki açıklamalarına tepki gösterdi. 
     Petrol-iş, Tümtis, TGS, Hava-İş, Toleyis, Deri-İş, Kristal-İş, Tek Gıda-İş, Basisen, Dok Gemi-İş ve Türkiye Denizciler Sendikası genel başkanları ortak yazılı açıklama yaptı. 
     Açıklamada, Baydur'un sözlerinin, çalışanların çalışma hakkının güvence altına alınmasının, sermaye sınıfının temsilcileri ve örgütleri tarafından nasıl engellendiğini bir kez daha ortaya koyduğu belirtildi. 
     Açıklamada, şu görüşler dile getirildi 
     ''Baydur'un beyanları ve bunun karşısında Hükümetin suskunluğu, sermaye sınıfının iktidar üzerindeki gücünü göstermesi açısından öğreticidir. Gerçekte Baydur'un söyledikleri bizler açısından çok yeni değildir. Ancak, bunların Çalışma ve Sosyal Güvenlik Bakanı'nın da bulunduğu bir ortamda, rahatlıkla ifade edebilmiş olması, son derece düşündürücüdür. Acaba bu rahatlığı işveren temsilcisine hükümetin genel sermaye yanlısı icraatları mı vermektedir Yoksa kapalı kapılar ardında yürütülen bazı gizli ve özel ilişkiler mi '' Hükümetin daha önce birçok yasanın çıkmasında gösterdiği gayretin aynısının, İş Güvencesi Yasası'nda da yapılması gerektiği vurgulanan açıklamada, ''Hükümet bu yasayı derhal çıkarmalıdır'' denildi. 
     






</TEXT>
</DOC>
