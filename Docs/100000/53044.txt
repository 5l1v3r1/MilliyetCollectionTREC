<DOC>
<DOCNO> 53044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sondun24.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon "Bin Ladin hala Afganistan'da.." 
</HEADLINE>
<TEXT>

     ABD Savunma Bakanlığı Pentagon , uluslararası terörist Usame Bin Ladin'in yakalanmasına yardımcı olması amacıyla Afganistan'a geçen Cuma ek birlik gönderildiğini bildirdi. 
     Pentagon sözcüsü Victoria Clarke, yaptığı açıklamada, Afganistan'ın güneyinde istihbarat toplayan ve Bin Ladin ile Taliban savaşçılarını yakalamak için yollara barikatlar kuran ABD özel timi için ek birlik gönderildiğini söyledi. 
     Sözcü, Afganistan'da şimdi birkaç yüz Amerikan komandosunun bulunduğunu belirtti. 
     Bin Ladin'in hala Afganistan'da olduğunu düşündüklerini kaydeden Clarke, ''Onun Afganistan dışına çıktığını düşünmemiz ya da bundan şüphelenmemiz için neden yok'' dedi. 
     Clarke, Amerikan güçlerinin Bin Ladin'in çevresindeki çemberi daralttığını da belirtti. 
     






</TEXT>
</DOC>
