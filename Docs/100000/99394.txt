<DOC>
<DOCNO> 99394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko34.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz ayı zam şampiyonu dolmuş ücretleri... 
</HEADLINE>
<TEXT>

     İstanbul'da Temmuz ayının zam rekortmeni, yüzde 30 artışla dolmuş ve minibüs ücretleri oldu. 
     İstanbul Ticaret Odası İTO verilerine göre, geçen ay en fazla ikinci fiyat artışı, yüzde 24.9 ile taksi açılış ücretinde kaydedildi. Üçüncü sırada yüzde 22.7 ile müze giriş ücreti yer aldı. 
     Aylık fiyat artışları kirazda yüzde 21.3, küçük jeton ücretinde yüzde 18, doktor muayene ücretinde yüzde 17.4, bütangaz ocağında yüzde 14.4, gaz fırınında yüzde 14 olarak gerçekleşti. 
     Fiyatı en az artan ürünler ise yüzde 2 ile tuvalet sabunu, yüzde 2.1 ile sucuk ve salam, yüzde 2.2 ile hazır çorba, yüzde 2.3 ile Bafra sigarası ve meyve suyu oldu. 
     
     12 AYLIK SONUÇLAR 
     İTO verilerine göre, 2001 Temmuz ile 2002 Temmuz ayları arasındaki 12 aylık dönemde ortalama perakende fiyatı en fazla artan hizmet, yüzde 250.9 ile mahkeme ve avukatlık ücreti olarak belirlendi. 
     Bunu yüzde 233.3 ile açık tribün maç giriş ücreti, yüzde 191.7 ile birinci sınıf günlük hastane yatak ücreti izledi. 
     Yıllık bazda fiyatı en az artan ürünler ise yüzde 50.8 ile şeftali, yüzde 51 ile renkli televizyon ve yüzde 51.1 ile sucuk oldu. 
     





</TEXT>
</DOC>
