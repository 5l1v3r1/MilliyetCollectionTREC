<DOC>
<DOCNO> 68706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur04.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda yola çıkacaklar dikkat Bayramı kana bulamayın 
</HEADLINE>
<TEXT>

     Türkiye'de 1980 yılından bu yana Kurban Bayramı ve Ramazan Bayramı tatillerinde meydana gelen trafik kazalarında 7 bin 446 kişi öldü, 19 bin 158 kişi yaralandı. 
     Emniyet Genel Müdürlüğü istatistiklerinden derlenen bilgilere göre, 1980-2002 yılları arasında yapılan toplam 375 günlük Kurban ve Ramazan bayramı tatilinde 9 bin 974 trafik kazası 
     meydana geldi. 
     
     Kurban bayramlarındaki kazalar 
     Kurban bayramlarında 1980 yılından bu yana 193 gün tatil yapıldı. 
     Bu sürede 5 bin 649 kaza meydana geldi. Bu kazalarda 4 bin 143 kişi öldü, 11 bin 66 kişi ise yaralandı. 
     Kurban Bayramı tatillerinde en az kazanın ve ölümün gerçekleştiği yıl 1980 yılı oldu. Söz konusu yılda meydana gelen 77 trafik kazasında 91 kişi hayatını kaybetti, 170 kişi yaralı olarak kurtuldu. 
     En fazla ölümün gerçekleştiği yıl ise 1987 yılı oldu. 1987 yılındaki 9 günlük bayram tatilinde meydana gelen 351 kazada 304 kişi hayatını kaybetti, 764 kişi ise yaralandı. 
     Kurban Bayramı tatillerinde en fazla kazanın ve yaralanmanın yaşandığı yıl ise 1997 yılı oldu. Söz konusu yıldaki 7 günlük tatilde 641 kaza meydana geldi. Bu kazalarda 178 kişi öldü, bin 357 kişi ise 
     yaralı olarak kurtuldu. 
     
     Ramazan bayramlarındaki kazalar 
     Ramazan Bayramlarında ise 1980'den bu yana 182 gün tatil yapıldı. 
     Bu sürede meydana gelen 4 bin 325 kazada, 3 bin 303 kişi öldü, 8 bin 92 kişi yaralandı. 
     Ramazan Bayramı tatillerinde en az kazanın ve ölümün gerçekleştiği yıl 1997 yılı oldu. Söz konusu yıldaki 4 günlük tatilde 41 kaza meydana geldi, 59 kişi hayatını kaybetti, 77 kişi yaralı olarak kurtuldu. 
     1999 yılı ise Ramazan Bayramı tatillerinde en fazla ölümün 
     gerçekleştiği yıl oldu. 1999 yılında meydana gelen 1 trafik kazasında 239 kişi öldü, 318 kişi yaralandı. 
     






</TEXT>
</DOC>
