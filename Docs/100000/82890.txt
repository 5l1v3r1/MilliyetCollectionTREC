<DOC>
<DOCNO> 82890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur32.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık, Fransa'dan süratle önlem alınmasını istedi 
</HEADLINE>
<TEXT>

     Başbakanlık Basın Merkezi, Sınır Tanımayan Gazeteciler Örgütü'nün eyleminin protesto edilerek, söz konusu haritanın ve Orgeneral Hüseyin Kıvrıkoğlu'nun resminin kaldırılması için Fransız makamlarının gerekli tüm önlemleri süratle almasının beklendiğinin ifade edildiğini bildirdi. 
     Söz konusu kuruluşun bu icraatının gerek Dışişleri Bakanlığı gerek Genelkurmay Başkanlığı tarafından, hem Ankara hem Paris'te girişim konusu yapıldığının belirtildiği açıklamada, "Haksız ve saygısız olan bu eylem protesto edilerek, söz konusu haritanın ve Genelkurmay Başkanı Orgeneral Hüseyin Kıvrıkoğlu'nun resminin kaldırılması için Fransız makamlarının gerekli tüm önlemleri süratle almasını beklediğimiz ve Türkiye'de hassasiyet yaratan bu konuyu büyük bir duyarlılıkla takip edeceğimiz ifade edilmiştir" denildi. 
     Açıklamada, kökleri tarihe dayanan Türkiye-Fransa ilişkilerinin bu gibi mesnetsiz ve temelsiz iddia ve eylemlerden etkilenmemesi için Fransa'nın gerekli önlemleri almasının beklendiği de vurgulandı. 
     





</TEXT>
</DOC>
