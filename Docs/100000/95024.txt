<DOC>
<DOCNO> 95024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy14.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in istediği oldu 
</HEADLINE>
<TEXT>
Kabinenin artık kadın bakanı var 
     ANKARA Milliyet 

     Kabinenin ilk kadın bakanı, DSP Genel Başkan Yardımcısı Rahşan Ecevit’in "prensesi" olarak bilinen Ankara Milletvekili Melda Bayer oldu. Ecevit’in Aileden Sorumlu Bakanlığa Bayer’i getirmesi, kabinede kadın üye bulunmamasından yakınan Devlet Bakanı Kemal Derviş’in de isteğine uydu. 
     DSP’nin Çankaya İlçe ve Ankara İl örgütünde çalışan Bayer, Ecevitler’e en bağlı isimler arasında yer aldı. Bayer, kabine listesinin hazırlanmasında Hüsamettin Özkan’ın ağırlığı nedeniyle kadınlardan sorumlu bakanlığı Hasan Gemici’ye kaptırdı. Ancak TBMM Başkanlık Divanı’ndaki k tip üyelik koltuklarından biriyle gönlü alındı. 
     DSP azınlık hükümetinin Milli Eğitim Bakanı olan Hikmet Uluğbay’ın Hazine’den sorumlu devlet bakanlığına kaydırılmasıyla boşalan koltuk için düşünülen ilk isim olan, ancak Özkan engeline takılan Necdet Tekin de yıllarca bekledi. Tekin’in yıllar sonra bu koltuğa oturmasında ise "9’lar hareketi"ne katılmamasının etkili olduğu belirtiliyor. 
     Mehmet Kocabatmaz. Mustafa Yılmaz’dan boşalan Köy Hizmetleri’nden sorumlu Devlet Bakanlığı koltuğuna oturdu... Kocabatmaz’ın Genel Merkez’e en bağlı ekip içinde yer alması bakanlıkla ödüllendirildi. 
     



 SİYASET 
























</TEXT>
</DOC>
