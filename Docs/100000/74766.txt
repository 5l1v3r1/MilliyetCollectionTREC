<DOC>
<DOCNO> 74766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko02.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank bizi çok şaşırttı’ 
</HEADLINE>
<TEXT>

HSBC’nin CEO’su Keith Whitson, "Demirbank’ın batışına çok şaşırdık. Bizim çalışanlarımızın da hesapları vardı" dedi 
     EKONOMİ SERVİSİ 

     Demirbank’ı alan HSBC’nin Grup Başkanı CEO Keith Whitson, Tasarruf Mevduatı Sigorta Fonu TMSF tarafından el konulmadan önce tanıdıkları Demirbank’ın batışının kendilerini çok şaşırttığını söyledi. 
     CNN Türk’te Harvard Üniversitesi öğretim üyelerinden Benjamin Freidman ile birlikte M.Ali Birand’ın manşet programına katılan HSBC CEO’su Keith Whitson "Demirbank’ın iflası bizi şaşırttı. Bizim çalışanlarımızın şahsi işlemlerini de Demirbank yapıyordu" dedi. 
     Demirbank’ın zora düşmesinden hükümetin sorumlu tutulamayacağını belirten Keith Whitson, Demirbank’ın batışında hükümetin sorumluluğu ile ilgili bir soruya karşılık olarak, "Hükümet sorumlu diyemezsiniz, çünkü Demirbank özel bir banka. Böyle bir durumda hükümetin sorumlu olduğunu söylemenin doğru olacağını düşünmüyorum" dedi. 
     Keith Whitson, Kriz yaşayan bir ülkeyiz, burada yatırım yapmanız riskli değil mi ’ şeklindeki soruyu da "Bankacılık zaten risk almaktır" diye yanıtladı. 
     
Dürüst insanlar’      Türkiye’de küçük işletmelerle çalışmaya ağırlık vereceklerini belirten Whitson, "Yatırım yaptığımız ülkenin insanlarının dürüst olmasına dikkat ediyoruz. Türkiye’ye yaptığımız yatırımların bize geri döneceğine inanıyoruz" diye konuştu. 
     Amerikalıların Türkiye’yi fakir olmaktan çıkmış gördüklerini de belirten Keith Whitson, "Kişi başına düşen milli gelir eğer böyle devam ederse Türkiye zengin bir ülke olur" dedi. 
     
Friedman Hassas bir döneme giriyorsunuz      Türkiye’nin coğrafi olarak Avrupa’da olduğunu ve Meksika ile coğrafi yerini değiştiremeyeceğine göre geleceğini ABD’de değil. AB’de araması gerektiğini belirten Harvard Üniversitesi öğretim üyesi Prof. Benjamin Freidman da Türkiye’de krizin mali ve siyasi yapıdan kaynaklandığını söyledi. 
     Freidman, "Siyaset, sürdürülemeyen bir yapı ortaya çıkarıyor" dedi. 
     Türkiye’nin beş yıl sonra iyi duruma geleceğini belirten, şimdiye kadar birçok önlemin alındığına dikkat çeken Freidman şöyle dedi 
     "Dış yatırım daha yok. Yatırım iştahı arttı ama iki üç yıl alabilir. Bence borcu, enflasyonu aşağı çekmek hemen olmaz, birkaç yıl alabilir. Bu, iki üç yıl işsiz oluncak, ekonomi çökecek, fakirleşme olacak demek değil. Riskli ve hassas bir bekleyiş dönemi olacak. Arjantin’in mali istikrarsızlığı vardı. Bu da büyümeyi yolundan çıkardı. Türkiye için ise dış borcu dikkate almak ve IMF’nin programını iyi uygulamak gerekir. Dış borcunuzun GSMH’ye göre oranı ve işsizlik çok fazla. Türkiye ile çok farklı yönetiliyorlar. Arjantin’de çok eyalet var, çok borç almışlar. Bu da merkezi yönetimin üzerinde büyük bir yük. Türkiye Brezilya’ya benzetilebilir." 
     



 EKONOMİ 























</TEXT>
</DOC>
