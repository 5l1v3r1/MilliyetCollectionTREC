<DOC>
<DOCNO> 82760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/civaoglu.html </URL>
<DATE> 2002/05/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
"B" boşluğu 
</HEADLINE>
<TEXT>

     Ecevit'in rahatsızlığı "B Planı olmayışını" gösterdi. 
     "Ecevit'in Başbakanlık misyonunu yürütemeyecek çok ciddi bir sağlık sorunu olsaydı hükümet nasıl sürecekti " 
     Cevabı yok. 
     Koyu bir boşluk... Vahim kaygılar. 
     Ekonominin "acildeki müdahaleden" sonra hala "nekahat" döneminde bulunması nedeniyle, Ecevit'in rahatsızlığı, olması gerekenden çok daha fazla tedirginlik yarattı. 
     Pazartesi için yoğun kuşkular vardı. 
     Ecevit'in hastanede tutulması, sağlığı için olası daha üzücü açıklamalar, borsayı ve döviz kurlarını vurabilirdi. 
     Bir kara pazartesi yaşanabilirdi. 
     Ekonominin dayanabilmesi zordu. 
     
Devletin hafızası      Ya Başbakanlığı sürdüremeyecek bir sağlık sorunu 
     Milli Güvenlik Kurulu eski Genel Sekreteri Orgeneral İlhan Kılıç'a sordum 
     "Böyle durumlar için devletin doruklarında özel plan var mı " 
     "Olmadığını... Anayasal ve yasal sürecin işleyeceğini" söyledi. 
     Yani... 
     Bahçeli'nin Başbakan Vekili olacağı... 
     Vekaleti kim verecek 
     .... 
     Kısa süre böyle idare edilse bile Cumhurbaşkanı'nın, Başbakan ataması Anayasa gereği... 
     Kimi 
     DSP ve MHP'nin milletvekili sayıları aynı... 
     Hükümet protokolü "Meclis aritmetiği değişse bile, hükümet yapısının değişmeyeceğini" öngörmekte. 
     Anlamı... 
     "MHP milletvekili sayısı, DSP'ninkini aşsa bile Ecevit'in Başbakanlığı sürer." 
     Peki bu ilke "Başbakanlık DSP'nindir" diye yorumlanır mı 
     
Bir isim lazım      Öyle bile olsa, Cumhurbaşkanı kimi görevlendirir 
     İsmail Cem, o süreç için "doğal" olarak akıllardaki ilk isim. 
     Parti içinde hizipleri dengeleyebilir. Bütünlüğü sürdürebilir. 
     Seçimde barajı aşma umudunu verebilir. 
     Ama DSP gene de epey dalgalanır. 
     Prensler var. 
     Fakat sorun, sadece DSP değil... MHP bu formülü kabul eder mi 
     Milletvekili sayısı eşit olduğu için "Başbakanlık artık bize geçmeli" tavrını koymaz mı 
     Bahçeli daha 10 gün önce "Başbakanlığa hazırım" demedi mi 
     Neden 
     Ancak, Devlet Bahçeli'nin Ecevit'e farklı özeni, nezaketi de dikkate alınmalı. 
     Ecevit'in yanında sigara bile içmeyen Bahçeli, Ecevit'in rahatsızlığını kollayıp Başbakanlık kapan siyasetçi imajını istemez. Üstelik... Pratik şansı da kuşkulu... 
     Bir süre böyle idare edilir. 
     Gelişmeler beklenir. 
     Formülün olgunlaşması yeğlenir. 
     Ama... 
     Türkiye'nin ekonomik ve siyasi sağlık raporları belirsizlikler içinde bekleyecek durumda olmadığını gösteriyor. 
     
Gri süreç      Başbakanlık boşluğu... 
     Hükümetin sürüp - süremeyeceği... 
     Erken seçime gidilip - gidilmeyeceği... 
     Ekonomik programın sahipsiz kalıp - kalmayacağı... 
     Bu gri süreçte ekonominin depremler dizisiyle sarsılmayacağı söylenebilir mi 
     Kemal Derviş'in arkasında kim duracak 
     Ekonomi bürokrasisi kime dayanacak 
     Türkiye bu heyelanla Recep Tayyip Erdoğan'ı başbakanlığa taşıyacak bir erken seçime mi savrulur 
     Ortalık karışır mı 
     Rölantideki 28 Şubat süreci vitese geçer mi 
     Siyasete balans ayarı gene konuşulmaya başlanır mı 
     Gri süreçte ekonominin oyuncuları ne yaparlar 
     Dışarı neler kanatlanır 
     Bankalar ne olur 
     Allah saklasın "domino teorisi" mi 
     
Nükleer tehlike      Harvard'daki "terör panelinde tartışılan" sorunun altını çizeyim. 
     "11 Eylül'de İkiz Kuleler'i ve Pentagon'u teröristler taktik nükleer silahla vursalardı ne olurdu 
     11 Eylül'ü, böyle bir olasılığı dikkate alarak yeniden düşünelim. 
     Önlemler saptayalım..." 
     Ecevit'in rahatsızlığı neyse ki hafifmiş. Yürekten şifa dileklerimizi sunuyoruz. 
     Ama bu deneyim, Türkiye'nin Ecevit dışında bir "B Planı"na ihtiyacını ortaya koymuş olmalı. 
     Siyaset piyasasına şimdiden sürülen Ecevit sonrası senaryoları, B boşluğunun kanıtlarıdır. 
     B Planını ancak Ecevit'in kendisi oluşturabilir. Gerçekleri görmeliyiz. 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
