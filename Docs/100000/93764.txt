<DOC>
<DOCNO> 93764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/dunya/dun03.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım örgütü çökmek üzere 
</HEADLINE>
<TEXT>

     YORGO KIRBAKİ Atina 

     Türkiye’nin Atina Büyükelçiliği Basın Ataşesi Çetin Görgü’nün 1991’de, Büyükelçilik Müsteşarı Haluk Sipahioğlu’nun da 1994’te şehit edilmeleri dahil 27 yılda 20’nin üzerinde siyasi cinayet işleyen Yunan terör örgütü 17 Kasım’ın sonu geliyor. 
     Örgütle bağlantılı bir teröristi geçen cumartesi ele geçiren Yunan polisi, 1975’ten bu yana hiçbir üyesi yakalanamayan 17 Kasım’ın yaşları 50 - 60 arasında olduğu tahmin edilen 4 - 5 kişilik lider kadrosunu yakalamak için yoğun operasyonlar düzenliyor. Yakalanan terörist Savas Ksiros’un 40 üzerinde bulunan silahın 17 Kasım terör örgütüyle bağlantılı olduğunun anlaşılmasından sonra polis önemli başarılar elde etti. Ksiros’u resimlerinden tanıyan halk, terör örgütünün silah deposunun bulunmasını sağladı. "Cephanelik eve" yapılan baskında roketatarlar, otomatik silahlar, bomba ve bomba imal malzemeleri, peruklar, makyaj malzemeleri ve örgüt bayrakları ele geçirildi. 
     



 DÜNYA 













</TEXT>
</DOC>
