<DOC>
<DOCNO> 69330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur18.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı ''Apo, İmralı'da lüks içinde yaşamıyor'' 
</HEADLINE>
<TEXT>

     Adalet Bakanı Hikmet Sami Türk, ''Öcalan, abartıldığı gibi İmralı'da lüks otel koşullarında yaşamıyor'' dedi. 
     Adalet Bakanı Türk, Kurban Bayramı nedeniyle geldiği Trabzon'da, Şalpazarı İlçesi'nde bir kıraathanede, vatandaşlarla bayramlaştıktan sonra sorunlarını dinledi. 
     Bakan Türk, İsmail Kara adlı bir vatandaşın, terör örgütü elebaşı Abdullah Öcalan'ın normal cezaevinde cezasını çekmesini istediklerini, söylemesi üzerine, Öcalan'ın Ada'da dolaşmadığını ifade ederek, şunları söyledi 
     ''Oradaki cezaevinde kendisi için ayrılan odada cezasını çekiyor. 
     Cezaevi, Türkiye'deki diğer cezaevlerinden bir tanesidir. Öcalan, güvenlik nedeniyle bu Ada'da bulundurulmaktadır. İmralı Adası'nın çevresi yasak bölgedir. İşin tek özelliği budur. Yoksa abartıldığı gibi burada lüks otel koşullarında yaşamıyor. Ona bakarsanız F Tipi Cezaevleri, çok daha lüks koşullarda sayılabilir. Burada normal cezaevlerinde olması gereken koşullar içinde, cezasının çekmektedir. 
     Özel bir durum söz konusu değildir. Adada dolaşması ise kesinlikle söz konusu değildir. Her mahkum gibi bir havalandırmadan yararlanmaktadır.'' 
     






</TEXT>
</DOC>
