<DOC>
<DOCNO> 70486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/siyaset/siy03.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Şerefli bir görev 
</HEADLINE>
<TEXT>

Taleplerimiz reddedilmedi 
     ANKARA Milliyet 

     Başbakan Bülent Ecevit, dün Kıyat’ın görüşlerinin tersine, Afganistan’daki uluslararası güç komutanlığının şerefli, ama çetin bir görev olduğunu ve Türkiye’nin bu konudaki koşullarının reddedilmediğini söyledi. Ecevit’in açıklamaları şöyle 
     KOŞULLU EVET Afganistan’daki şerefli, ama çetin görevi üstlenebilmek için bu ülkedeki görev alanı ve tanımı, NATO’nun somut ilgisini sürdürmesi, hava gücü ve lojistik desteği ve mali destek konularındaki sorularımıza tatmin edici yanıtlar verilmelidir. Batılı müttefikler taleplerimizi makul karşıladılar. 
     TÜRK BARIŞI Bu görevi üstlenirsek Orta Asya Türk cumhuriyetlerinin güvenliği için de önemli bir adım olacak, köktendinci akımlar önlenecektir. 
     AP TARİHİ BİLMİYOR AP’nin Ermenilerle ilgili aldığı kararın değerlendirilecek bir tarafı yok. Bu AP’nin geçmişe saplanıp kaldığını, geçmişle ilgili gerçek bilgilerden yoksun olduğunu gösteriyor. Bilgi eksikliğini gidermek için gereken çabaları göstereceğiz. 
     HADEP-AB HADEP’in kapatılmasına karşı çıkan Avrupalı dostlarımız demokrasiyle bağdaşmayacak birtakım dayatmalar yapıyor. Bu demokrasiye aykırıdır. Demokrasiyi yeterince içlerine sindiremediklerini göstermektedir. 
     PİŞMANLIKTA TEREDDÜT Cinayet işleyen PKK’lıların da kapsama alınıp alınmayacağına ilişkin tereddütlerim var. Eskiden PKK’lı olanların Pişmanlık Yasası’yla, örgütle ilgili bilgi vermesinin isteneceği söyleniyor. Oysa, Türkiye’nin bu konuda yeterli bilgisi var. Tasarı, Bakanlar Kurulu’na geldiğinde benim de kaygıların değerlendirilecek." 
     
Komutanlık cazip değil’      Emekli Koramiral Atilla Kıyat, Türkiye’nin Afganistan’da komutanlığına karşı çıktı 
     UTKU ÇAKIRÖZER Ankara 

     Emekli Koramiral Atilla Kıyat, "Afganistan’a Türk komutan" düşüncesinin "hiç de cazip olmadığını" söyledi. Kıyat’ın açıklamaları şöyle 

</TEXT>
</DOC>
