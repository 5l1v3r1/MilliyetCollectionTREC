<DOC>
<DOCNO> 65477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/gun05.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İpekçisiz 23 yıl 
</HEADLINE>
<TEXT>
UNUTMADIK 
Silahlı saldırı sonucu öldürülen Gazetemiz Genel Yayın Müdürü Apdi İpekçi mezarı başında anıldı 
     İSTANBUL Milliyet 

     Evinin önünde uğradığı silahlı saldırıda 23 yıl önce yaşamını yitiren Milliyet Gazetesi Genel Yayın Müdürü ve Başyazarı Abdi İpekçi, mezarı başında anıldı. 
     Zincirlikuyu Mezarlığı’ndaki törene, İpekçi’nin eşi Sibel İpekçi, kızı Nüket İpekçi İzet, Şişli Belediye Başkanı Mustafa Sarıgül, DİSK Genel Başkanı Süleyman Çelebi, gazeteci dostları ve sevenleri katıldı. 
     Milliyet yazarı Nail Güreli, gazeteciliğin yüzakı Abdi İpekçi’nin faillerinin 23 yıldır bulunmadığını, açılan davanın sonucunun da kimseyi tatmin etmediğini vurguladı. TGC Başkanı Orhan Erinç de, İpekçi’nin, basında özdenetim konusunda da ilk öncü olduğunu vurguladı. 
     
     Şimdi Bush var’ 
     Nüket İpekçi İzet ise, yıllardır faili meçhul cinayetlerin kurbanlarını tek tek anmak yerine resmi bir terörü lanetleme günü ilan edilmesini talep ettiklerini ifade ederek, ama bu isteklerini yerine getiremediklerini anlattı. İzet, özetle şunları söyledi 
     "Oysa şu anda ülkemizin toprakları altında iki kule dolusu adam yatmakta. Bu vatanın evlatları. Aralarından bazılarına demokrasi şehidi, bazılarına basın şehidi dendi. Çok büyük bir çoğunluk için de hiç bir şey denmedi. Bir hiç uğruna can vermişlerdi. Teker teker, yedişer, yirmişer katledildiler onlar. Can hakları hiçbir zaman iade edilmedi. Onların canı için hiçbir savaşa girişilmedi. Aralarında bazıları, ötekilerin can hakkını savunma çabası içindeyken yok edildiler. Buna en büyük örnek Uğur Mumcu’dur. O, en önemli can hakkı savunucusuydu, ülke onuru, ulus saygınlığı savunucusuydu. 
     
     Şimdi yok 
     Şimdi Bush var. Biz, Bush’un terör savaşına katılıyoruz. Teröre ne kadar da karşı olduğumuzu göstermek için bu savaşta ön saflarda yer alıyoruz. Bundan böyle artık her yıl 11 Eylül’de terör üzerine yorumlarda bulunacağız. " 
     



 GÜNCEL 



















</TEXT>
</DOC>
