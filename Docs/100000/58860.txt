<DOC>
<DOCNO> 58860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/spor/spo05.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
HEP DESTEK TAM DESTEK 
</HEADLINE>
<TEXT>

Fenerbahçeliler’in bir buçuk yıldır dilinden düşürmediği slogan şu sıralar yerle bir. Zaten sonsuza kadar süremezdi ve hep ya da tam destek yalnızca onların tekelinde de değil. İsteyen, istediğine gereken her türlü desteği, gerektiği kadar verebilir. Galatasaray gerçeği bunun çok güzel bir örneğidir 
     TAMER BAĞLAN 

     Cuma akşamı Diyarbakır Bir hafta boyunca kartopu oynayan yüzmilyon dolarlık Fenerbahçe Futbol Lüksü Güneydoğu seferinde. Kardan eser yok, sahanın herhangi bir milimetre karesinde. Tamam Zemin çok kötü ancak, zemine nazire yapmak yok ki, Fenerbahçelilik felsefesinde... Diyarbakır taraftarı da, Fener takımına özenmiş gibi kötülük meselesinde. Ne buldularsa fırlattılar sahaya. Elde, avuçta kalmadı Fenerliyi vurma hevesiyle. Galibiyette bunu yaparlarsa insan düşünmez mi, "Ya yenilirlerse" diye. Erol Ersoy ise, tıpkı Diyarbakırspor gibi fena sayılmaz hani. Bir de, üç metre önünde rakibine kasti tekme atan Yusuf’a kırmızıyı gösterse... 
     Ve son dört maçından üçünü aynı skorlarla yitiren Fenerbahçe’nin önce taraftarı, sonra yönetimi 1 - 2 şey söyledi Denizli’ye... İçinde İstifa’ sözcüğünün bulunduğu, onca olanağa rağmen süren kötü futbola gösterilen ve sabrın sonunun her daim selamet olmayacağını belgeleyen cümleler... Hep destek, tam destek’ diyenler, şimdi bir garip seherdeler 
     Cumartesi gündüzü Türkiye’nin altı değişik kenti Altı maçta, beş kırmızı kart çıkıyor topa değil rakibe hareket çekenlere. Tereddüt yok Başlar dik, göğüs ileride... Helal be Bu ne kararlılık, bu ne cesur yüreklilik, bu ne otorite Hele Doğan Seyfi’ye gösterilen saygı. İlgisiz şehirlerde başşağlığı dileyen pankartlar, adını zikreden tezahüratlar, formalardaki resmine yükseltilen alkışlar. Haber salın tüm memlekete Kabus bitti Bugün uyandık, futbolseverlerimizle, hakemlerimizle... Hep destek, tam destek’, kenetlenme böyle olur işte... 
     Cumartesi akşamı İstanbul Süper Lig’in yükselen değeri Beşiktaş ile Gaziantepspor dişe - diş, kola - kol, bacağa - bacak mücadele ediyorlar. Hakem Ali Aydın da doğrusu iyi maç yönetiyor. Doğal olarak, futbolseverlerin keyfi oldukça yerinde. Ancak, o da ne Küfür, kafir derken hırçınlığını, yaramazlığını kendi bile açıkça beyan eden İlhan Mansız’ın da katkılarıyla, bir kaç kendini bilmez belirdi yeşil çimler üzerinde. Teşbihte hata olmaz, beyler sanki haçlı seferinde... Neyse ki, Ümit, Tayfur, Sinan Engin ve çapraz koşuyla olaya müdahele eden güvenlik güçleri görevlerinin bilincinde. Hedefe varılmadan, saldırganlar bertaraf edilip, geri gönderildiler yerlerine. Kimbilir belki daha sonra lazım olurlar diye 
     Futbol yine seyredeğer, ne çare, yaşananlardan dolayı akıllar karışık, yüzler buruşuk ikinci devrede. Artık, Ali Aydın’ın da bir gözü göresi değil Yoksa nasıl sessiz kalırdı, ilk yarıda Gık’ına bile sarı kart gösterdiği İlhan’ın bayrak direğine attığı tekmeye... Bakan’ı, Vali’si, Emniyet Müdürü, farklı yerlerde de olsa maçı izlemekten rahatsızlar, geri gönderilenlerle birlikte... Gecenin finalinde Beşiktaş Jimnastik Kulübü Futbol Takımı Menacer’i Sinan Engin muhabirlere yakalanmış Emniyet Müdürlüğü’nün girişinde. "Hatalı da olsalar onlar bizim adamlarımız" diyor, geri dönenleri savunmak için kurduğu cümlelerde. Hep destek, tam destek’, yerli yerinde... 
     Pazar gündüzü Yozgat Hep destek, tam destek’ sürüyor. Bu kez, Selçuk Dereli’ydi başrolde... 
     
Adını siz koyun      Böylesi ancak sokak kavgalarında olurdu. Öfkenin gözü kör ettiği bir anda karşınızdakine tüm hıncınızı kusarsınız. Ama bu tarz futbol sahasına indiğinde, adı değişir. "Hainliği" aşar, "vicdansızlık" ile sıfatını sizin koyacağınız bir yer arasına sıkışır. 
     Sergen’in Yozgat maçındaki hareketinden bahsediyoruz. İstanbulspor ile bonservis problemi olduğu sırada Profesyonel Futbolcular Derneği’ni hakkını savunmamakla eleştirdi Sergen. Dün ise ekmeğini kendisi gibi ayaklarından kazanmaya çalışan bir meslekdaşını hayatını söndürmeye çalıştı. Hareketini soranlara "Değmedim bile" dedi, "Zaten adam da 20 saniye sonra oyuna girdi." 
     Dizi kan içindeki Hüseyin ise maç sonrasında "Bir özür beklerdim. Dilemedi. Canı sağolsun" diye yorum yaptı. 
     Alın iki açıklamayı, vurun birbirine. Futbol içinde sertlik vardır. Vurursun, çekersin veya itersin. Ama işi böylesine sorumsuzluğa getirmek için futbolculuk dışında başka bir iş yapmanız lazım. Allah Sergen’e yetenek vermiş ama bilin bakalım neyi unutmuş 
     
Basından seçmeler      Sergen çığrından çıkmış, Hüseyin’e tekmeyi yapıştırmış. Noel hediyesi gibi bir sarı kart. Sonra da milli piyangodan büyük ikramiye penaltı. İşte Galatasaray dün bir puanı böyle aldı. 
Halil Özer - Milliyet 

     Bu sezon çok az maçta Fenerbahçe’nin forvetini böyle şahsiyetsiz gördüm. Öyle "ah" dedirtecek bir şut bile atmaz mı insan Üstelik o tarla gibi zeminde... 
Can Bartu - Sabah 

     Sabah, akşam Mustafa Denizli’nin "ninnilerini" dinliyoruz. "Ninni yavrum ninni, uyutayım seni." Benim Mustafa hocayı dinlerken resmen "uykum" geliyor. Uykusuzluk çekenlere tavsiye olunur. 
Devrim Sağıroğlu - Hürriyet 





 SPOR 























</TEXT>
</DOC>
