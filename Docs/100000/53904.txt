<DOC>
<DOCNO> 53904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun17.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da diskotekte yangın, 6 ölü 300'den fazla yaralı... 
</HEADLINE>
<TEXT>

     Brezilya'nın güneydoğusundaki Minas Gerais eyaletinin Belo Horizante kentinde bir diskotekte çıkan yangında 6 kişi öldü, 300'den fazla kişi yaralandı. 
     Polis, bini aşkın kişinin bulunduğu Caneco Mineiro isimli diskotekte, orkestranın samba çalmaya başladığı sırada sahneye atılan havai fişeklerin yangına neden olduğunu belirtti. 
     Görgü tanıkları, diskoteğin içinin 2 dakikada tamamen yandığını belirtirken, yaralıların çoğunun, dumandan zehirlenenler ve hafif şekilde yananlar olduğu kaydedildi. 
     Diskoteğin acil çıkış kapıları bulunmadığı ve çok sayıda kişinin pencerelerden halatların yardımıyla kaçtıkları belirtildi. 
     Polis, sadece bir kapının bulunduğu diskotekteki yangınla ilgili soruşturma başlattı. 
     






</TEXT>
</DOC>
