<DOC>
<DOCNO> 77000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sontur05.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da 900'lü hatlara yoğun ilgi... 
</HEADLINE>
<TEXT>

     Adana'da, çoğunluğunu ''seks hatları''nın oluşturduğu 900 ile başlayan telefon numaralarını düzenli olarak arayan bazı abonelerin, fatura bedellerinin 500 milyon ile 2 milyar lira arasında arasında değiştiği bildirildi. 
     Türk Telekom Bölge Müdürlüğü yetkilileri, 475 bin 893 abonenin bulunduğu Adana'da, 900'lü telefon hatlarının aranmasından kaynaklanan önemli bir sorun yaşanmadığını ve bu konulardaki itirazlara belgelerle karşılık verildiğini belirttiler. 
     Yetkililer, abonelerden 200'ünün düzenli olarak bu hatları aradığını, fatura bedellerinin 500 milyon lira ile 2 milyar lira arasında değiştiğini ve ödemelerinde de sorun yaşanmadığını bildirdiler. Yetkililer, 900'lü hatları arayanların büyük bölümünün gençlerden oluştuğunun sanıldığını ifade ettiler. 
     Bu arada, kablolu yayın abone sayısının 39 bine ulaştığını ifade eden yetkililer, 2000 yılında 23 trilyon lira olan abone gelirlerinin, geçen yıl yaklaşık 40 trilyon liraya çıktığını bildirdiler. 
     Yetkililer, vatandaşın hizmetlerden en iyi şekilde yararlanmasını sağlamak ve sorunları en kısa sürede çözümlemek amacıyla yoğun bir çalışma içinde olduklarını açıkladılar. 
     






</TEXT>
</DOC>
