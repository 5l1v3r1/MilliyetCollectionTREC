<DOC>
<DOCNO> 89231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/soneko20.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 225.09 puan puan kayıpla 1. seansı, 9,641.39 puandan tamamladı. 
     Hisse senetleri, 1. seansta ortalama yüzde 2.28 oranında değer kaybetti. 
     Endeks, ilk seansa 9,852.49 puan seviyesinde, 13.99 puan kayıpla başladı. Endeks, seansın ilk yarısını da 184.26 puanlık kayıpla 9,682.22 puandan geçti. 
     1. Seansta endeks en düşük 9,605.48, en yüksek de 9,951.83 puanı gördü. 
     Seans kapanışında mali endeks 452.51 puan kayıpla 13,103.75 puana, sanayi endeksi 21.84 puan kayıpla 8,409.41 puana, hizmetler endeksi de 186.78 puan kayıpla 5,855.16 puana geriledi. 
     Böylece mali grup hisseler önceki kapanışa göre ortalama yüzde 3.34, sanayi grubu hisseler ortalama yüzde 0.26, hizmetler grubu hisseler de ortalama yüzde 3.09 değer kaybetti. 
     1. seansta işlem gören toplam 285 hisse senedinden 127'si değer kaybetti, 64 hisse senedi değer kazandı. 94 hissenin fiyatında değişiklik olmadı. 
     Seansta, 115 trilyon 364 milyar 816 milyon liralık işlem hacmi oluştu. 
     1. seansta Yapı Kredi Bankası, Turkcell, Garanti Bankası, Doğan Yayın Holding ve Doğan Holding en yoğun işlem gören hisseler oldular. 
     Borsa uzmanları, piyasalarda siyasi gelişmelere bağlı tedirginliğin etkisini sürdürdüğünü kaydettiler. Uzmanlar, Yapı Kredi Bankası ve Pamukbank birleşmesine ilişkin açıklama sonrası birleşmenin Yapı Kredi'ye olumsuz yansımalarının olacağı düşüncesinin, bu hissede satışları getirdiğini bildirdiler. 
     





</TEXT>
</DOC>
