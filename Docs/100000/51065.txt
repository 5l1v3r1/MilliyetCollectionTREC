<DOC>
<DOCNO> 51065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/zbirand.html </URL>
<DATE> 2001/11/07/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Birileri bize yalan söylüyor 
</HEADLINE>
<TEXT>

     LEFKOŞA GÜNEY KIBRIS 
     Kıbrıs’ta önümüzdeki 12 ay içinde atılacak yanlış bir adım, sadece KKTC’nin değil, özellikle Türkiye’nin uzun vadeli çıkarlarını tehlikeye sokabileceği gibi, Kıbrıslı Rumlar’ı da büyük zarara uğratabilecektir. 
     Kıbrıs’ta çözüm için son viraja girildi. 
     2002 sonbaharında-eğer takvimde önemli bir aksama olmazsa-Avrupa Birliği AB , Kıbrıs’ın tam üyeliği konusunda kararını verecek. O sırada bir çözüm bulunabilmiş ve KKTC de katılmaya karar vermişse ne ala. Aksi halde, Kıbrıs’ın güneyi tam üye olacak, kuzeyi ise yaşamını yalnız başına sürdürecek. 
     Bu olasılıkta, Güney Kıbrıslılar daha da zenginleşecekler ve 10-15 yıl içinde kişi başına gelirleri 20 bin doları geçecek. Adanın kuzey bölümünün Türkler tarafından işgal altında tutulduğunu söyleyerek, Avrupa mahkemelerine başvuracaklar, üyesi oldukları AB’den, Kuzey Kıbrıs’ın işgalden kurtarılmasını isteyecekler. Bunu gerçekleştirmek 
     için ellerindeki tüm teknik olanakları kullanacaklar. Başarılı olamasalar dahi, Türkiye’nin uluslarlarası ilişkilerini büyük oranda rahatsız edecekler. Ankara’ya kan kusturacaklar. Rahat vermeyecekler. 
     Aynı zamanda, Türkiye’nin Avrupa yolunu da tıkayacaklar. 
     Ancak Güney Kıbrıslılar’ın unutmaması gereken bir başka gerçek daha var. 
     Belki zenginleşecekler ve Türkiye’yi rahatsız edecekler. Ancak kendileri de rahat yaşayamayacaklar. Türkiye ile sürekli şekilde itişip ve sürekli biçimde Türkiye’nin baskısı altında yaşamak zorunda kalacaklar. Barış ortamının getireceği nimetlerden yararlanamayacaklar. Bence asıl önemlisi adanın kuzeyini tamamen kaybedecekler. Kıbrıs’ın bölünmüşlüğünü kendi elleriyle tescil edecekler ve çözüm ümidini yok edecekler. 
     Yunanistan da rahatsız olacak. Kıbrıs’ta yaşanacak her gerginlik Ege’ye yansıyacak. Bugünkü ılımlı ortam bitecek. Eski günlere dönülecek. Turizm yatırımlarından başlayarak, gerilim ekonomiyi de sıkıştıracak. 
     
Türkiye ve KKTC de çok pahalı ödeyecek      Çözümsüzlük Kuzey Kıbrıs’ı ve Türkiye’yi son derece olumsuz etkileyecek. 
     KKTC, bugüne kadar ki yalnızlığını daha da derinleştirerek sürdürecek. Hiçbir ülke tarafından tanınmayacakları için, her yönden bugünden daha fazla Türkiye’nin eline bakar duruma girecek. Ankara ne kadar para verirse o kadarı ile yetinecekler. Ambargolar artacak, ekonomi daha da daralacak. Toplum fakirleşecek. Büyük olasılıkla da Kıbrıs Türkleri yavaş yavaş Rum pasaportu alıp kendilerini AB’nin nimetlerine teslim edecekler. 
     Türkiye sırtındaki Kıbrıs sorununundan da kurtulamayacağı gibi, yük daha da artacak. Uluslararası baskılar yoğunlaşacak. Tabii en önemlisi ülkenin AB yolu tamamen kapanacak. 
     
Oysa ortam son derece elverişli      Çözümsüzlük hemen hemen 
     tüm taraflara olumsuz yansıyacak. 
     Oysa baktığınızda, ortam 
     son derece elverişli görünüyor. 
     Türkiye açısından, Atina’da 
     Simitis-Papandreu gibi, Yunan politik hayatının en gerçekçi ve Türkiye ile kavgayı değil, aksine AB’ye bağlarını arttırarak ilişki kurma cesaretini göstermiş iki isim var. 
     Güney Kıbırs’ta, siyasi geleceğini Kıbrıs’ı AB’ye tam üyeliğe sokmaya adamış olan Vasiliu gibi son derece olgun ve siyasi yaşamını Kıbrıs’ı tekrar birleştirerek bitirmeyi düşleyen Klerides kontrolü ellerinde tutuyorlar. Üstelik, bu iki lider Kıbrıs’ın bölünerek AB’ye girmesini istemiyorlar. "Nasıl olsa tam üyeliği cebimize koyduk, neden Türkler’e esnek davranalım. Onlar esnek olsunlar" yaklaşımında da değiller. 
     Bu ikili -bana açıkça söyledikleri kadarıyla- konfederasyon adı 
     dışında, konfederasyona çok 
     yakın bir noktada bulunuyorlar. 
     Denktaş’ın hem konfederasyon konusunda, hem de müzakere masasına oturmamakta ısrar ederek çözümsüzlüğe götürmek istediğini söylüyorlar. 
     Bu soruyu Denktaş’a sorduğum 
     zaman çok farklı bir yanıt aldım. 
     "Sen bilmiyorsun, Klerides benimle yüz yüze gelip ön hazırlık görüşmesi dahi yapmak istemedi. De Soto ile haber yolladım, kabul etmedi. 
     Bizi h l azınlık görüyor" dedi. 
     Rauf Denktaş’ın da Klerides’in de doğruları söylediğine 
     inanmak durumundayız. 
     Peki o zaman kamuoyunu kim aldatıyor 
     Birileri yalan söylüyor olmalı ki 
     masaya dahi oturulamıyor. 
     Önümüzde sadece 12 ay var. 
     Artık yolun sonundayız. Tarih önünde sorumlu olmak istenmiyorsa, Türk-Yunan ve Kıbrıslılar artık bu oyundan vazgeçip, yeni bir değerlendirme yapmalı, şapkalarını önüne koymalı bir karar vermeliler. 
     Ya kavgaya ve birbirimizi boğazlamaya devam edeceğiz veya barışı kucaklayacağız. 
     Çözüm herkese yarayacaktır. 
     Allah rızası için, hamaseti 
     bırakalım "şehit kanı akıtılmış topraklar" edebiyatından vazgeçelim. 
     Gerçekçi ve ilk defa yapıcı olalım. 
     Bu lafım sadece Kıbrıslı Rumlar’a 
     ve Yunanlılar’a değil, Ankara’daki 
     beylere ve Rauf Denktaş’a da yöneliktir. 
     Lütfen, genç kuşaklara 
     yaşanabilir bir ülke bırakalım. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
