<DOC>
<DOCNO> 60543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/zbirand.html </URL>
<DATE> 2002/01/04/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB’yi değil, kendimizi aldatıyoruz 
</HEADLINE>
<TEXT>

     2002 yılında Türkiye AB şansını kullanacak. Eğer bu yıl içinde Kopenhag Kriterleri’ne uyum sağlayabilirse, AB ile tam üyelik müzakerelerine başlama tarihini kesinleştirebilecek. 2002 bu açıdan Türkiye için son şans diyebiliriz. 
     2003-2004 arasında tam üyelik müzakerelerine başlayabildiği taktirde, AB yolunda önemli bir mesafe alınmış olunacak. Eğer bu tarih kaçırılırsa, en az 10-15 yıllık bir bekleme dönemine girilecektir. 
     Bu fırsatı kaçırmamanın yolu da Kopenhag Kriterleri’ne uyum yasalarına, tam uyum sağlamaktan geçmektedir. Şark kurnazlığına baş vurmadan, Türk usulü muğlaklıklarla işin içinden kurtulmaya çalışmadan uyum yasalarını gerçekleştirmemiz gerekmektedir. 
     Bu yasalar Türkiye için konulmamıştır. 
     Bu yasalarla ödün verilmemektedir. 
     Bu yasalarla, bütün Avrupa ülkelerinde geçerli olan hukuk düzenine uyum sağlanacaktır. Eğer gerçekten AB’ye katılmak isteniyorsa, bu uyumu Türkiye’nin de gerçekleştirmesi şarttır. 
     Oysa biz h l "kaçak" oynuyoruz. 
     Yapar gibi yapıyoruz, oysa yapmıyoruz. 
     En basit örneği, idam cezasını kaldırmak için seçilen yöntem. Uyum sağlamak amacıyla, sırf Öcalan’ı idam etme yetkisini h l elimizde tuttuğumuzu göstermek için yapılan yasa değişikliği, AB normlarına uymamızı sağlamadığı gibi, amacına da ulaşamadı. Zira Türkiye, hangi hükümet olursa olsun Öcalan’ı idam etme imkanını çoktan kaçırdı. Hiç değilse, AB’ye tam uyacak bir değişikliğe gidilmiş olsaydı, onca çaba bir işe yarardı. 
     Şimdi aynı durum, hazırlanan mini pakette karşımıza çıkıyor. 
     
Terör ile ifade özgürlüğü farkı...      İfade özgürlüğü konusunda h l kıvırtıyoruz. Bir türlü, fikir özgürlüğünün sınırlarını saptayamıyoruz. Neyin "terörü teşvik" olacağını, neyin ifade özgürlüğü içinde kalacağını ortaya çıkaramıyoruz veya çıkartmak istemiyoruz. 
     Oysa, AB normları çok açık. 
     Siz "Kürt halkı eziliyor. Hakkını aramalıdır" dediğiniz taktirde, suç yaratmıyor. Fikir özgürlüğü sayılıyor. 
     Eğer "Kürt halkı silahlanmalı ve ayaklanmalı" derseniz, bu terörü teşvik sayılıyor ve ceza veriliyor. 
     Biz ne yapıyoruz 
     Örneğin, 312’ye getirilen değişiklikte her tarafa çekilecek bir cümle var. Teröre yardım ile fikir özgürlüğü arasındaki çizgiyi kesinleştirmek yerine, durumu daha da muğlaklaştırıyor. 
     Buna göre, eğer açıklanan bir fikir "kamu düzenini bozma olasılığı" taşıyorsa teröre destek sağlamak anlamına gelecek ve cezalandırılacak. 
     Şimdi size sormak isterim... 
     Bu "olasılık" konusunda yargıç nasıl karar verecek Yargıtay’ın, birbirinden katı ve kısıtlayıcı içtihadlarına bakacak. 
     Özetle, pratikte hiçbir şey değişmeyecek. 
     AB’ye uyum sağlayamamış olacağız. 
     
İşkenceci ceza görmedikçe...      Aynı durum işkence konusunda da yaşanıyor. 
     Gözaltı süresi -işkenceyi önleyebilmek amacıyla- dört güne indirildi. Ancak, sorun yine de çözülemiyor. Zira zaman içinde, işkencecileri cezalandırmama kültürü oluştu. 
     Memur Muhakemat Yasası’ndaki 99 değişimi yetersiz kaldı. İşkence yapan güvenlik mensubu h l korunuyor. Mahkemeye yollanmıyorlar. Üstler, astları koruyor. 
     Memur Muhakemat Yasası temelden değişip, AB koşullarına uyum sağlamadan da bu konuyu çözemeyiz. Yarı ölçü ile olmuyor. 
     İnsan Hakları Mahkemesi İHM kararlarına uyum konusundaki MHP itirazı da bir başka engel. İmzalanan anlaşma çok açık. Eğer İHM Türkiye aleyhinde bir karar verirse, ya tazminat ödenecek veya yargılama yeniden yapılacak. Bunun orta yolu yok. 
     MHP istediği kadar dirensin. Bu tutumlarıyla sadece Türkiye’yi geciktiriyorlar, o kadar. Sonunda yasalar yeniden değişecek ve Avrupa ortak düzenine katılacağız. 
     Bu açılardan, 2002’nin en önemli gündem maddesi Ana Dilde Yayın Hakkı olacak. 
     2002’de artık tüm eski kavramları bir yana bırakıp, yepyeni bir yaklaşımla ortaya çıkmalı ve bu kritik yılı kazanmalıyız. 
     Türkiye bunu başarırsa çok şey kazanacaktır. 
     Merak ediyorsanız, yarın bu köşede yine buluşalım... 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
