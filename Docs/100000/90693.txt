<DOC>
<DOCNO> 90693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun01.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin topraklarını yeniden işgal kararı aldı 
</HEADLINE>
<TEXT>

     İsrail hükümeti, Filistin topraklarını yeniden işgal edeceğini ve terörizm durana kadar da çekilmeyeceğini açıkladı. 
     İsrail Başbakanı Ariel Şaron ile üst düzey kabine bakanları arasındaki toplantının ardından yapılan açıklamada, İsrail'in eylemlerinin, ''kanlı terör saldırılarına'' karşılık verme biçiminde bir değişimi de içereceği belirtildi. 
     Açıklamada, İsrail'in, 19 kişinin öldüğü dünkü intihar saldırısına, Filistin Yönetimi'ne ait toprakları işgal ederek yanıt vereceği ve bu bölgelerden, terörizm sürdüğü sürece çekilmeyeceği kaydedildi. 
     Açıklamada, yeni terör saldırılarının düzenlenmesi halinde de daha fazla bölgenin işgal edileceği vurgulandı. 
     Bu arada Filistinli güvenlik kaynakları, dün gece Batı Şeria'nın Cenin kentine giren İsrail tanklarının, daha sonra helikopterlerin açtığı ateş eşliğinde kentteki mülteci kampına da girdiğini bildirdiler. 
     İsrail ordusu, konuyla ilgili henüz açıklama yapmadı. 
     





</TEXT>
</DOC>
