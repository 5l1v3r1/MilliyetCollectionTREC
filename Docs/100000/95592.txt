<DOC>
<DOCNO> 95592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/guncel/gun07.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin cezaevine kitap gönderen 
</HEADLINE>
<TEXT>
Korsan kitaplar yakılsın mı, bağışlansın mı 
Yayıncılar Birliği kitapların geri alınıp savcılığa gönderilmesini isterken, belediye uygulamanın süreceğini açıkladı 
     ELİF KORAP İstanbul 

     Kadıköy Belediyesi’nce sokak satıcılarından toplanan korsan kitapların, İstanbul’da ünlülerin kaldığı Kartal Cezaevi’nin de aralarında bulunduğu beş cezaevine gönderilmesi tartışma yarattı. 
     Türkiye Yayıncılar Birliği, savcılığa suç duyurusunda bulunarak, cezaevlerine gönderilen kitapların geri alınıp Cumhuriyet Başsavcılığı’na gönderilmesini talep etti. Kadıköy Cumhuriyet Savcılığı da uygulamanın "Fikir ve Sanat Eserleri Kanunu’na aykırı olduğu" gerekçesiyle soruşturma başlattı. 
     Ancak, Kadıköy Belediye Başkan Yardımcısı Gürsel Tekin, soruşturmaya rağmen uygulamayı sürdüreceklerini belirtti. Tekin, soruşturma açılmasına tepki göstererek, "Yaksak daha mı iyi olurdu Şu ana dek 5 bin 500 kitabı gönderdik. Kadıköy Savcılığı soruşturma başlatıyor, Türkiye’nin pek çok tarafındaki savcı da kitap istemek için h l arıyor" dedi. 
     
     Kanuna aykırı 
     Türkiye Yayıncılar Birliği TYB ile Edebiyat ve İlim Eserleri Sahipleri Meslek Birliği EDİSAM tarafından yapılan suç duyurularında, bandrolsüz kitapların ne amaçla olursa olsun kullanılamayacağı vurgulandı. 
     EDİSAM’dan Alper Zorlu, Kadıköy Belediyesi’ni suçlayarak şunları söyledi "Belediye’nin yaptığı iş kanuna aykırıdır. Bandrolsüz kitapları Cumhuriyet Başsavcılığı’na göndermeleri gerekir. Bu kitapların kalitesi zaten çok düşük. Daha önceki örneklerde SEKA’ya gönderilerek imha ediliyorlardı. Kadıköy Belediyesi, korsanla mücadele ediyor gibi görünüyor, ama aslında göz yumuyor. Bu konuda daha önce de uyarılarımız oldu, önemsemediler." 
     
Ünlülere kitap      Toplanan 10 bin adet kitabın 5 bin 500 adeti şu ana dek Kartal, Bayrampaşa, Ümraniye, Üsküdar Paşakapısı ve Metris cezaevlerine gönderildi. Orhan Veli’nin şiirlerinden, Orhan Pamuk’un "Kar" romanına, "Lüzumsuz Bilgiler Ansiklopedisi’nden "Çağdaş Rüya Yorumları"na kadar pek çok kitap, "siyasi", "erotik" gibi hiçbir ayrıma ve sansüre uğramadan cezaevlerine gönderilmişti. Ancak mahk mların gönderilen kitapları okumaya fırsat bulup bulamayacağı artık bir muamma. Metris Cezaevi ise, gönderilen kitapları hiçbir gerekçe göstermeden iade etti. Metris’e gönderilen kitaplar Bakırköy Kadın ve Çocuk Tutukevi’ne aktarıldı. 
     



 GÜNCEL 





















</TEXT>
</DOC>
