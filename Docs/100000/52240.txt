<DOC>
<DOCNO> 52240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun12.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan askerleri Afganistan'a hareket ediyor 
</HEADLINE>
<TEXT>

     İtalya Savunma Bakanlığı, uluslararası terörizme karşı yürütülen savaşa katılmak üzere 4 İtalyan savaş gemisinin Pazar günü bölgeye hareket edeceğini açıkladı. 
     Bakanlık'tan yapılan yazılı açıklamada, Afganistan harekatında çokuluslu güce katkıda bulunmak amacıyla Koramiral Maurizio Gemignani komutasında 4 geminin Pakistan'a doğru yola çıkacağı belirtildi. 
     İtalya'nın deniz gücünde, 8 uçak ve 4 helikopter taşıyan uçak gemisi Garibaldi'nin komutasında, Zeffiro fırkateyni, Aviere adlı küçük takviye gemisiyle Etna adlı araç-gereç ve yakıt ikmal gemisi bulunacak. 
     Gemilerdeki toplam asker sayısının ise 1400 olduğu bildirildi. 
     Savunma Bakanı Antonio Martino da yaptığı açıklamada, ''Birliklerimiz, ilk hareket etme onuruna sahip olacaklar'' dedi. 
     Basında yer alan haberlerde ise Garibaldi'nin bölgedeki tüm deniz trafiğini kontrol etme ve gerekirse saldırı operasyonlarına katılmada kullanılacağı kaydedildi. 
     






</TEXT>
</DOC>
