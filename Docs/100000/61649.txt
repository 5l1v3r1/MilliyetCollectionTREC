<DOC>
<DOCNO> 61649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur31.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Amaç, finans sektörünün yabancı sermayeye geçmemesi'' 
</HEADLINE>
<TEXT>

     TBMM Genel Kurulu'nda, mali sektörün yeniden yapılandırılması ve bankalara kaynak aktarımına ilişkin yasa tasarısının tümü üzerindeki görüşmeler tamamlanarak maddelerine geçildi. 
     Devlet Bakanı Kemal Derviş, milletvekillerinin soru ve eleştirilerini yanıtlarken, bankaların denetiminin uzman kuruluşlarca yapılacağını ve TBMM'ye bilgi sunulacağını söyledi. 
     Türk bankacılık sektörünün ulusal sermaye ile ayakta kalmasının önemine işaret eden Derviş, ''Yabancı sermayenin bir miktar bu sektöre gelmesi yararlıdır. Ancak asıl amacımız, finans sektörünün kolay yoldan ve ucuza yabancı sermayenin eline geçmemesidir'' dedi. 
     DYP Tunceli Milletvekili Kamer Genç, Devlet Bakanı Derviş'e soru yöneltirken, Tekstilbank'ın kurtarılması için Başbakan Yardımcısı Mesut Yılmaz'ın kendisine talimat verip vermediğini, sözkonusu bankanın Şubat 2001 krizinden önce Merkez Bankası'ndan 1.7 milyar dolar çekip çekmediğini açıklamasını istedi. 
     Birleşimi yöneten Başkanvekili Murat Sökmenoğlu, Genç'in sözünü müdahale ederek, bu soruyu kabul etmediğini bildirdi. 
     Daha sonra yapılan oylamada Tasarı'nın maddelerine geçilmesi kabul edildi. 
     






</TEXT>
</DOC>
