<DOC>
<DOCNO> 66374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yazar/yilmaz.html </URL>
<DATE> 2002/02/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Vekillere hizmetimdir Petrol Kanunu 
</HEADLINE>
<TEXT>

     İktidar miletvekillerinden bile saklanan "Petrol Piyasası Kanunu ve Petrol Kanunu Değişiklik Tasarısı" hakkında edindiğim bazı notları aktaracağım TBMM’ye bir hizmetim olsun. 
     Büyük bir olasılıkla Doğazgaz Kanunu’nda olduğu gibi, Petrol Kanunu da birileri tarafından hazırlanıp oylama için TBMM’ye getirilecek, miletvekilleri de "IMF istiyor" diye imzalayacaklar. 
     Petrol Piyasası Kanunu petrol dışalımı, rafinajı, depolanması, dağıtımı ve inşaat işlerini hedefliyor. Arama ve üretim işlerini, mevcut Petrol Kanunu ve ona getirilmek istenen Petrol Kanunu Değişiklik Tasarısı’na bırakıyor. Petrol Piyasası Kurumu Enerji Grubu Rafinaj, İşletme, Umumi Depolama, İletim , Dağıtım Grubu Akaryakıt Toptan Satışı, Bayilik , Hizmet Grubu Hizmet Sağlama, Tesis ve Proje Yüklenimi, Tesis Yapım Yüklenimi, Tesis Kontrollük Yüklenimi faaliyetlerinin her biri için lisans veriyor. 
     
İnşaat sektörü ayrıcalıklı      Petrol Kanun hakkında enerji konularında uzman, jeofizik mühendisi Tufan Erdoğan tasarıyı şöyle yorumluyor 
     "Hizmet Grubu’nun tümü, inşaat işleri. Bu kadar tesisin ne olacağı, nelerin tesise’ girip, bu lisansı alan inşaat firmaları tarafından yüklenileceği belli değil. Pratikte tüm enerji işleri Bayındırlık Bakanlığı tarafından yürütülebilir. Kanun tüm IMF dayatması kanunlarda olduğu gibi, teslimatlarda "serbest piyasa koşulları" nda oluşacak fiyatları getiriyor. Ancak rafinajcı, işletmeci, umumi depocu, iletimci ve akaryakıt toptan satıcısı lisans sahipleri, kurumun tavan ve taban fiyatları saptamasında yardımcı olmak amacıyla, "tarife" düzenlemek zorundalar. Buna karşılık "Hizmet Grubu" lisans sahiplerinin yani inşaatçıların böyle bir zorunluluğu yok. 
     "Ağır Kusur" ve "Birinci Dereceden Kusur" durumlarında bile, lisans sahiplerine uygulanacak cezalarda sırası ile 500 milyar ve 200 milyar TL inanılmaz eşitsizlikler var. Söz konusu bu kusurlar, eğer bayilerce ya da Hizmet Grubu lisans sahipleri tarafından işlenirse, yüzde 80 azalıyor. Madde 18 
     
Yeraltından mazot çıkıyor      Ayrıcalıklar bitmedi. Hizmet Grubu lisanslarına kurum gelirlerinin ilk kalemi olan "Katılma Payı" ödettirilmiyor Son Hükümler . Kısacası, "Rakı şişesindeki balık olmak" artık demode. Onun yerine "enerji işlerinde inşaatçı olmak" geçerli " 
     Erdoğan tasarıyı hazırlayanların enerji konusundaki uzmanlıklarını da şöyle sorguluyor 
     "Tanımlar bölümünde "ham petrol" yeraltından çıkartılan doğal haldeki petrol, ham petrol de dahil tüm petrol ürünleri olarak tanımlayan kanun, "üretici"ye "petrol" ham petrol değil üretip, bunu rafineriye kadar taşıyan tüzel kişi diyor. Daha da ileri gidip, üreticiye, "Akaryakıt Toptan Satış Lisansı" alamayacağını bile bile, "akaryakıt" sunum hakkı veriyor Madde 6 . Kısacası, kanunu hazırlayanlar, süper benzin, mazot, gazyağı gibi ürünlerin, yeraltından "doğal rafinaj dan geçip üretilebileceğini zannediyor. 
     Enerji Dağıtım Grubu lisanslılar, yapmaları gereken tesisler için mülk sahipleri ile anlaşmazlarsa, kurum bu tüzel kişilere yardımcı olmak amacıyla, "kamulaştırma" için "lüzum" kararı alabiliyor Madde 7 . Bu karar, doğrudan "kamu yararı" kararı sayılıyor. Kamulaştırılacak bu yerler, lisans sahibi adına tapu siciline kaydediliyor. Tesis olarak anılan işler belirsiz olduğu için, bu tür lisans sahipleri, tesis adı altında, diledikleri yeri kamulaştırıp, eski sahiplerini her yönden mağdur edebilecekler." 
     
Bakan izni ile açılan yerler      Erdoğan tasarıda farklı noktalara da dikkat çekiyor, örneğin 

</TEXT>
</DOC>
