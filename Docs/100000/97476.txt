<DOC>
<DOCNO> 97476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun14.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da geçen hafta düşen uçaktan 1 kişi sağ kurtuldu 
</HEADLINE>
<TEXT>

     Endonezya'da geçen hafta içinde 10 kişiyle kaybolduktan sonra düşmüş olarak bulunan uçaktan bir kişinin mucize eseri sağ kurtulduğu bildirildi. 
     Tarakan Havaalanı yetkilisi Abdül Haris, uçaktaki diğer kişilerin öldüğünü, ancak kurtarma ekiplerinin Kalimantan bölgesinde bulduğu gövdesi sağlam uçaktan kurtulan Bangau Juni'nin kaza yerine 5 kilometre uzaklıkta köylüler tarafından bulunduğunu belirtti. 
     Aynı yetkili, Bangau Juni'nin günlerce yemek yemeden nehri takip ederek yürüdüğünü, daha sonra da uykuya yenik düştüğünü anlattığını söyledi. 
     Kurtarma ekipleri, cesetler parçalandığı için uçaktakilerin hepsinin öldüğünü düşünmüştü. 
     Uçakta sadece Endonezya vatandaşları bulunuyordu. 
     





</TEXT>
</DOC>
