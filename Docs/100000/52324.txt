<DOC>
<DOCNO> 52324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sontur26.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ten Star'a rekor ceza.. 15 gün kapatıldı... 
</HEADLINE>
<TEXT>

     Radyo ve Televizyon Üst Kurulu, kuruluşundan bugüne en yüksek cezayı Star Televizyonu'na uyguladı. 
     RTÜK, başka bir medya kuruluşu aleyhindeki yayınları nedeniyle Star Televizyonu'na 15 gün yayın durdurma cezası verdi. 
     Üst Kurul bugünkü toplantısında İzleme ve Değerlendirme Dairesi'nin radyo ve televizyon yayınlarına ilişkin raporları ile bu yayınlar konusundaki şikayetleri değerlendirdi. 
     Üst Kurul, daha önce verdiği toplam 6 günlük yayın durdurma cezasına rağmen, başka bir medya kuruluşu aleyhindeki yayınlarına devam etmesi üzerine Star Televizyonu'na daha ağır bir ceza verilmesini kararlaştırdı. 
     RTÜK, Star Televizyonu'nun bu yoldaki yayınlarıyla, 3984 Sayılı Radyo ve Televizyonların Kuruluş ve Yayınları Hakkında Kanun'daki ''Özel amaç ve çıkarlara hizmet eden ve haksız rekabete yol açıcı yayın yapılamayacağına'' ilişkin k bendinin ihlal edildiği gerekçesiyle Star Televizyonu'na 15 gün yayın durdurma cezası verdi. 
     Üst Kurul'un bu kararı, 2'ye karşı 6 oyla aldığı öğrenildi. 
     Öte yandan gazeteci Fatih Altaylı'nın ''Babıali Yokuşu'' adlı programında karşı medya grubu aleyhinde yapılan yayınlarla da k 
     bendinin ihlal edildiği sonucuna varan RTÜK, bu nedenle Radyo D'nin de 7 gün yayın durdurma ile cezalandırılmasını kararlaştırdı. RTÜK'ün Star Televizyonu'na verdiği 15 günlük yayın durdurma cezasının hangi tarihlerde uygulanacağı daha sonra belirlenecek. 
     






</TEXT>
</DOC>
