<DOC>
<DOCNO> 64603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko16.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mark, Bosna'da yaşamaya devam edecek 
</HEADLINE>
<TEXT>

     Avrupa Birliği AB üyesi ülkelerde tek para birimi Euro'nun kullanımına geçilmesine karşın, Bosna-Hersek'te mark yaşamaya, ülkenin milli para birimi olarak devam edecek. 
     Gerçek Alman markının tarihe karışmasından uzun süre sonra bile, konvertil mark KM Bosna'da hükmünü sürdürecek. Çünkü 1992-1995'deki savaştan sonra hala toparlanmaya çabalayan bu ülkede, tartışmasız pek az başarı hikayelerinden biri mark ve onun istikrarı. 
     Bosna'da KM denilen konvertibl markın değeri, Bosna'da 1998'de tedavüle konulmasından bu yana Alman markına eşit kaldı, değerini korudu. 
     Dağlık Karabağ cumhuriyetinde ise Euro resmi para birimi ilan edilirken, Kosova'da gayri resmi para birimi niteliğinde. 
     Hırvatistan'da Alman markı tasarrufu öylesine yoğun ki, bu markların bozdurulması ekonomiye yeni bir canlılık verecek. Dinarın tek kullanıldığı Yugoslav cumhuriyeti Sırbistan'da ise Euro revaçta bulunuyor. 
     






</TEXT>
</DOC>
