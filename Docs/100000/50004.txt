<DOC>
<DOCNO> 50004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko06.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da sabreden Ekim ayında kazandı 
</HEADLINE>
<TEXT>

     IMF ve uluslararası piyasalardan sağlanacak ek kaynağa ilişkin gelişmelere bağlı olarak oluşan beklentiler, geçen ay özellikle Borsa yatırımcısının yüzünü güldürdü. 
     ABD'ye yönelik terörist saldırılar nedeniyle Eylül ayında tüm dünya borsalarıyla birlikte rekor düşüşler kaydeden İMKB'de Ekim ayının ikinci haftasından itibaren umutları tazeleyen bir çıkış hareketi başladı. Eylül ayında uğranılan ortalama yüzde 22.81'lik kayba rağmen Borsa'dan ümidini kesmeyerek sabreden yatırımcılar Ekim ayında kazançlı çıktı. Hisse senetlerinin aylık ortalama değer artışı yüzde 29.15'e ulaştı. 
     Eylül ayını 7,625.87 puandan tamamlayan İMKB Bileşik Endeksi Ekim ayının ilk haftasını, ortalama yüzde 0.35 oranında gerileyerek beklemede geçirdi. Ek kaynak konusundaki gelişmelere bağlı olarak ikinci haftadan itibaren bir çıkış trendi yakalandı. İkinci hafta sonunda 832.58 puan ve yüzde 10.96'lık artış kaydeden Endeks, üçüncü haftayı da 391.14 puan ve yüzde 4.64'lük artışla kapadı. Ekim ayının dördüncü haftasında çıkış hızlandı ve endeks haftalık bazda 1,092.89 puan birden artarak 9,915.52 puana ulaştı. Haftalık ortalama değer artışı yüzde 12.39 oldu. Kalan iki günde boyunca ise kar satışlarının ağırlık kazandığı gözlendi. 
     IMF cephesinde gerçekleşecek ek kaynak ve 10. gözden geçirme toplantısına ilişkin gelişmelere endekslenen bu hareketin Endeksi en çok 10,600 puana kadar çıkarabileceği tahmininde bulunan uzmanlar, bu seviyelerden gelen kar satışlarının normal olduğunu savunuyorlar. 
     İMKB Endeksi, Ekim ayında 2,222.89 puan artarak 7,625.87 puandan 9,848.76 puana çıktı. Endeksin ulaştığı bu değer 9,878.88 puan 
     düzeyinde gerçekleşen Ağustos sonu kapanışına yaklaşıldığını gösteriyor. Altın geçen ay yerinde saydı. ABD Doları'nın aylık değer artışı yüzde 4.30 olurken, Alman Markı'ndaki artış yüzde 2.64'te kaldı. İMKB İkinci el tahvil ve bono piyasasında Eylül ayı sonunda oluşan oranlardan yola çıkılarak yapılan hesaplamalara göre tahvil ve bononun Ekim ayındaki getirisi yüzde 3.57 ile yüzde 5.01 arasında değişti. 1 aylık mevduat faizi net yüzde 4.27 kazandırdı. Yatırım fonlarına katılma belgeleri aylık ortalama yüzde 7.32 oranında artış kaydederken, aylık reponun net verimi yüzde 4.26'ya ulaştı. İMKB Ulusal-100 Endeksi Ekim ayında 2,222.89 puan artışla 7,625.87 puandan 9,848.76 puana yükseldi. İMKB'de işlem gören hisse senetleri Ekim ayında ortalama yüzde 29.15 oranında değer kazandı. İMKB Ulusal Mali Endeks 2,330.71 puanlık artışla 12,285.71 puana, İMKB Ulusal Sanayi Endeksi 2,070.38 puanlık artışla 9,139.28 puana ve İMKB Ulusal Hizmetler Endeksi 2,106.81 puanlık artışla 6,433.58 puana çıktı. Mali grup hisselerin aylık ortalama değer artışı yüzde 23.41, sanayi grubundaki hisselerin aylık ortalama değer artışı yüzde 29.29 ve hizmetler grubundaki hisselerin aylık ortalama değer artışı da yüzde 48.69 olarak gerçekleşti. Ekim ayında en yüksek oranlı getiriyi yüzde 213.43'lük artışla Kerevitaş hisseleri sağladı. Eylül sonunda 670 lira olan bu hisselerin fiyatı, ilk hafta sonunda 750 lira, ikinci hafta sonunda 880 lira, üçüncü hafta sonunda bin 175 lira ve dördüncü hafta sonunda da 2 bin 100 lira oldu. Kerevitaş Ekim ayını da bu seviyeden kapadı. Ekim ayında değer kazanan hisselerden ilk 10'undaki artış yüzde 100'ün üzerinde gerçekleşirken, 70 hisse senedi yüzde 50 ve üstünde artış kaydetti. Yüzde 144.44'lük artışla Avrasya Yatırım Ortaklığı hisseleri ikinci, yüzde 140.00'lık artışla Lüks Kadife hisseleri de üçüncü sırada yer aldı. Eylül ayında yüzde 55.41 oranındaki artışla en çok değer kazanan hisse senedi olarak gördüğümüz Vakıf Risk Sermayesi Yatırım Ortaklığı Ekim ayında yüzde 25.22 oranında gerileyerek en çok değer yitiren hisse senedi oldu. Ekim ayı içinde işlem görmeye başlayan SYB Yatırım Ortaklığı hisseleri yüzde 10.91'lik düşüşle ikinci, Vakıf Yatırım Ortaklığı hisseleri de yüzde 10.71'lik düşüşle üçüncü sırada yer aldı. Geçen ay İMKB'deki değişik pazarlarda işlem gören toplam 291 hisse senedinden 283 tanesi değer kazanırken, 8'i değer yitirdi. Yabancı para birimlerinin Türk Lirası karşısındaki Ekim ayı artışları yüzde 2.64-4.30 aralığında gerçekleşti. İstanbul Serbest piyasada alınıp satılan dövizlerden ABD Doları Ekim ayında Türk Lirası karşısında yüzde 4.30 oranında artış kaydetti. Alman Markı yüzde 2.64 oranında, İngiliz Sterlini yüzde 3.30, İsviçre Frangı yüzde 3.84 ve Fransız Frangı da yüzde 3.24 değer kazandı. Ekim sonunda ABD Doları'nın Türk Lirası satış fiyatı 1 milyon 602 bin lira, Alman Markı'nın 739 bin lira, İngiliz Sterlini'nin 2 milyon 345 bin lira, İsviçre Frangı'nın 996 bin lira ve Fransız Frangı'nın da 223 bin lira oldu. Ekim ayında 24 ayar külçe altının gram satış fiyatı yüzde 0.35 artarken, Cumhuriyet altının satış fiyatı yüzde 1.01 oranında düştü. Cumhuriyet altınının satış fiyatı ay boyunca 1 milyon lira gerileyerek, 98 milyon liraya indi. Külçe altının gram satış fiyatı ise 50 bin lira yükselerek 14 milyon 500 bin liraya ulaştı. İstanbul Altın Borsası'nda İAB işlem gören külçe altının gram fiyatı ise Eylül ayı boyunca yüzde 0.98 artış göstererek 14 milyon 400 bin lira oldu. Menkul kıymet yatırım fonlarına katılma belgelerinin Ekim ayındaki ortalama değer artışı yüzde 7.32 olarak gerçekleşti. Geçen ay katılma belgeleri arasındaki en yüksek oranlı artışlar, yüzde 44.30 ile Tekstil A Tipi Hisse Fonu, yüzde 41.37 ile İş A Tipi Teknoloji Endeks Fonu ve yüzde 39.67 ile Finans A Tipi Değişken Fonu belgelerinde kaydedildi. Geçen ayın değer yitiren 2 katılma belgesi ise yüzde 1.10'luk düşüşle EGS Sigorta A Tipi Değişken Fon ve yüzde 0.12'lik düşüşle de EGS Yatırım Menkul Değerler A Tipi Değişken Fon belgeleri oldu. İMKB Tahvil Bono Piyasası'nda Eylül sonunda oluşan oranlardan parasını bir ay boyunca tahvil ve bonoda değerlendirenlerin Ekim ayındaki kazançları yüzde 3.57 ile yüzde 5.01 arasında oldu. Mevduat faizleri Ekim ayında dalgalı bir seyir izlemekle birlikte bir önceki ay sonuna göre önemli bir değişiklik göstermedi. Eylül sonundaki oranlar dikkate alınarak yapılan hesaplamalara göre 1 ay vadeli mevduat faizinin dönem sonu net getirisi yüzde 4.27 olarak gerçekleşti. Eylül sonunda yüzde 60'ın biraz üstünde seyreden oranlardan parasını aylık repoda değerlendiren yatırımcılar, Ekim ayında yüzde 4.26 dolayında kazanç elde ettiler. 
     






</TEXT>
</DOC>
