<DOC>
<DOCNO> 68856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo08.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Arat, kampanya çalışmasını internet sitesinden yapacak 
</HEADLINE>
<TEXT>

     Beşiktaş Kulübü başkan adaylarından Hasan Arat, internet üzerinden yaptığı kampanya çalışmasını ''www.hasanarat.net'' adresinden sürdüreceğini açıkladı. 
     Hasan Arat tarafından yapılan açıklamada, şu görüşlere yer verildi 
     ''Beşiktaş Kulübü'nün 31 Mart'ta gerçekleştirilecek olağan genel kurulu öncesi demokratik ve yasal hakkımı kullanarak seçim kampanyasında Beşiktaşlıların görüş ve düşüncelerini alabilmek amacıyla 2 Şubat tarihinde isim satan bir firmadan kendim adına kurulacak web sitesi için 3 adet isim satın aldım. Bu isimlerden 'www.hasanarat.com' isminin kurulacak internet sitesinde kullanılmasına karar verilmiştir. 
     Ancak networksolution'dan satın aldığımız hasanarat.com ismi çalışmadığı için 'www.hasanarat.com' adresi IP numaralarına yönlenememekte, bu nedenle duyurduğumuz web sitesi adresinden sitemize giriş yapılamamaktadır. Bunun üzerine 'www.hasanarat.net' ismini farklı bir firmadan satın alarak, bu haftadan itibaren web sitemiz 'www.hasanarat.net' adresi üzerinden çalışmaya başlamıştır. Mail adresim de bu doğrultuda 'kampanya hasanarat.net' olarak değiştirilmiştir.'' 
     






</TEXT>
</DOC>
