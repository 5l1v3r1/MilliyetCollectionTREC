<DOC>
<DOCNO> 74233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sontur10.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte sapık öğretmenin marifetleri... 
</HEADLINE>
<TEXT>

     Bursa Cumhuriyet Başsavcılığı, ''çocukların pornografik görüntü ve resimlerini çekip internet aracılığıyla satmak, ırza geçme, ırza geçmeye teşebbüs ve alıkoyma'' suçlarından Bursa'da tutuklanan Rehber Öğretmen Özgen İmamoğlu aleyhine Bursa 4. Ağır Ceza Mahkemesi'nde kamu davası açtı. 
     İmamoğlu, bu davada ''birden çok 15 yaşından küçük çocuğu alıkoyma, ırza tasaddi, 6136 Sayılı Ateşli Silahlar Kanunu'na muhalefet ve çocuk pornosu içerikli görüntü dağıtmak'' suçlarından yargılanacak. 
     Bursa Cumhuriyet Başsavcı Vekili Cemil Kuyu imzasıyla mahkemeye sunulan 4 sayfalık iddianamede, İnterpol Genel Sekreterliği'nce 16 Kasım 2001 tarihinde 18 ülkede çocuklara yönelik pornografik içerikli resim, film ve benzeri materyalleri internet ortamında dağıtan kişilere karşı ''Landmark'' adı verilen operasyon başlatıldığı hatırlatıldı. 
     İddianamede, ''8-12 yaş arası çocuklardan hoşlandığını, elinde bu şekilde 10 binden çok fotoğraf, binden fazla video çocuk pornosu içeren materyal bulunduğunu ve bunların alışverişini yapabileceğini'' internet ortamında ifade ettiği saptanan İmamoğlu'nun gözaltına alındığı belirtildi. 
     İddianamede, internet adresi, IP ve ICQ numaraları belirtilen ve erkek çocuklara ait porno resimleri internetten gönderdiği, chat'leştiği belirlenen sanığın evinde ve bilgisayarına kayıtlı çok sayıda 8-14 yaş arasındaki erkek çocuklarına ait porno fotoğraf, CD, kamera kaseti ve 21 adet de G-3 mermisinin ele geçirildiği anlatıldı. 
     
     ''SAPKIN CİNSEL DÜRTÜLERE SAHİP BİR KİŞİ'' 
     Soruşturmada sanığın, kendisine yöneltilen suçları işlediğinin kesin olarak belirlendiğine işaret edilen iddianamede, ''çevresinde saygın ve sevilen bir psikolog-rehber öğretmen görüntüsü veren sanığın, gerçekte sapkın cinsel dürtülere sahip bir kişi olduğu'' bildirildi. 
     İddianamede, ''Sanığın değişik zamanlarda evine aldığı 8 mağdurdan Ö.D,. 12 , F.E. 11 , İ.D. 11 , ve A.C.Y'ye 12 sarıldığı, öperek sarkıntılık ettiği, E.Ş. 13 , M.Ö. 13 ve S.D'yi 9 kucağına oturttuğu ve öptüğü, F.A.'yı 11 ise bunaltacak derecede öptüğü, bu amaçla da küçükleri evinde alıkoyduğu anlaşılmıştır'' denildi. 
     Sanık hakkında, bu nedenle Türk Ceza Kanunu'nun ''şehvet hissi ve hile yolu ile küçüğü kaçırma, alıkoyma'' suçlarını içeren 430 1. madde uyarınca 8 kez 5 yıldan 10 yıla kadar ağır hapis cezası isteyen Savcı, sanığın, 4 mağdura yönelik ''ırza tasaddi'' eylemi nedeniyle TCK'nın 415 2, 417 ve 80. maddeleri, evinde bulunan 21 mermi nedeniyle 6136 
     Sayılı Ateşli Silahlar Kanunu'na muhalefet ve internet ortamında çocuk pornosu dağıtma eylemi nedeniyle de TCK'nın 119 3 ve 426. maddeleri gereğince cezalandırılmasını talep etti. 
     
     KASETLERDEKİ GÖRÜNTÜLER 
     Bu arada, kamera kasetlerinden birinde, sanığın, T.A. 12 adlı çocuğa, ''birden çok kereler ve farklı tarihlerde fiili livata yoluyla ırza geçme'' görüntülerinin yer aldığı belirtilen iddianamede, aynı kasette sanığın, evinde misafir ettiği B.Ş. 9 adlı erkek çocuğuna uyurken tecavüz girişiminde bulunduğu ve bunları, kamerayı sabitleyerek kaydettiği ifade edildi. 
     İki kasette de sanığın bazı erkek çocuklarına ''sarkıntılık ve girişimde bulunduğu''na işaret edilen iddianamede, kasetlerin kayıt tarihleri ve Gaziantep Başsavcılığı'ndan istenen bilgi ve belgelerden, bu suçların Gaziantep'te işlendiği, bu nedenle yetkisizlik kararı verilerek soruşturma dosyasının Gaziantep Cumhuriyet Başsavcılığı'na gönderildiği belirtildi. 
     






</TEXT>
</DOC>
