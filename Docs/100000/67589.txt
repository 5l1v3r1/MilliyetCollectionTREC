<DOC>
<DOCNO> 67589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun01.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Dışişleri Bakanı Arafat ile görüştü 
</HEADLINE>
<TEXT>

     Filistin Lideri Yaser Arafat ile Batı Şeria'nın Ramallah kentinde biraraya gelen İngiltere Dışişleri Bakanı Jack Straw, Arafat'tan, militan eylemlerin önüne geçmesini istedi. 
     Straw, Arafat ile yaklaşık 2 saat süren görüşmesinden sonra basına yaptığı açıklamada, Filistin Lideri ile barışın zemin alacağı bir geleceği engellemek isteyen aşırı uçlarla uzlaşma ortamını görüştüklerini söyledi. 
     Arafat'ın, ''kendini barışa adadığını'' söylediğini, ancak İsrailli yerleşimcileri hedef alan saldırılardan sorumlu militanlara karşı tavır alınması konusunda herhangi bir taahhütte bulunmadığını ifade eden Jack Straw, amacın, ilk etapta barış sürecine geri dönülmesi olması gerektiğini ifade etti. 
     Straw, süreç sonucunda, İsrail devleti ile bölgede oluşturulacak Filistin devletinin yan yana barış içinde yaşadıklarını görmek istediklerini söyledi. 
     






</TEXT>
</DOC>
