<DOC>
<DOCNO> 68588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/spor/spo02.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER KAZANDIRIR 
</HEADLINE>
<TEXT>

Asbaşkan Hamdi Akın halka açılmak için piyasaları beklediklerini söyledi ve "Sadece stat’ı halka açsak, iki kulüp kadar gelir elde ederiz" dedi 
     YUSUF KOBAL 

     Piyasayı bekliyoruz’ 
     FENERBAHÇE Asbaşkanı Hamdi Akın, Beşiktaş ve Galatasaray’ın halka açılmasının kendilerini etkilemeyeceğini belirterek, "Bizim acil paraya ihtiyacımız yok. Piyasaların uygun olması ve hisselerin değer bulması daha önemli. Borsa için bir yıldır bekliyoruz. Şu anda bu şirketlerin hiç birisi İstanbul Menkul Kıymetler Borsası’ndaki diğer şirketlerin, kurum kültürü ve altyapısına sahip değildir" dedi. 
     
     Yatırımcı kazanmalı’ 
     AKIN, halka açılma gerçekleştiğinde, hisselerin yatırımcılara para kazandırması gerektiğini öne sürerek, "Her şirketin yapılanması, gelir - gider kalemleri farklıdır. Yatırımcı bu kalemlere dikkat etmelidir. Gelirleri temlik edilmiş ya da borç ödemede kullanılacak bir halka arz, yatırımcıyı tatmin etmez. Para yatırımda kullanılarak, katma değer yaratılmalıdır" yorumunu yaptı. 
     
     Silahımız stat’ 
     KULÜP olarak Fenerbahçe Futbol AŞ. hisselerinin yatırımcısına kazandıran iyi bir menkul olmasını hedeflediklerine değinen Akın şöyle konuştu "Bizim en büyük silahımız stat. Sadece stat gelirlerini halka arzetsek, diğer iki kulübümüz kadar gelir elde ederiz. TV, reklam, sponsorlar ve diğer gelirleri de ilave ettiğimizde bizim şirketimizin büyüklüğü kıskanılacak bir boyuta ulaşacaktır." 
     
Tempolu çalışma      Denizlispor maçının hazırlıkları iki gün aradan sonra başladı. Bir hayli tempolu yapılan antrenmanda tüm futbolcuların ciddi ve hırslı olmaları dikkati çekti. Simao düz koşu yaparken, hasta olan Johnson idmana katılmadı. 
     
"Daha yeni başladık"Rapajc, Mirkovic ve Mert Meriç takım olarak form tuttuklarını, kalan maçları kazanacaklarını söylediler 
     YALÇIN TÜRK 

     FENERBAHÇE’NİN Hırvat yıldızı Milan Rapajc, dün yaptığı basın toplantısında ümitli mesajlar verdi. Rapajc, "Böyle devam edersek şampiyon oluruz" dedi ve "Galatasaray maçının hakemi 80 dakika bizim aleyhimizdeydi. Gösterdiği kartlar Galatasaray’ın işine yaradı, bizim galibiyetimiz arada kayboldu. Attığım gol bana büyük mutluluk verdi. Fenerbahçe’den ayrılmayı düşünmüyorum" diye konuştu. 
     MİRKOVİC ise üç takımın da şampiyonluk şansı olduğuna değinerek, "Rüştü’ye verdiğimiz paslar risk olabilir ama mecbur kalıyoruz. Saldırgan olduğum doğru değil. Rakipten darbe alınca karşılık veririm. Karakterim böyle" yorumunu yaparken, Mert Meriç yaş tartışmasının gereksiz olduğunu belirterek, "Bir futbolcunun nasıl çalıştığı ve oynadığı önemlidir" ifadesini kullandı. 
     
Dersimiz futbolLorant güzel futbolun kişiye göre değişeceğini söyledi, Galatasaray’ın daha iyi oynama şansı olmadığını belirtti 
     HÜSEYİN YAVUZ 

     FENERBAHÇE Teknik Direktörü Lorant, güzel futbol yorumunun kişelere göre değişeceğini söyledi. Alman hoca, "Önemli olan maçı kazanmaktır. Güzel oynarsınız, ama maçı kazanamazsanız, onun bir önemi yoktur" dedi. Takım olarak her geçen gün iyiye gittiklerini belirten Lorant, Galatasaray’ın kendilerine karşı daha iyi oynama şansı bulunmadığını da iddia ederek, sadece Denizlispor maçını düşündüklerini açıkladı. 
     RAPAJC’DEN daha üst seviyede performans beklediğini ifade eden Alman hoca sözlerini şöyle sürdürdü "Denizlispor maçında da bu oyununu tekrarlamalı. Oktay’ın Galatasaray maçında kaçırdığı goller önemli değil. Denizli’de bunları telafi eder. Simao’nun durumu perşembe günü belli olur." Fenerbahçeli futbolculara röportaj yasağı gelirken, Sarı - Lacivertliler bugün topluca balık yiyecekler. 
     
Uslu’dan Üstel’e dava      FENERBAHÇE Asbaşkanı Mahmut Uslu, Galatasaray yöneticisi Aziz Üstel’i mahkemeye veriyor. 25 milyarlık tazminat davası açmaya hazırlanan Mahmut Uslu, Aziz Üstel’in kendisi için kullandığı "Değnekci" benzetmesi üzerine bu kararı aldı. Yurt dışında bulunan Uslu’nun dönüşünde konu hakkında daha geniş açıklamalar yapacağı belirtildi. 
     
İsyan geldi, notlar düştü      DERBİ sonrasında Ali Aydın’ın, "mükemmel" maç yönettiğini belirten Sadık Deda ve Hamdi Kutval’ın, Galatasaray’ın yapacağı açıklamadan çekinip hakem notunu 10 yerine, 8 ve 8.5 olarak değiştirdikleri ortaya çıktı. Aydın’ı çok başarılı bulduklarını ifade eden iki gözlemcinin, tepkilerden çekindikleri için, raporlarında yönetimi "iyi" olarak değiştirdikleri kaydedildi. 
     



 SPOR 


























</TEXT>
</DOC>
