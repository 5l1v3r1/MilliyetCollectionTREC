<DOC>
<DOCNO> 66100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/dunya/dun01.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak BM ile görüşmeye hazır 
</HEADLINE>
<TEXT>
Mektup’ mu etkili oldu 
     DIŞ HABERLER SERVİSİ 

     ABD’nin, Başkan George W. Bush’un "Şer Ekseni"nde yer aldığını söylediği Irak’a yönelik bir operasyon olasılığı her geçen gün artarken, Irak Devlet Başkanı Saddam Hüseyin, Birleşmiş Milletler’e önkoşulsuz diyalog önerdi. Saddam, diplomasi çevrelerinde "geri adım" olarak tanımlanan öneriyi Arap Birliği Genel Sekreteri Amr Musa aracılığıyla yaptı. Saddam’ın bu adımında Başbakan Bülent Ecevit’in geçen cumartesi Irak liderine gönderdiği mektupta yaptığı uyarıların da etkili olmuş olabileceği belirtiliyor. 
     BM kaynaklarından edinilen bilgiye göre Amr Musa, Saddam’ın önerisini önceki gün yaptığı görüşmede Annan’a iletti. Ancak kaynaklar, diyaloğun neleri içereceği konusunun açıklık kazanmadığını belirttiler. 
     
     Irak heyeti Annan’la görüşecek 
     BM tarafından yapılan yazılı açıklamada, "Annan’ın bir Irak heyetini kabul ederek, Güvenlik Konseyi’nin Irak’la ilgili kararlarının uygulanması konusunu görüşeceği" belirtildi. Açıklamada, görüşme tarihinin taraflar arasında karşılıklı müzakere yoluyla belirleneceği kaydediliyor. 
     Güvenlik Konseyi’nce kabul edilen karar tasarıları, silah denetçilerinin yeniden Irak’a dönerek Bağdat yönetiminin elinde kitle imha silahları bulunup bulunmadığını yerinde saptamalarını öngörüyor. 
     



 DÜNYA 











</TEXT>
</DOC>
