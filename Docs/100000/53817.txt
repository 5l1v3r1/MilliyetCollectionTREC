<DOC>
<DOCNO> 53817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko10.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya OPEC’e rest çekti 
</HEADLINE>
<TEXT>

     Petrol İhraç Eden Ülkeler Örgütü OPEC ile kartele üye olmayan petrol üreticisi Norveç arasında, üretim kısıntısı konusunda anlaşmaya varılmasından sonra petrol fiyatları 20 doların üzerine çıktı. Rusya’nın benzer bir anlaşmaya yanaşmaması ve günlük üretim kısıntısının 50 bin varil ile sınırlandırması, Brent petrolün fiyatını 0.80 dolar düşürerek 19.21 dolara indirdi. 
     OPEC varil başına ham petrol fiyatlarını 22 - 28 dolar arasında tutmak yönünde aldığı kararı uygulamak için geçtiğimiz haftalarda günlük üretimi 1.5 milyon varil kısma kararı almıştı. Kartel, bu kapsamda birliğe üye olmayan ülkelerden de üretimlerini günlük 500 bin varil kısmalarını istemişti. Ancak Rusya’nın ve Norveç’in bu kararı tanımamaları nedeniyle fiyatlar geçtiğimiz hafta son iki buçuk yılın en düşük seviyesi olan 16.65 dolara kadar düştü. Norveç’in OPEC’le anlaşarak günlük üretimini 200 bin varil kısmaya hazır olduğunu açıklamasının ardından fiyatlar yüzde 7 yükselerek 20 doların üzerine çıktı. Fakat ardından Rusya’nın günlük üretimi sadece 50 bin varil azaltma kararı ile birlikte fiyatlar tekrar geriledi. 
     



 EKONOMİ 























</TEXT>
</DOC>
