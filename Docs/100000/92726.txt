<DOC>
<DOCNO> 92726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/ekonomi/eko01.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye siyasette belirsizlik olsa da program sürer’ sözü 
</HEADLINE>
<TEXT>

Derviş niyet mektubunda IMF’ye söz verdi Programa yönelik geniş kamu ve sivil toplum desteği siyasi cephede bazı belirsizlikler olması halinde dahi programın güçlü bir şekilde uygulanmaya devam etmesini sağlayacaktır 
     EKONOMİ SERVİSİ 

     İkinci gözden geçirmeye ilişkin sonuçları ve Türkiye’nin niyet mektubunu değerlendiren Uluslararası Para Fonu IMF İcra Direktörleri Kurulu, 1 milyar 150 milyon dolarlık yeni kredi dilimini serbest bıraktı. 
     Onayla birlikte Devlet Bakanı Kemal Derviş ve Merkez Bankası Başkanı Süreyya Serdengeçti tarafından imzalanarak 19 Haziran 2002 tarihli niyet mektubu da açıklandı. 
     Niyet Mektubunda, performans kriterlerinin tutturulduğu, son belirsizliklere rağmen’ yüzde 35’lik enflasyon ve yüzde 3’lük büyüme hedefinin ulaşılabilir olduğu vurgulanıyor. 
     Piyasa dengelerinin mayıs ayı başından itibaren siyasi belirsizlik algılamasının bir yansıması olarak bir miktar bozulduğu belirtilen Niyet Mektubu’nda, bu durumun programda bir sapmaya neden olmayacağı belirtildi. 
     
     Gerekirse ilave tedbir alınacak 
     Mektupta şöyle denildi 
     "Ekonomi politikasına yönelik geniş kamu desteği, siyasi cephede bazı belirsizlikler olması halinde dahi, programın güçlü bir şekilde uygulanmaya devam edilmesini sağlayacaktır. Programın yolundan sapmaması için, İMF ile de istişare edilerek, gerek duyulması halinde ilave tedbirler alınacaktır." 
     
Sendikalarla anlaşıldı, 45 bin 800 kişi çıkarılacak      Niyet mektubunda istihdamın rasyonelleştirilmesinde ilerleme kaydedildiği belirtilerek şöyle deniliyor 
     "Yüksek Denetleme Kurulu’nun desteğiyle, her bir kamu teşebbüsündeki fazla istihdamın ayrıntılı olarak tespit edilmesi çalışması tamamlanmıştır. Toplam 45.800 kadro atıl olarak tespit edilmiştir. Sözkonusu atıl istihdamın 2002 yılı Ekim ayı sonuna kadar üçte iki oranında azaltılması ve 2003 yılı ortasına kadar tamamen kaldırılması hususundaki kararlılığımız devam etmektedir. Bunu sağlamak amacıyla, sendikalar ile bir protokol üzerinde mutabakat sağlanmış ve bu kadroların iptal usüllerini belirleyen bir genelge yayımlanmıştır. 
     
TÜPRAŞ’ta yeni bir şatış planı uygulanacak      Piyasa koşullarındaki iyileşmeye dayanılarak, belli başlı şirketlerin satış süreci hızlandırılacaktır. Piyasa koşulları TÜPRAŞ’ın üçüncü halka arzının planlandığı gibi, gerçekleştirilmesine imk n vermemiştir. Ancak, kamu hisselerinin yüzde 50’nin altına düşürülmesi için alternatif stratejiler araştırılmakta olup, belirlenen strateji temmuz ayı ortasına kadar kamuya duyurulacaktır. 
     Toplam özelleştirme gelirlerinin, 2002 yılında 700 milyon ABD Dolarına ulaşması beklenmektedir. 
     ERDEMiR’deki kamu hisse payı yüzde 50’nin altına indirilecektir. Özelleştirme İdaresi, portföyündeki şirketlerin birleştirerek de tasarruf sağlamaktadır. Kararlaştırılmış birleşmeleri ile işletme masraflarından 100 milyon dolar tasarruf edilmesi öngörülmektedir. 
     
Telekom’un satış planı kasıma kadar bitecek      Türk Telekom Yönetim Kurulu’nun şirket için uluslararası danışmanların yardımı ile hazırlanan kapsamlı bir şirketleştirme planını 4 Haziran 2002 tarihinde onayladığı hatırlatılan mektupta Telekom için şu taahütler yer alıyor 
     " Türk Telekom’un bir holding olarak yeniden yapılandırılmasını Bakanlar Kurulu tarafından onaylanması gecikmiştir ancak, sözkonusu onayı 2002 yılının Kasım ayı sonuna kadar çıkarılacaktır. 
     İhale Komitesi, özelleştirmede bir yol haritasını 31 Mayıs 2002’de onaylamıştır. Bu yol haritası, i şirket hisse değerlerinin yeniden tespit edilmesini, ii hisselerinin yeniden değerlemesini yapmak ve özelleştirme planını hazırlamak üzere uluslararası danışmanların ağustos ayı sonuna kadar istihdam edilmesini, ve iii Telekomünikasyon Kanunu’nun hisselerin satışına imkan verecek şekilde 2002 yılı Ekim ayı sonuna kadar değiştirilmesini öngörmektedir. Holding şirket ve iştiraklerinin, birlikte ya da ayrı olarak özelleştirilmelerine imkan verecek şekilde, 2002 yılı sonuna kadar yapılandırılmaları beklenmektedir. 
     
KİT’lerin siyasetle ilişkisi kopacak, yeni zamlar yolda      Mektupta yeni performans kriterleri olarak İcra ve İflas Kanunu’na ilişkin reformların 31 Eylül 2002’ye kadar hazırlanacağı ve Ocak 2003’te yürürlüğe konulacağı belirtiliyor. Ayrıca, vergilemenin verimliliğini artırmak amacıyla, maktu vergi gelirlerinin tahsisini 2003 Yılı Bütçesi’yle başlamak üzere sıfıra indirecek bir kararname yayımlanacak. Vergi idaresi içinde ise, bir denetim koordinasyon birimi ve yeni bir fonksiyonel yapı temmuz sonuna kadar hayata geçirilecek. 
     
     Fon’a zam sözü 
     Önümüzdeki dönemde, KİT’lerin merkezi hükümet ile mali ilişkilerini açığa kavuşturacak ve finansal hesaplarına ilişkin detayların yayımlanmasını temin edecek bu değişiklikler 2003 yılında yürürlüğe girecek. Mektupta yeni zamlar da yapılacağı belirtilerek şöyle deniliyor "Birçok KİT fiyatı 2002 süresince değiştirilmemiş olup, bu durum KİT’lerin mali durumlarını zayıflatmıştır. Farklı aralıklarla TEFE enflasyonu toptan eşya fiyat endeksi ile uyumlu artışların yakında tekrar başlaması beklenmektedir." 
     
Pamukbank ve Yapı Kredi Niyet Mektubu’na girdi      Niyet Mektubu’nda Bankacılık Düzenleme ve Denetleme Kurumu’nun BDDK faaliyetleri ile ilgili bölümde şunlar belirtiliyor 
     "Bankacılık Düzenleme ve Denetleme Kurulu 24 bankaya toplam 26 banka arasından eklemeleri gereken sermaye miktarını bildirmiştir. Bu bankaların sermaye açığı 1.326 trilyon TL olarak tahmin edilmiş olup, bu tutarın 1.102 trilyon TL’lik kısmı halihazırda bankalarca karşılanmıştır. Kalan sahibi aynı kişi olan iki bankaya ilişkin olarak, 19 Haziran 2002 tarihinde Bankacılık Düzenleme ve Denetleme Kurulu, mali sıhhatini ciddi boyutta yitiren orta büyüklükteki bankanın Tasarruf Mevduatı Sigorta Fonuna devredilmesine karar vermiş, daha büyük olan diğer bankada ise, bankanın sahibi banka hissedarı olmanın gerektirdiği nitelikleri yasal olarak kaybetmiş bulunduğundan, ortaklık hakları askıya alınmıştır. BDDK 19 Haziran 2002 tarihinde sermaye ihtiyacı bulunmayan sözkonusu bankaya da bir mektup göndermiştir. Atılan tüm bu adımlarla ikinci gözden geçirmenin tamamlanması için bir ön koşul yerine getirilmiştir. 
     



 EKONOMİ 















</TEXT>
</DOC>
