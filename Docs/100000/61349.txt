<DOC>
<DOCNO> 61349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yasam/yas07.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Derin Darbe’ sıyırdı geçti 
</HEADLINE>
<TEXT>

Çapı 300 metre olan bir göktaşı dünyanın dibinden’ geçip gitti. Çarpsa, İngiltere büyüklüğünde bir ülke yok olacaktı.. 
     DIŞ HABERLER SERVİSİ 

     Uzaydaki varlığı sadece bir ay önce keşfedilen bir meteor, önceki gün dünyaya teğet geçerek’, insanoğlunun en büyük korkularından birini yine açığa çıkardı. 
     300 metre çapındaki 2001 YB5 astreodi’, dünyanın sadece 830 bin kilometre uzağından geçti. Dünya için büyük, ancak uzay ölçülerine göre çok küçük olan bu mesafe, gezegenimizin büyük bir tehlike atlattığını gösteriyor. Göktaşı dünyaya çarpmış olsaydı, orta büyüklükte bir ülke tümüyle haritadan silinebilirdi. 
     İngiltere hükümetine bağlı olarak faaliyet gösteren "Yakın Dünya Göktaşı İzleme" kurumunca geçen ay başında keşfedilen 2001 YB5’in 7 Ocak’ta dünyaya teğet geçeceği hesaplandı. 65 milyon yıl önce dinozor yaşamının dev bir meteorun dünyaya çarpması sonucu ortadan kalktığını düşünen bilim adamları, bu nedenle 7 Ocak tarihine odaklandı. 
     
     Her zaman risk var 
     Güneş çevresindeki turunu bin 321 günde tamamlayan 2001 YB5, dünya yakınlarındaki en tehlikeli göktaşı. Bilim adamları, tehlikenin şimdilik ucuz atlatıldığını belirtirken, göktaşının güneş sistemindeki turunu sürdürdükçe, dünyaya çarpma riskinin süreceği uyarısında bulunuyor. 
     Astronomlar ve arkeologlar da, her 5 bin yılda bir, dünyaya çapı ortalama 300 metre olan bir meteorun çarptığını söylüyor. 
     



 YAŞAM 





















</TEXT>
</DOC>
