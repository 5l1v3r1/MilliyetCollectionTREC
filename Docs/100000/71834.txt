<DOC>
<DOCNO> 71834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo14.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 1 - Bursaspor 2 maç bitti 
</HEADLINE>
<TEXT>

     Birinci Süper Ligin 26. haftasında, Kocaelispor kendi sahasında yaptığı maçta, Bursaspor'a 2-1 yenildi. 
     Maçın ilk yarısı 0-0 sona erdi. 
     Kocaelispor, karşılaşmaya hızlı başlamasına karşın yakaladığı gollük pozisyonları değerlendiremedi. Konuk Bursaspor da savunma ağırklı futbol sergilerken, aradığı kontraatak golünü bulamadı. 
     12. dakikada ev sahibi ekibin sağ kanattan kazandığı serbest 
     vuruşu Nuri kullandı. Bu topu kaleci Kelemen yumrukla oyun alanına geri gönderdi. 16. dakikada sol kanattan gelişen Kocaelispor atağında, Aleks'in pasıyla buluşan Ayew, topu kafayla yandan auta gönderdi. 23. dakikada Kocaelispor'un sağ kanattan Nuri ile kullandığı köşe atışında, topla ceza alanında Lazarov buluştu. Bu futbolcunun sert vuruşunda, top yandan auta gitti. 26. dakikada ev sahibi ekibin sol kanattan geliştirdiği atakta, Kaan Dobra'nın ortasına savunma müdahale etti. Ayew'in kafa vuruşunda ise top üstten auta çıktı. 33. dakikada Kocaelispor'un sağ kanattan kazandığı serbest vuruşu kullanan Nuri, topu Cihan'a aktardı. Bu futbolcunun kafa vuruşunda, top kaleci Kelemen'de kaldı. 42. dakikada konuk ekibin orta alandan geliştirdiği atakta, Alp pasını Murat'a verdi. Bu futbolcunun ceza alanı dışından yaptığı sert vuruşla kaleye gönderdiği topu Metin Mert son anda kornere çeldi ve maçın ilk yarısı 0-0'lık skorla kapandı. Ev sahibi ekip, süratli başladığı ikinci yarıda istediği gole bir türlü ulaşamazken, konuk Bursaspor'un süratli kontrataklarını karşılamakta zorluk çekince, şok bir golü de kalesinde gördü. Daha sonra beraberliği sağlayan ev sahibi ekip, tutuk futbolunu sürdürünce, yenilmekten kurtulamadı. Konuk Bursaspor ise, orta alandan çıkan oyuncularla ileride çoğalarak gol aradı. Bunun sonucunda da, galibiyeti getiren golleri 62 ile 78. dakikalarda buldu. 46. dakikada ev sahibi ekipte Hasan'ın yerine Vitor xx oyuna girdi. 49. dakikada gelişen konuk ekip atağında, kendi sahasından topla çıkan Alp, Kocaelispor ceza alanına girmeden sert bir vuruş yaptı. Kaleci Metin Mert, bu topu kornere çeldi. 51. dakikada konuk ekipten Ömer rakibine sert girince sarı kart gördü. . dakikada ev sahibi ekipten Aleks'in pasında topla sağ kanatta buluşan Lazarov, sert şutunda kaleci Kelemen topu kornere çeldi. Bu pozisyonda kaleci Kelemen, Ömer ile çarpışınca sakatlanan Ömer ambulansla hastaneye kaldırıldı, yerini de Erkan'a x bıraktı. 57. dakikada, kaptanı Ömer'in sakatlandığı pozisyonda bir süre tedavi görmesine rağmen oynayamayacağını bildiren kaleci Kelemen de, yerini Serdar'a xx bıraktı. 61. dakikada Kocaelispor'da Lazarov'un yerine Serdar xx oyuna dahil oldu. 62. dakikada Bursaspor'un ilk golü geldi. Ceza alanı önünde kazanılan serbest vuruşu kullanan Mosheou, topu Fatih'e gönderdi. Bu futbolcunun yerden sert vuruşunda, top kaleci Metin Mert'in sağından filelerle buluştu. 0-1 68. dakikada ev sahibi ekibin beraberlik golü geldi. Vitor'un sağ kanattan gönderdiği ortada, ceza alanının sol köşesinde pozisyona giren Ayew, topu kafayla daha müsait pozisyondaki Serdar'a aktardı. Serdar'ın kafa vuruşunda ise top filelerle buluştu 1-1 78. dakikada sol kanattan gelişen atakta, konuk ekibin galibiyet golü geldi. Fatih'in pasıyla ceza alanı içinde buluşan Okan, defansın arasından dokunduğu topu filelere gönderdi. 1-2 84. dakikada Bursaspor'da Okan'ın yerine Sinan oyuna girdi. Karşılaşmada Bursaspor'un 2-1'lik üstünlüğüyle sona erdi. 
     






</TEXT>
</DOC>
