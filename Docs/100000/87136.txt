<DOC>
<DOCNO> 87136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/cemal.html </URL>
<DATE> 2002/05/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Mesud’un kalesini Tayyip düşürecek mi ’ 
</HEADLINE>
<TEXT>

Rize’de iki parti, AKP ile ANAP var. Çaydan dolayı vatandaş perişan. Parasını zamanında alamıyor. Ayrıca ciddi bir yatırım da yok’ diye yakınan vatandaş ANAP geriliyor’ diyor 
     RİZE 

     Cay diyarı yıllardır Mesut Yılmaz’ın kalesi. Ama şimdi bu kalenin içi karışık. Kızgınlık ve öfke havaları çalıyor kalede. "Tayyip, böyle giderse, Mesud’un kalesini ilk seçimde düşürür" sesleri kulağa çalınmakta... 
     Sahilde kurufasulye kaşıklıyoruz. 
     İnsanlar neden mi öfkeli 
     "Çay fiyatlarına bakın " diyor Rize politikasını yakın markajda tutan biri, "Çay fiyatlarının ay başında açıklanması lazımdı. H l ses seda yok. Kemal Derviş taş koyuyormuş. İnsanlar da Mesud’a kızıyor, kime kızacak " 
     Tayyip’le gelen nedir Yanıtın özeti 
     "Türkiye’de baraja takılsa, yani oyu yüzde 10’un altına bile düşse Rize’de yüzde 30’un altına düşmez denirdi Yılmaz için... Şimdi ilk defa bu değişebilir. Tayyip’le birlikte bir kırılma noktasına gelindi." 
     Rize’de ANAP’ın 1995 genel seçimlerindeki oyu 89 bin. 1999’da bu oy 20 bin düşerek 71 bine inmiş. ANAP yüzde 43.4 oyla 2 milletvekili çıkarmış. 
     Fazilet, 34 bin oyla yüzde 21 oy almış ve 1 milletvekili göndermiş Ankara’ya. 
     DSP, DYP ve MHP’nin oyları yüzde 9’la 10 arasında kalmış. CHP’nin oyuysa yüzde 5’in biraz üzerinde... 
     "Yılmaz Çayeli’nden, Tayyip Güneysu’dan, yani merkeze daha yakın... Bu Rize politikasını etkileyebilir. Bu arada bir başka hemşeri geliyor Murat Karayalçın. O da Rize’nin kazası Çamlıhemşin’den. Oylara biraz da o ortak olabilir." 
     
     Kale nasıl düşer 
     Rizeli bir meslektaşımla ayaküstü sohbet 
     "Yılmaz kalesini koruyacak mı " 
     "Zannetmiyorum." 
     "Yüzde 45 oy nereye gidecek " 
     "Bölünür. Tayyip alır. Onun için Mesut Yılmaz bu kez Rize’den koymayacak, yerine kardeşini aday gösterecek diyorlar." 
     Bir başka sohbet 
     "Kale nasıl düşer " 
     "Rize’de bir zamanlar 4 - 0 alırdı Mesut. Şimdi Rize 3 milletvekili çıkarıyor. Mesut 2 - 1’e düştü. Tayyip de devreye girince, rahat 1’e düşer. ANAP, Saadet ve AK Parti 1’er milletvekili alır. Yani kale düşmüş olur." 
     "Niye geriliyor ANAP " 
     "Çaydan dolayı vatandaş perişan. Çay satamıyor. Parasını zamanında alamıyor. Ayrıca ciddi bir yatırım da yok." 
     Çarşıda bir eczane sahibi. 
     ANAP’tan Tayyip’e dönüyor 
     "Yol mu diyorsun 88’de kapı açıldı. H l otoyol duruyor. Her gün dünya kaza oluyor. Daha komşum yeni kaza geçirdi. Hastane mi diyorsun. Kaba inşaatı bitti, o da duruyor. Üniversite mi Binası yapıldı 50 dönümlük yere, ama o da duruyor." 
     Biri söze giriyor 
     "Ama Mesut son anda yine bir bomba patlatır, sıyırır. Şurası muhakkak Fazilet tabanında da Tayyip’e kayma var. Ama Mesut’un şahsına oy verirler, o koyarsa kazanır." 
     
Isparta Paris oldu’      Bir yanı Karadeniz. 
     Bir yanı dağlık, yeşillik. 
     Harika bir doğa. 
     Ve çarpık yapılaşma şaheseri bir kent... Kuyumcular Sokağı’nda akşamüstü dolaşıyoruz. Bir kuyumcu, Tayyip’e sempatisini saklamıyor 
     "Hem Saadet’in hem ANAP’ın seçmen tabanından Tayyip’e kayma var. Tayyip, Mesut’a karşı 2 - 1 alır." 
     Kuyumcu aynı zamanda döviz bürosu. Başörtülü genç bir kız geliyor. 50 euro bozdurup gidiyor. 
     Oto elektrikçi ustası 
     "Mesut’e verdim her seferinde, hemşeri diye. Ne yaptı Rize’ye Bak abi, Isparta Paris oldu. Rize ne oldu Bakalım bir de Tayyip’i deneyelim." 
     Kuyumcu 
     "Burada iki parti kalır AK Parti’yle ANAP..." 
     Kuyumcuya iki kişi giriyor. İkisi de memur. 
     Diyor ki biri 
     "İki lider var, Mesut’la Tayyip. Geçen sefer Mesut’tu, şimdi Tayyip..." 
     "Ya seçime giremezse Tayyip " 
     "O zaman sandığa gitmeyeceğim." 
     Tekstil işi yapıyormuş, Batum’la. Jipinin ön tarafından başını uzatıyor 
     "Oyum Tayyip’e... Ama seçime katılmazsa, o zaman işler karışık..." 
     
Çay parası yok ’      Gündoğdu’nun Taştıdere Mahallesi. 
     İsmi, Sebahat Karamehmet. 
     Eşi ölmüş. 
     Yıllardır çayla geçiniyor. 
     Bir yandan çalışıyor, bir yandan yakınıyor 
     "Çay parası yok " 
     Devam ediyor 
     "Bu nasıl devlet, bu nasıl hükümet Bak bu iki buçuk yaprak. Bizim çocuklar gözünü açar, bunu görür, bunu yapar. Rize’muzun başka bişeyu yoktur. Dört beş yıldır kivi ekiliyor ama... Çay para etmiyor. Hiç iki buçuk yıl sürer mi çay parası almak .." 
     Yılmaz’a kızıyor. 
     Bir nedeni şu 
     "Kızıyorum Mesud’a. Bir evladımı işe koyamadım da ondan kızıyorum Mesud’a... Gündoğdu Çay Fabrikası’na üç bekçi alınacak. Niye ben bir evladımı koyamıyayım ki .. Sekiz nüfusa bakıyorum." 
     Kenarda dinleyen birine soruyorum 
     "Mesut ne yapacak " 
     "Ektiğini biçecek Vatandaş çaydan umudunu kesti. Çayı satamıyorsun. Satıyorsun, parasını alamıyorsun. Siyasiler iflas etti. Halk sandıkta bir çözüm bulacak." 
     Mahalle muhtarı 
     "Bu arada Murat Karayalçın da geliyor. O da bizim evladımızdır. Çamlıhemşin’den..." 
     Hemen arkasından soruyor 
     "Beyim, Tayyip seçime girecek mi " 
     Çarşıda bir esnafın tepkisini hatırlıyorum 
     "Ben içkisini de içen bir vatandaştım. 28 Şubat’a tepki, Fazilet’e verdim. Tayyip’i sokmazlarsa, HADEP’e atarım oyumu..." 
     
Devletle kavgalı olan istenmiyor      Sahilde kurufasulye kaşıklıyoruz. "Bir noktayı göz ardı etmeyin" diyor sakin bir sesle, siyasetle ilgili bir işadamı. 
     Şöyle devam ediyor 
     "Devletle kavgalı olanı da pek istemiyor halk. Tayyip’in durumu, seçime girip girmeyeceği bu bakımdan önemli burada." 
     ANAP’ın Rize’de gerilediğini görüyor, ancak "Mesud’un kalesi düşer " diyenlere katılmıyor. 
     Değerlendirmesinin özeti şöyle 
     "ANAP teşkilatı tembelleşti. Mesut nasıl olsa gelir, meydanda toplar herkesi, işi bitirir diye düşünüyor. Ya da Turgut Yılmaz kampanya zamanı gelir, televizyonda konuşur, milleti ateşler ve işi bitirir diye düşünüyor çünkü... Bence ANAP yine 2 çıkarır. Saadet’in oyları Tayyip’e gider. Bu arada DSP’den de CHP’ye kayma var." 
     Karadeniz’de gün batımı şahane. 
     Kurufasulye leziz. 
     Seçimi konuşuyoruz kim alacak diye... Seçim sistemini konuşuyoruz, değişmesi lazım, yoksa sandıktan kaos çıkar diye... Seçimi konuşuyoruz, kararsızların kafası nasıl düzelir diye... Seçimi konuşuyoruz, Ecevit’in sağlığını konuşuyoruz, İsmail Cem - Kemal Derviş ikilisi iş yapabilir mi diye... 
     Bakalım, Anadolu yollarında 13 ve 14. duraklar, Gümüşhane’yle Erzurum’da durum nasıl 
     
     YARIN GÜMÜŞHANE’YLE ERZURUM... 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
