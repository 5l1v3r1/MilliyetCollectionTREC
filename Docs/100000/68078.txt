<DOC>
<DOCNO> 68078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/spor/spo02.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım’dan kutlama 
</HEADLINE>
<TEXT>

     Soyunma odasına indi 
     FENERBAHÇE Başkanı Aziz Yıldırım karşılaşma sonrası soyunma odasına inerek yönetici arkadaşları ile birlikte futbolcuları kutladı. Yıldırım, "Size yakışanı yaptınız. Çok iyi mücadele ettiniz. Bu büyük günü mutlu sonla tamamladınız. Artık puan kaybedeceğinizi zannetmiyorum. Yine biz şampiyon olacağız. Size güveniyorum" diye konuştu. 
     
     Galatasaray’ı geçeceğiz’ 
     AZİZ Yıldırım, maç bitiminde ise Fenerbahçe’nin yakın bir gelecekte Avrupa’da Galatasaray’dan daha başarılı olacağını yineledi. Fenerbahçe Başkanı, "Seçimden sonra şirketleşmeye de start vereceğiz. Öyle 15 - 20 milyon dolarlarla değil, en az 40 - 50 milyon dolarlarla bu işe soyunacağız. Çünkü Fenerbahçe’nin değeri milyar dolarlar eder" dedi. 
     
     Bedelini ödediler’ 
     ŞÜKRÜ Saracoğlu’nu gece kondu gibi görenleri de stada davet eden Yıldırım, "Göreceksiniz stad daha da muhteşem yapacağız" ifadesini kullandı. Yönetici Mahmut Uslu da Galatasaray futbolcuların dört kırmızı kart görmelerini şımarıklığa bağladı, "Bedelini ödediler" yorumunu yaptı. Nihat Özdemir, "Biz asil takımız. Düşene bir tekme de biz vurmayız" açıklamasını yaptı. 
     
Şerefe      Fotoğraf Erol Demirkol 

     Doping kontrolü için çekilen kurada ismi çıkan Revivo, idrar numunesi verebilmek için bira içti. İki şişe bira verilen İsrailli futbolcu, bir şişe içtikten sonra numune verebildi. Diğer şişeyi de Teknik Direktör Lorant’a ikram etti. Galibiyetin sevincini yaşayan Alman hoca, maç otobüsünde birayı yudumladı. 
     



 SPOR 




























</TEXT>
</DOC>
