<DOC>
<DOCNO> 54657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/spor/spo04.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON TERLEDİ 1-2 
</HEADLINE>
<TEXT>

Bordo-Mavili ekip, Türkiye Kupası’nda İstanbul B.Belediye karşısında oldukça zorlandı. Macit’in kendi kalesine attığı golle yenik duruma düşmesine rağmen Da Silva’nın sayılarıyla sonuca gitti 
     Zeminin azizliğiTRABZONSPOR, 2. Lig A Kategorisi ekiplerinden İstanbul Büyükşehir Belediyespor’u Da Silva’nın golleriyle yenip, Türkiye Kupası’nda dördüncü tur vizesi aldı. 18. dakikada Macit’in geri pasında kaleci Bülent zeminin azizliğine uğrayınca, top ayağının üstünden sekerek, ağlara gitti. Bu dakikadan sonra ev sahibi takım, defansa çekilip, kontratak futbolunu tercih etti. 
     Da Silva’dan samba 
     KARADENİZ ekibi ise oynadığı futbolla taraftarını memnun etmezken, 44. dakikada Sommers’in şutu direkten döndü. İlk yarının son dakikasında Aurelio’nun ortasını iyi takip eden Da Silva eşitliği sağladı. 54. dakikada Brezilyalı yıldız bir kez daha sahne aldı, Gökdeniz’in orta şut karışımı vuruşuna plaseyle dokunup, skoru tayin etti. 
     
     Bayrak komedisi 
     MAÇTAN önce Trabzonspor bayrağı yerine stat gönderine çekilen kırmızı - lacivert bayrağa, taraftarlar büyük tepki gösterdi. Stadda Bordo - Mavililer’in bayrağı bulunamazken, bir taraftarın dışardan satın aldığı bayrak asıldı. Teknik Direktör Briegel, "Dün de Galatasaray, Erzurumspor’a elendi. 2. lig takımları kupa maçlarına yüksek motivasyonla çıkıyor. Çok sakatımız vardı. Buna rağmen kazandık. Kupada önemli olan turu geçmektir" dedi. 
     
     



 SPOR 
























</TEXT>
</DOC>
