<DOC>
<DOCNO> 68820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sondun11.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada en çok satılan albübüm Dido'nun "No Angel'i 
</HEADLINE>
<TEXT>

     -DİDO GEÇEN YILIN EN ÇOK SATAN ŞARKICISI... 
     PARİS A.A - 21.02.2002 - İngiliz şarkıcı Dido'nun ''No Angel'' isimli ilk çalışması, tüm dünyada geçen yılın en çok satılan plağı oldu. 
     Plak sanayisinin Amerikan haftalık dergisi Billboard, Dido'nun ''No Angel'' isimli albümünün geçen yıl 8,6, heavy metal grubu Linkin Park'ın ''Hybrid Theory'' albümünün 8,5, bayan R'N'B üçlüsü Destiny's Child'ın ''Survivor'' albümünün 7,8, ragga şarkıcısı Shaggy'nin ''Hotshot'' albümünün 7,2 ve Britney Spears'ın ''Britney'' albümünün de 7 milyon sattığını belirtti. 
     Dido'nun hit şarkısının uluslararası satışının yüzde 82'sini Almanya, Avustralya, Kanada, İspanya, ABD, Fransa, İtalya, Japonya, Hollanda ve İngiltere'de sağlandığı kaydedildi. 
     Kadın şarkıcıların geçen yıl iyi bir performans gösterdiklerini ve en çok satan 10 albümden 6'sının kadınlara ait olduğunu yazan Billboard dergisi, bunların, Dido, Destiny's Child, Britney Spears, Jennifer Lopez ''J.Lo'' isimli 6,8 milyon satan diskiyle 6. , Alicia Keys, ''Songs In A Minor'' isimli 6,7 milyon satan ilk çalışmasıyla 7. ve Enya ''A Day Without Rain'' isimli 6,6 milyon satan albümüyle 
     8. olduklarını kaydetti. 
     Billboard dergisi, geçen yılın en çok satan 20 diskinin çoğunun 10 yıl önce tanınmayan sanatçılara ait olduğunu bildirdi. 
     






</TEXT>
</DOC>
