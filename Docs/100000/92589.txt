<DOC>
<DOCNO> 92589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yasam/yas04.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pehlivan sevgisi notalara döküldü 
</HEADLINE>
<TEXT>

Yağlı güreşin dünyaya tanıtımı için çırpınan Fransız tekstilci, şimdi de pehlivanlara bestelediği şarkıları bir CD’de topladı 
     ELİF KORAP İstanbul 

     Fransa’da Creations Eliane’ adlı tekstil firmasının sahibi olan Pierre Guerchow’un yaşamı, 1997’de geldiği Türkiye’de izlediği yağlı güreşlerden sonra değişti. Kırkpınar’da güreşleri izleyen Guerchow, kendini ata sporumuzu tüm dünyaya tanıtmaya adadı. 
     Tekstilden kazandığını yağlı güreşin tanıtımına harcayan Guerchow, pehlivanlardan oluşturduğu toplulukla hazırladığı gösteriyi Fransa’ya götürdü. Fransızca bir de kitapçık bastıran Guerchow, şimdi de aynı kitapçığı Türkçe olarak yayımlattı ve güreşçilere yaptığı bestelerden oluşan dört şarkılık bir CD hazırlattı. CD önümüzdeki aylarda piyasaya çıkacak. CD’de yer alan şarkının "pehlivan pehlivan, sen aşkımsın pehlivan" sözleri de Guerchow’a ait. 
     
     Aile büyükleri Türk 
     Büyükannesi ve büyükbabasının Türk olduğunu söyleyen Guerchow, yaşam biçimlerinden çok etkilendiği pehlivanların en iyileriyle çalışıyor hedefini ise şöyle açıklıyor "Amacım, bu sporu tüm dünyaya tanıtmak. Bu işten para kazanacak duruma gelirsem tekstil işini bırakırım. Çünkü ünlü pehlivanlar Ekrem Yavuz, Cengiz Elbeye, Ahmet Taşçı, Hasan Gündoğdu, Kenan Şimşek, Mehmet Yılmaz, Savaş Yıldırım, Abdullah Ersoy, Şükrü Kazan ve Kadir Ergin’le hazırladığımız gösteri, Fransa’da büyük ilgi gördü." 
     
     Eşcinseller seviyor çünkü... 
     "Türkler bu sporu çok karalıyor" diyen Guerchow, şöyle devam ediyor "Bazıları eşcinsel sporu olduğunu söylüyor. Eşcinseller de yağlı güreşi seviyor çünkü, vücutları çok güzel, birbirlerine dokunuyor, yağlanıyor, deri giysiler giyiyorlar. Erotik bir spor. Türkiye’deki camiayı iyi tanıyorum ama eşcinsel var mı bilmiyorum. Çünkü onlarla hiç seks yapmadım. Araştırmalar insanların yüzde 10’unun eşcinsel olduğunu söylüyor, onlar arasında da eşcinseller olabilir." 
     



 YAŞAM 













</TEXT>
</DOC>
