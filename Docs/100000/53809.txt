<DOC>
<DOCNO> 53809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko02.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Compaq’tan eğitime destek 
</HEADLINE>
<TEXT>

Bilgisayar alan herkes iki çocuğun eğitim masraflarını karşılamış olacak 
     EKONOMİ SERVİSİ 

     Bilişim şirketi Compaq’dan, bir Compaq Presario Masaüstü veya Presario Dizüstü bilgisayar alan herkes, iki çocuğun eğitim masraflarını karşılayacak katkıyı Eğitim Gönüllüleri’ne bağışlamış olacak. 
     Eğitim Gönüllüleri’nin başlattığı 1 milyon Çocuğa Eğitim’ kampanyasına destek kararı aldıklarını açıklayan Compaq Türkiye Genel Müdürü Mehmet Nalbantoğlu, 100 çocuğun, okul sonrası eğitim giderlerini karşılayacaklarını söyledi. Bu proje ile Türkiye’nin sosyal ve ekonomik olarak geri kalmış yörelerinde yaşayan çocuk ve gençlere eğitim olanakları sağlayacaklarını belirten Nalbantoğlu, "Gençlerimizin hızla değişen dünyaya ayak uydurabilmelerine katkıda bulunabilmenin mutluluğunu yaşıyoruz" dedi. 
     
Sertifika verilecek      Eğitim Gönüllüleri’ne ilk bağışı yapan Compaq, kampanya süresince bilgisayar alımlarıyla projeye destek olan herkese bir sertifika vererek teşekkürlerini iletecek. Kampanya 15 Aralık tarihine kadar sürecek. 
     



 EKONOMİ 























</TEXT>
</DOC>
