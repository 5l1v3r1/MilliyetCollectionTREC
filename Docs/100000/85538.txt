<DOC>
<DOCNO> 85538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur21.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşak'ta şiddetli yağış sele neden oldu... 
</HEADLINE>
<TEXT>

     Uşak kent merkezinde öğle saatlerinde yağan şiddetli yağmur nedeniyle çok sayıda ev ve işyerini su basarken, öğle namazı için Ulucami'de bulunan 500'ü aşkın kişi de mahsur kaldı. 
     Camide mahsur kalanlar, demir kapının kesilmesiyle kurtarıldılar. 
     Alınan bilgiye göre, Uşak'ta 12.30 sıralarında başlayan şiddetli yağış, yarım saat etkili oldu. Yağış nedeniyle Köme, Dikilitaş ve Karaağaç mahallelerinde çok sayıda ev ve işyerini su bastı. 
     Uşak Belediye Başkan Yardımcısı İsmet Çuhadar, itfaiyeye yapılan su baskını ihbarlarının tamamına yetişebilmek için tüm imkanları seferber ettiklerini, su tahliye çalışmalarını sürdürdüklerini bildirdi. 
     Bu arada öğle namazını kılmak için Ulucami'de bulunan 500'ü aşkın yurttaş, şiddetli yağış ve su baskını nedeniyle mahsur kaldı. Caminin arka bölümünde bulunan demir kapıyı kesen itfaiye ekipleri, mahsur kalanları bu kapıdan çıkararak kurtardılar. 
     Bir ara şiddeti azalan yağışın, 14.30 sıralarında tekrar yoğunlaştığı, su baskını olan ev ve işyerlerinde su tahliyesinin sürdüğü belirtildi. 
     





</TEXT>
</DOC>
