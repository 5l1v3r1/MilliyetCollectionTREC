<DOC>
<DOCNO> 96592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko33.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduat hesapları ve repo işlemleri azaldı... 
</HEADLINE>
<TEXT>

     Bankaların müşterileriyle yaptıkları repo işlemleri, 5-12 Temmuz 2002 tarihleri arasında, 664.6 trilyon lira azaldı. 
     Merkez Bankası verilerine göre, bankaların müşterileriyle yaptıkları repo işlemleri 5 Temmuz'da 5 katrilyon 171.9 trilyon lira iken, 12 Temmuz itibariyle 4 katrilyon 507.3 trilyon liraya indi. 
     5 Temmuz'da 2 trilyon 480 milyar lira olan bankaların müşterileriyle yaptıkları ters repo işlemleri ise bir haftada 18 milyar lira azalarak, 12 Temmuz itibariyle 2 trilyon 462 milyar lira oldu. Mali kuruluşlararası repo işlemlerine bakıldığında 12 Temmuz tarihi itibarıyla 527.3 trilyon lira artarak 5 katrilyon 965.6 trilyon liradan 6 katrilyon 492.9 trilyon liraya çıktı. Mali kuruluşlararası ters repo işlemleri de repo işlemleriyle aynı seyri göstererek 12 Temmuz itibarıyla 527.3 trilyon lira artışla, 6 katrilyon 492.9 trilyon liraya çıktı. Bu işlemler 5 Temmuz'da 5 katrilyon 965.6 trilyon lira idi. 
     Öte yandan bankalardaki toplam döviz mevduat hesaplarının, bir haftada 311 milyon dolar azalarak, 5 Temmuz itibarıyla 56 milyar 662 milyon dolara indiği açıklandı. 
     Merkez Bankası'nın geçici verilerine göre, 28 Haziran'da toplam döviz mevduat hesapları 56 milyar 973 milyon dolar idi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 261 milyon dolar azalarak, 44 milyar 86 milyon dolara indi. 
     Yurtiçi döviz tevdiat hesapları DTH toplamı 230 milyon dolar inerek, 42 milyar 613 milyon dolar oldu. Yurtdışı DTH de 31 milyon dolar gerileyerek, 1 milyar 473 milyon dolar olarak gerçekleşti. 
     Bankalararası interbankta döviz tevdiat hesapları ise 51 milyon dolar azalarak, 580 milyon dolar oldu. 
     12-19 Temmuz 2002 tarihleri arasında kredi mektuplu DTH ve süper döviz hesapları ise 138 milyon dolar artarak, 12 milyar 714 milyon dolara çıktı. 
     





</TEXT>
</DOC>
