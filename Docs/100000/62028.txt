<DOC>
<DOCNO> 62028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/yas03.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu baba dövmedi öldürdü 
</HEADLINE>
<TEXT>

Amerika’da oğlunun buz hokeyi maçında hırpalanmasıyla çılgına dönen baba, sahaya atladı ve antrenörün canını döve döve aldı... 
     DIŞ HABERLER SERVİSİ 

     ABD şimdilerde, 5 Temmuz'da Massachusetts eyaleti Cambridge kentinde öğrenciler arasında oynanan buz hokeyi maçında işlenen bir cinayeti konuşuyor. Karşılaşmayı izleyen ve oğlunun hırpalanmasına dayanamayan bir babanın işlediği cinayet, öğrenciler arası spor karşılaşmalarında sık rastlanan ebeveyn terörünü gündeme getirdi. 
     
     Sert oyun için uyarırken... 
     Burbank Buz Salonu'nda, 12 yaşındaki oğlu Quinlan'ın hokey antrenmanını izlemeye giden baba Thomas Junta, yaşça daha büyük bir öğrencinin oğlunun yüzüne dirsek attığını görünce, antrenman sorumlusu Michael Costin'i sert oyundan dolayı uyardı. 1.83 metrelik, 122 kiloluk kamyon şoförü Junta 44 ile 1.80 metrelik ve 70 kiloluk Costin 40 önce tartışmaya, ardından da yumruklaşma başladı. Junta yere yatırdığı rakibine art arda 5-6 darbe indirdi. 
     
     Atardamarı yırtıldı 
     Öğrencilerin gözü önünde süren kavga, Costin'in yere yığılmasıyla bitti. Boyun atardamarı yırtılan Costin, bir gün sonra öldü. Junta'da ise 10 santimi geçen derin yaralar oluştu. "Cinayet" ve "ölüme sebebiyet" suçundan yargılanan Junta, dünkü duruşmada, "kasıt olmaksızın adam öldürme suçundan" mahk m oldu. Katil babanın cezası 25 Ocak'ta belirlenecek. 
     



 YAŞAM 





















</TEXT>
</DOC>
