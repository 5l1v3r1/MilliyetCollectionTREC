<DOC>
<DOCNO> 95365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur08.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteliler cinsellik konusunda cahil çıktı... 
</HEADLINE>
<TEXT>

     Ege Üniversitesi'nde yapılan bir araştırmaya göre, her 100 üniversite öğrencisinden 35'inin ''cinsellik konusunda kendisini yeterli bilgiye sahip olarak görmediği'' ortaya çıktı. 
     EÜ'den yapılan yazılı açıklamaya göre, Hemşirelik Yüksekokulu Psikiyatri Hemşireliği Anabilim Dalı Başkanı Doç. Dr. Olcay Çam'ın danışmanlığında, ''Üniversite Öğrencilerinin Cinsellikle İlgili Duygu ve Düşüncelerinin İncelenmesi'' adı altında bir araştırma yapıldı. 
     Hemşirelik Yüksekokulu, Makine Mühendisliği Bölümü ve Ziraat Fakültesi'nde okuyan 281 öğrencide uygulanan anket çalışması sonucunda, ''üniversite öğrencilerinin yüzde 35'inin kendilerini cinsel konularda yeterli bilgiye sahip görmedikleri'' ortaya çıktı. 
     Katılımcıların yüzde 28'inin cinsellik hakkındaki bilgilerini arkadaşlarından edindiği, yüzde 59.4'ünün bu bilgileri okulda öğrenmek istediği belirtildi. 
     Ankete katılanların yüzde 45'inin ailelerinin cinselliğe karşı tutumunu kısmen olumlu bulduğu, yüzde 66'sının cinsel konuların aile ve toplum içinde konuşulmasını olumlu karşıladıkları cinselliği ailesiyle paylaşabilenlerin oranının ise yüzde 25.7'lerde kaldığı belirtildi. 
     





</TEXT>
</DOC>
