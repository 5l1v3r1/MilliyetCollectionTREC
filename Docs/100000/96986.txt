<DOC>
<DOCNO> 96986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sondun20.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hokkabazın alevli sopası diskoteği yaktı... 
</HEADLINE>
<TEXT>

     Peru'nun başkenti Lima'da, bir alışveriş merkezinde bulunan diskodaki yangının, bir hokkobazın alevli sopasından sıçrayan kıvılcımdan çıktığı bildirildi. 
     Yetkililerin verdiği bilgiye göre, Utopia adlı diskoda, açılışının ikinci ayı dolayısıyla parti düzenlendi. Parti için kafeste hayvanlar ile hokkabazlar getirildi. 
     Gösteri sırasında bir hokkabazın elindeki alevli sopalarından sıçrayan kıvılcım yangın çıkmasına neden oldu. 
     Yetkililer, sabaha karşı çıkan yangında 14 kişinin öldüğünü ve kafesteki birkaç hayvanın telef olduğunu belirttiler. 
     Tıklım tıklım olan diskoda müşterilerin, alevleri söndürmek için alkollü içecek dökmelerinin yangının şiddetinin artmasına yol açtığı bildirildi. 
     Yangının, günün ilk ışıklarıyla söndürüldüğü kaydedildi. 
     





</TEXT>
</DOC>
