<DOC>
<DOCNO> 69007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/soneko03.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta sevindirici başlangıç... 
</HEADLINE>
<TEXT>

     İhracat bu yılın Ocak ayında yüzde 4.6 artışla umut verirken, dolar bazında en fazla artışın yaşandığı sektör 44 milyon dolarlık artışla, 642 milyon dolar ihracat yapan hazır giyim-konfeksiyon oldu. 
     Ocak ayı toplam ihracatı ise 2 milyar 454 milyon dolar olarak gerçekleşti. 
     İhracatçı Birlikleri verileri baz alınarak yapılan hesaplamaya göre, Ocak ayında elektrikli ve elektronik cihazlar ve makineler de 31 milyon dolar tutarında artışla, 2 milyon dolarlık ihracat gerçekleştirildi. 
     Kimyevi maddeler ihracatında 19 milyon tutarında artış gerçekleşirken, kimyevi madde ihracatı da 173 milyon dolar oldu. 
     Ocak ayında bir önceki yılın aynı ayına göre, demir ve demir dışı metaller ile ağaç ve orman ürünlerinde 18'er milyon dolar tutarında ihracat artışı yaşandı. Demir ve demir dışı metal ihracat tutarı 327 milyon dolar, ağaç ve orman ürünleri ihracatı da 51 milyon dolar olarak gerçekleşti. 
     Yılın ilk ayında çimento ve toprak ürünleri ihracatı da 15 milyon dolar artışla, 80 milyon dolar oldu. 
     






</TEXT>
</DOC>
