<DOC>
<DOCNO> 81096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo15.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe antremanda gurbetçi bir futbolcuyu denedi... 
</HEADLINE>
<TEXT>

     Fenerbahçe, hafta sonunda Diyarbakırspor ile yapacağı lig maçının hazırlıklarına ara vermeden başladı. 
     Teknik direktör Werner Lorant yönetiminde Samandıra Tesisleri'nde gerçekleştirilen ve yaklaşık 40 dakika süren çalışmada, sarı-lacivertli futbolcular sadece koşu yaptılar. İdmanda, Johnson ve Ceyhun ise takımdan ayrı olarak daha hafif tempoda koştu. 
     Lorant ve yardımcısı Oğuz Çetin'in, antrenman süresince birbirleriyle konuşmaları dikkat çekti. 
     Antrenmanın sonunda Uche, Lazetiç ve Ali Güneş, kaleci Oğuz'un koruduğu kaleye şut attılar. Şut idmanı sırasında Lazetiç'in basın mesuplarına, ''5 gün kaldı gidiyorum'' şeklindeki sözleri dikkat çekti. 
     Yarını izin yaparak geçirecek olan Fenerbahçeli futbolcular, Diyarbakırspor maçının hazırlıklarını, Çarşamba gününden itibaren sürdürecek. 
     
     GURBETÇİ NURİ ANTRENMANDA 

     Teknik direktör Lorant'ın İstanbul'a davet ettiği bildirilen gurbetçi futbolcu Nuri Acıman, sarı-lacivertlilerin antrenmanına katıldı. 
     İdmandan sonra basın mensuplarına poz veren genç savunma oyuncusunun menajeri Mehmet Sevinç, Nuri'nin Almanya 3. Ligi takımlarından VFL Swerte takımında forma giydiğini kaydetti. 
     Sevinç, genç futbolcunun önümüzdeki günlerde de Fenerbahçe ile antrenmanlara çıkacağını söyledi. 
     





</TEXT>
</DOC>
