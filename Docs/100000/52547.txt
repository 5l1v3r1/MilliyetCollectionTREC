<DOC>
<DOCNO> 52547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/magazin/mag01.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadirizm Çelik’in yüzünü kızarttı 
</HEADLINE>
<TEXT>

Taciz davasının tanığı Çelik, Kadir İnanır’ın sevgilisine çektiğini iddia ettiği mesajları utancından söyleyemeyince h kim kendisini uyardı Doktora, hakime ayıp olmaz...’ 
     M. AKİF ERDEM İstanbul 

     Sinema oyuncusu Kadir İnanır’ın manken Buket Saygı’ya sarkıntılık’ ve hakaret’ ettiği gerekçesiyle 6 ile 2 yıl arasında hapis istemiyle yargılandığı davaya dün de devam edildi. 
     İnanır’ın iki ayrı davadan yargılandığı Sarıyer Sulh Ceza Mahkemesi’ndeki duruşmada Saygı’nın ablası Gamze Saygı ve sevgilisi Çelik Erişçi de tanıklık yaptı. 
     
Ağza alınmayacak sözler      Tanıklardan Çelik Erişçi, sevgilisi Buket’in isteği üzerine Kuşadası’ndaki otele giderek ayrı bir oda tuttuğunu söyledi. Saygı’nın cep telefonunu yanına aldığını anlatan Erişçi, sabahın erken saatlerinden itibaren İnanır’ın mesaj yollamaya başladığını iddia etti. 
     Erişçi, hakimin "Bu mesajlarda hakaret ve taciz içeren sinkaflı sözler var mıydı, bunları açık açık söyler misin " sorusu üzerine "Ağıza alınmayacak sözlerdi bunlar. Şu anda söyleyemem" yanıtını verdi. 
     
O popçuyu bırak      Çelik, yargıcın "Doktora, hakime ayıp olmaz. Çekinmeden söyleyin neler yazdığını" uyarısına rağmen mesajları açıklamamakta ısrar etti. İnanır’ın Buket’e kendisini terk etmesini de söylediğini iddia eden Erişçi, şöyle konuştu 
     "Kadir İnanır’dan, Neden inat ediyorsun. Benimle ilişkiye girersen bütün Türkiye sana kul köle olacak’, O popçu çocuğu bırakıp benimle olursan Türkiye önünde köpek olur’ gibi mesajlar geliyordu. Olanların dışarı yansıması durumunda kendisinin yüksek mevkilerde tanıdığı insanların olduğunu, kendisiyle başa çıkamayacağını ima eden hakaretvari sözler sarf ediyordu. Basın toplantısı yaptığımız günün gecesinde dahi böyle mesajlar devam etti." 
     
Seçme şansın yok’      Buket Saygı’nın ablası Gamze ise kardeşinin isteği üzerine Derman Bey’ dizisinin çekimlerinin yapıldığı Kuşadası’na gittiğini ve Saygı’yı perişan halde gördüğünü söyledi. İnanır’ın kardeşine gönderdiği mesajlara tanık olduğunu belirten Saygı, şunları söyledi 
     "Çekimler için mesajları bir süre sineye çekti. İnanır’dan, Çelik de kim oluyor ki. Sevgiliyi oynuyorsak, sevgili gibi olmalıyız. Kariyerin için seçme şansın yok. Birlikte olmalıyız’ şeklinde mesajlar geliyordu. Buket’i o durumda görünce Kuşadası’ndan ayrıldık." 
     Duruşma, dosyadaki eksiklerin tamamlanması için ertelendi. 
     



 MAGAZİN 














</TEXT>
</DOC>
