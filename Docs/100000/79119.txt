<DOC>
<DOCNO> 79119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sonspo05.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de normal sezon sona erdi... İşte Play - off eşleşmeleri... 
</HEADLINE>
<TEXT>

     ABD Profesyonel Basketbol Ligi NBA'de ''normal sezon'' sona erdi. Indiana Pacers ve Toronto Raptors, galip gelerek play-off turuna kalan son takımlar olurken yenilen Milwaukee Bucks, yarış dışı kaldı. 
     Indianapolis'deki maçta Indiana Pacers, play-off turunu daha önce garantileyen Philadelphia 76ers ile karşılaştı. Maçtan önce Pacers'ın play-off turuna kalabilmesi için galip gelmesi ve rakipleri Toronto Raptors ve Milwakuee Bucks'tan birinin yenilmesi gerekiyordu. Karşılaşmadan 103-80'lik skorla galip ayrılan Pacers, Bucks'ın da yenilmesiyle Doğu Konferansı'nda 8. takım olarak play-off turunu yakalayan takım oldu. Son 13 yılda 12. kez play-off turuna kalan -1996-97 dışında- Pacers'da Brad Miller ve Jermaine O'Neal 18 sayı attı. 
     Sakat olan Allen Iverson, Dikembe Mutombo ve Derrick Coleman'dan yoksun mücadele eden 76ers'de Eric Snow 16 sayı üretti. 
     Toronto'daki karşılaşmada Toronto Raptors, Cleveland Cavaliers'i 103-85 yenerek Doğu Konferansı'nda 7. takım olarak play-off turuna kaldı. 
     Takımda Morris Peterson ve Jerome Williams 22'şer, Antonio Davis de 21 sayı kaydetti. Williams, ayrıca 12 ribaunt aldı. Cavaliers'de Lamond Murray, 28 sayıyla en çok sayı kaydeden oyuncu oldu. 
     Auburn Hills'deki karşılaşmada da Milwaukee Bucks, Detroit Pistons'a 123-89 yenilerek play-off dışı kaldı. 
     Son 22 maçında 16 yenilgi alan Bucks'da, Glenn Robinson 21 sayı atarken, Sam Cassell ve Ray Allen yalnızca 6'şar sayı üretti. Pistons'da Ben Wallace 20 ribaunt aldı, Cliff Robinson 24 ve Jerry Stackhouse 23 sayı üretti. 
     Batı Konferansı lideri olarak play-off turuna kalan Sacramento Kings, Hidayet Türkoğlu'nun oynamadığı son maçta, Los Angeles Lakers'a 109-95 yenildi. 
     Los Angeles'daki maçta Shaquille O'Neal ve Kobe Bryant 21'er sayı kaydetti. Kings'de ise Mike Bibby ve Lawrence Funderburke 15'er sayıyla en çok sayı atan oyuncular oldu. 
     NBA Ligi'nde ''normal sezonun'' tamamlanmasıyla Doğu ve Batı Konferansı'nda son durum şöyle oluştu 
     
     Doğu Konferansı 

     

TAKIMLAR O G M GY 1 Z-New Jersey Nets 82 52 30 .634 2 Y-Detroit Pistons 82 50 32 .610 3 X-Boston Celtics 82 49 33 .598 4 X-Charlotte Hornets 82 44 38 .537 5 X-Orlando Magic 82 44 38 .537 6 X-Philadelphia 76ers 82 43 39 .524 7 X-Toronto Raptors 82 42 40 .512 8 X-Indiana Pacers 82 42 40 .512 --------------------------------------------------- 9 Milwaukee Bucks 82 41 41 .500 10 Washington Wizards 82 37 45 .451 11 Miami Heat 82 36 46 .439 12 Atlanta Hawks 82 33 49 .402 13 New York Knicks 82 30 52 .366 14 Cleveland Cavaliers 82 29 .354 15 Chicago Bulls 82 21 61 .256      
     Batı Konferansı 

     

1 Z-Sacramento Kings 82 61 21 .744 2 Y-San Antonio Spurs 82 58 24 .707 3 X-Los Angeles Lakers 82 58 24 .707 4 X-Dallas Mavericks 82 57 25 .695 5 X-Minnesota Timberwolves 82 50 32 .610 6 X-Portland Trail Blazers 82 49 33 .598 7 X-Seattle Supersonics 82 45 37 .549 8 X-Utah Jazz 82 44 38 .537 -------------------------------------------------- 9 Los Angeles Clippers 82 39 43 .476 10 Phoenix Suns 82 36 46 .439 11 Houston Rockets 82 28 54 .341 12 Denver Nuggets 82 27 55 .329 13 Memphis Grizzlies 82 23 59 .280 14 Golden State Warriors 82 21 61 .256      Not ''Z'' harfi konferans, ''Y'' harfi grup liderlerini, ''X'' harfi ise play-off turunu garantileyen takımları gösteriyor. 5 maçlık seri üzerinden oynanacak play-off 1. turunda maçlar 21 Nisan'da başlayacak. 
     Eşleşmeler ise şöyle 
     
     BATI KONFERANSI 

     Sacramento Kings-Utah Jazz. 
     San Antonio Spurs-Seattle Supersonics. 
     Los Angeles Lakers-Portland Trail Blazers. 
     Dallas Mavericks-Minnesota Timberwolves. 
     
     DOĞU KONFERANSI 

     New Jersey Nets-Indiana Pacers. 
     Detroit Pistons-Toronto Raptors. 
     Boston Celtics-Philadelphia 76ers. 
     Charlotte Hornets-Orlando Magic. 
     





</TEXT>
</DOC>
