<DOC>
<DOCNO> 93331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo18.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Panathinaikos'un dopingli oyuncusu Yannuli'e af yok. 
</HEADLINE>
<TEXT>

     Milli basketbolcu İbrahim Kutluay'ın forma giydiği BC Panathinaikos Takımı'nın dopingli çıkan oyuncusu Yannis Yannulis'in 2 yıl salonlardan uzak kalmasını öngören kararı değiştirmek amacıyla başvurduğu Yunanistan Spor Anlaşmazlıkları Yüksek Mahkemesi'nden ret yanıtı aldığı bildirildi. 
     Atina'da yayınlanan Ethnos gazetesi, Yunan oyuncunun konuyla ilgili olarak FIBA'ya başvurmasının beklendiğini, ancak cezasında indirim yapılmasına ''zor'' gözüyle bakıldığını kaydetti. 
     Yannulis, geçen Nisan ayında 2 kez doping kontrolünden geçmiş ve yapılan her iki idrar tahlilinde de doping maddesine rastlanması sonucu 2 yıl salonlardan uzak kalma cezası almıştı. 
     





</TEXT>
</DOC>
