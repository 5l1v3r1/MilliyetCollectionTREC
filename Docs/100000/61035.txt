<DOC>
<DOCNO> 61035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sonspo05.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konak Belediyesi'nden Galatasaray'a çağrı 
</HEADLINE>
<TEXT>

     Konak Belediye Başkanı Erdal İzgi, Galatasaray Kulübü Başkanı Mehmet Cansun'a çağırıda bulunarak, sahası kapalı olan Galatasaray'ın, karşılaşmalarını İzmir'de oynamasını istedi. 
     İzgi, yaptığı yazılı açıklamada, Türk futbol tarihine altın harflerle ismini yazdıran Galatasaray'ın, Ali Sami Yen Stadı'nın kapalı olmasından dolayı lig karşılaşmalarını İzmir'de oynamasını yürekten arzu ettiklerini belirtti. İzgi, açıklamasında şunları kaydetti 
     ''Bu yönde bir karar alınması sadece İzmir değil tüm Ege ve ilçelerindeki yüzbinlerce Galatasaray taraftarını sonsuz mutlu edecektir. İzmir, esnafı, sanayicisi ve sivil toplum örgütleri ile Galatasaray'ı İzmir'e beklemektedir. Evinizi aratmayacak rahat ve huzur ortamı şimdiden sarı kırmızılı camiaya hazırlanmaktadır. 
     İzmir'in Merkez ilçesi Konak'ın Belediye Başkanı olarak müjdeli haberinizi özlemle bekliyoruz'' 
     






</TEXT>
</DOC>
