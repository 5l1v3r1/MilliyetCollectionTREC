<DOC>
<DOCNO> 88930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo02.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega bayramı 
</HEADLINE>
<TEXT>

Fenerbahçe yönetiminin Arjantinli yıldız ile kesin anlaşmaya varıldığını açıklaması taraftarları ayağa kaldırdı. Sarı - Lacivertliler bu transfer nedeniyle kulübün bütün telefonlarını kilitledi 
     YALÇIN TÜRK 

     Tebrik mesajları 
     FENERBAHÇE’DE aylardır süren Ortega transferinin mutlu sonla bitmesi Sarı - Lacivertli taraftarları coşturdu. Yönetimin, Arjantinli yıldız ile kesin anlaşmaya varıldığını açıklamasından sonra dün kulübün telefonları kitlendi. Fenerbahçe seyircisi yöneticilere övgü yağdıran mesajlar gönderirken, son yılların en büyük transferinin gerçekleştiğini ifade ettiler. 
     
     Forma isteği 
     SARI - Lacivertli taraftarlar yöneticilerden bir an önce Ortega formalarının satışa çıkarılmasını da istediler. Bu konuda çalışmalara başlandığı ve önümüzdeki haftadan itibaren yeni formaların Fenerium mağazalarında yer alacağı belirtildi. Fenerbahçeli yöneticiler ise Arjantinli yıldızın gelecek yıl kulübün ekonomisini olumlu yönde etkileyeceğini söylediler. 
     
     Satışlar başlıyor 
     GELECEK aylarda halka açılmayı planlayan Sarı - Lacivertli kulüp, tribün gelirlerinden, forma ve çeşitli ürünlerin satışından büyük gelir elde etmeyi hedefliyor. Maraton tribün biletlerinin kombine satışlarına bugün başlayacak olan Fenerbahçe yönetimi, Ortega’nın alınması ve Almeyda’nın da son aşamaya gelmesi nedeniyle talep patlaması bekliyor. 
     
Almeyda’ya yakın markaj      ORTEGA transferini bitiren Fenerbahçe, bir diğer Arjantinli yıldız Almeyda’yı da renklerine bağlamak için artık son kozlarını oynuyor. Sarı - Lacivertli yöneticiler, bu oyuncuyu ikna etmek için Ortega’yı devreye soktu. Ortega’nın imza atmasından sonra Almeyda’nın Fenerbahçe’ye gelmeye daha sıcak baktığı belirtildi. Bu arada Sarı - Lacivertli yöneticiler, Türkiye’ye gelmek istemeyen Almeyda’nın eşini de razı etmeye çalışıyor. 
     
Washington Türkçe öğreniyor      FENERBAHÇE’NİN Brezilyalı golcüsü Washington, ülkesinde harıl harıl Türkçe öğrenmeye çalışıyor. Yıldız oyuncunun İstanbul’dan aldığı Türkçe - İspanyolca sözlüğü elinden düşürmediği, eşine de bu konuda yardımcı olduğu öğrenildi. Washington’un ligler başlayana kadar Türkçe’yi ilerletip arkadaşlarıyla anlaşırken zorluk çekmemeyi istediği belirtildi. Brezilyalı oyuncu ülkesine giderken, Fenerbahçe’nin maç kasetlerini de yanında götürmüştü. 
     



 SPOR 



































</TEXT>
</DOC>
