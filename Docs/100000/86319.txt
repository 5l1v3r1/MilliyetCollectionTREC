<DOC>
<DOCNO> 86319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yazar/pulur.html </URL>
<DATE> 2002/05/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kuneralp "Türkler için bütünlük Avrupa’dan önemlidir" 
</HEADLINE>
<TEXT>

     ELBETTE yeni gelen haber, eski haberi ezer geçer, bu doğru... Yalnız bir de "fikri takip" diye bir kural vardır bir haberin başı olduğu gibi, sonu da vardır, gelişmeleri de vardır. 
     
     GEÇENLERDE, bir İsveç gazetesinin yayımladığı Türkiye haritası kıyametler kopardı - kopmayan gün var mı -, çünkü harita Türkiye’nin bir bölümünü "Kürdistan" olarak gösteriyordu. Konunun en çok eleştirilen kişisi de İsveç Büyükelçimiz Selim Kuneralp’ti, gerekli tepkiyi göstermediği gerekçesiyle eleştiriliyordu. 
     
     OLAY, burada bitti mi 
     Hayır, bitmedi... 
     Sayın Kuneralp, haritanın yayımlandığı gazeteye bir yazı gönderdi, yazı 450 bin tirajlı, "Aftonbladet" gazetesinde aynen, bir kelimesine bile dokunulmadan yayımlandı 18 Mayıs 2002 
     
     BÜYÜKELÇİ yazısına, İsveç ve Türk toplumlarını karşılaştırarak başladı, İsveç toplumu, hiçbir zaman ayrılıkçı güçlerle mücadele etmemişti, çünkü böyle bir şey yoktu, oysa Türkiye bölünme endişesiyle asırlar boyunca yaşamış, PKK terörü bu endişelerin pekişmesine yol açmıştı. 
     
     TÜRKİYE’nin, Avrupa Birliği’ne girmek için, Kopenhag kriterlerine uygun, çok önemli adımlar attığını belirten Sayın Kuneralp "Ancak" diyerek bir parantez açtı 
     "Ancak, Kopenhag siyasi kriterlerine uymak azınlık oluşturmak demek değildir. Türkiye bütün vatandaşlarını eşit olarak görmektedir. Zaten azınlık olmak bir yerde "ikinci sınıf" vatandaş olmak anlamına geldiği için her zaman o azınlık için olumlu bir şey de değildir. Önemli olan tüm vatandaşların, kendi dillerinde eğitim ve yayın hakkı da dahil eşit haklara sahip olmalarıdır. Türkiye’nin sağlamaya çalıştığı da budur." 
     
     TÜRKİYE için, önemli olan, ülke bütünlüğü müdür, yoksa Avrupa Birliği üyeliği mi 
     Büyükelçinin cevabını okuyun 
     "Avrupa Birliği ve İsveç bu çabalara yardımcı olmak istiyorlarsa, ki yukarıda da değindiğim gibi İsveç Türkiye’nin üyeliğini desteklemektedir, ülkenin toprak bütünlüğüne saygı duymadıkları izlenimini vermemeleri lazımdır. Zira Türk milleti için AB üyeliğinden önemli bir şey varsa o da kendi bütünlüğüdür. AB üyeliğinin milletinin bütünlüğü için bir tehdit oluşturduğu endişesi baş gösterirse, Türkiye hemen bu hedeften vazgeçer. Oysa, böyle bir gelişme etnik kökeni ne olursa olsun Türkiye Cumhuriyeti’nin hiçbir vatandaşının lehine olmayacağı gibi, AB’nin de yararına olacağını sanmıyorum. "Aftonbladetöte yayımlanan ve Türkiye’yi parçalanmış gösteren bu harita işte bu nedenle yanlıştır. Böyle haritaların bir daha yayımlanmayacağını ümit ediyorum." 
     
     BÜYÜKELÇİNİN, şu cümlesinin altını çizelim 
     "Türk milleti için AB üyeliğinden önemli bir şey varsa o da kendi bütünlüğüdür." 
     







Milliyetçi bir liberal 


Sağım, solum, arkam sobe... 


Ecevit Kıbrıs, AB’yi ilgilendirmez 


İçel’de HADEP sürprizi 


Bursa’da işadamları sakin 


Türk, Turan, öz Türkler 


Dört aylık vergiler faize yetmedi 


Kuneralp "Türkler için bütünlük Avrupa’dan önemlidir" 


İçe kapanan toplum 


Tek kafalı Türkler, Turancı Kızılderililer 


Kaçırdığımız trenlerin en önemlisi hangisi 


İstanbul krize kötü yakalandı. Ümit Anadolu’da’ 


</TEXT>
</DOC>
