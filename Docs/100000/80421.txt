<DOC>
<DOCNO> 80421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur15.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam Hatiplilerin protesto girişimi yarım kaldı... 
</HEADLINE>
<TEXT>

     İstanbul İl Milli Eğitim Müdürlüğü önüne siyah çelenk bırakıp protesto gösterisi yapmak isteyen imam hatip lisesi öğrencilerine polis izin vermedi. 
     Cağaloğlu'ndaki İl Milli Eğitim Müdürlüğü önünde toplanan Kadıköy İmam Hatip Lisesi öğrencisi yaklaşık 50 kişilik grup, üzerinde ''Eğitime Özgürlük'' yazılı siyah çelengi kapıya bırakıp protesto gösterisi yapmak istedi. 
     İmam hatip liselerindeki kız öğrencilerin türbanla okula alınmamalarını protesto etmek isteyen gruba izin vermeyen polis, öğrencilere dağılmalarını söyledi. 
     Hazırladıkları dilekçeler de İl Milli Eğitim Müdürlüğü yetkililerince kabul edilmeyen öğrenciler, Türk Bayrağı açarak İstiklal Marşı okuduktan sonra dağıldı. 
     





</TEXT>
</DOC>
