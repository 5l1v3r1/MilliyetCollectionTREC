<DOC>
<DOCNO> 65001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko15.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, ABD ve IMF'den destek arayışında... 
</HEADLINE>
<TEXT>

     Mali kaynakları ölçüsüzce harcaması ve popülist imajını silmek için diplomatik atağa geçen Arjantin, ABD ve Uluslararası Para Fonu'ndan IMF destek istiyor. 
     IMF ise Arjantin'in hayati önem taşıyan mali yardımın önündeki kilidin açılması için bu ülkeden daha çok reform yapılmasının zorunlu olduğunu bildirdi. 
     Arjantin Dışişleri Bakanı Carlos Ruckauf, ABD Hazine Bakanlığı yetkilileriyle görüşürken, Devlet Başkanı Eduardo Duhalde, Arjantin'de düzenin tesisine yönelik planlar vaat etti. 
     IMF İcra Direktörü Horst Köhler, serbest dalgalı kur ve yabancı sermayeli bankalara yardımı kapsayan istek listesini sundu. IMF ile bağları düzeltme çabasındaki Arjantin Devlet Başkanı Duhalde, Cumartesi günü ''sürdürülebilir ekonomi planını'' sunacağını bildirdi. 
     ABD Hazine Bakanlığı'ndan adının açıklanmasını istemeyen bir yetkili, Arjantin Dışişleri Bakanı Ruckhauf'un ABD Hazine Bakanı Paul O'Neill ile görüşmesinin ''verimli'' geçtiğini, O'Neill'in Arjantin'in sürdürülebilir ekonomik programını destekleme isteğini belirttiğini iletti. 
     Arjantin'in ABD Büyükelçisi Diego Guelar da, ''olumlu, gerçekçi bir görüşmeydi..., hiçbir mucize, ne de mucize beklentisi ya da mucizevi mali yardım beklentisi yok'' dedi. 
     ABD geçen yılki açıklamasında Arjantin'i kurtarmaktan yorulduğunu, ülkenin kronik olarak aşırı harcama yaptığını bildirmişti. 
     IMF İcra Direktörü Köhler, Reuters'e açıklamasında, Arjantin'in reformlar yapmak zorunda olduğunu, öfkeli seçmenleri yatıştırmak için yabancı yatırımcılar ve mali sektöre çok fazla devalüasyon yükü bindirmekle eleştirdi. Köhler, ''Halihazırda en önemli şey Arjantin'de ödeme sistemini düzeltmektir, bankalar yakından izlenmeli ve bankaların yeniden yapılandırılması süreci başlatılmalı'' dedi. 
     






</TEXT>
</DOC>
