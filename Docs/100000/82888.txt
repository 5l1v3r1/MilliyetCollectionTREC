<DOC>
<DOCNO> 82888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur30.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte Şeyh beraat etti... 
</HEADLINE>
<TEXT>

     ''Tekke ve Zaviyelerin Kapatılmasına Dair Kanun'' ile ''Kılık Kıyafet ve Şapka Kanunu'na'' muhalefet ettiği iddiasıyla 6 aydan 3 yıla kadar hapis cezası istemiyle yargılanan ABD vatandaşı Aydoğan Fuat beraat etti. 
     İzmir 14. Asliye Ceza Mahkemesi'ndeki duruşmaya, tutuksuz yargılanan Fuat katıldı. Fuat, son savunmasında, söyleyecek bir şeyi olmadığını, suç işlemediğini, kıyafetinin Türkiye'de suç olduğunu bilmediğini söyledi. 
     Sanığın avukatı Azra İnmeler, müvekkilinin sadece turist olarak Türkiye'ye geldiğini, sarık ve cübbeyle dolaşmanın da suç olduğunu bilmediğini belirtti. İnmeler, ''Kendisine, Türkiye'ye girdiği andan itibaren hiç kimse suç işlediğini söylemedi'' dedi. 
     Mahkeme, sanığın, suç işlediğine dair yeterli ve inandırıcı delil bulunmadığından beraatine karar verdi. 
     





</TEXT>
</DOC>
