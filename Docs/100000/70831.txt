<DOC>
<DOCNO> 70831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/siyaset/siy05.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda’ya PKK tepkisi 
</HEADLINE>
<TEXT>

     UTKU ÇAKIRÖZER Ankara 

     PKK ve DHKP - C lider kadrosunu barındıran Hollanda’nın Savunma Bakanı Frank De Grave ve Genelkurmay Başkanı Org. Amiral Kroon, bir geceliğine geldikleri Ankara’da görüşecek muhatap bulamadı. Milli Savunma Bakanı Sabahattin Çakmakoğlu Berlin’e giderken, Genelkurmay Başkanı Org. Hüseyin Kıvrıkoğlu da heyete randevu vermedi. De Grave ve Amiral Kroon, Afganistan’ı ziyareti sonrası 12 saatliğine Ankara’ya uğradı. De Grave’nin gelişi dört gün önce Ankara’ya bildirilmesine karşın, Milli Savunma Bakanı Sabahattin Çakmakoğlu NATO toplantısı için Berlin’e gitti. Hollandalı bakan, Çakmakoğlu’na vekalet eden Devlet Bakanı Ramazan Mirzaoğlu ile görüşmek zorunda kaldı. Başbakan Ecevit’in de kabul etmediği De Grave, Başbakan Yardımcısı Mesut Yılmaz’la görüşüp öğlen saatlerinde Türkiye’den ayrılacak. 
     
     Kıvrıkoğlu da görüşmedi 
     Genelkurmay Başkanı Org. Kıvrıkoğlu da, Amiral Kroon’a "programının yoğunluğu" nedeniyle randevu vermedi. Hollandalı bakan ve komutanın Ankara’da asıl muhataplarıyla görüşememeleri, "Bu ülkenin PKK ve DHKP - C’ye verdiği desteğe tepki" olarak yorumlandı. 



 SİYASET 











</TEXT>
</DOC>
