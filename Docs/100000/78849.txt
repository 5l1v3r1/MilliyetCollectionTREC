<DOC>
<DOCNO> 78849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sondun08.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lopez'den itiraf ''Okuldayken çirkin ördek yavrusu gibiydim'' 
</HEADLINE>
<TEXT>

     Ünlü şarkıcı ve film yıldızı Jennifer Lopez, okul sıralarındayken kimsenin yüzüne bakmayacağı kadar sıradan bir genç kız olduğunu ve o günleri hatırlamak istemediğini açıkladı. 
     Internetteki ''imdb'' sitesinin haberine göre, pek çok erkeğin hayallerini süsleyen, kadınların ise imrenerek baktığı Lopez, okulda iken hiç popüler olmadığını söyledi. 
     Ünlü olduğuna hala inanamadığını belirten Lopez, bugünkü gibi erkeklerin peşinden koşması bir yana, onlar tarafından farkedilmenin bile o günlerde hayal olduğunu kaydetti. 
     Okulun en popüler kızı olmanın yanından bile geçmediğini anlatan güzel yıldız, ''Okulda sıradan bir genç kızdım. Kimse yüzüme bakmazdı. 
     Arkadaşlarım vardı, yalnız kalmadım. Ama, okuldaki pek çok popüler kızın arasına girebilecek durumda da değildim'' açıklamasında bulundu. 
     

     
</TEXT>
</DOC>
