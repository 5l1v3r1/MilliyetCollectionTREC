<DOC>
<DOCNO> 66560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/bila.html </URL>
<DATE> 2002/02/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Saddam’dan ters rüzg rlar 
</HEADLINE>
<TEXT>

     Başbakan Ecevit’in, Irak lideri Saddam Hüseyin’e gönderdiği mektuptaki "ciddi uyarı" da gösteriyor ki, Bush yönetiminde Irak’a müdahale eğilimi giderek artıyor. 
     ABD Başkanı Yardımcısı Cheney’nin Ankara’yı ziyaret edecek olması, Irak konusunun gündemin ilk sırasına yükseltmekte olduğunun göstergesi sayılabilir. 
     Washington’dan son günlerde yapılan açıklamalar, Bush’un bir karara vardığını gösteriyor. Cheney’nin, Türkiye ve bölgeye yapacağı ziyarette nabız yoklayacağı açık. 
     Ankara’nın ise Ecevit’in ABD ziyareti sonrasında müdahaleyi önleme konusunda atak başlattığı söylenebilir. Bir yandan Saddam’ı, BM kararlarına uymaya ve silah denetçilerine kapıyı açmaya yöneltmeye çalışan Türkiye, bir yandan da komşu ve diğer ilgili ülkelerle Irak politikası oluşturmaya çaba gösteriyor. 
     Saddam’ın nasıl bir tutum takınacağı Başbakan Ecevit’in mektubuna vereceği yanıtla büyük ölçüde ortaya çıkacaktı. Saddam’ın Ecevit’e vereceği yanıt Ankara kadar Washington’da merakla bekliyordu. Saddam’ın Ecevit’e yanıtı dün Ankara’ya ulaştı. 
     Saddam, tutumunu değiştirebilir mi 
     Başbakan Ecevit’e dün bu soruyu yönelttiğimizde Saddam’ın mektubu Dışişleri’ne henüz ulaşmaştı. Ecevit, Saddam’ın mektubunun Arapça olduğunu ve tercüme edildiğini belirtti. Mektubu henüz okumadan verdiği yanıt şu oldu 
     - Değiştirirse iyi olur tabii. Ama ben, Saddam’ın kolay tavır değiştireceğini pek sanmıyorum. 
     
Mesaj sıcak değil      Ecevit’in bu yanıtı Bağdat’tan soğuk rüzgarlar estiğinin bir göstergesi sayılabilir. Başbakan, Irak’a müdahaleyi önleme konusunda Beyaz Saray’da Bush ile yaptığı görüşme dahil büyük çaba göstermesine karşın Bağdat’tan sıcak bir mesaj almamış olacak ki, Saddam’ın tutum değiştireceği düşüncesinde değil. Saddam’ın dün BM’ye başvurarak Türkiye’yi suçladığı da düşünülürse Ankara’ya gelen yanıtın pek olumlu olmadığı söylenebilir. 
     Akşam saatlerinde görüştüğümüz İsmail Cem ise Saddam’ın mektubuna değinmeden Irak konusunda New York’ta yaptığı temaslar hakkında bilgi vermekle yetindi. Cem, Davos toplantısı için gittiği New York’ta BM Genel Sekreteri Kofi Annan ve Arap Birliği Genel Sekreteri Amr Musa ile görüştüğünü ve Türkiye’nin Irak’a müdahale ve doğabilecek sakıncalar konusunda bilinen görüş ve tutumunu aktardığını belirtti. 
     Ankara, bu temaslarla Bağdat üzerinde baskının artmasını ve Saddam’ın kapıları açmasını sağlamaya çalışıyor. Müdahale olasılığını ancak Bağdat’ın atacağı böyle bir adım zayıflatabilir, en azından erteleyebilir. Ancak, öyle anlaşılıyor ki, Bağdat’ın esnemeye niyeti yok. Eğer Bağdat bir adım atmaz ve direnirse ABD’nin müdahaleye bir gerekçe daha bulacağı kuşkusuzdur. 
     Washington müdahalede kararlıysa Ankara bunu önleyebilir mi 
     Elbette, Türkiye’nin tek başına ABD’yi bu kararından vazgeçirmesi mümkün değildir. Bu durumda Türkiye ne yapabilir 
     Ankara’daki hava, böyle bir durumda önceliğin Irak’ın toprak bütünlüğünün korunması, Kuzey Irak’ta bir oldu - bittiye izin verilmemesi ve Türkmenlerin güvenliğinin sağlanması için aktif olunması yönünde. 
     Daha önce de belirttiğimiz gibi Ankara, durumu Irak sınırından seyredip, sorunların sınıra ulaşmasını beklemek niyetinde değil... 
     Tercihi müdahalenin yapılmaması ama yapılması halinde de hazırlıksız yakalanmak istemiyor... 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
