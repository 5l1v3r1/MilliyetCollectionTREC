<DOC>
<DOCNO> 65206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko18.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 370.13 puan artarak, 1. seansı 12,909.14 puandan tamamladı. 
     Hisse senetleri, 1. seansta ortalama yüzde 2.95 oranında değer kazandı. 
     İMKB ilk seansa 12,556.93 puan seviyesinde, 17.96 puan artışla başladı. Endeks, seansın ilk yarısını da 231.03 puan artışla 12,770.04 puandan geçti. 
     Endeks, seans içinde en düşük 12,9.01, en yüksek de 12,918.86 puanı gördü. 
     1. seans kapanışında mali endeks 561.69 puanlık artışla 17,365.34 
     puana, sanayi endeksi 269.14 puan artışla 10,852.88 puana ve hizmetler endeksi de 187.92 puanlık artışla 8,179.31 puana yükseldi. Borsa uzmanları, bugün ilk seanstaki artışın, IMF İcra Kurulu Toplantısı'nın ertelenmeyeceği yönündeki açıklamalardan kaynaklandığını ifade ediyorlar. Böylece mali grup hisseler önceki kapanışa göre ortalama yüzde 3.34 oranında, sanayi grubu hisseler ortalama yüzde 2.54 ve hizmet grubu hisseler de ortalama yüzde 2.35 oranında değer kazandı. 1. seansta işlem gören toplam 279 hisse senedinden 243'ü değer kazandı. Sadece 7 hisse senedi değer yitirirken, 29 hissenin fiyatında ise bir değişiklik olmadı. Seansta, 249 trilyon 962 milyar 577 milyon liralık işlem hacmi oluştu. 1. seansta Yapı ve Kredi Bankası, Garanti Bankası, Turkcell, Sabancı Holding ve Goldaş Kuyumculuk en yoğun işlem gören hisseler oldular. 
     






</TEXT>
</DOC>
