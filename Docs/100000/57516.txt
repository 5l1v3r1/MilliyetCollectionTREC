<DOC>
<DOCNO> 57516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo10.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Chievo maçında da Inter'in en iyisi 
</HEADLINE>
<TEXT>

     FC Inter'deki Türk futbolculardan Okan Buruk, sergilediği istikrarlı oyunuyla taraftarın ve spor eleştirmenlerinin beğenisini toplamayı sürdürüyor. 
     FC Inter'in, dün gece San Siro Stadı'nda Chievo'ya 2-1 yenildiği karşılaşmada ilk 11'de sahaya çıkan Okan, basında yer alan yorumlarda, sahada kaldığı 61 dakika içinde FC Inter'in en iyisi olarak gösterildi. En yüksek puanı alan 7 Okan için La Gazzetta dello Sport, ''Her yerde bulunan biri. Gerek Manfredini'yi durdurmak, gerek Zanetti'ye yardım ederek, gerekse ileriye çıkarak çok güzel bir ilk yarı oynadı'' denildi. 
     Corriere dello Sport Gazetesi de Türk futbolcu için, ''Koşuyor, koşuyor, koşuyor. 100 topa dokunuyor. Vieri ve Ronaldo'yu gole davet ediyor'' derken, Tutto Sport, ''Küçük bir adımla Cuper'in beğenisine layık oldu. Gerçekten bu sefer de teknik direktörünü aldatmıyor. 
     Görevinin bilincinde, konsantrasyonu tam, kontraataklara katılan, rakibini yaralayan bir oyun oynadı'' yorumunu yaptı. 
     Ülkenin diğer gazetelerinden La Repubblica da Okan'ın futbolunu ''Maraton canlılığı var, 100 metreci. Chievo'nun sol kanadına zorluk yaştıyor, ama yalnızca bir yarı sürüyor'' diye ifade etti. 
     






</TEXT>
</DOC>
