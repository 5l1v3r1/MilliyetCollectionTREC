<DOC>
<DOCNO> 76100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/siyaset/siy05.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli İnsanlık sınırı aşıldı 
</HEADLINE>
<TEXT>

     ANKARA Milliyet 

     Başbakan Yardımcısı Devlet Bahçeli, Filistin işgalini "insaf ve insanlık dışı" olarak değerlendirirken, İsrail’e "İşgal eylemlerine şartsız son ver" çağrısında bulundu. 
     MHP grup toplantısında konuşan Bahçeli, İsrail’in Filistin’i işgaliyle her türlü insaf ve insanlık sınırını aştığını dile getirerek şöyle konuştu "BM Güvenlik Konseyi’nin, tarafları anlamlı ateşkese’ ve İsrail birliklerini Filistin kentlerinden çekilmeye’ çağıran kararı bir an önce uygulanmalıdır. Çözüm için ilk adım, İsrail yönetiminin uluslararası hukuka uygun davranması ve Filistin halkının hukukunu ihlal eden eylemlerinden şartsız vazgeçerek işgale son vermesidir." 
     
     Kanlı parmak izi’ 
     Bahçeli, bazı Avrupa ülkelerinin, Türkiye’ye PKK terör örgütünün isim değiştirmesiyle "terör örgütü kimliğini ve stratejisini değiştirdi, yeni bir tavır takınmanız gerekmez mi " şeklinde sorular yönelttiğini de anımsatarak şunları söyledi "Terör örgütünün adını değiştirmesi, Türkiye düşmanı çevrelerin elinde elverişli bir araç edinme çabasıdır. Herkes bilsin ki, terör örgütü hangi adı alırsa alsın, hangi kisveye bürünürse bürünsün, milletimiz onu kanlı parmak izinden tanır." 
     



 SİYASET 













</TEXT>
</DOC>
