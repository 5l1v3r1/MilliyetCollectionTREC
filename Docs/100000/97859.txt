<DOC>
<DOCNO> 97859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/spor/spo01.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan zirvesi 
</HEADLINE>
<TEXT>

Beşiktaş Başkanı Serdar Bilgili, İsviçre kampında yıldız futbolcuyla masaya oturdu. Bilgili sözleşmeyi bir yıl uzatmayı teklif etti, İlhan Mansız ise düşünmek için süre istedi 
     ORHAN YILDIRIM 

     Bilgili’den girişim 
     BEŞİKTAŞ, Dünya Kupası Finalleri’nde yıldızlaşan İlhan Mansız’ı yuvada tutabilmek için kolları sıvadı. Siyah - Beyazlı kulübün Başkanı Serdar Bilgili İsviçre’de dün golcü futbolcuyla bir araya geldi. Bilgili - İlhan Mansız zirvesinde ilk konu Avrupa’dan gelen teklifler oldu. Golcü futbolcunun, "Büyük kulüplerin ilgisi var. Ancak ben kalmak istiyorum" dediği öğrenildi. 
     
     Seni gönderemem’ 
     İLHAN’IN bu sıcak açıklaması karşısında Başkan Serdar Bilgili’nin rahatladığı ve devam eden anlaşmayı bir yıl daha uzatmayı önerdiği vurgulandı. Bilgili’nin teklifine teşekkür eden başarılı futbolcunun, sezon içerisinde yaşanacak gelişmelere göre cevap vermek istediğini belirtip, "Niyetim kalmaktan yana. Ancak imza için daha erken" yorumunu yaptığı açıklandı. 
     
Kartal yorulmadıGençlerden oluşan kadrosuyla amatör Nyon karşısına çıkan Beşiktaş Evren ve Rumen Pancu’nun golleriyle tek farklı galibiyete ulaştı 
     BEŞİKTAŞ İsviçre kampında amatör Nyon ile oynadığı maçı 2-1 kazandı. Lucescu’nun ağırlıkla gençlere yer verdiği karşılaşmada golleri 6. dakikada Evren, 22. dakikada kendi kalesine Cesar ve 80. dakikada Rumen Pancu kaydetti. Kartal, Fransız sağ kanat Bernand’ı denerken, Brezilyalı Allan’ın oyundan çıkıp daha sonra ilk kez forma giyen Zago’nun yerine tekrar oyuna girmesi maçın ilgi çeken anı oldu. Siyah-Beyazlılar bugün 20.15’te Thun ile karşılaşacak. 
     
Yanal’a tazminat darbesiFutbol Federasyonu, başarılı hocanın Ankaragücü’ne 413 bin doları yasal faiziyle ödemesini kararlaştırdı 
     Yardımcılara men 
     FUTBOL Federasyonu Yönetim Kurulu, Ankaragücü’nün, Gençlerbirliği ile anlaşan Ersun Yanal hakkında yaptığı şikayeti haklı buldu. Yönetim Kurulu, Ankaragücü’nün talep ettiği 413 bin doların yasal faiziyle birlikte Yanal tarafından ödenmesini, aksi halde çalışma lisansının verilmemesini karara bağladı. Yanal’ın yardımcıları Metin Bayındır, Mesut Bakkal ve Özcan Bizati’ye de bir yıl görevden men cezası verildi. 
     
     Küfür eden yandı 
     FEDERASYON ayrıca kötü tezahürata karşı da yeni önlemler aldı. Yeni karara göre, bir maçta hakem kötü tezahürat nedeniyle birinci anonsu yaptırması durumunda söz konusu kulübe ihtar cezası verilecek. Hakemin ikinci anonsu yaptırması halinde o kulüp otomatikman bir maç saha kapama cezası alacak. Kötü tezahürat devam ederse, saha kapama cezası seyircisiz oynamaya dönüşecek. Ayrıca para cezası da verilebilecek. 
     



 SPOR 






















</TEXT>
</DOC>
