<DOC>
<DOCNO> 95656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yazar/temelkuran.html </URL>
<DATE> 2002/07/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sarmalar, dolmalar ve kadınlar 
</HEADLINE>
<TEXT>

Ekranın sahnesindeki genç kadınlar "asri ev kızları" değil mi aslında Yine eskisi gibi, huzuru ve "temiz" bir hayatı ancak sarmada, dolmada bulan kadınlar... Yeni bir ahlak yok aslındatemelkuran.jpg 
     Nefesini tutmak gibi bir şey olmalı bu. Demet Şener’in İbrahim Kutluay ile birlikte bir akşam NTV’de Gani Müjde’ye anlattığı türden "muhteşem ilişki". Nefesini tutmak, dibe dalmak, aşağıda renkli balıklar görmek ama sonunda boğulacak gibi... Gibi bir şey olmalı bu 
     "Ya İstanbul’da kalacaktım ya da Demet Şener olmayı bırakıp bu muhteşem ilişkinin peşinden gidecektim." 
     Nefesini tutmak gibi bir şey olmalı "Demet Şener olmayı bırakmak" 
     "Sütlaçların üzerinin yanışını izliyorum. En son dolma yaptım. Doldururken eski günleri düşünüp güldüm." 
     Bu 2002 model bir "Kirli mazimden arındım" repliği değil mi "Huzuru dolmada, sarmada buldum. Beyhude imiş geçen zaman" cümlesi değil mi bu sözlerinin altında saklanan Bunlar önemli değil de, esasen tüm zamanların en muhteşem filmlerinden "Vesikalı Yarim" gibi bir şey değil mi olup biten Danslar daha hareketli olsa da, kahkahalar daha rahat atılsa ve yırtmaçlar daha derinleşse, velhasıl zaman değişse de eskiden olanın tekrarı değil mi şimdiki genç kadınların kalbi Ekranın sahnesindeki genç kadınlar "asri ev kızları" değil mi aslında Yine eskisi gibi, huzuru ve "temiz" bir hayatı ancak sarmada, dolmada bulan kadınlar... Yeni bir ahlak yok aslında. 
     
Sütlaçların sessizliği      "Demet Şener olmayı bırakmak" derken belki de kendi olmayı bırakmaktan bahsetmiyor bu genç kadın. Belki sadece itiş kakıştan uzak durmak, kendi güzelliğini durmadan, gitgide ağırlaşan bir yük olarak ortalıklarda taşımaktan mola almayı kastediyor. Sütlaçların, sarmaların, dolmaların ve aydınlık salataların dingin dünyasından bahsediyor. Ne zarar var bunda aslında İnsanın kendi iç sesinin duyulabileceği bir hayat sürmesinde ne var Dış seslerin o kadar insanın üzerine bastırmadığı bir hayat. Bir vazoya çiçek koyarken gülümsemek, kendine bir Türk kahvesi yapıp, divana oturup ayaklarını altına almak. Ne var Makramelerin, seramik derslerinin ve tarifi yeni alınmış keklerin dünyası. Ne olmuş yani Olabilir de hani. 
     
Temiz hayat ve kirlisi      Başlı başına kötü olan bu değil. Fena olan, kadınların bir seçime zorlanması. Ya bu "temiz" hayat veyahut da "ortalığın rahat kızı" Bir hayattan diğerine geçerken de mutlaka nedamet getirmeli. Yapılan insani çılgınlıkların hepsini reddedip dolmalara övgü düzmeli, sütlaçların sessizliğinden bahsetmeli. Veyahut da geri, o eski "hareketli" hayata dönülecekse bir tür "Boşan Zincirlerinden Gülsarı" tavrı geliştirmeli. İkisini birden Maalesef veremiyoruz. Daha o ahlak gelişmedi 
     O yüzden diyor belki de Demet Şener 
     "Film mi Bir daha asla " 
     Yani sütlaçların sessizliği... Çünkü "temiz" hayata kabul edilmek için "Demet Şener"i reddetmeli. Yani işte o "kirli maziyi"... 
     "O da bendim, bu da benim" denilemez mi Maalesef veremiyoruz. Daha o ahlak gelişmedi. 
     
Raflardaki konserveler      Az buz şey değil bu genç kadının yaptığı. "Vesikalı Yarim" filmindeki o sahne gibi. Türkan Şoray "bar kadını" olmayı bırakıp aşık olduğu manav İzzet Günay ile bir ev tutar. Konserveleri dizerler raflara. "Her şey güzel olacak" gibisinden bir şeylerden bahsederler. Olmaz tabii. İzzet Günay hayat karşısında 1-0 yenik geri, evli olduğu kadına döner. Türkan Şoray ise 2-0 mağluptur o esnada. Bir hayata, bir de o yerleşik ahlaka. Onun gibi bir şey işte. Hayat, kadınları kesin bir seçim yapmaya ve sonra da nedamet getirmeye zorlar yani. Bağlantıyı kurabildiniz mi n 
     
     







Mangal üstünde boru... 


Mülkiyeli şair... 


Çiller’in öncelikleri 


Tık’ kanatları 


Ya siz 


Yeni oluşum programını açıklasa da... 


Ben, kendim ve gerçeklerim... 


Kıssadan hisse 


Yeni parti ancak yeni fraksiyon olur 


Çağdaş azınlık partisi 


Sarmalar, dolmalar ve kadınlar 


65’e şükredin 


Bedeli ağır olacak bir kargaşanın başındayız 


Yeni Oluşum halk’ı hatırlar ise başarılı olur 


Çağdaş Makul Mutlak ille de çoğunluk 


</TEXT>
</DOC>
