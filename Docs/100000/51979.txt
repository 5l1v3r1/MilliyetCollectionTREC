<DOC>
<DOCNO> 51979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/guncel/gun10.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor Toto’nun cep kumar’ ihalesi rötar yaptı 
</HEADLINE>
<TEXT>

     AYDIN HASAN Ankara 

     Cep kumar olarak adlandırılan Spor Toto Teşkilat Müdürlüğü'nün dijital bahis ihalesinin sonucu, "Pazartesi günü açıklanacak" beyanlarına rağmen dün de açıklanmadı. İhaleyi hangi firmanın kazandığının açıklanmaması kuşkulara neden olurken, yetkililer, "muhammen bedelin belirlenmemiş olması" nedeniyle ihalenin bakan imzasıyla kesinlik kazanacağını bildirdi. 
     Kamuoyunda hem kumar özelliği hem de duyurulması açısından tartışmalar ve kuşkulara neden olan ihaleye yapılan başvuru zarfları, geçen hafta çarşamba günü açıldı. 
     İhaleye katılan Noktalar firması, eksiklikler nedeniyle elendi. Diğer yedi firmanın dördünden ise ikinci teklif istendi. Bunun sonucunda en düşük teklifi yüzde 6.67 ile Star Dijital verdi. İhale Komisyonu kararının pazartesi günü açıklanacağı duyuruldu, ancak bir sonuç çıkmadı. Teşkilat Müdürü Erdenay Oflas, sonucun bugün salı açıklanacağını ifade etti. 
     



 GÜNCEL 


















</TEXT>
</DOC>
