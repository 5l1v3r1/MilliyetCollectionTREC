<DOC>
<DOCNO> 53327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/siyaset/asiy.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj’ı savunacaklar 
</HEADLINE>
<TEXT>

Bir araya gelen Tansu Çiller ile Deniz Baykal, barajın korunmasında anlaştılar ve seçim ittifakına karşı çıktılar 
     ANKARA Milliyet 

     DYP Genel Başkanı Tansu Çiller ile CHP Genel Başkanı Deniz Baykal, koalisyon ortaklarının, barajı aşamama endişesi nedeniyle yüzde 10’u aşağı çekme ve seçim ittifakını getirme arayışı içinde olduğu konusunda görüş birliğine vardı. Çiller, Siyasi Partiler ve Seçim Yasaları değişikliklerine destek sağlama turu çerçevesinde dün CHP Genel Merkezi’nde Baykal’ı ziyaret etti. Çiller, yaklaşık 1 saat süren görüşmede Baykal’a, "İktidar çok kötü. Gelecek yıl seçim kaçınılmaz. Hazırlıklı olun" dedi. 
     Çiller, erken genel seçimin yapılmasının sağlanması için de, CHP’den destek istedi. İki lider arasındaki diyalog şöyle gelişti 
     Çiller İktidar partilerinin barajı aşamayacağı ihtimali nedeniyle, barajı düşürme girişimleri kamuoyunda kabul görmez. Baraj düşerse Türkiye 4’lü, 5’li koalisyonlarla idare edilir. Barajın indirilmesine karşıyız. 
     Baykal Baraj korunmalıdır. Biz bunu, barajın altında kalmış bir parti olarak herkesin içine sindirmesi gerektiğini düşünüyoruz. 
     Çiller Tekliflerimiz arasında ittifak yok. Seçim ittifakına karşıyız. 
     Baykal İttifak barajı kırma, dolaylı olarak aşma yöntemi olarak kullanılıyor. Bu kapı aralanmamalıdır. 
     Çiller Tercih sistemi milletle Meclis’i birleştirmek açısından önemli. Tercih sisteminin getirilmesi gerekir. 
     Baykal Biz seçmene, partinin milletvekili sıralamasını yapma hakkı verilmesini istiyoruz. 
     Çiller Milletvekili sayısının düşürülmesi bugünkü ortamda gerçekçi görünmüyor. İktidar buna karşı çıktı. 
     Baykal 100 Türkiye milletvekili uygulaması olabilir. Bu konuda Anayasa Mahkemesi’nin gerekçeli kararı incelenerek, mümkünse girişimde bulunulabilir. 
     



 SİYASET 










</TEXT>
</DOC>
