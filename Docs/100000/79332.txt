<DOC>
<DOCNO> 79332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur19.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ben Hizbullah'ın hamalıyım" 
</HEADLINE>
<TEXT>

     Terör örgütü Hizbullah'a yönelik Adana'nın Pozantı İlçesi'nde gerçekleştirilen operasyonda teslim olan terör örgütünün sözde üst düzey yöneticilerinden Hacı Bayancuk'un da aralarında bulunduğu tutuklu 5 sanığın yargılanmasına devam edildi. 
     Diyarbakır 4 No'lu DGM'de yapılan duruşmaya, tutuklu sanık Aydın Dağlı katılmazken, diğer 4 tutuklu sanık hazır bulundu. 
     Sanık Hacı Bayancuk yaptığı savunmada, Hizbullah üyesi olduğunu kabul ederek, 20 yıldan beri bu işin içinde olduğunu söyledi. 
     Bayancuk, savunmasında şunları söyledi 
     ''Ben Hizbullah üyesiyim. Ama herhangi bir öldürme talimatı vermedim. Savcılık'ta verdiğim ifadelerim doğrudur. Ben Hizbullah'ın hammalıyım. Örgüt içerisinde her işi yapıyorum. 20 yıldan beridir bu işin içerisindeyim.'' Diğer sanık Remzi Kaçar ise iddiaları kabul etmeyerek, tahliyesini talep etti. 
     Sanıklar avukatları, tutuklu sanıklar Remzi Kaçar ve Fadıl Şani'nin tahliyelerini talep ettiler. 
     İddia makamı ise tutuklu sanıkların tutukluluk hallerinin devamına karar verilmesini talep etti. 
     Mahkeme heyeti, sanıkların tutukluluk hallerinin devamına ve eksiklerin giderilmesi için duruşmanın ertelenmesine karar verdi. 
     İddianamede, sanıklar Hacı Bayancuk, Mehmet Veysi Özel, Aydın Dağlı ve Remzi Kaçar hakkında TCK'nın 146. maddesi uyarınca idam diğer sanık Fadıl Şani hakkında ise TCK'nın 168. maddesi uyarınca 15 yıla kadar hapis cezası isteniyor. 
     





</TEXT>
</DOC>
