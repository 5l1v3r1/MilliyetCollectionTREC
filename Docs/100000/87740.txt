<DOC>
<DOCNO> 87740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sontur08.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir yağışlı hava geliyor... 
</HEADLINE>
<TEXT>

     Balkanlar üzerinden bugün gelen yağışlı hava, yarın yurdun kuzey ve iç kesimlerinde Çarşamba günü ise doğu kesimlerde etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, Balkanlar üzerinden bugün gelen yağışlı hava, yarın Marmara'nın doğusu, Karadeniz, İç Ege, Göller yöresi ve İç Anadolu'da sağanak ve gökgürültülü sağanak yağışlara neden olacak. 
     Yurdun diğer yerlerinde ise az bulutlu ve açık bir hava hakim olacak. 
     5 Haziran Çarşamba günü Orta ve Doğu Karadeniz, İç Anadolu'nun 
     doğusu, Doğu Akdeniz'in iç kesimleri ile Doğu Anadolu'nun kuzey ve batısı yağışlı, diğer yerler ise az bulutlu ve açık geçecek. 6 Haziran Perşembe günü ise Doğu Karadeniz ile Doğu Anadolu'nun kuzeydoğusunda sağanak yağış bekleniyor Hava sıcaklıkları ise Perşembe gününden sonra hissedilir derecede artmaya başlayacak. 
     





</TEXT>
</DOC>
