<DOC>
<DOCNO> 62629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur13.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Can'ın eşi cezaevinden tahliye oldu 
</HEADLINE>
<TEXT>

     Şarkıcı Sibel Can'ın eşi Sulhi Aksüt, Çanakkale'nin Ezine İlçesi'ndeki cezaevinden tahliye oldu. 
     Çanakkale'de bedelli askerlik yaptığı 116. Jandarma Er Eğitim Alayı'nda, ''evrakta tahribat ve karşılıksız çek'' suçlarından kardeşi Hulki Aksüt'le birlikte gözaltına alınan ve kesinleşmiş 1 yıl 10 ay 5 günlük cezası için önce Biga Cezaevi'ne konulan, ardından da can güvenliği gerekçesiyle kardeşiyle birlikte Ezine Cezaevi'ne nakledilen Sulhi Aksüt, bugün cezasını tamamladı. 
     Sulhi Aksüt'ü cezaevinin çıkışında, daha önce tahliye olan kardeşi Hulki Aksüt karşılarken, iki kardeş bir otomobile binerek ilçeden ayrıldılar. 
     Aksüt kardeşlerin, 1 veya 2 gün izin yaptıktan sonra, bedelli askerliklerinin kalan bölümünü tamamlamak için yeniden Çanakkale'ye dönecekleri öğrenildi. 
     






</TEXT>
</DOC>
