<DOC>
<DOCNO> 77994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun44.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te patlama 6 ölü, 62 yaralı 
</HEADLINE>
<TEXT>

     Görgü tanıkları, Kudüs'ün merkezinde bir patlama meydana geldiğini bildirdiler. 
     İlk belirlemelere göre patlamada 6 kişi öldü, 62 kişi yaralandı. Kudüs'ün merkezinde büyük bir patlama sesi duyulduğu belirtilirken, gelen ilk bilgilere göre, patlamanın bir otobüste meydana geldiği tahmin ediliyor. 
     Polisin Kudüs'ün merkezini kordon altına aldığı ve ambulansların olay yerine akın ettiği haber veriliyor. 
     Polis, Mahane Yehuda pazarının yakınındaki sokakları da trafiğe kapatırken, otobüsteki intihar saldırganının üzerindeki patlayıcıları infilak ettirdiğinin tahmin edildiğini kaydetti. 
     İsrailli polis şefi Mickey Levy, Kudüs'ün merkezindeki pazaryeri yakınında bir otobüs durağında intihar komandosunun üzerindeki patlayıcıları infilak ettirmesi sonucu ölenler olduğunu kaydetti. 
     Polis şefi, intihar komandosunun kadın mı, erkek mi olduğunu bilmediklerini kaydetti. 
     





</TEXT>
</DOC>
