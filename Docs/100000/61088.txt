<DOC>
<DOCNO> 61088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko10.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 400 binin altında 
</HEADLINE>
<TEXT>

Satış baskısında kalan dolar dünkü düşüşle eylül başından bu yana yeniden 1 milyon 397 bin liranın altına geriledi 
     EKONOMİ SERVİSİ 

     Merkez Bankası’nın kur politikasını açıklaması, enflasyonun beklenenin altında gelmesi ve Meclis’te bekleyen yasaların geçmeye başlaması doların düşününü hızlandırdı. Dolar dünkü düşüşüyle eylül başından bu yana tekrar 1 milyon 400 binin altına indi. Dün bankalararası piyasada en iyi alış 1 milyon 394 bin lira en iyi satış da 1 milyon 398 bin lira oldu. 
     Merkez Bankası bugün için dolar kurunu alışta 1 milyon 390 bin, satışta da 1 milyon 396 bin lira olarak belirledi. Dolar serbest piyasada da 21 bin lira gerileyerek 1 milyon 397 bin liraya indi. Bankacılar, dolarda belirgin bir alımın olmadığını, satışların ise yurtdışı kaynaklı olduğunu belirttiler. 
     
     Faiz yüzde 70’e demirledi 
     Faiz cephesinde ise fazla bir hareket olmadı. Gözler bugün yapılacak ihaleye çevrildi. En çok işlem gören 10 Temmuz 2002 valörlü bononun faizi yüzde 70.52 oldu. 
     Hazine, bugün 140 gün ve 238 gün vadeli olmak üzere iki bono ihalesi gerçekleştirecek. İhaleye yoğun ilgi olması bekleniyor. Hazine en son 25 Aralık 2001’de düzenlediği ihalede, 196 gün vadeli ve yüzde 72.34’den net 970.4 trilyon borçlanmıştı. 
     



 EKONOMİ 





















</TEXT>
</DOC>
