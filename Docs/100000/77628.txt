<DOC>
<DOCNO> 77628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur06.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı "Verilen ünvanlara birşey olmaz" 
</HEADLINE>
<TEXT>

     Kültür Bakanı İstemihan Talay, Danıştay'ın ''Devlet Sanatçılığı'' unvanının verilmesini içeren yönetmeliği iptal etmesinin, daha önceden bu unvanın verildiği sanatçılar açısından bir sonuç yaratmayacağını söyledi. 
     Kültür Bakanı Talay, konuya ilişkin olarak A.A muhabirine yaptığı değerlendirmede, daha önce bazı sanatçılara verilen Devlet Sanatçılığı unvanının, o kişiler için kazanılmış bir hak olduğunu kaydetti. 
     Devlet Sanatçılığı vasfının bir unvan olduğuna işaret eden Talay, ''Onlara sağlanan herhangi bir avantaj, bir maddi imkan söz konusu değildir. Bu karar, onların devlet sanatçılığı unvanını ortadan kaldıran bir sonuç yaratmaz'' dedi. 
     






</TEXT>
</DOC>
