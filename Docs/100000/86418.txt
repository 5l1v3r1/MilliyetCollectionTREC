<DOC>
<DOCNO> 86418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur09.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Demirel'e "rüşvet davası"nda beraat 
</HEADLINE>
<TEXT>

     Egebank'ın eski sahibi Yahya Murat Demirel, eski İstanbul Korumalar Şubesi Müdürü Dursun Yiğit'e "rüşvet verdiği" gerekçesiyle yargılandığı davada beraat etti. 
     İstanbul 1. Ağır Ceza Mahkemesi'ndeki duruşmaya, başka dava kapsamında cezaevinde bulunan, bu davanın tutuksuz sanığı Demirel ile tutuksuz yargılanan Dursun Yiğit ve eski koruma polisi Selahattin Özkan katıldı. 
     Kararını açıklayan Mahkeme Heyeti, "Yiğit'e rüşvet verdiği" gerekçesiyle yargılanan Demirel'in, "hakkındaki suçlamaya ilişkin yeterli ve inandırıcı delil bulunamadığından" beratına hükmetti. 
     Mahkeme, "rüşvet almak" suçundan yargılanan Yiğit ile "rüşvete aracılık ettiği" ileri sürülen Özkan'ın da aynı gerekçeyle beraatına karar verdi. 
     





</TEXT>
</DOC>
