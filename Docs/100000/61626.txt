<DOC>
<DOCNO> 61626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur08.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalan kurtlar şehre indi, köpek yedi... 
</HEADLINE>
<TEXT>

     Dağda aç kalan kurtlar Erzurum'un Tekman İlçesi'ne inerek, jandarmaya ait bir köpeği yedi. 
     Tekman Kaymakamı Mustafa Çiftçi, ilçe merkezinde 1 metreyi aşan kar kalınlığının, kırsal kesimlerde 2 metreye ulaştığını belirtti. 
     Kar kalınlığının artmasının yanı sıra, şiddetli fırtına ve tipiden dolayı dağlarda yaşayan yaban hayvanlarının aç kaldığına işaret eden Çiftçi, dün gece yiyecek bulmak isteyen bir kurt sürüsünün ilçe merkezine indiğini bildirdi. 
     Aç kurt sürüsünün İlçe Jandarma Komutanlığı'na ait köpeklere saldırdığını ve bu köpeklerden birini parçalayarak yediklerini belirten Çiftçi, söz konusu köpeğin sadece kemiklerinin kaldığını söyledi. 
     Jandarmanın müdahalesiyle aç kurtların ilçe merkezinden uzaklaştığını anlatan Çiftçi, ancak birçok köyün kurt tehlikesiyle karşı karşıya olduğunu kaydetti. 
     Çiftçi, ilçede bütün köy yollarının kapanmasından dolayı vatandaşların kendi imkanlarıyla veya yaya olarak ilçe merkezine gelmeye çalıştıklarını belirterek, ''Vatandaşlarımız acil durum olmadıkça köylerinden ayrılmasınlar. Çünkü çevrede sürüler halinde kurtlar geziyor. Bu da istenmeyen hadiselere yol açabilir'' şeklinde konuştu. 
     






</TEXT>
</DOC>
