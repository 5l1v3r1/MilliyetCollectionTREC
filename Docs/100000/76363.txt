<DOC>
<DOCNO> 76363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun05.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları Filistin'in Nablus kentine girdi 
</HEADLINE>
<TEXT>

     İsrail tankları ve zırhlı araçlarının Batı Şeria'daki Filistin kenti Nablus'a girdiği bildirildi. 
     Filistin güvenlik kaynakları ve görgü tanıkları, birkaç aydır Filistin kentlerini geçici olarak işgal eden İsrail ordusunun en son Nablus kentine girdiğini söylediler. 
     Aynı kaynaklar, iki sıra halindeki İsrail tanklarının şehrin güneybatı ve kuzeydoğu kesimlerinden şehre girmeye başladığını belirterek, tankların kentin dışındaki Beyt İba köyündeki terkedilmiş Filistin güvenlik binalarına ateş açtıklarını ifade ettiler. 
     Görgü tanıkları, tankların çıkardıkları gürültülerin Nablus'un merkezinden bile duyulduğunu belirtirken, 300 ya da 400 kadar tankın şehrin etrafında mevzilendiğini ileri sürdüler. 
     Filistinli polis ve silahlı kişilerin gruplar halinde Batı Şeria'nın en büyük kentinin sokaklarına çıktığı, silahlı kişilerin ana yollarda kum torbalarıyla ve diğer maddelerle barikatlar oluşturdukları, el yapımı mayınları yollara yerleştirdikleri bildiriliyor. 
     






</TEXT>
</DOC>
