<DOC>
<DOCNO> 83845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/spor/bnba.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’in hilali Hido 
</HEADLINE>
<TEXT>

İtalyan Corriere della Sera gazetesi, milli oyuncunun Sacramento’da ülkemizi başarıyla temsil ettiğini yazdı 
     SACRAMENTO Kings’teki gururumuz Hidayet Türkoğlu, İtalyan’nın en yüksek tirajlı gazetesi Corriere della Sera’ya verdiği demecinde, "Türk Milli Takımı, NBA’yi bile yıkıp geçebilirdi" dedi. "Hidayet, Sacramento’da hilal’i dalgalandırıyor" başlığıyla verilen haberde, "Sacramento’nun artı silahlarından biri" değerlendirmesi yapıldı. Hidayet Allan Houston, Grant Hill, Kobe Bryant ve Scottie Pippen’ı örnek aldığını, ancak onlardan daha büyük oyuncu olmayı hedeflediğini söyledi. 
     
Lakers’tan dev adım      NBA Batı Konferansı’nda Los Angeles Lakers, deplasmanda San Antonio Spurs’ı zor da olsa 87 - 85 yenerek, seride 3 - 1 öne geçti ve yarı finalin kapısını araladı. Kobe Bryant 28, Shaquille O’Neal da 22 sayı atarken, ev sahibine Tim Duncan’ın 30 sayılık performansı yetmedi. Doğu Konferansı’nda New Jersey Nets, deplasmanda Charlotte Hornets’ı 89 - 79, Boston Celtics de, evinde Detroit Pistons’ı 90 - 79 yenerek, 3 - 1’lik avantaj yakaladı. 
     
Kaya’ya davet      BASKETBOLDA Büyük Kolej’in başarılı oyuncusu Murat Kaya, NBA yetkililerinin de gözüne girmeyi başardı. Genç Milli Takım’a çağrılan Murat’ı, NBA Ligi menajerlerinin listelerine aldıkları öğrenildi. 17 yaşındaki genç yetenek, Detroit Pistons tarafından yaz kampına davet edildi. 
     



 SPOR 






















</TEXT>
</DOC>
