<DOC>
<DOCNO> 63564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sondun01.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege ve Akdeniz bu sabah şiddetli depremlerle sallandı 
</HEADLINE>
<TEXT>

     Ege ve Akdeniz'de, bu sabah farklı bölgelerde büyüklükleri 5.8, 5.9 ve 6.4 olarak açıklanan şiddetli sarsıntıların meydana geldiği bildirildi. 
     Atina Jeodinamik Enstitüsü, bu sabah 06.54'de meydana gelen ve ilk etapta büyüklüğü Richter ölçeğine göre 5.9 olarak belirlenen depremin merkez üssünün Atina'nın 370 kilometre güneydoğusunda deniz dibinde olduğunu açıkladı. 
     Mısır haber ajansı MENA, Mısır'ın başkenti Kahire ve civarında hissedilen depremin 6.4 büyüklüğünde olduğunu açıkladı. 
     MENA, can ve mal kaybı olmayan depremin, sabah 06.'de meydana geldiğini ve merkez üssünün Akdeniz'de Kahire'nin 500 kilometre kuzeyinde ve Girit'in doğusunda olduğunu aktardı. 
     Kıbrıs'ta da hissedilen depremle ilgili olarak da, Kıbrıs Rum Kesimi sismoloji dairesi, merkez üssü Kabrıs'ın 350 kilometre batısı olarak saptadığı depremin büyüklüğünü 5.8 olarak duyurdu. 
     
</TEXT>
</DOC>
