<DOC>
<DOCNO> 62183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun13.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Füze saldırısı ardından Filistin donanmasında yüzen gemi kalmadı 
</HEADLINE>
<TEXT>

     İsrail'in füze saldırısının ardından Filistin donanmasında yüzebilecek durumda bir gemi kalmadığı bildirildi. 
     Filistin donanmasının üst düzey askeri yetkilisi, 11 Ocak Cuma gecesi Gazze Limanı'na yönelik İsrail saldırısının ardından yüzebilecek durumda hiçbir gemi kalmadığını söyleyerek, ''Artık hiçbir şeyimiz yok'' dedi. 
     Adının gizli tutulmasını isteyen yetkili, 1994'te Filistin devletinin kuruluşunda donanmanın elinde 6 gemi olduğunu, şu anda ise Gazze'de tamir halinde bulunan geminin dışında başka gemi kalmadığını belirtti. 
     Aynı askeri yetkili, ''O gemi tamir olup suya indirilince İsrail onu da tahrip eder zaten'' dedi. 
     Filistin donanmasının elindeki gemiler topla donatılmamış devriye gemileriydi. Bu gemilerden yalnızca 2'sinde radar bulunuyordu. 
     






</TEXT>
</DOC>
