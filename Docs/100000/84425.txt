<DOC>
<DOCNO> 84425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/dunya/tur.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Şansölye çıplak      Alman Stern dergisi, Başbakan Gerhard Schröder’in çıplak resmini kapak yaptı. Derginin kapağında, Schröder’in, Sosyal Demokrat Parti SPD ile Yeşiller’i simgeleyen kırmızı - yeşil bir yaprakla örtülü çıplak resmi ile "Çıplak Gerçek" başlığı yer aldı. SPD Federal Meclis Grubu üyesi ve İç Politika sözcüsü Dieter Wiefelspütz, "Bu çok terbiyesizce bir şey. Politikacı olarak birçok şeye alışığız. Stern dergisi sınırı aşmıştır" dedi. Hükümet sözcü yardımcısı Bela Anda da "Burada zevk kaybı ile tiraj kaybı el ele yürüyor" diye konuştu. Stern dergisinin Yazı İşleri Müdürü Thomas Osterkorn ise kendilerine yönelik eleştirileri anlamadığını ifade ederek, "Kapak resmi için Andersen’in masallarındaki çıplak kraldan esinlendik. Bu, başbakanlığın imajına zarar vermez. Üstelik adil davranarak kendisiyle yapılan bir röpörtaja yer verdik’ödedi. 
     
Papa, sağlığı daha da bozulursa bırakacak      Vatikan kardinallerinden Oscar Andres Rodriguez Maradiaga, sağlık durumunun kötüleşmesi halinde Papa İkinci Jean Paul’ün istifa etme olasılığını göz ardı etmediğini açıkladı. Başpsikopos Tegucigalpa da, İkinci Jean Paul’ün 18 Mayıs’ta 82 yaş gününü kutlayacağını hatırlatarak, "Papa, sorumluluğunun farkında ve devam edemeyeceğine kanaat getirdiği gün bırakıyorum’ deme cesareti var" diye konuştu. 
     



 DÜNYA 












</TEXT>
</DOC>
