<DOC>
<DOCNO> 67726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/guncel/gun03.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayraklar zorda... 
</HEADLINE>
<TEXT>

Albayrak soruşturmasının iddianamesinde sanıkların devlet parasını geleceğin başbakanı için kullandığı ileri sürüldü 
     NEZiH GüROL istanbul 

     İstanbul Büyükşehir eski Belediyesi Başkanı Recep Tayyip Erdoğan döneminde, Albayrak kardeşlere verilen ihalelerle ilgili yürütülen soruşturmayı tamamlayan İstanbul Cumhuriyet Başsavcılığı, 70 sanık hakkında dava açtı. İddianamade siyasi ve sosyal görüşle cürüm işlemek için "devasa bir teşekkül" oluşturduğu iddia edilen sanıkların, "devlet parasını geleceğin başbakanını hazırlamak ve cihat yapmak amacıyla yönlendirdiği ve bu paraların zimmete geçirdikleri" ileri sürüldü. İstanbul Cumhuriyet savcılarının iddianamesinde Mustafa Albayrak, Muzaffer Albayrak ve Kazım Albayrak ile İSKİ Genel Müdürü Veysel Eroğlu ve İstanbul Büyükşehir Belediyesi Genel Sekreteri Adem Baştürk’ün de aralarında bulunduğu sanıkların, "Cürüm işlemek amacıyla teşekkül oluşturmak", "İhaleye fesat karıştırmak", "Hizmet nedeniyle emniyeti suistimal" gibi suçlar işledikleri iddia edildi. İddianamede, Nuri Albayrak ile Recep Tayyip Erdoğan arasında, okul döneminden başlayan arkadaşlık ve dostluk ilişkisinin siyasi birlikteliğe yönelik devam ettiği" de vurgulandı. 
     



 GÜNCEL 















</TEXT>
</DOC>
