<DOC>
<DOCNO> 51529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/guncel/gun03.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
20 Kasım’ emri 
</HEADLINE>
<TEXT>

Özel kuvvetlere bağlı seçilmiş 90 asker Ankara’da eğitime başladı. Birliğin Afganistan’a gidiş tarihinin Ramazan ayı sonrasını bulabileceği belirtildi... 
     ANKARA Milliyet 

     ABD'nin "Sonsuz Özgürlük Harek tı" kapsamında Afganistan'a gidecek 90 kişilik birliğe 20 Kasım'da hareket edecek şekilde hazırlıklarını tamamlamaları talimatı verildi. 
     Askeri kaynakların verdiği bilgiye göre, Afganistan'da görev yapacak Özel Kuvvetler Komutanlığı'na bağlı üç alay içinden seçilen birliğin başına bir yarbay atandı. Birliğe 20 Kasım'da Afganistan'a hareket edecek şekilde hazırlıklarını tamamlama talimatı verildi. Yetkililer, birliğin gidişinin bir - bir buçuk ay sonra gerçekleşebileceğini belirtti. 
     
     Başkentte toplandılar 
     Özel Kuvvetler Komutanlığı'na bağlı üç alay içinden seçilen subay ve astsubaylar, görev yaptıkları illerden Ankara'ya geldi. Ankara'da sürekli eğitim gören birlik, 72 özel kuvvet mensubu, iki doktor ve destek ekiplerinden oluşuyor. Hazırlıklar tamamlanıp gidiş koordine edildikten sonra birlik C130 nakliye uçaklarıyla Özbekistan üzerinden Afganistan'a geçecek. 
     
Kıvrıkoğlu, Irak’a saldırıya karşı      DİYARBAKIR DHA 

     Genelkurmay Başkanı Orgeneral Kıvrıkoğlu, ABD'nin Irak'a olası saldırısıyla ilgili olarak "Türkiye geçmişte bundan 30-40 milyar dolarlık bir kayba uğramıştır. O bakımdan Türkiye böyle bir şeyin olmasını arzu etmez" dedi. Kıvrıkoğlu, Türk birliğinin Afganistan'a ne zaman gideceği sorusu üzerine de şunları söyledi "Zamanı gelince gidecek. ABD bile oraya daha asker götürmedi. Harek tı uçaklarla ve denizden silahları kullanarak yürütüyor." 
     



 GÜNCEL 
















</TEXT>
</DOC>
