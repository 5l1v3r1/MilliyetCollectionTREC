<DOC>
<DOCNO> 64669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/ekonomi/eko03.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelebi evliliğe gün sayıyor 
</HEADLINE>
<TEXT>

Yüzde 15.8’i halka açık olan Çelebi Hava Servisi’nin geri kalan hisselerinin yarısının iki üç ay içinde yabancılara satılması planlanıyor 
     EKONOMİ SERVİSİ 

     ABN Amro danışmanlığında bir yılı aşkın süredir yabancı ortak arayışında olan Çelebi Hava Servisi, iki-üç ay içinde hangi şirketle ortaklık kuracağını belirleyip, evliliğe ilk adımını atacak. Çelebi Hava Servisi Genel Müdürü Murat Önder Öztürk, halen iki firmayla görüşmelerin sürdüğünü, bunlardan birini eleyip diğeriyle ortaklık kuracaklarını söyledi. 
     Bu firmayla gerek yurtdışında gerekse Türkiye’de iş yapacaklarını anlatan Öztürk, hedef pazarları arasında eski Doğu Bloku ülkelerinin yer aldığını açıkladı. Öztürk, "Halka açık olan kısmın dışındaki hisselerin yabancı ortakla eşit paylaşımı söz konusu" diye konuştu. 
     
     Akademi kurdu 
     Çelebi Hava Servisi ve İstanbul Üniversitesi İşletme İktisadı Enstitüsü’nün işbirliğiyle kurulan Çelebi Akademi faaliyetine başladı. Çelebi Hava Servisi çalışanlarını işletme alanında bilgilendirme amacıyla kurulan akademinin ilk öğrencileri sekiz üst düzey yönetici oldu. Akademinin sivil havacılığa eleman yetiştiren bir kurum haline getirilmesi hedefleniyor. 
     



 EKONOMİ 




















</TEXT>
</DOC>
