<DOC>
<DOCNO> 76505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun05.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kurtaracak buluşlar çürüyor 
</HEADLINE>
<TEXT>

TÜBİTAK’ın geliştirdiği deprem radarı ve yapı dedektörü, binlerce hayat kurtarabilir. Ancak buluşlarla ilgilenen kimse yok 
     ŞENOL DEMİRCİ İstanbul 

     TÜBİTAK Marmara Araştırmalar Merkezi’nde MAM ünlü bilim adamlarınca geliştirilen "depremde hayat kurtarmaya yönelik" dünya çapındaki buluşlar, devlet ve özel sektörün gereken ilgiyi göstermemesi üzerine tozlu raflarda çürümeye terk edildi. Yerin 8 metre altındaki canlıyı bile tespit eden 5 bin dolarlık yaklaşık 6.6 milyar TL "deprem radarı" da bunlardan biri... MAM’da görevli Türk ve Ukraynalı bilim adamları geliştirdikleri "deprem radarı" için patent alıp radarı devlet ve özel sektöre tanıttı. Ancak cihaz kimsenin ilgisini çekmedi. 
     İlgisizlikten yılmayan ve çalışmalarına devam eden bilim adamları, bu kez Türkiye’nin başka bir ihtiyacına yönelik çalışmalara başladı. Yapıların olası bir depreme direnip direnemeyeceğini test eden yeni bir cihaz geliştirildi ve bu ürüne "yapı dedektörü" adı verildi. Yapı dedektörü, binalardaki taşıma sistemlerinin olası bir depremde direnip direnemeyeceğini bilimsel yöntemlerle belirliyor. Mikro dalga ışınlarıyla çalışan cihaz, kolon ve kirişler üzerinde birkaç saniye gezdiriliyor. Elde edilen bulgular laptop bilgisayara iletilerek kolon ve kirişlerdeki mikro çatlaklar anında tespit ediliyor. Ancak ne var ki bu cihaz da "deprem radarı" ile aynı akıbete uğradı. 
     
Yetkililerin ilgisizliği beni yıktı’      Söz konusu çalışmalara deprem sonrası yaşanan ilkel kurtarma operasyonlarını gördükten sonra başladıklarını söyleyen Prof. Naci Görür, yetkililerin ilgisizliği karşısında yıkıldığını belirterek, "Prof. Alexey Vertiy’in ekibi ile geliştirdiğimiz radarı özel ve kamu kurumlarına tanıttık. Kimseden ses çıkmadı" dedi. 
     



 GÜNCEL 


























</TEXT>
</DOC>
