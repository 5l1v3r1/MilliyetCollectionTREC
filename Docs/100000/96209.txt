<DOC>
<DOCNO> 96209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/siyaset/siy05.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB treni kaçıyor 
</HEADLINE>
<TEXT>

AB için zamanın daraldığını söyleyen Prof. Bakır Çağlar, Türkiye’yi "ikinci bir genişleme dalgası olmayacak" sözleriyle uyardı 
     BELMA AKÇURA İstanbul 

     13 aday arasından ilk yeni üyelerini ilan etmek için kolları sıvayan AB’nin genişleme takvimi son aşamaya geldi. Prof. Dr Bakır Çağlar ise, gündemine seçimi alan ve bloklaşan hükümete karşı Türkiye’yi, "İkinci bir genişleme dalgası söz konusu olmayacak" sözleriyle uyardı. 
     "Eğer bu hükümet bir süre daha görevde kalacak olursa, AB Türkiye için hayal olur" diyen Çağlar, AB’nin yeni üyeleriyle kurumsal yapısı ve iç mekanizmalarında ciddi sorunlarla karşı karşıya kalacağından, ikinci bir genişleme dalgası oluşturmasının da imkan dahilinde olmadığını söyledi. 
     Dışişleri Bakanlığı’na Şükrü Sina Gürel’in getirilmesiyle Bülent Ecevit ve Devlet Bahçeli arasında fark olarak görünen durumun ortadan kalktığını savunan Çağlar şu yorumu yaptı "Siyasi iktidar erkinden vazgeçmeme iddiasında olan egemenlikçiler bir blok oluşturduğu için, AB Türkiye’ye müzakere tarihi vermeyecek. Bu şartlarda vermezse’ diye birşey yok. Eğer bu hükümet bir süre daha görevde kalacak olursa Türkiye AB’yi unutsun." 
     
     Üç kritik eşik 
     Çağlar, AB konusunda zamanının daraldığını hatırlatırken, Türkiye’nin de yıl sonunda tam üyelik müzakerelerine başlama hedefi için 3 kritik eşikten geçmesi gerektiğini vurguladı. Çağlar bunları "İlerleme Raporu", "Brüksel ön toplantısı" ve "Kopenhag zirvesi" olarak sıraladı. 
     



 SİYASET 

















</TEXT>
</DOC>
