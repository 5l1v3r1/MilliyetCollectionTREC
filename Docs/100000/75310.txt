<DOC>
<DOCNO> 75310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/soneko10.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın gözü İMKB'de... 
</HEADLINE>
<TEXT>

     İstanbul Menkul Kıymetler Borsası'ndaki gelişmeler 5 kıtada yakından izleniyor. 
     İMKB verilerine göre, İMKB'nin derinlikli veri yayınına ulaşan kullanıcı sayısı 3 bin 522'si yurtdışı, 10 bin 167'si ise yurtiçi olmak üzere 13 bin 689 olarak belirlendi. 
     Yurtdışında İMKB derinlikli veri yayınını izleyen kullanıcıların 2 bin 110 kişiden oluşan en büyük grubu Avrupa'da bulunuyor. Amerika'da bin 318, Asya'da 76, Afrika'da 4, Avustralya'da 2 kullanıcı veri yayınlarını detaylı olarak izliyor. Bölgesel olarak Ortadoğu'da da 12 kullanıcı bulunuyor. 
     Derinlikli veri yayını yapan alıcı veri yayın kuruluşlarının dışında, internet, TV, teletext, GSM, WAP gibi eşanlı ve gecikmeli olarak yapılan yüzeysel yayınlar da büyük bir yatırımcı kitlesine ulaşıyor. 
     2001 yılı sonu itibariyle, İMKB Hisse Senetleri Piyasası'ndaki 
     gelişmeleri derinlikli veri yayını ile izleyen kullanıcılarının sayısı yurtdışında 2 bin 16, yurtiçinde ise 8 bin 468 olarak belirlendi. Tahvil ve Bono Piyasası'nı takip eden kullanıcıların bin 506'sı yurtdışı, bin 699'u da yurtiçinde bulunuyor. 
     






</TEXT>
</DOC>
