<DOC>
<DOCNO> 63811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo16.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 1 - Yimpaş Yozgatspor 1 maç bitti 
</HEADLINE>
<TEXT>

     Birinci Süper Futbol Ligi'nde Çaykur Rizespor ile Yimpaş Yozgatspor 1-1 berabere kaldı. 
     Birinci Süper Lig'de, Çaykur Rizespor ile Yimpaş Yozgatspor arasında yapılan karşılaşmanın ilk yarısı, ev sahibi takımın 1-0 üstünlüğüyle sona erdi. 
     9. dakikada gelişen Çaykur Rizespor atağında Serkan'ın pasında 
     Koray topu önünde buldu. Koray'ın attığı şut, kale direğinin üzerinde auta çıktı. 
     15. dakikada Koray'ın ceza alanı dışından kullandığı faul atışında 
     top defanstan dönerek Ünal'ın önüne düştü. Ünal'ın attığı sert şutta top autla sonuçlandı. 23. dakikada Cengizhan, Çaykur Rizespor yarı alanından kaptığı topla sağ taraftan ceza sahasına girdi. Cengizhan'ın sert vurduğu top, kaleci Murat'tan sekti. Kaleci Murat, iki hamlede topa sahip oldu. 29. dakikada sol taraftan gelişen Çaykur Rizespor atağında, Turan'ın ceza sahasına ortaladığı topa, penaltı noktasındaki Hasan Özer'in, yükselerek kafa vuruşunda top filelerle buluştu 1-0. 38. dakikada Preko'nun orta sahadan aldığı topla sol taraftan ceza sahasına girerken yerden yaptığı ortaya, Hüseyin'den önce Koray ayak koydu. Koray, topu uzaklaştırarak mutlak bir tehlikeyi önledi. Karşılaşmanın bundan sonraki dakikalarında gol olmadı ve Çaykur Rizespor ilk yarıyı 1-0 önde kapadı. 
     
     İkinci yarı... 

     Yimpaş Yozgatspor, ikinci yarıya İlker''in yerine Savaş'ı xx , Mustafa Özer'in yerine İsmail'i xx alarak başladı. 
     53. dakikada gelişen Çaykur Rizespor atağında, Hasan Özer ceza 
     sahasının sağ tarafında topla buluşarak, uygun pozisyonda topu Devran'a uzattı. Devran'ın attığı şut, kale direğinin yanından dışarı çıktı. 
     56. dakikada Yimpaş Yazgatspor'un beraberlik golü geldi. Sol 
     taraftan gelişen atakta Hüseyin'in ceza sahasına ortaladığı top Hamza'nın önüne düştü. Topun gelişine vuran Hamza, Yimpaş Yozgatspor'u bebaberliğe taşıyan golü kaydetti 1-1. 
     58. dakikada Cengizhan'ın uzun pasına hareketlenen Preko, ceza 
     sahasının önüne kadar çıkan kaleci Murat'ın üzerinden topu aşırdı. Top kale direğinin yanından dışarı çıktı. 
     63. dakikada Çaykur Rizespor'da Devran'ın yerine Mutlu x , 
     Okan'ın yerine Şener x girdi. 
     66. dakikada Tetteh'in pasında Hasan Özer topla buluşarak ceza 
     sahasına girdi. Ancak Yimpaş Yozgatspor defansından Cem topa ayak koyarak tehlikeyi uzaklaştırdı. 
     67. dakikada Yimpaş Yozgatspor'da Savaş sarı kart gördü. 
     69. dakikada sol taraftan gelişen Yimpaş Yozgatspor atağında, Cem 
     topu cezaalanına ortaladı. Topun gelişine vuran İsmail, topu auta gönderdi. 
     77. dakikada Koray orta sahadan aldığı topu, sağ tarafta bulunan 
     Tetteh'e uzattı. Tetteh'in sağ çaprazdan attığı şutta top yan ağlara takıldı. 
     86. dakikada Yimpaş Yozgatspor'dan Selim sarı kart gördü. 
     88. dakikada Çaykur Rizespor'da Koray'ın yerine Zeki , 89. 
     dakikada Yimpaş Yozgatspor'da Hüseyin'in yerine İlhan oyuna dahil oldu. 
     Karşılaşma 1-1 sona erdi. 
     






</TEXT>
</DOC>
