<DOC>
<DOCNO> 71398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/guncel/gun07.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşen’in kesik kolu AİHM’ye 
</HEADLINE>
<TEXT>

Hukuk mücadelesinde yorulan Başaran ailesi, 8 yıldır süren davayı Avrupa’ya taşımaya hazırlanıyor 
     Gurbet GÖKÇE Lüleburgaz DHA 

     Soğuk algınlığı nedeniyle götürüldüğü SSK Hastanesi’nde yapılan yanlış iğne sonucu sol kolu kesilen Ayşen Başaran’ın 8 yıldır süren hukuk mücadelesi, Avrupa İnsan Hakları Mahkemesi’ne AİHM taşınıyor. 
     Ayşen’in avukatı Cengiz Hortoğlu davanın 2 yıl daha sürebileceğini belirterek, "10 yılda sonuçlanan bir dava olacak. Davayı sadece süre açısından AİHM’ye götüreceğiz" dedi. 
     8 yıllık yargılama sonunda herkesin yorulduğunu belirten Hortoğlu şunları söyledi "AİHM’ye gitmenin çalışmalarını yapıyoruz. Burada hakimlerin suçu yok, Yüksek Sağlık Şurası’na giden dosyalar uzmanlık istiyor ve incelenmesi çok uzun sürüyor. Yargıtay’ın 119 milyar liralık tazminat kararını bozması nedeniyle dava 2 yıl daha devam edecek." 
     



 GÜNCEL 
















</TEXT>
</DOC>
