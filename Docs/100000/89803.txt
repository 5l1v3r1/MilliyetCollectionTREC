<DOC>
<DOCNO> 89803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/sazak.html </URL>
<DATE> 2002/06/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Samba, tango, çiftetelli 
</HEADLINE>
<TEXT>

     Kore’de son tango Türkiye’nin zaferiyle sonuçlandı. Çin’i 3 golle geçen A Milli Takımımız, gruptan çıkmayı başardı. 
     Sambacılar, Kosta Rika’ya yatsalardı’, 3 değil, 5 gol de atsak 48 yıl sonra katıldığımız Dünya Kupası finallerine ilk turda veda edecektik. Şimdi Japonya’da ikinci turu geçmemiz halinde çeyrek final oynama şansımız var. 
     Türkiye duygusal gelgitlerle yaşayan bir toplum. 
     Pazar karalar bağlamıştık, üç gün sonra elde bayrak havalarda uçuyoruz. 
     Sambayı, tangoyu unuttuk. 
     Çiftetelli oynuyoruz 
     Maçtan sonra Seul’den spordan sorumlu Devlet Bakanı Fikret Ünlü ile konuştuk. Burayı görmelisiniz, Koreliler ellerinde Türk bayrakları bayram ediyor. Türkiye’de gibiyiz’ diyordu. 
     Başbakan Ecevit aramış Ünlü’yü, Çin maçını kazanarak gruptan çıkan futbolcuları ve teknik yönetimi kutlamış ve Sonucun yurttaşlarımıza büyük moral verdiğini’ söylemiş. 
     Türkiye’nin Arjantin’e benzemediğini savunanlar hiç olmazsa bu açıdan haklı çıktılar 
     Dünya kupası sahibi üç ülke Arjantin, Fransa ve Uruguay ilk turda şampiyonaya veda ederken Türkiye yoluna devam ediyor. 
     Bu sonuçta Brezilya’nın payı büyük. 
     Oysa Çin’e üçüncü golümüzü atıncaya dek Sambacıların, bir Latin Amerika takımı karşısında maça asılmayacağı inancına kapılmıştık. Kosta Rika’nın skoru bir ara 3 - 2’ye getirmesi şaibe’ paranoyasını iyice tetikledi. Neyse ki Emre ve Okan’ın takım arkadaşı Ronaldo günündeydi, o golleri attıkça öteki Sambacılar da ayıp olmasın’ diye skoru beşlediler. 
     Devlet Bakanı Fikret Ünlü maçtan sonra Brezilya futbolda dünyanın en büyüklerinden biri olarak tarihi bir sınav verdi’ diye övgü yağdırıyordu. 
     Ne şike, ne şaibe... 
     Brezilya Kosta Rika’ya şans tanımadı. 
     Türkiye bu iki takımla yaptığı karşılaşmaları avantajlı oynadığı 86’ncı dakikanın ötesine, 90’ıncı dakikaya taşıyabilseydi Çin maçının seyirci üzerindeki stresi bungee jumping’ gösterisine dönüşmeyecekti. 
     Öyle bir maç izledik ki, 2 - 0 öndeyiz, Çin sahada 10 kişi kalmış, bizimkiler bastırıyor ve ölümüne giden karşılaşmada ipin çözülmeyeceğine’ artık eminiz. Yine de televizyonun kumanda aleti elimizde Kosta Rika’yı seyrediyoruz. 
     86 sendromu’ içimize işlemiş. 
     Son 5 dakikada onlar atar, bizimkiler yerse ne olacak 
     Şenol Güneş çıkıp, Türkiye olarak bizi üst yerlere taşımak istiyorlar. Ama biz buna hazır değiliz’ diye günah mı çıkaracaktı Ya da Hakan Buraya sanki dünya şampiyonu olacak gibi geldik. Fazla abartıldık’ diye özeleştiri mi yapacaktı 
     Son şampiyon Fransa bu yıl golsüz, galibiyetsiz kupaya veda etti. 
     Fransa 1998’de kupayı kaldırırken en çok eleştiriyi antrenör almıştı. Türk Milli Takımı da hayli eleştirildi ama şimdi alkışlar Güneş ve futbolculara... Artık moral baskı da kalktı. Güney Koreli hakemi de unutalım 
     Yarı final, final. Niçin olmasın 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
