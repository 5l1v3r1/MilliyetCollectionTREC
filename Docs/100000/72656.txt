<DOC>
<DOCNO> 72656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun02.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ kaçakçısı doktor uslanmadı 
</HEADLINE>
<TEXT>

Yasadışı organ nakli yaptıkları belirlenen aralarında organ ticaretinden sabıkalı Dr. Yusuf Ersin Sönmez’in de yer aldığı üç doktor ifadeleri alındıktan sonra serbest kaldı 
     ŞAKİR AYDIN İstanbul 

     Moldova uyruklu iki kişiden böbrek alıp, İsrailli iki hastaya nakledildiği iddiası üzerine Göztepe Özel Yeşilbahar hastanesine yapılan baskında operasyonu gerçekleştiren Doç. Dr. Yusuf Ersin Sönmez’in de aralarında bulunduğu üç doktor ile bir hemşire gözaltına alındıktan sonra serbest bırakıldı. Sönmez’in daha önce de izinsiz organ nakli nedeniyle hakkında yasal işlem yapıldığı bildirildi. 
     
     Geciken operasyon 
     İstanbul Mali Şube Müdürlüğü ile İl Sağlık Müdürlüğü ekipleri, dün saat 00.30 sıralarında hastanedeki evrakları ve bilgisayar kayıtlarını incelemeye aldı. Operasyondan sonra açıklama yapan İl Sağlık Müdürü Yardımcısı Doğan Uysal, iki Moldovyalıdan alınan organların iki İsrailliye nakledildiğini tespit ettiklerini belirterek şöyle konuştu "İhbar üzerine geçen pazar günü hastaneye baskın düzenledik. Baskında kaçak yollardan organ naklinin yapılacağını tespit ederek, Sağlık Bakanlığı yetkililerine bildirdik. Ancak organ nakli geçtiğimiz pazartesi günü Yusuf Ersin Sönmez ve bir ameliyat ekibi tarafından gerçekleştirilmiş. Uysal, konunun pazar günü ortaya çıkarılmasına karşın neden hemen baskın düzenlenmediği konusundaki soruları yanıtsız bıraktı. 
     
     Suç duyurusu 
     Gözaltına alınan Doç. Dr. Yusuf Erçin Sönmez ile Erdem Alkoç ve Ersoy Çelik ile hemşire Canan Çetingöz emniyetteki sorgularının ardından serbest bırakıldı. 
     



 GÜNCEL 























</TEXT>
</DOC>
