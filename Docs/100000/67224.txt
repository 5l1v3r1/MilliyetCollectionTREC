<DOC>
<DOCNO> 67224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/okur.html </URL>
<DATE> 2002/02/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bankalar ve yatırımcılar’ 
</HEADLINE>
<TEXT>

     Bankacılık Düzenleme ve Denetleme Kurulu BDDK , bankacılarla bir araya geldi. Bankacılar bilgilendirildi. 
     Herhalde niyet mektubunda "bankacılık reformu" bölümündeki "özel mahkeme" konusunda da bilgi verilmiştir diye düşünüyoruz. Ancak biz, bu kez "üçlü denetim" sisteminden söz etmek istiyoruz. 
     Çünkü "Mali Sektörün Yeniden Yapılandırılması ve Bazı Kanun Değişikliklerine İlişkin Yasa"nın özünde yer alan denetim, en ciddi bölüm. Bakan Kemal Derviş bile ısrarla bu konunun üzerinde durmadı mı Önemli olmasına önemli de bu süre içinde halka açık 15 banka genel kurulunu yapamayacak. Borsada banka ağırlığının endeks üzerindeki etkisini biliyoruz. Son bir yıldır mali sektörden başka sektörlere geçiş sürecinin yaşandığı ortada. Fakat bu uygulama kaçınılmaz ama küçük ortaklar açısından zor bir durum yaratacak. 
     
Küçük olmanın kaybı      BDDK, bundan önceki denetimlere güvenmiyor, üçlü denetime asılıyor. Doğru. Hazirana kadar üçlü denetim de operasyon da bitmiş olacak. Ama aynı BDDK, bankalara gösterdiği özenin binde birini küçük yatırımcıya göstermiyor. Sonuçta banka mağduriyetine uğramış yatırımcıyı "pazar riski aldı" diye cezalandıranlardan, bugün için farklı bir yaklaşım beklemek doğru olur mu Değerlendirme size ait. . 
     
Hatalar dizisi      Başbakan Bülent Ecevit’in eşi Rahşan Ecevit’in babası Maliye müfettişiymiş. Devlet babaya hizmet verenler Maliye müfettişlerini çok seviyorlar. Özel sektöre hizmet verenler ise hesap uzmanlarını 21 Aralık 1999’dan bu yana Tasarruf Mevduatı Sigorta Fonu’na geçen 19 bankayı denetleyen denetim şirketlerine ve murakıp raporlarına bakınca bizim söyleyecek fazla sözümüzün olamayacağı ortaya çıkar. Bu nasıl bir denetim mekanizmasıdır, anlamak incelik ister. Bakın, bir denetim şirketinin sahibi diyor ki 
     "Banka denetimi kadar zor irdelenebilen bir başka denetim yoktur. Çünkü 20 - 30 yıllık bir bankacı öyle bir makyaj yapar ki golü yediğinizin farkına varamazsınız " 
     İşte biz de toplum olarak golü 50 milyar dolarlık bir zararla yedik. Aklımız başımıza mı geldi, elin oğlu mu zorladı, üzerinde durmayalım, şimdi gol yememe derdine düştük. Üçlü denetim diye tutturduk. 
     
Türk çocukları bekliyor...      Amma velakin bu kez denetçiler kimler olacak Lakin, Ankara "Maliye müfettişi" kökenli denetim şirketlerine BDDK’yı, fona giden bankaları, Türk Telekom’u ve daha sayalım mı tekmili birden teslim etmiş. Hoş çoğunun yanında uluslararası ibaresi var, ortağı var. Ne fark eder atı alan Üsküdar’ı geçmiş bir kez Uluslararası denetim yapan şirket sayısı 12’yi geçmiyor. Bunun yanında da 40 tane Türk çocuğu kendi halinde çalışıyor. O halde ne yapılacak, merak etmiyor musunuz 
     Sizin anlayacağınız bugüne kadar denetim yapanların yüzde 50’si banka denetiminden dolayı sıkıntı yaşamış. Bankaların denetiminde yaşanılan sorunlar ağır bir fatura bırakmış. Bu noktada acaba BDDK yine aynı şirketlerle çalışmaya devam edip, geçmişe dönük hesaplaşmanın üzerine ölü toprağı mı serpecek Unutmadan ekleyelim Acaba SPK ve İMKB’yi kim denetliyor Bekliyoruz... 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
