<DOC>
<DOCNO> 61911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yasam/yas14.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz koca dehşeti 3 ÖLÜ 
</HEADLINE>
<TEXT>

     SABRİ SEVER İstanbul 

     Küçükçekmece’de evini terk ederek annesinin yanına yerleşen eşine sinirlenen işsiz koca, kan döktü. Konfeksiyon işçisi Yusuf Aşkın, dün akşam kayınpederinin Cennet Mahallesi’ndeki evine geldi. Eşi ile bir süre görüşen Aşkın, bir türlü evine döndürmeye ikna edemedi. Eşi Gülden Aşkın ile tartıştığı sırada Aşkın’a kayınvalide Gülhayat Çelikten, "İş bulduktan sonra eşini gelir götürürsün" diye çıkıştı. Tartışmanın büyümesi üzerine çıkan kavgada çılgına dönen koca, silahını çıkartarak rastgele kurşun yağdırdı. Aşkın’ın eşi, kayınvalidesi ve kayınpederi olay yerinde can verdi. Katil koca, karakola giderek silahıyla birlikte teslim oldu. 
     



 YAŞAM 




















</TEXT>
</DOC>
