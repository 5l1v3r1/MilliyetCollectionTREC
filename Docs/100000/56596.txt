<DOC>
<DOCNO> 56596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yazar/sazak.html </URL>
<DATE> 2001/12/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İslam rönesansı ne zaman 
</HEADLINE>
<TEXT>

     Yasemin Çongar, Afganistan'da elde edilen "Taliban zaferi"nin ardından ABD'de şimdi "savaşın eksik cephesi"nin tartışıldığını bildiriyor 
     "Bu bir örgüte ya da iktidara karşı bir 'sıcak savaş' cephesi değil. Müslüman toplumların Osmanlı'nın sonundan beri süren 'yenilmişlik' duygusunun tarihi olan seksen yıllık küçük düşmüşlüğe son verebilecek, Müslüman toplumları 'başarıya' yöneltebilecek, yoksulluğu ve demokrasisizliği aşma yolunda değişimi hızlandıracak bir 'soğuk savaş' cephesi." 
     11 Eylül'ün ardından Batı'da yaşayan İslamcı aydınlarca da tartışılan "İslam rönesansı" düşüncesine kapıyı aralıyor Çongar 
     "Batı'nın Soğuk Savaş'ı kazanması, sosyalist sistem altındakilerin kendi kaderlerinden kapitalizmi değil, kendi sistemlerini sorumlu tutması sayesinde oldu." 
     Böylesine bir özeleştiriyi yeniden yapılanma sürecini "İslam'ın arkasına sığınmadan" Arap - Ortadoğu rejimleri, 21'inci yüzyılda monarşiyle yönetilen petrol krallıkları, emirlikler yapabilir mi 
     Prof. Şerif Mardin'in değindiği gibi Filistin davasında İsrail yanlısı tutumundan ötürü ABD yönetimlerini suçlamak mümkün, Bush yönetiminin dünyanın Usame bin Ladin'den sonra daha yaşanabilir olacağına ilişkin aşırı saf yorumlarına da karşı çıkılabilir. Ancak gelecek açısından asıl düşünsel eşik, İslam dünyasının - Soli Özel'in saptamasıyla - küresel düzenle kuracağı uyumlu birliktelik sonucu aşılmış olmayacak mı 
     Colombia Üniversitesi'nden Edward Said'in görüşleri hayli cesur 
     "Siyonizm ve emperyalizm hakkındaki şikayetlerimize rağmen, toplumlarımızı kıskaca almış bulunan bunca yoksulluk, cehalet ve baskıdan, büyümesine izin verdiğimiz kötülüklerden kendimizin de sorumlu olduğumuzu düşünmeye başlamamız lazım. 
     Örneğin, kaçımız laik politikaları açıkça ve dürüstçe savunduk, İslam dünyasında dinin kullanılmasını, İsrail'de ve Batı'da Yahudilik ve Hıristiyanlığın manipülasyonuna yönelttiğimiz eleştiriler kadar bütünlükle ve içtenlikle eleştirdik. 
     Sömürgeci yerleşimcilere ve insanlık dışı toplu cezalandırmalara maruz kalsak da, kaçımız tüm intihar saldırılarını ahlaka aykırı ve yanlış eylemler olarak mahkum ettik 
     Laik Arap politikası artık kendini göstermelidir. 
     Araplar olarak esas silahlarımızın askeri değil ahlaki olduğunu yıllardır savunuyorum. Artık açık sözlü olmanın, politikalarımızı derhal incelemenin ve bunlar üzerinde tekrar tekrar düşünmenin şimdi zamanı. Liderlerimizin bizi nereye ve ne adına sürüklediğini görmek için hepimizin durup düşünmesi zamanı geldi." 
     Keşke, Türkiye'de de akademik çevreler, TESEV, İstanbul Politikalar Merkezi gibi düşünce kuruluşları, aydınlar, İslamcı düşünürler 11 Eylül sonrası hızlanan "İslam Rönesansı" arayışına katkı yapabilseler. 
     Model ülke olmanın sorumluluğu budur. 
     
     







Afganistan dersleri 


Durmuş durmaz 


Resen emeklilik genelgesi 


Taliban'ın çöküşü niye mi hayırlı oldu 


Derin demokrasi 


Tarkan ile "özgür kız" 


Birinci Ulusal Psikoloji Kurultayı 


Barış savaştan zor... 


İşini kaybeden bankacılar Kalamış’ta buluşuyor 


Afganistan gerçekleri ve başarılı olanlar 


İslam rönesansı ne zaman 


Açıklamak zorundasınız Osman Bey 


Kadir, zekat, fitre 


</TEXT>
</DOC>
