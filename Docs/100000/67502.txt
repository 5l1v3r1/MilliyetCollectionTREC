<DOC>
<DOCNO> 67502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur20.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede sıra kavgası'nda fizyoterapisti bıçakladılar 
</HEADLINE>
<TEXT>

     Hatay'ın İskenderun İlçesi SSK Hastanesi'nde sıra tartışması yüzünden çıkan kavgada, bir fizyoterapist ile sırada öncelik tanındığı iddia edilen kayınbiraderi, hasta yakınları tarafından tabanca ve bıçakla yaralandı. 
     Emniyet yetkililerinden alınan bilgiye göre, eşi Azize Demir'i fizik tedavi için hastaneye getiren Reşat Demir, kendi sıralarını kayınbiraderi Yusuf Yoğurucu'ya verdiği gerekçesiyle, fizyoterapist Murat Kepekçi ile tartıştı. 
     Büyüyen kavga sırasında, Reşat Demir ve oğlu Mehmet Emir Demir, fizyoterapist ve kayınbiraderini bıçaklayarak ağır yaraladı. Reşat Demir, yanında taşıdığı tabancayla Murat Kepekçi'nin ayağına bir el de ateş etti. 
     Ağır yaralanan fizyoterapist Murat Kepekçi, ilk müdahalenin ardından, önce SSK Adana Hastanesi'ne, daha sonra da Çukurova Üniversitesi Tıp Fakültesi Balcalı Hastanesi'ne kaldırılarak tedavi altına alındı. Yusuf Yoğurucu'nun ise SSK İskenderun Hastanesi'nde tedavi edildiği kaydedildi. 
     Olaydan sonra yakalanan Reşat ve Mehmet Emir Demir'in gözaltına alındığı ve soruşturmanın sürdürüldüğü bildirildi. 
     






</TEXT>
</DOC>
