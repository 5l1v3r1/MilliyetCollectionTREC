<DOC>
<DOCNO> 54983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/siyaset/siy01.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’e etten duvar 
</HEADLINE>
<TEXT>

Başbakan Ecevit, suikast ihbarları üzerine ABD Başkanı Bill Clinton gibi korundu. Önce boş makam aracı gönderildi. Yol güzerg hı da değiştirildi 
     Başbakan Bülent Ecevit’e yönelik suikast yapılacağı ihbarlarının emniyete ulaşmasının ardından, ABD Başkanı Clinton dönemindeki koruma sistemi uygulandı. Attığı her adımı çok yakından izlenen Ecevit, dün ilk defa suikast ihbarları nedeniyle koruma çemberine alındı. 
     Geçtiğimiz günlerde emniyet güçlerine, Ecevit’e yönelik suikast yapılacağı ihbarları geldi. Bu ihbarların ardından Ecevit’in korumaları da harekete geçti ve Başbakan, Clinton’a uygulanan koruma programına alındı. 
     Yüksek Askeri Ş ra toplantısının ardından Başbakanlığa ilk olarak koruma araçlarıyla birlikte 06 SB 763 plakalı boş bir makam arabası geldi. Bu araç Başbakanlığın garajına çekilirken, 06 SJ 147 plakalı aynı marka makam arabası, koruma araçlarıyla birlikte Vekaletler Caddesi’nden giriş yaptı. İkinci makam arabasında bu kez Ecevit vardı. Bu şaşırtmaca Ecevit’in Başbakanlık’tan ayrıldığında da yapıldı. Ecevit, ayrıca Oran’daki evine her zaman protokol yolundan giderken, dün ilk kez işlek bir cadde olan Cinnah Caddesi’nden gitti. 
     Suikast ihbarları Başbakanlığa gelen arabaların giriş ve çıkışını etkilerken, servis araçlarının da yeri değiştirildi. Başbakanlık korumaları da köşe kapmaca oynadığı gazetecilerin önünü Atakule önünde keserek, Ecevit’in takip edilmesini önledi. 
     
Yürek hoplatan çatışma      Bu arada Ecevit, YAŞ yemeği için geldiği Köşk’ün 5 no’lu kapısından çıktığı sırada Turan Güneş Bulvarı’nda meydana gelen bir kavga yürek hoplattı. İki kişi arasındaki tartışma silahlı kavgaya dönüşünce, polisler bulvarı kapattı. Olayın adi vaka olduğu öğrenilirken, bulvar üzerinden konutuna gitmeyi planlayan Ecevit, güzerg hı değiştirilerek çevreyolunu kullandı. 
     
YAŞ’ta 5 ihraç      Yılın ikinci toplantısını Başbakan Ecevit başkanlığında Genelkurmay kararg hında gerçekleştiren Yüksek Askeri Ş ra’da disiplinsizlik nedeniyle 5 personelin TSK ile ilişiği kesildi. TSK’nın harbe hazırlık ve iç güvenlik harek t durum değerlendirilmesinin yapıldığı toplantıya katılan YAŞ üyeleriyle Anıtkabir’i ziyaret eden Ecevit, Anıtkabir Özel Defteri’ne "YAŞ, TSK’nın çok sağlıklı bir kurumudur. Aynı zamanda laik cumhuriyetin önde gelen bir güvencesidir" ifadelerini yazdı. Başbakan ve Genelkurmay Başkanı Kıvrıkoğlu, Anıtkabir’den Ecevit’in makam otomobiline binerek ayrıldı. 
     
     



 SİYASET 
















</TEXT>
</DOC>
