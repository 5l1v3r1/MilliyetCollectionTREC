<DOC>
<DOCNO> 64453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo03.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings, Utah'ı yedi bitirdi.. 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, Utah Jazz'ı deplasmanda 114-90 yenerken, Hidayet Türkoğlu 10 sayı attı. 
     Salt Lake City'deki maça yedekler arasında çıkan Hidayet Türkoğlu, toplam 22 dakika forma giydiği maçta, 5 şuttan 3'ünde isabet sağladı ve 10 sayı kaydetti. Hidayet, 2 adet 3 sayılık ve 2 serbest atışta da yüzde 100 başarı sağladı. Hidayet Türkoğlu ayrıca, hepsi savunma olmak üzere 4 ribaunt aldı ve 2 asist yaptı. 
     Batı Konferansı Pasifik Grubu lideri Kings'de, Yugoslav forvet Predrag Stojakoviç 25, Chris Webber 19 sayı ve 10 ribauntla oynadı. 
     Jazz karşısında üst üste 4. galibiyetini alan Kings'de, Mike Bibby ile Bobby Jackson skora 14'er sayı ekledi. 
     Kings ile yaptığı son 6 maçta 5. yenilgisine uğrayan Ortabatı Grubu dördüncüsü Jazz'da, Karl Malone, 17 sayı ve 10 ribauntla en başarılı oyuncu oldu. 
     Doğu Konferansı'nda ise Atlantik Grubu altıncısı New York Knicks, Merkez Grubu lideri Milwaukee Bucks'ı deplasmanda 2. uzatma sonunda 129-127 yendi. 
     Deplasmanda üst üste 3. zaferine ulaşan Knicks'de, 48 sayı atan Latrell Sprewell, bunların 31'ini 4. çeyrek ve 1. uzatmada gerçekleştirdi. Knicks'de Allan Houston da 34 sayıyla galibiyete katkıda bulundu. 
     Evinde üst üste 3. yenilgisine uğrayan Bucks'da ise sakatlığı nedeniyle 14 maç oynayamayan Glenn Robinson, yedek bankından girdiği oyunda 38 sayı atarak, bu sezon en en yüksek skorlu maçını çıkardı. 
     Sonuçlar şöyle 
     
     
Miami Heat-New Jersey Nets 90-77 Milwaukee Bucks-New York Knicks 127-129 2. uzatmada Utah Jazz-Sacramento Kings 90-114 Charlotte Hornets-Houston Rockets 104-111 uzatmada Cleveland Cavaliers-Boston Celtics 101-108 Indiana Pacers-Seattle Supersonics 86-95 Minnesota Timberwolves-Atlanta Hawks 103-80 Washington Wizards-Phoenix Suns 112-102 Chicago Bulls-Memphis Grizzlies 95-92 Golden State Warriors-San Antonio Spurs 82-90 Los Angeles Clippers-Dallas Mavericks 112-133 
     






</TEXT>
</DOC>
