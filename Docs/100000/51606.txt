<DOC>
<DOCNO> 51606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/soneko03.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti... 
</HEADLINE>
<TEXT>

     ABD Doları uluslararası borsalarda geçen hafta önemli para birimlerinin çoğu karşısında değer kazandı. Altın fiyatları ise Hong Kong borsası haricinde biraz geriledi. 
     ABD'de toptan eşya fiyatlarının Ekim ayında şimdiye kadarki en yüksek oranlı düşüşünü kaydedip, yüzde 1.6'ya indiğinin Cuma günü açıklanması üzerine, dolar değer kaybetti. 
     Michigan Üniversitesi'nin tüketicilerin ekonomiye güveninin güçlendiğine dair raporu da, doların değer kaybını biraz frenledi. 
     New York döviz borsasının Cuma günkü kapanışında euro 89.25 sentten 89.40 sente, dolar da 120.04 yenden 120.20 yene yükseldi. 
     Dolar 1.6406 İsviçre frangından 1.6388 franga, 2.1913 marktan 2.1877 marka, 7.3492 Fransız frangından 7.3373 frangına, 2,169.37 İtalyan liretinden 2,165.85 lirete geriledi. ABD Doları 1.5984 Kanada Doları'ndan 1.6035 Kanada Doları'na, sterlin ise 1.44 dolarından 1.4562 dolarına yükseldi. 
     Londra borsasında Pazartesi günü 89.69 sentten işlem gören euro, Cuma günkü kapanışta 89.35 sente geriledi. 
     Londra borsasında Pazartesi günü 1.41 dolardan işlem gören sterlin, Cuma günkü kapanışta 1.4590 dolara yükseldi. 
     
     Menkul Kıymet Borsaları 
     Ekonomistlerin daha iyiye gideceği beklentisi sayesinde, New York menkul kıymetler borsası Wall Street'de Dow Jones Endeksi geçen hafta 284.46 puan yüzde 3.1 artışla 9,608.00 puana yükseldi. Nasdaq 
     Bileşik Endeksi ise 82.75 puan yüzde 4.7 artışla 1,828.48 puana çıktı. S-and-P 500 Endeksi de geçen hafta 33.11 puan yüzde 3.1 
     artışla 1,120.31 puana yükseldi. 
     Dow Jones Endeksi 10 Eylül'de 9,605.51 puandan kapanmasından bu yana ilk kez Cuma günü bu düzeyin üzerine çıkabildi. 
     Japon bankalarının durumuna ilişkin endişelerin artması nedeniyle, Tokyo menkul kıymetler borsasında Nikkei Endeksi geçen hafta 168.07 puan kayıpla son bir ayın en düşük düzeyine, 10,215.71 puana indi. 
     Atlantik'in her iki yakasında geçen hafta faiz oranlarında indirimin ardından, özellikle bankacılık sektörü şirketlerinin hisse senetlerinin değer kaybetmesi sonucu, Londra borsasında FTSE-100 Endeksi Cuma günü 33.9 puan kaybetse de, geçen hafta genelinde 114.7 puan kazanarak 5,244.2 puana çıktı. 
     






</TEXT>
</DOC>
