<DOC>
<DOCNO> 73186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/spor/spo03.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BU FIRSAT KAÇMAZ 
</HEADLINE>
<TEXT>

Teknik Direktör Lucescu, futbolcuları ile dün özel bir toplantı yaptı, "Barcelona’yı yenip, çeyrek finale çıkın. Galatasaray’ın büyüklüğünü bir daha Dünya’ya gösterin" dedi 
     ERHAN TELLİ 

     Başka çaremiz yok’ 
     GALATASARAY Teknik Direktörü Mircea Lucescu, Barcelona maçı öncesinde kampa aldığı oyuncularını uyardı. Sahadan galibiyetle ayrılmaları gerektiğini belirten Rumen hoca, "Bu maç bizi çeyrek finale çıkaracak. Kazanmak zorundayız. Barcelona’yı eli boş göndereceğiz. Başka çaremiz yok. Önünüzde büyük bir fırsat var, bunu kaçırmayın. Kendinizi bir kez daha Dünya’ya gösterin" diye konuştu. 
     
     İtalya’yı unutun’ 
     LUCESCU, Florya’da dev maç için motive olan futbolcularına İtalya’da yaşananları unutmak zorunda olduklarını da söyledi. Tecrübeli teknik adam, "Sonuçta bu bir futbol maçıydı ve yaşananlar orada bitti. Herşey geçmişte kaldı. Bu olaylardan sonra, tek amacımız Barcelona’yı yenerek, hedefimize doğru yürümek olacaktır. Galatasaray’ın büyüklüğünü yine rakiplerinize kanıtlayın" dedi. 
     
     Yol ayrımındayız’ 
     ŞAMPİYONLAR Ligi’nde yol ayrımında bulunduklarını da sözlerine ekleyen Lucescu, "Ya yenip yolumuza devam edeceğiz, ya da burada kalacağız" ifadesini kullandı. Rumen hoca, "Barcelona’nın zaaflarını biliyoruz. Son zamanlarda pek formda değiller. Ancak onlar için de bu maç dönüm noktası. Tüm güçlerini ortaya koyacaklar. Sabırla oynayıp, sonuca gitmeliyiz" uyarısında bulundu. 
     
Mondragon’un köpekleri yarıştı      Kaleci Mondragon’un "Thomas" ve "Daniel" isimli köpekleri dün Köpeklerarası Güzellik Yarışması’na katıldı. CNR Fuar Merkezi’ndeki 7. Uluslararası Evcil Hayvanlar Fuarı’na kız arkadaşı Adriana ile birlikte gelen Kolombiyalı kaleci, iki köpeğini Çalışan Hayvanlar kategorisinde, Boxer cinsi köpeklerle yarıştırdı. Mondragon’un Boxerlar arasında birinci olan Thomas isimli köpeği yarışma sırasında, ringin dışında bekleyen bir köpekle kavga edince yaralandı. 
     
Cim-Bom çift forvet      TEKNİK Direktör Lucescu’nun yarın gece oynanacak kritik mücadeleye, çift forvetle çıkacağı öğrenildi. Bundan önce Şampiyonlar Ligi’ndeki maçlarda sahaya tek santrfor süren Rumen çalıştırıcının bu kez forveti daha güçlü tutmayı planladığı bildirildi. Lucescu’nun ileri ikilide Arif - Ümit Karan’a görev vermesi bekleniyor. 
     GALATASARAYLI futbolcular, Barcelona ile oynayacakları zorlu doksan dakika için dün akşam Florya Metin Oktay Tesisleri’nde kampa girdiler. Sakatlıkları nedeniyle sezonu kapayan Sergen, Murat ve Bülent Akın dışında tam kadro hazırlıklıklarını sürdüren Sarı - Kırmızılı takım, maç saatine kadar dış dünyayla ilişkisini kesti. 
     
Hakem Temmink      GALATASARAY’IN yarın Barcelona ile oynayacağı Şampiyonlar Ligi maçını Hollandalı Rene Temmink yönetecek. Temmink, iki yıl önce Sarı - Kırmızılılar’ın deplasmanda Sturm Graz’a 3 - 0 yenildiği ve Suat’ın kırmızı kart gördüğü karşılaşmayı da yönetmişti. 2.03 boyunda, 109 kiloluk, 42 yaşındaki Temmink, 7 yıldır FIFA kokartı taşıyor. 
     
Rivaldo oynamıyor      REAL Madrid maçında dizindeki sakatlığı nükseden Barcelonalı Rivaldo, Galatasaray’a karşı forma giyemeyecek. Bu sakatlık İspanyol ekibinde şok etkisi yaratırken, Başkan Juan Gaspart, futbolcuların katıldığı moral yemeğinde, "Galatasaray’ı yenin, bu borcu ödeyin. Aksi takdirde sonuçlarına katlanırsınız" dedi. 
     
Hata mı yaptık’      BAŞKAN Mehmet Cansun, stad projesi konusunda kendilerine eleştiri getiren Özhan Canaydın’a cevap verdi. Cansun, yeni yönetimi bağlayan bir sözleşme yapmadıklarını, sadece finansman sorununu hallettiklerini ifade ederek, "Bugüne kadar para bulamamıştık ve inşaat başlamıyordu. Şimdi bulduk da hata mı yaptık" diye konuştu. 
     



 SPOR 



























</TEXT>
</DOC>
