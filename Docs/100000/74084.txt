<DOC>
<DOCNO> 74084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/dunya/adun.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönem dünyayı yöneten ikiliden tüyler ürpertici sözler 
</HEADLINE>
<TEXT>
Kissinger Yunan gibiyim 
Türkiye’yi yok ederdim 
Yunanistan’ın eski Dışişleri Bakanı Pangalos, ABD eski Dışişleri Bakanı Kissinger’ın kendisine Türkiye ile Yunanistan’dan birini yok etmek zorunda kalsam, Türkiye’yi seçerdim’ dediğini öne sürdü 
     YORGO KIRBAKİ Atina 

     Yunanistan’ın eski Dışişleri Bakanı Teodoros Pangalos, ABD’nin eski Dışişleri Bakanı Henry Kissinger hakkında şaşırtıcı açıklamalarda bulundu. 
     Yunan basınında dün çıkan haberlere göre Pangalos, geçtiğimiz günlerde Washington’da Yunan - Amerikan Enstitüsü’nde yaptığı konuşmada Kissinger’ın Bilderberg Grubu’nun bir toplantısı sırasında kendisine, "Diyelim ki üzerinde biri Türkiye, diğeri de Yunanistan yazan iki düğmenin olduğu eletronik bir haritayı karşıma koyuyorlar ve düğmelerden birisine basmaya mecbur bırakılıyorum. Hangi düğmeye bassam o ülke yeryüzünden yok olacak... Böyle bir durumda üzerinde Türkiye diye yazan düğmeye basardım" dediğini ileri sürdü. 
     Pangalos, Kissinger’ın ayrıca "Kendimi Yunan hissediyorum. ABD için Yunanistan eski ve güvenilir bir müttefik, Türkiye ise sadece stratejik bir müttefiktir" dediğini de öne sürdü. Eski ABD Başkanı Richard Nixon’ın, 1968 - 72’deki ilk başkanlık döneminde ulusal güvenlik danışmanı olan Kissinger, Nixon’ın ikinci kez seçilmesinin ardından 1973 - 77 yılları arasında da Dışişleri Bakanlığı görevinde bulunmuştu. 
     Pangalos ayrıca, birkaç yıl önce Rus yapımı S - 300 füzelerinin Güney Kıbrıs’a yerleştirilmemesi ile sonuçlanan ABD baskılarının, bu füzelerin adaya konuşlandırılması durumunda İsrail için tehdit teşkil edecek olmasından kaynaklandığını iddia etti. 
     
Nixon’ın bant kayıtları açıklandı      Naziden farksızmış 
     DIŞ HABERLER SERVİSİ 

     ABD eski başkanlarından Richard Nixon’ın Yahudiler aleyhinde ırkçılığa varan görüşler taşıdığı, uyuşturucu ve eşcinselliği ise ABD’yi tehdit eden en büyük tehlikeler olarak gördüğü ortaya çıktı. 
     Nixon’ın bir Nazi lideri gibi aşırı sağcı görüşlere sahip olduğu, Beyaz Saray’da gizlice kaydettiği ses bantlarının açıklanması sayesinde dünya kamuoyuna yansıdı. Daha önce Vietnam’a atom bombası atılmasını isteyen Nixon, 13 Mayıs 1971 tarihli son açıklanan konuşmalarında, danışmanları Bob Haldeman ve John Ehrlichman ile sohbet ederken şunları söylüyor 
     "Kuzey California’ya bakın, homolar her yerde. Bu yüzden San Franciscolu biriyle tokalaşamıyorum. Yunanlara ne oldu biliyor musunuz Eşcinsellik onları mahvetti. Aristo homoydu, Socrates de öyle. Romalıların son 6 imparatoru homoydu. Papalar önce rahibelerle yatıyorlardı ama cehenneme homo olarak gittiler. İngilizler, onlardan önce de Fransızlar homoseksüellik yüzünden battı. Komünistler ve solcular, bu konuların üstüne gidiyorlar. Çünkü bizi yok etmeye çalışıyorlar." 
     Nixon, marihuanayı yasallaştırmak isteyenlerin Yahudiler arasından çıktığını, çünkü bütün Yahudilerin psikiyatr olduğunu savunuyor. Nixon, Yahudilerin medyayı kontrol altında tuttuklarını iddia ediyor. 
     



 DÜNYA 











</TEXT>
</DOC>
