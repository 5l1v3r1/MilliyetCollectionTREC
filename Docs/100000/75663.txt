<DOC>
<DOCNO> 75663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Teknik Direktörü Kalpar'dan hakeme sitem.. 
</HEADLINE>
<TEXT>

     Diyarbakırspor ile Galatasaray arasında yapılan ve 0-0 berabere tamamlanan karşılaşmadan sonra sarı-kırmızılı takımın teknik direktörü Mircea Lucescu basına açıklama yapmazken, Diyarbakırspor Teknik Direktörü Hüseyin Kalpar penaltılarının verilmediğini söyledi. 
     Karşılaşmada gol arayan tarafın kendi takımı olduğunu kaydeden Kalpar, ''Bir penaltı pozisyonumuz vardı. Ancak bana göre olmuyor, hakeme göre olması lazımdı. Hakem de böyle takdir etti'' dedi. 
     Diyarbakırspor Teknik Direktörü Kalpar şunları söyledi 
     ''Biz bu maçı kaybetmek istemiyorduk. Kazanmak istiyorduk. 
     Kazandığımız takdirde, yolumuz daha açık olacaktı. Bu durumda 2 puan kaybedip, 1 puan almış olduk. Futbolu çirkinleştirmedikleri için her iki takımı da kutluyorum. İyi mücadele gösterdiler. Bundan sonraki maçlara bakacağız.'' 
     






</TEXT>
</DOC>
