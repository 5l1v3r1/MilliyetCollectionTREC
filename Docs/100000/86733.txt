<DOC>
<DOCNO> 86733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun20.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Pakistan'ın acilen adım atmasını istedi 
</HEADLINE>
<TEXT>

     Hindistan Dışişleri Bakanı Jaswant Singh, komşu Pakistan'ın sınır ötesi terörizmi durdurması ve İslamcı militanları dizginlemesi için acilen adımlar atması gerektiğini bildirdi. 
     Singh, İngiltere Dışişleri Bakanı Jack Straw ile düzenlediği ortak basın toplantısında, Pakistan Devlet Başkanı Pervez Müşerref'in militanları engellemesi için yeterli zaman verildiğini, artık durumun aciliyetini fark etmesi gerektiğini söyledi. 
     Basın toplantısında Straw'a, Müşerrref'in ''Hindistan kontrolündeki Keşmir bölgesine militanların sızması durdu'' demecine karşılık Hindistan'ın bunu yalanlamasıyla ilgili olarak, hangi tarafa inandığı soruldu. Straw ise sözlerden çok eylemlerin önemli olduğunu söyledi. 
     





</TEXT>
</DOC>
