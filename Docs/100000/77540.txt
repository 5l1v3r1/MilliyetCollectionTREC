<DOC>
<DOCNO> 77540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun23.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu Ortadoğu krizi ile ilgili görüşmek üzere İran'a gidiyor 
</HEADLINE>
<TEXT>

     Yunanistan Dışişleri Bakanı Yorgo Papandreu'nun Ortadoğu krizine ilişkin temaslarda bulunmak üzere Tahran'a gideceği açıklandı. 
     Yunanistan Dışişleri Bakanlığı'ndan yapılan açıklamada, Papandreu'nun resmi bir ziyaret için bulunduğu Çin'den bugün Tahran'a geçerek, İran Dışişleri Bakanı Kemal Harrazi ile biraraya geleceği duyuruldu. 
     
     Gezi ertelendi 

     Yunanistan Dışişleri Bakanı Yorgo Papandreu'nun bugün Tahran'a yapacağı ziyaretin ertelendiği açıklandı. 
     Yunanistan Hükümet Sözcüsü Hristos Protopapas, basın toplantısında, resmi ziyaret için bulunduğu Çin'den İran'a hareket eden Papandreu'nun Tahran havaalanındaki teknik sorunlar nedeniyle gezisini ertelediğini söyledi. Tahran ziyaretinin ne zaman yapılacağına ilişkin bilgi vermeyen Protopapas, Papandreu'nun Atina'ya döneceğini kaydetti. 
     Yunanistan Dışişleri Bakanlığı, Papandreu'nun Tahran'da İran Dışişleri Bakanı Kemal Harrazi ile biraraya gelerek, Ortadoğu krizi konusunda görüş alışverişinde bulunacağını açıklamıştı. 
     






</TEXT>
</DOC>
