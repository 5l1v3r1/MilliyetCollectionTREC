<DOC>
<DOCNO> 63823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sontur01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Köprüsünde çifte intihar girişimi... 
</HEADLINE>
<TEXT>

     Boğaziçi Köprüsü'nden aynı saatlerde intihar etmek isteyen ve birbirlerini tanımadığı belirtilen 1'i kadın 2 kişi, polisler tarafından ikna edildi. 
     Boğaziçi Köprüsü'nde akşam saatlerinde 2 ayrı intihar girişimi yaşandı. Avrupa yakasına geçmek üzere Vedat Ünal'ın kullandığı 34 TDB 36 plakalı taksiye binen Halil Vehbi Tutan 31 , taksi sürücüsü Ünal'ı tornavida ile tehdit ederek, aracı köprü üzerinde durdurdu. Taksiden inerek korkuluklara doğru koşan Tutan, korkulukların üzerine çıkarak atlamak istedi. Olay yerine gelen ve Tutan'ı ikna etmeye çalışan polisler, bu sırada köprünün diğer yönünde ikinci bir intihar girişimiyle karşılaştılar. Bir başka ticari taksiyle köprüye gelen Zeliha Gezmiş 19 adlı genç kız da korkuluklara tırmanarak intihar etmek istedi. Aynı anda intihar girişiminde bulunan her iki kişiyi ikna etmeye çalışan polis ekipleri, Halil Vehbi Tutan ve Zeliha Gezmiş'i intihar etmekten vazgeçirdi. Polis ekiplerince Ortaköy Karakolu'na götürülen Halil Vehbi Tutan'ın alkollü olduğu belirtildi. Halil Vehbi Tutan'ın Romanya uyruklu sevgilisinin kendisini terk ettiği, Zeliha Gezmiş'in ise ailesiyle yaşadığı sorunlar nedeniyle intihar girişiminde bulunduğu öğrenildi. 
     






</TEXT>
</DOC>
