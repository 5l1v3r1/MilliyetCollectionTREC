<DOC>
<DOCNO> 94421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko09.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi geçen aya göre yüzde 11 arttı 
</HEADLINE>
<TEXT>

     Sanayi üretimindeki artış Mayıs ayında da devam etti. 
     Geçen yılın aynı aylarına göre, bu yılın Mart ayında yüzde 19, Nisan ayında yüzde 14.4 oranında artış gösteren sanayi üretimi, Mayıs ayında da yüzde 11 arttı. 
     Sanayi üretimi, Şubat 2001 krizinden sonra 13 ay geriledikten sonra ilk kez Mart ayında artmıştı. Artış, Nisan ayında da devam etmişti. 
     Bu yılın Mayıs ayında sektörel bazda bakıldığında, geçen yılın aynı ayına kıyasla imalat sanayi üretiminde yüzde 12.9, elektrik, gaz ve su sektöründe yüzde 7.2 artış yaşanırken, madencilik sektöründe yüzde 15.7'lik azalma görüldü. 
     DİE'den yapılan açıklamaya göre, geçen yılın aynı ayına göre bu yılın Mayıs ayında, imalat sanayi içinde yer alan alt sektörlerde üretim, gıda ve içecek ürünleri imalatında yüzde 15.2, tütün ürünleri imalatında yüzde 15.8, tekstil ürünleri imalatında yüzde 6.5, giyim eşyası imalatında yüzde 14.6, ağaç ve mantar ürünleri imalatında yüzde 48.8, kimyasal madde ürünleri imalatında yüzde 16, radyo tv haberleşme cihazları imalatında yüzde 53.1, tıbbi, hassas ve optik aletler, saat imalatında yüzde 45.4, taşıt araçları ve karoseri imalatında da yüzde 18.7 oranında arttı. 
     Öte yandan Mart ayında yüzde 290.8, Nisan ayında yüzde 509.4 üretim artışı görülen büro, muhasebe bilgi işlem makinaları imalatı Mayıs ayında da yüzde 528.9 oranında artış kaydetti. 
     Sanayi üretiminde, bu yılın 5 ayında ise geçen yılın aynı dönemine göre yüzde 7.2 oranında artış oldu. 
     Bu yılın Ocak-Mayıs döneminde üretimdeki artış, imalat sanayinde yüzde 8.3, elektrik, gaz ve su sektöründe yüzde 4.5 olurken, madencilik sektöründe üretim yüzde 5.5 oranında azaldı. 
     Beş ayda imalat sanayi içinde yer alan alt sektörlerde üretim, derinin işlenmesi bavul, çanta vb imalatında yüzde 6, basım ve yayım imalatında yüzde 14, ana metal sanayiinde yüzde 7.6, diğer ulaşım araçları imalatında yüzde 45.2, mobilya imalatında da yüzde 8.9 oranında azaldı. 
     Bu dönemde, büro, muhasebe bilgi işlem makineleri imalatında yüzde 68.4, gıda ürünleri ve içecek imalatında yüzde 2.8, giyim eşyası imalatı yüzde 10.7, ağaç ve mantar ürünleri imalatında yüzde 25.2, tekstil ürünleri imalatı yüzde 16.6, kok kömürü, rafine edilmiş petrol ürünleri imalatı yüzde 13.5, tıbbi, hassas ve optik aletler, saat imalatı yüzde 40.6, radyo, TV haberleşme cihazları imalatı yüzde 33.7 arttı. 
     





</TEXT>
</DOC>
