<DOC>
<DOCNO> 52282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/soneko33.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük petrol üretim miktarını 1 milyon varil azaltacak 
</HEADLINE>
<TEXT>

     Petrol İhraç Eden Ülkeler Örgütü OPEC , Avusturya'nın başkenti Viyana'da yapılan Petrol ve Enerji Bakanları toplantısında, günlük üretimi 1 milyon varil azaltma kararı aldı. 
     OPEC Başkanı ve Cezayir Petrol Bakanı Chakib Khelil, toplantıdan sonra yaptığı açıklamada, ''günlük üretimi 1 milyon varil azaltma konusunda konsensüs oybirliği sağlandığını'' söyledi. 
     Khelil, azaltılması düşünülen günlük üretimin kesin miktarının ise henüz belirlenmediğini kaydetti. 
     İran Petrol Bakanı Bijan Sanganeh ise günlük üretim kısıtlamasının ne zaman uygulanacağının, OPEC üyesi olmayan petrol üreticisi ülkelerle yapılacak görüşmelere bağlı olduğunu bildirdi. 
     OPEC Petrol Bakanları Viyana'daki toplantı sırasında, OPEC üyesi olmayan Rusya ve Norveç'e ''petrol fiyatındaki düşüşü önlemek için işbirliği yapma çağrısını da yinelediler. 
     






</TEXT>
</DOC>
