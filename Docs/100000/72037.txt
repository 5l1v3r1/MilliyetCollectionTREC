<DOC>
<DOCNO> 72037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/ekonomi/aeko.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İki ay daha sabredin 
</HEADLINE>
<TEXT>

IMF Türkiye Masası Şefi Kahkonen, programın başarısının hissedilmediğinden yakınan TOBB yönetimine, Tablo iki ay sonra daha net ortaya çıkacak’ dedi. Kahkonen, büyümenin de yakında başlayacağını söyledi 
     SEÇKİN ÜREY Ankara 

     Uluslararası Para Fonu IMF Türkiye Masası şefi Juha Kahkonen, Türkiye Odalar ve Borsalar Birliği TOBB Başkanı Rifat Hisarcıklıoğlu ile görüşmesinde, Türkiye ekonomisinin artık pozitif büyümeye yaklaştığını çok kısa süre içinde pozitif büyümeye geçmesini beklediklerini açıkladı. 
     Yaklışık iki saar süren Kahkonen ile görüşmede TOBB yetkilileri programın başarısının hissedilmediği ve bürokraside sorunlar yaşandığını belirtirken, Kahkonen hükümeti savunarak, "Programın başarılı gittiğine dair sinyaller alıyorum" dedi. 
     
     İki ay daha sabredin’ 
     İki ay sonra Türkiye’ye tekrar geleceğini hatırlatan Kahkonen, "Tablo ikinci ziyaretimde daha net ortaya çıkacak" dedi. Hisarcıklıoğlu’nun "Ben tabanıma iki ay daha mı beklemelerini söyleyeyim " diye sorması üzerine Kahkonen, "Sabredin" yanıtını verdi. 
     Hisarcıklıoğlu, Kahkonen’le görüşmesinin ardından yaptığı açıklamada, Kahkonen’in İstanbul Yaklaşımının da bir iki hafta içerisinde yürürlüğe gireceği konusunda ifadesi olduğunu da kaydetti. Hisarcıklıoğlu, bir soruya karşın, "Varlık Yönetim Şirketiyle ilgili görüşlerimizi ifade ettik, fakat Kahkonen de bu konuda çalışma yaptıklarını belirtti" yanıtını verdi. 
     
     Yüzde 35 tutar 
     Kahkonen’in enflasyonda yüzde 35 hedefinin yıl sonunda tutturulabileceği ifadesini aktaran Hisarcıklıoğlu, şubat enflasyon oranlarının da IMF’yi tatmin ettiğini söyledi. 
     Birikmiş SSK prim borçlarının taksitlendirilerek ödenmesi için getirilen kolaylığın genişletilmesini de isteyen Hisarcıklıoğlu, bu konuda çok fazla şik yet aldığını ve bu şik yetleri hükümete aktararak bunun bir an önce düzeltilmesini talep ettiğini açıkladı. 
     



 EKONOMİ 

















</TEXT>
</DOC>
