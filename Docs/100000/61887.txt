<DOC>
<DOCNO> 61887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/spor/bbas.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BUYRUN HARLEM’E 
</HEADLINE>
<TEXT>

Basketbolun sihirbazları, Nike Just Play Cup 2002’nin Türkiye finalleri için Mydonose Showland’da gösteriye çıkacak. Bu müthiş orgazisyona Athena grubu da katılacak 
     MURAT AĞCA 

     TÜRKİYE onları, akıllara durgunluk veren "sihirli" hareketler yaptıkları Nike reklamlarıyla tanıdı. Dünyanın dört bir köşesinde onlar gibi "freestyle" düşünen, bu içgüdüyü yaşam biçimi yapanların yarıştığı Nike Just Play Cup 2002’nin Türkiye finalleri için İstanbul’a gelen Harlem Wizards oyuncuları Arnold Benard "A - Train", Chris Franklin "Mr.Handless" ve Luis Da Silva "Trikz" dev şov öncesi MİLLİYET’in sorularını yanıtladı. 
     BASKETBOLU yaşam biçimi olarak seçen üç sihirbaz, tutkularını tek cümleyle özetliyorlar "Biz basket topuyla evliyiz ". Nike’ın "freestyle" reklamlarında onlarla birlikte oynayan Vince Carter, Rashaad Wallace, Laman Odom, Jason Williams, Paul Pierce, Darius Miles gibi NBA yıldızlarına hareketleri öğreten üç sihirbaz, "Michael Jordan bile bizim hareketleri yapamaz. Elinde top çevirmek bile ayrı bir yetenek ister" diye konuştular. 
     NBA’DE Sacramento Kings forması giyen Hidayet Türkoğlu’nu da beğendiklerini vurgulayan Bernard, Franklin ve Da Silva, "Hido çok yetenekli. Kolay uyum sağladı. NBA’deki geleceği parlak" yorumunu yaptı. Türkiye’deki basketbol sevgisine de hayran olduklarını söyleyen Harlem’in sihirbazları, herkesi bugün saat 15.00’de Mydonose Showland’da yapılacak Nike Just Play finalleri ve birçok dans grubu ile Athena’nın katılacağı "freestyle party"e davet ettiler. 
     
Efes Pilsen yükselişte      BASKETBOL Erkekler Avrupa Ligi’nde yer alan iki temsilcimizden Efes Pilsen, deplasmanda aldığı Alba Berlin galibiyetiyle A Grubu’nda 4. sıraya çıktı. Lacivert - Beyazlılar, bu sonuçla iddiasını devam ettirdi. B Grubu’nda mücadele eden Ülkerspor ise sahasında lider Bologna’ya farklı yenilince önemli bir fırsatı tepti ve beşinciliğe geriledi. 
     
A GRUBU TAKIMLAR O G M A Y P 1.Maccabi T.Aviv 10 8 2 760 699 18 2.B. Treviso 10 8 2 850 819 18 3.Olympiakos 10 7 3 873 782 17 4.Efes Pilsen 10 5 5 773 774 15 5.U.Malaga 10 5 5 759 766 15 6.Alba Berlin 10 3 7 765 798 13 7.Slask Wroclaw 10 2 8 722 774 12 8.Charleroi 10 2 8 752 842 12      
     
B GRUBU TAKIMLAR O G M A Y P 1.K.Bologna 10 8 2 822 687 18 2.O.Ljubljana 10 7 3 763 672 17 3.Barcelona 10 7 3 859 771 17 4.Opel Skyliners 10 7 3 759 759 17 5.Ülkerspor 10 6 4 789 733 16 6.Zalgiris Kaunas 10 3 7 747 787 13 7.Peristeri Atina 10 2 8 752 833 12 8.London Towers 10 - 10 643 892 10      
     
     
İTÜ uzatmada çöktü      ERKEKLER Birinci Basketbol Ligi’nde İTÜ, Oyak Renault’a uzatmalarda 96 - 86 yenildi. Baştan sona büyük çekişme içinde geçen karşılaşmanın normal süresi 78 - 78 sonuçlanırken, konuk takım Blackwell ve Güray’ın oyuna ağırlığını koymasıyla maçı lehine çevirmesini bildi. İTÜ’de 30 sayı atan Levent Topsakal’ın çabaları galibiyete yetmedi. 
     
Potada bugün      Ankara Atatürk Spor Salonu 
     14.00 TED Kolejliler - Galatasaray 
     16.00 Büyük Kolej - Beşiktaş 
     Abdi İpekçi Spor Salonu 
     17.00 Efes Pilsen - Türk Telekom 
     İzmir Atatürk Spor Salonu 
     15.00 Pınar Karşıyaka - Ülker 
     Caferağa Spor Salonu 
     17.00 F.Bahçe - G.Saray Bayan 
     



 SPOR 






















</TEXT>
</DOC>
