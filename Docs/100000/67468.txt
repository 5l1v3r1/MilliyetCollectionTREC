<DOC>
<DOCNO> 67468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo08.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'a kötü haber Dava Haziran'a uzuyor.. 
</HEADLINE>
<TEXT>

     Beşiktaş teknik direktörü Christoph Daum hakkındaki uyuşturucu davasına bakan Almanya'nın Koblenz Eyalet Mahkemesi yargıcı Ulrich Christoffel, davanın Haziran ayına kadar uzayabileceğini söyledi. 
     Christoffel bugün yaptığı açıklamada, ''Elimde bu davayla ilgili olarak 4 Haziran'a kadar uzanan bir dilekçe listesi var'' dedi. 
     Christoffel ayrıca, Daum hakkındaki davaya, gelecekte haftada 1 değil, 2 kez bakılacağını bildirdi. 
     Daum hakkında geçen yılın Ekim ayında başlayan dava için daha önce 26 Şubat'a kadar 19 duruşma günü öngörülmüştü. 
     Daum, yargıcın açıklamasıyla ilgili olarak, ''Bu konuyu avukatlarımla görüştüm. Onlar bana, bunun, her şeyin Haziran ayında sona erecek anlamına gelmediğini söylediler'' diye konuştu. 
     






</TEXT>
</DOC>
