<DOC>
<DOCNO> 57989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sontur25.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya nüfusu 6 milyarı aştı ve SOS vermeye başladı 
</HEADLINE>
<TEXT>

     ''Dünya Nüfusuna Dikkat Haftası'' yarın başlıyor. Haftanın bu yılki teması ''Nüfus Artışı ve Kentlerin Geleceği'' olarak belirlendi. 
     Dünya Nüfusuna Dikkat Haftası Genel Koordinatörü Türkiye Çevre Koruma ve Yeşillendirme Kurumu TURÇEK Yönetim Kurulu Gül Göktepe nüfus artışının tüm dünyanın, özellikle Türkiye dahil tüm gelişmekte olan ülkelerin en sessiz ancak en ciddi sorunu durumunda olduğunu söyledi. 
     
     Dünya nüfusuna dikkat 

     İstatistiklere göre dünya nüfusunun durumu şöyle 
     -Dünya nüfusu 6 milyarı geçti. Yılda ortalama 80 milyon artış kaydeden dünya nüfusunun büyük bir kısmı gelişmekte olan ülkelerde bulunuyor. 
     -Nüfus artışının yarısı kentlerde yaşıyor. Bu nüfusun yüzde 20'si dünyanın yüzde 75'lik alanını işgal ediyor ve dünya kaynaklarının yüzde 75'ini tüketiyor. 
     -2010 yılında dünya nüfusunun üçte ikisinin kentler yaşayacağı tahmin ediliyor. 
     -Gelişmekte olan ülkelerde yaşayan kent halkının yarısından fazlası günde 2 dolardan daha düşük gelir düzeyinde yaşıyor. 2025 yılı itibariyle gelişmekte olan ülkelerdeki her 10 çocuktan altısının kentlerde ve bunların yarısından fazlasının ise mutlak yoksulluk koşullarında yaşayacağı öngörülüyor. 
     -Dünyaya her 20 dakikada 3 bin 500 yeni bebek gelirken, bir ve birden fazla bitki ya da hayvan türü de yok oluyor. 
     -Halen yaklaşık 1.5 milyar insan yeterince sağlıklı içme suyundan yoksun. Önümüzdeki 25 yıl içinde dünya nüfusunun üçte ikisi mutlak susuzluk tehlikesi ile karşı karşıya. 
     






</TEXT>
</DOC>
