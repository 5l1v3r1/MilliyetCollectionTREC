<DOC>
<DOCNO> 61996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gunz1.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Gazetecilere haciz dayağı 
     Bodrum’un Konacık beldesinde, belediyedeki haciz işlemini görüntülemek isteyen gazeteciler, zabıta memurlarınca tekme tokat dövülerek dışarı çıkartıldı. Olaydan sonra gazetecilerle görüşmek isteyen MHP’li Belediye Başkanı Hüseyin Kuru hiçbir şeyden haberinin olmadığını iddia ederek, "Bizim çocuklar biraz acemice davranmış. Ben basının dışarı çıkarılmasını istemedim" dedi. 
     
     Ülkücüler faşizme karşı 
     Büyük çoğunluğu ülkücülerden oluşan 200 kişilik bir grup, Ecyad Kalesi'nin yıkılmasını "kahrolsun faşizm", "kahrolsun ırkçılık" sloganları atarak, Suudi Arabistan Başkonsolosluğu önünde protesto etti. İstanbul Ülkü Ocakları'na bağlı çoğunluğu çocuk olan göstericiler, dün 4. Levent'teki konsolosluk önünde toplandı. Kurt işaretleri yaparak yürüyüşe geçen grup, Arapları ihanetle suçladı. Eylem olaysız sona erdi. 
     
     HADEP’liler tutuklandı 
     HADEP Adana İl Başkanı Osman Fatih Şanlı ve 10 il yöneticisinin ardından dün gözaltına alınan Seyhan ve Yüreğir ilçe başkanlarının da aralarında bulunduğu 11 ilçe yöneticisi tutuklandı. Adana DGM binası önünde toplanan 100'e yakın tutuklu yakını, kararı protesto etti. Bu arada Hakkari Belediyesi'nin HADEP'li Başkan Vekili Vasfi Ak da bölücü örgüt propogandası yaptığı gerekçesiyle dün gözaltına alındı. 
     
     Burnundan naylon çıktı 
     Elazığ Devlet Hastanesi'nde yapılan ameliyatla Hakan Baydel'in 16 burnundan sekiz santimetre uzunluğunda naylon çıkarıldı. Yedi yıldır burnundan ağrı çeken Baydel, hastaneye başvurdu. KBB uzmanı Dr. Sacit Günbay tarafından ameliyata alınan Baydel'in burnundan sekiz santimetre uzunluğunda naylon çıkarıldı. Günbay, "Muhtemelen küçüklüğünde burnuna soktuğu cisimler, uzun yıllar içinde yer yapmış" dedi. 
     
     Tartışma cinayetle bitti 
     Bayrampaşa'da bir kişi, bıçaklandıktan sonra silahla vurularak öldürüldü. Vatan Mahallesi'nde meydana gelen olayda, Saim Yüksel 36 , evine gelen Bayram Sönmez tarafından bıçaklandıktan sonra silahla çeşitli yerlerinden vurularak yaralandı. Yakınları tarafından Sağmalcılar Devlet Hastanesi'ne kaldırılmak istenen Yüksel, yolda hayatını kaybetti. Polis tarafından gözlem altına alınan Sönmez, Yüksel'i aralarında çıkan tartışma sonucu öldürdüğünü söyledi. 
     



 GÜNCEL 

























</TEXT>
</DOC>
