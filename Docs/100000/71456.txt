<DOC>
<DOCNO> 71456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/zbirand.html </URL>
<DATE> 2002/03/08/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Gençler, seyretmeyin sesinizi duyurun... 
</HEADLINE>
<TEXT>

     Geçen hafta Marmara Üniversitesi’nde muazzam bir öğrenci topluluğuna konferans vermek için davetliydim. 
     Ümitlendim, zira pırıl pırıl bir gençlikle karşılaştım. Bizim kuşağı çoktan aşmış, eskimiş kalıplardan uzaklaşmış insanlarla birlikte oldum. Karen Fogg olayı ile alay edişleri, AB’ye bakışları, Kürt sorununu değerlendirmeleri çok farklıydı. 
     Üzüldüm, zira ülkedeki tartışmaya yeterince katılmıyor veya katılamıyorlardı. 
     Oysa, Türkiye’de temel bir sorunun kavgası veriliyor. Yol ayrımındayız. Birinden biri seçilecek. 
     Bu ülke aynı mı kalacak, yoksa değişecek mi 
     "Aynı mı kalacak " derken, eski tas eski hamam mı kalacak Yani içine kapanık, bölünme korkusu estirilerek tüm demokratikleşme hareketlerinin durdurulduğu bir Türkiye olarak mı yaşamayı sürdüreceğiz 
     Her şeye Ankara’da bir kaç seçilmiş ve seçilmemiş bürokrat ve politikacı mı karar verecek 
     İnsan hakları veya demokrasi şeffaflık veya fikir özgürlüğü denildiğinde, hemen karşımıza "Sakın ha, bunlar ülkeyi parçalar." diyenler mi çıkacak 
     Kitapların yasaklandığı, gazeteci veya düşünürlerin hapsedildikleri bir ülke olarak mı kalacağız 
     Güneydoğu sorununu sadece kaba kuvvet tehdidi ile mi çözmeye çalışacağız 
     Ekonomimiz hep çarpık, yolsuzluklar ve partilerin siyasi rant alma oyunlarına dayalı eski sistem ile mi yolumuza devam edeceğiz 
     Özetle, Türkiye yasakların, korkuların ve ekonomiksosyal çarpıklıkların ülkesi olarak mı kalacak 
     
Yoksa yepyeni bir Türkiye mi      Bütün bu olumsuzlukların bitmesini ve eski düzenin değişmesini isteyenler var. Onların düşlediği Türkiye çok farklı. 
     "İslam"ı politika aracı olarak kullanıp oy toplamaya kimsenin cesaret edemediği bir laik Türkiye isteniyor. 
     "Bölüneceğiz" korkusunun aşıldığı, demokrasinin, fikir özgürlüklerinin, insan haklarının önünün kesilemediği bir Türkiye isteniyor. 
     Ekonomisi belirli bir sisteme oturtulmuş, herkese daha eşit ve daha dengeli gelir dağılımı sağlayacak bir Türkiye düşleniyor. 
     Güneydoğu, Kıbrıs ve Ege gibi, yıllardan beri ülkenin iç ve dış gelişmesini engelleyen yüklerden kurtulmuş bir Türkiye isteniyor. 
     Korkuların, yasakların değil, kendine güvenin, şeffaflığın, adalet ve hukukun geçerli olduğu bir Türkiye... 
     
Siz hangisini istiyorsunuz      Gençler artık karar verin. 
     Geleceğinize sahip çıkın. 
     Seyirci kalmayın. 
     Hangi Türkiye’yi tercih ediyorsunuz 
     Korkuların, yasakların kol gezdiği eski Türkiye’yi mi, yoksa aydınlıkların Türkiye’sini mi 
     Sesinizi duyurun. 
     Statükonun devamını savunanlar size Atatürk’ün Kuva-i Milliye fikrine sahip çıktıklarını, Türkiye’nin bağımsızlığını ve onurunu koruduklarını ileri süreceklerdir. 
     Aman inanmayın... 
     Tam aksine, Türkiye’nin AB’ye yürüyüşünü engelleyerek Atatürk’e ihanet ediyorlar. Zira Atatürk Türkiye’yi şarktan söküp batıya götüren insandı. Vizyonu olan, ülkeyi güçlüler kampına sokmak isteyen liderdi. 
     AB’nin Türkiye’yi bölmek ve sömürmek istediğini, sinsice planlar kurduğunu ileri süreceklerdir. 
     Aman aldanmayın. 
     AB’ye üye olmuş bir tek ülke yoktur ki terörle bizden fazla mücadele eden İspanya başta bölünmüş olsun, zenginleşmesin. Tam aksine, AB etnik grupların terörden uzaklaşmak zorunda kaldıkları ortam hazırlar örneklerine bakın ve ülkenin zenginleşmesini sağladığı için toplumu rahatlatır. 
     
Harekete geçme zamanı geldi...      Ancak, artık sizler de hareketlenin. 
     Tutumunuzu ortaya çıkarın. 
     Sesinizi duyurmak için, sokaklara dökülmeye gösteri yapmaya hiç gerek yok. 
     Elinizde büyük bir silah var Haberleşme gücü... 
     İnternette arkadaşlarınızla birlikte siteler yapın. Beğendiğiniz veya beğenmediğiniz gazetecilere, yazarlara e-mail yollayın. Tüm haber sitelerini veya ilgili siteleri mesaj bombardımanına tutun. Bakanlara, bürokrasiye, Cumhurbaşkanı’na, Genelkurmay’a görüşlerinizi iletin. 
     İnternete ulaşamıyorsanız, faks veya mektup ile bu kampanyaya katılın. 
     Yeter ki görüşünüzü ortaya koyun. 
     Siz de biraz zahmete girin. 
     Bu kavgaya şimdi katılmazsanız, ileride yaşamak zorunda kalacağınız Türkiye’den şikayet etme hakkınız da olmaz... 
     
Eleştirin veya destekleyin ancak tartışmaya katılın      Sizlere bu köşeden sürekli olarak nasıl bir Türkiye düşlediğimi yazıyorum. Eğer siz de bu düşleri paylaşıyorsanız, daha fazla destek olun. Paylaşmıyorsanız dahi nedenlerini, hissettiğiniz sakıncaları anlatın, sorular sorun. Sloganlar yerine, somut veriler üzerinde konuşun. 
     Bugünkü gibi seyirci kalmayın, kısır tartışmaları aşın. Kendinizi duyurun. 
     Unutmayın bu kavga sizin geleceğinizle ilgilidir. Geleceğinizi şekillendiren bu tartışmaları sadece bizlere bırakmayın. 
     Aydınlıklar Türkiye’si istediğinizi her yere haykırın. 
     Bunları yapmaya üşeniyorsanız, sesinizi kesin ve oturduğunuz yere oturun. Kimseleri eleştirmeyin, koşullarınızdan şikayet etmeyin. 
     Zira böyle bir olasılıkta, meheldir size... Şikayet hakkınız kalmaz. 
     Hadi hareketlenin... 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
