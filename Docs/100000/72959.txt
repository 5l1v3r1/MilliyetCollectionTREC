<DOC>
<DOCNO> 72959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/soneko07.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçen hafta böyle geçti... 
</HEADLINE>
<TEXT>

     Piyasalar, geçen haftayı düşüş eğiliminde geçirdi. 
     Taze para girişi olmamasının yanında, Irak tedirginliği, Petrol Ofisi halka arzı gibi nedenlere bağlanan satışlar sonucunda ilk üç günü düşüşle kapatan endeks, son iki günde 10,500 puan desteğinde tutunma çabası içinde oldu. 
     İstanbul Menkul Kıymetler Borsası İMKB Bileşik Endeksi geçen haftayı 933.07 puanlık düşüşle 10,771.86 puandan tamamladı. Hisse senetleri geçen hafta ortalama yüzde 7.97 oranında değer yitirdi. 
     Pazartesi günü 368.62 puan ve yüzde 3.15'lik düşüşle haftaya başlayan endeks, Salı ve Çarşamba günü de düşüşünü sürdürdü. 
     İlk üç günde, Irak konusundaki tedirginliğin artarak sürmesini satış baskısının sebebi olarak gören uzmanlar, Petrol Ofisi'nin halka arzına katılmak isteyenlerin yaptığı satışların da piyasayı olumsuz etkilediğini savundular. 
     Hisse senetleri Salı günü ortalama yüzde 4.36, Çarşamba günü de ortalama yüzde 2.29 oranında değer yitirdi. Endeks Salı gününü 10,842.11, Çarşamba gününü de 10,594.02 puandan kapandı. 
     Perşembe günü ise, Merkez Bankası'nın gecelik borçlanma faiz oranını yüzde 57.00'den yüzde 54.00'e, haftalık borçlanma faiz oranını yüzde 59.00'dan yüzde 55.00'e düşürmesinin yarattığı moral etkiyle, piyasa yukarı yönde hareket etti. 
     Son üç günde yaşanan düşüşlerin yarattığı tepkinin de etkisiyle gelen alımlar sonucunda 11,000 puanı zorlayan piyasada, ikinci seansta satışlar ve durgun bir seyir gözlendi. Endeks de 10,500-10,600 aralığındaki bölgede tutunma çabası içinde oldu. Perşembe günü hisse senetleri ortalama yüzde 0.19 oranında artış kaydetti. 
     Piyasa haftanın son günü de çıkış eğilimini koruduğu gözlendi. Dar bantta sıkışık seyreden endeks günü 157.58 puanlık artışla 10,771.86 puandan tamamladı. Hisse senetleri Cuma günü ortalama yüzde 1.48 oranında değer kazandı. 
     Uzmanlar, 10,771 puandan haftayı tamamlayan piyasada Cuma günü en düşük 10,468 seviyesinin altına inilmemesi ve 10,500 seviyelerinde konsolide olunmasının, piyasanın bu bölgede kısa vadeli tepki hareketi için bir taban oluşturduğunu düşündürdüğünü kaydediyorlar. 
     Borsa uzmanları, yine de özellikle ortalamaların üzerine çıkılmadığı sürece tüm yükseliş hareketlerinin mevcut düşüşe karşılık verilmiş tepkiler olacağını vurgulayarak, teknik anlamda 10,650 puan seviyelerinin kırılmasının, piyasanın öncelikle 10,000 seviyesine gerileme riskini artıracağını savunuyorlar. 
     
     Özetle yatırım araçları 
     Geçen hafta altın ve dövizde düşüş eğilimi devam etti. İstanbul serbest piyasada Türk Lirası karşısında ABD Doları'nın fiyatı yüzde 1.10, Euro'nun fiyatı yüzde 1.00 oranında düştü. 
     24 ayar külçe altının gram satış fiyatı yüzde 0.39 oranında, 
     Cumhuriyet altınının satış fiyatı da yüzde 1.71 oranında geriledi. 
     Yatırım fonlarının seyrini izleyen A.A Fon Endeksi ortalama yüzde 0.54 oranında düşüş kaydetti. 
     Mevduat faizlerinde önceki hafta sonuna göre ortalamalarda yarım puanın altında kalan düşüşler oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.87, bir haftalık reponun net getirisi de yüzde 0.93 olarak gerçekleşti. 
     
     Borsa endeksleri 
     İMKB Bileşik Endeksi, bir önceki hafta sonuna göre 993.07 puanlık düşüşle 11,704.93 puandan, 10,771.86 puana indi. Hisse senetlerinin haftalık ortalama değer kaybı yüzde 7.97 oldu. 
     İMKB Ulusal-Mali Endeksi 1,176.51 puan düşerek 15,855.36 puandan 14,678.85 puana, İMKB Ulusal-Sanayi Endeksi 643.62 puan düşerek 
     9,794.26 puandan 9,150.64 puana ve İMKB Ulusal-Hizmetler Endeksi de 
     935.35 puan düşerek 7,481.26 puandan 6,545.91 puana indi. 
     Böylece, mali grup hisseleri ortalama yüzde 7.42 oranında, sanayi grubu hisseleri ortalama yüzde 6.57 oranında ve hizmetler grubu hisseleri de ortalama yüzde 12.50 oranında değer yitirdi. 
     
     Kazananlar ve kaybedenler 
     Borsada geçen hafta işlem gören 306 hisse senedinden 271'i değer yitirdi. 26 hisse senedi değer kazanırken, 9 hisse senedinin değeri değişmedi. 
     En yüksek oranlı artış, yüzde 34.15 ile Arsan Tekstil hisselerinde oldu. Ata Yatırım hisseleri yüzde 28.57 oranındaki artışla ikinci ve Toprak Finansal Kiralama hisseleri de yüzde 22.08 oranındaki artışla üçüncü oldu. 
     En yüksek oranlı düşüş ise yüzde 27.90 ile hafta içinde yüzde 155 bedelli, yüzde 25 bedelsiz sermaye artırımına giden Kelebek Mobilya hisselerinde oldu. Yüzde 24.'lük düşüşle Çelebi Hava Servisi hisseleri ikinci ve yüzde 20.00 oranındaki düşüşle de Turkcell hisseleri üçüncü olarak sıralandı. 
     İMKB Ulusal Pazar'da geçen hafta toplam 336 milyar 724.0 milyon adet hisse senedi işlem gördü ve karşılığında 1 katrilyon 269 trilyon 17.5 milyar liralık işlem hacmi gerçekleşti. 
     
     Döviz 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 1.10 oranında ve Euro yüzde 1.00 oranında değer yitirdiler. 
     ABD Doları'nın Türk Lirası satış fiyatı 15 bin lira düşerek 1 milyon 3 bin liraya, Euro'nun satış fiyatı 12 bin lira düşerek 1 milyon 188 bin liraya indi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 2.80 oranında düşerek 1 milyon 910 bin liraya ve İsviçre Frangı'nın da yüzde 1.18 oranında düşerek 810 bin 300 lira odu. 
     Bugün öğle saatlerinde İstanbul serbest piyasada ABD Doları 1 milyon 356 bin, Euro da 1 milyon 195 bin liradan satılıyordu. 
     
     Altın 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 0.39 oranında, Cumhuriyet altınının satış fiyatı da yüzde 1.71 oranında düştü. 
     Kapalıçarşı'da külçe altının gram satış fiyatı 50 bin liralık düşüşle 12 milyon 700 bin liraya, Cumhuriyet altınının satış fiyatı da 1 milyon 500 bin liralık düşüşle 86 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.40'lık düşüşle 12 milyon 670 bin lira oldu. 
     
     Yatırım fonları 
     Yatırım fonlarına katılma belgeleri bir önceki haftaya göre ortalama yüzde 0.54 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 1,374 puan düşerek 2,163 puandan 251,789 puana yükseldi. 
     Fonlar arasında en çok değer kazanan katılma belgeleri, yüzde 1.18'lik artışla İktisat B Tipi Tahvil ve Bono Fonu, yüzde 1.16'lık 
     artışla YKY B Tipi Tahvil ve Bono Fonu ve yüzde 1.15'lik artışla Sümer B Tipi Tahvil ve Bono Fonu oldular. Geçen haftanın en çok değer yitiren ilk üç katılma belgesi yüzde 11.22'lik düşüşle YKY A Tipi Metal Sektör Fon, yüzde 10.59'luk düşüşle YKY A Tipi Değişken Fon ve yüzde 10.26'lık düşüşle Kent Yatırım A Tipi Değişken Fon olarak sıralandı. 
     
     Tahvil-bono-faiz-repo 
     Hazine'nin geçen hafta 224 gün vadeli bono ihalesi düzenledi. 
     Hazine'nin bono ihalesine toplam 1 katrilyon 95 trilyon liralık teklif gelirken, ihalede nominal 705.1 trilyon liralık satış gerçekleşti. 
     İhaledeki net satış miktarı da 511.9 trilyon lira oldu. Bono ihalesinde gerçekleşen bileşik faiz yüzde 68.25, basit faiz ise yüzde 61.32 oldu. İhalede kamuya 0.2 trilyon liralık satış yapıldı. 
     Bonoların geri ödemesi, 23 Ekim 2002'de yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.73 ile yüzde 1.13 arasında gerçekleşti. 
     Mevduat faizlerinde önceki hafta sonuna göre ortalamalarda yarım puanın altında kalan düşüşler oldu. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.87 oldu. 
     Önceki hafta sonunda ortalama faizi yüzde 59 dolayında olan haftalık reponun net getirisi yüzde 0.93 olarak gerçekleşti. 
     






</TEXT>
</DOC>
