<DOC>
<DOCNO> 86974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun29.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Putin'in arabuluculuk girişimini redetti 
</HEADLINE>
<TEXT>

     Hindistan Başbakanı Atal Bihari Vajpayee'nin, Pakistan Devlet Başkanı Pervez Müşerref ile ''hiçbir koşul altında biraraya gelmeyi düşünmediği'' bildirildi. 
     Hindistan'ın Moskova Büyükelçisi Krishnan Raghunath, bugün yaptığı açıklamada, Rusya Devlet Başkanı Vladimir Putin'in bu yöndeki önerisini reddetti. 
     Putin, Kazakistan'da düzenlenecek ''Asya'da güven artırıcı önlemler konferansı'' sırasında, 4 Haziran'da iki ülke liderini biraraya getirmeye çalışıyordu. 
     Ülkesinin bir başka ülkenin arabuluculuğuna karşı olduğunu belirten Büyükelçi, Hindistan Başbakanı'nın toplantılar sırasında Putin ile biraraya geleceğini ve bu görüşmede Hindistan-Pakistan gerginliğine de değinileceğini kaydetti. 
     Büyükelçi, ülkesinin bir çatışma sırasında ''nükleer silahları ilk kullanan taraf olmayacağını'' da açıkladı. 
     





</TEXT>
</DOC>
