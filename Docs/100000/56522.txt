<DOC>
<DOCNO> 56522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/ekonomi/aeko.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 50’de tutsak iyi’ 
</HEADLINE>
<TEXT>

2002’de enflasyonun yüzde 35’e çekilmesinin hedeflendiğini belirten Bakan Derviş, Ancak bunu yapabileceğimiz kuşkulu. Hiç değilse yüzde 50’de kalmamız gerekli’ dedi 
     Devlet Bakanı Kemal Derviş, eski İsrail Merkez Bankası başkanlarından Michael Bruno anısına düzenlenen uluslararası sempozyumda yaptığı konuşmada, 2002’de Türkiye’yi bekleyen en önemli sorunun enflasyon olduğunu söyledi. 
     IMF’nin Türkiye’ye 10 milyar dolarlık yeni bir paket önerdiğini hatırlatan Derviş, "Çok zor bir başlangıçtan sonra, daha gidecek çok yolumuz var" dedi. Türkiye’ye enflasyon hedefi olarak yüzde 20 önerildiğini, ancak hedefin yüzde 55’lik oranı yüzde 35’e çekmek olarak belirlendiğini anlatan Derviş, "Bunu yapabileceğimiz kuşkulu. Hiç değilse yüzde 50’de kalmamız gerekli. Enflasyon bunun üzerine çıkarsa Türk halkının bunca fedak rlığından sonra çok üzücü olur" diye konuştu. 
     Gelecek yıl diğer bir zorluğun, yolsuzluğa karşı başlatılan kampanya ve şeffaflığı sağlama olduğunu vurgulayan Derviş, şunları söyledi 
     "Bu çok önemli bir konu, ama birinci konu haline gelince diğer konular gölgeleniyor. Ben zamanımın yarısını bununla geçirdim." 
     Derviş, diğer bir zorluğun özel bankacılık konusunda olduğunu kaydederek, devletin desteğiyle özel sektörde daha çok banka kalması gerektiğine inandığını belirtti. 
     
Dikte değil, öğüt’      Dış örgütlerin kararlı tutumlarının, krizdeki ülkede reform yanlılarının gücünü artıran bir katalizör işlevi gördüğünü belirten Derviş, ancak bunun "dikte etmeyi gerektirmediğini" vurguladı. "Ekonominin dıştan empoze edilemeyeceğini" belirten Derviş, "Doğru öğüt ve doğru destekle gelmenin ülkeye büyük yardımı oluyor" dedi. 
     
IMF kararlılığı sordu      Başbakan Yardımcısı Mesut Yılmaz, IMF’nin Avrupa Bölümü İcra Direktörü Willy Kiekens’i kabul etti. Kiekens’ın görüşmede, yeni ekonomik programın arkasında siyasi iradenin ve kararlılığın bulunup bulunmadığını öğrenmeye çalıştığı öğrenildi. Başbakanlık Merkez binada gerçekleşen kabulde, Türkiye Masası Şefi Juha Kahkonen ile Türkiye Temsilcisi Odd Per Brekk de hazır bulundu., 
     



 EKONOMİ 















</TEXT>
</DOC>
