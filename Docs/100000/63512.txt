<DOC>
<DOCNO> 63512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/siyaset/siy08.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale’de Kürtçe eğitim eylemi 
</HEADLINE>
<TEXT>

     Ersan KÜÇÜKKURU ÇANAKKALE 

     Çanakkale’de Kürtçe eğitim talebiyle Onsekiz Mart Üniversitesi Rektörlüğü’ne dilekçe verdikleri için tutuklanan 9 öğrenciye arkadaşları destek verdi. Bir grup üniversiteli, arkadaşlarının serbest bırakılmasını isterken "Kendi dilimizde eğitim istiyoruz" görüşünü savundu. Üniversitenin Anafartalar Kampusu’nda zılgıt çekip, alkış tutan 60 kadar öğrenci, tutuklu arkadaşlarının serbest bırakılıp, eğitimlerini sürdürmelerine olanak tanınmasını isterken, "Biz imzamızın arkasındayız. Kendi dilimizde eğitim istiyoruz" diye konuştu. Malatya İnönü Üniversitesi’nde "Kürtçe eğitim" istemiyle dilekçe verdikleri için gözaltına alınan 69 öğrenci DGM’ye sevk edildi. Hatay Mustafa Kemal Üniversitesi MKÜ Rektörlüğü’ne, Kürtçe eğitim için dilekçe veren 14 öğrenci gözaltına alındı. Öğrencilerden 7’si çıkartıldıkları mahkemece tutuklandı. 
     



 SİYASET 













</TEXT>
</DOC>
