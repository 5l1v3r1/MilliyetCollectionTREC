<DOC>
<DOCNO> 70577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sonspo11.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2 - Antalyaspor 1 maç bitti 
</HEADLINE>
<TEXT>

     Birinci Süper Futbol Ligi'nde Malatyaspor, kendi sahasında Antalyaspor'u 2-1 yendi. 
     12. dakikada gelişen Malatyaspor atağında, Mithat'ın pasıyla ceza 
     alanına giren İlkan'ın attığı sert şutta, top kaleci Kingston'da kaldı. 14. dakikada Malatyaspor öne geçti. Şakiri'nin sol kanattan ceza alanına yaptığı ortada, altıpas içinde topla buluşan Evren, topu ayağıyla havalandırdı. Kale önünde iyi yükselen Mithat, kafayla meşin yuvarlağı filelere gönderdi 1-0. 19. dakikada İlkan'ın ara pasıyla ceza alanına giren Şakiri'in sert şutunda, top üstten auta çıktı. 32. dakikada Antalyaspor eşitliği sağladı. Bu dakikada Ramazan sağ kanattan ceza alanına ortaladı. Topun gelişine vuran Atilla, meşin yuvarlağı kaleci Milosevski'nin sağından filelerle buluşturdu 1-1. 38. dakikada Malatyaspor yeniden öne geçti. Sağ kanattan ceza alanına giren Fazlı'nın Nuri tarafından düşürüldüğü pozisyonda hakem penaltı noktasını gösterdi. Atışı kullan Fazlı'nun vuruşunda, top kaleci Kingston'dan döndü. Dönen topu Fazlı, Kingston'un yanından ağlarla buluşturdu 2-1 40. dakikada Mustafa Yalçınkaya, 2 savunma oyuncusunu çalımlayarak ceza alanına girdi. Mustafa Yalçınkaya'nın sert vuruşunda, Selçuk'tan seken top kaleci Milosevski'de kaldı. İlk yarı ev sahibi Malatyaspor'un 2-1'lik üstünlüğüyle sona erdi. Antalyaspor, ikinci yarıya Ramazan'ın yerine Saffet'i xx oyuna alarak başladı. 50. dakikada gelişen Antalyaspor atağında, Şenol'un ceza alanına yaptığı ortada, topla buluşan Mustafa Gürsel'in sert vuruşunda, meşin yuvarlak yandan auta çıktı. 51. dakikada Antalyaspor'da, Mustafa Gürsel'in yerine Eyüp x oyuna dahil oldu. 54. dakikada Malatyasporlu savunma oyuncularından topu kapan Atilla, ceza alanına girerken sert vurdu. Kaleci Milosevski son anda topu kornere çeldi. 59. dakikada Malatyasporlu Mehmet İpek sarı kart gördü. 60. dakikada Malatyaspor'da, Şakiri'nin yerine Cemal x oyuna girdi. 65. dakikada Atilla'nın ceza alanı önünden yaptığı vuruşta, top az farkla yandan auta çıktı. 68. dakikada Saffet'in pasıyla ceza alanına giren Atilla sert vurdu. Kaleci Milosevski topu 2 hamlede güçlükle önledi. 70. dakikada Malatyaspor'da Mithat'ın yerine Lazarevski x , 73. dakikada ise Antalyaspor'da Nuri'nin yerine Fatih x oyuna girdi. 80. dakikada Burhan'ın yaptığı ortada, Şenol'un kafa vuruşunda top üstten auta çıktı. 85. dakikada Burhan'ın ortasında iyi yükselen Şenol'un kafa vuruşunda, top yandan auta çıktı. 86. dakikada Malatyasporlu Abdülkadir, aut atışını geciktirdiği için sarı kart gördü. Kalan dakikalarda her 2 takımın geliştirdiği ataklardan sonuç çıkmayınca, maç Malatyaspor'un 2-1 üstünlüğüyle sona erdi. 
     






</TEXT>
</DOC>
