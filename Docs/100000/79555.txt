<DOC>
<DOCNO> 79555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/siyaset/siy04.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Türbanı kaşımayalım... 
</HEADLINE>
<TEXT>

CHP lideri, toplumun her kesiminden oy istediklerini açıkladı 
     ANKARA Milliyet 

     CHP Genel Başkanı Deniz Baykal, Milliyet’e yaptığı "Türbanlılardan da oy istiyorum" açıklamalarının ardından, bu kez her kesimden oy istediğini dile getirdi. "Her şeyi doğal mecrasına bırakalım, türban konusunu kaşımayalım. Şimdi sorun olan konular, bir süre sonra çözüme kavuşmuş olacaktır" diyen Baykal, yeni toplumsal kesimlere açılmayı hedeflediklerini de vurguladı. 
     CHP İl Kadın Kolları Başkanları toplantısında konuşan Baykal, kadın kollarındaki CHP’lilerin, yalnızca kadınlara yönelik siyaset yapma anlayışına kapılmamalarını istedi. Baykal, şunları söyledi "Biz cinsiyet ayrımcılığı temeline dayalı siyaset yapmıyoruz. Bir toplumun yarısının köle, yarısının özgür olması mümkün değildir. Kadınların sorunları genel sorunlar içinde algılanmalı ve tüm sorunlara karşı hep birlikte çalışmalıyız." 
     



 SİYASET 














</TEXT>
</DOC>
