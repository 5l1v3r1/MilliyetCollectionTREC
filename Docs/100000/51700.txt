<DOC>
<DOCNO> 51700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yasam/yas04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Birileri daha iyi gözetliyor 
</HEADLINE>
<TEXT>

Rusya müftüsü, iki seksi yarışmacının duş aldığı, cinsel oyunlarla seyirciyi ekrana mıhladığı Camın Ardında’ adlı programı Şeytan işi’ ilan etti 
     CENK BAŞLAMIŞ Moskova 

     Rus televizyoncular, seks ve teşhirciliğin yoğun olarak kullanıldığı, Türkiye’de Biri Bizi Gözetliyor’ adıyla ekrana gelen yarışmanın benzeri Camın Ardında’ adlı yeni programlarıyla, ortalığı fena halde karıştırdı. 
     Kızıl Meydan yakınındaki bir otelin giriş katına kurulan stüdyodan yayınlanan programda, tuvaletten ve duştan görüntüler ekrana yansıyor. Yarışmacılardan Margo ve Sasha geçen hafta prime time olarak nitelenen saat 21.00’de 20 dakika duş yapınca program rating patlaması yaşadı. Diğer yarışmalar ise kur ve cinsel oyunlarla izleyicinin ilgisini yüksek tutmaya çalışıyor. 27 Ekim’den beri yayınlanan programda üç erkekle üç genç kızın yaşamından kesitler, haftada üç kez ekrana geliyor. 
     
     Seyreden de sapıktır’ 
     Beklendiği gibi Rus izleyiciler de programın ratingini patlatıyor ama, hayli erotik yarışmaya karşı çıkan da yok değil. 
     Bunların başını çeken Rusya Müftüsü Talat Tacettin, TV 6 kanalında büyük ilgi toplayan Za Steklom Camın Ardında ’ adlı yarışmayı Şeytan işi’ ilan ederek yayından kaldırılmasını istedi. Müftü Tacettin, programla ahlaksızlık propagandası yapıldığını’ öne sürdü. Özel yaşamın gizliliğine saygı gösterilmesini isteyen Tacettin, Müslüman evinde sadece Allah ve meleklerin önünde her şey açıkça yapılır. Bu yarışmayı seyretmek bile sapıklıktır’ sözleriyle programa savaş açtı. 
     



 YAŞAM 

















</TEXT>
</DOC>
