<DOC>
<DOCNO> 82501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun04.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonlar boşa gitti 
</HEADLINE>
<TEXT>

İstanbul Büyükşehir Belediyesi, trilyonlar harcadığı Pierre Loti tesislerine içki yasağı nedeniyle kiracı bulamadığı için binalar çürümeye terk edildi 
     MEHMET DEMİRKAYA 

     İstanbul Büyükşehir Belediyesi, Recep Tayyip Erdoğan’ın başkanlığı döneminde Eyüp Pierre Loti Kahvehanesi’nin arkasında bulunan ve büyük bir bölümü vatandaşların kullanımında olan araziyi kamulaştırdı. Araziye yedi adet konaklama binası ile pansiyon, kafeterya, lokanta ve çarşı birimleri yaptı. 22 Ağustos 2000’de sözleşmeye göre teslim edilen tesislerin toplam maliyeti 3 milyon 300 bin dolar yaklaşık 4.5 trilyon lira oldu. 
     
     Üçüncü ihale yolda 
     Belediye, tesisleri aylığı 13 milyar liraya kiralamak üzere iki kez ihale etti. İhaleye de tesislerde içki servisi yapılmayacağı şartını koydu. İlk ihaleye bir, ikinci ihaleye iki başvuru yapıldı. İhalelerde yeterli rekabet ortamı sağlanamadığı için şu ana kadar tesisler kiralanamadı. Şimdi üçüncü ihale için hazırlık yapılıyor ama yasak h l geçerli. Bu arada uzun süre bakımsız kalan ve çürümeye başlayan tesislerin ahşap kaplamalarındaki vernik boyalar da yer yer dökülmeye başlamış durumda. 
     
Yasak konulamaz’      TESİSLERİN durumunu değerlendiren TÜRSAB Başkanı Başaran Ulusoy, turistik işletmeye şart konulamayacağını belirterek, "İstanbul bir dünya kenti. Böyle bir yasak konulamaz. Belediye başkanları hizmet vermek için seçiliyorlar. Böyle bir ayrım yapamazlar" dedi. Turizm Yatırımcıları Derneği Başkanı Tavit Köletavitoğlu da, mezarlığın kenarında turistik tesis inşa etmenin yanlış bir karar olduğunu ifade ederek, "Yer seçimi ve tesisin konsepti yanlış. İçki yasağı da etkilidir belki ama ikinci sırada gelir" diye konuştu. 
     



 GÜNCEL 





















</TEXT>
</DOC>
