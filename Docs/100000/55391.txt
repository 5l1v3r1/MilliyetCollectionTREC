<DOC>
<DOCNO> 55391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur15.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya'da kar yolları kapattı 
</HEADLINE>
<TEXT>

     Tekirdağ'ın Hayrabolu ve Şarköy ilçelerinde yoğun kar yağışı ve fırtına yaşamı olumsuz etkiliyor. Kar yağışı nedeniyle Hayrabolu'da 8, Şarköy'de de 5 köyün yolu kapandı. Şarköy'de taşımalı sistemle eğitim gören öğrencilere 1 gün süreyle tatil verilirken, ilçeden Edirne, İstanbul ve Çanakkale'ye yapılan otobüs seferleri iptal edildi. 
     Hayrabolu'da kar yağışı ve fırtına nedeniyle 8 köy yolu kapanırken, bu köylere elektrik enerjisi de verilemiyor. İlçe de şiddetli fırtına dolayısıyla bazı evlerin çatılarındaki bacaların yıkıldığı ve tv antenlerinin devrildiği bildirildi. 
     Hayrabolu'da ulaşıma kapanan Hasköy, Kara Baba, Umurca, Kutlugün, Cambazdere, Subaşı, Aydınlar ve Kabahöyük köylerinin yollarının ulaşıma açılması için çalışmaya başlanıldığı bildirildi. 
     İlçede, kar yağışının devam ettiği ve kar kalınlğının ilçe merkezinde 10 santimetreye, yüksek kesimlerde ise 15 santimetreye ulaştığı belirtildi. 
     
     Fırınlar ekmek üretemedi 
     Öte yandan yoğun kar ve şiddeli fırtına nedeniyle elektrik direklerinin devrilmesi sonucunda gece saat 01.20'den itibaren 6 saat süreyle elektrik enerjisi verilemeyen Şarköy'de, fırınların emek üretimi yapamadıkları bildirildi. Sabah elektriğin yeniden verilmesi üzerine ilçedeki fırınlarda üretime başlanıldığı belirtildi. 
     Şarköy'de kar yağışı ve fırtına nedeniyle, Yayaağaç, Yörgüç, Uluman, Kocaali ve Yeniköy yollarının ulaşıma kapalı olduğu belirtilirken, taşımalı sistemle eğitim gören öğrencilere de kaymakamlık kararıyla 1 gün tatil verildi. 
     Yolların ulaşıma kapalı olması dolayısıyla ilçeden Edirne, İstanbul ve Çanakkale'ye yapılan otobüs seferleri iptal edilirken, küçük taşıtların trafiğe çıkışına izin verilmiyor. Karayolları ekiplerinin yolların ulaşıma açılması için çalışmalarını sürdüğü bildirildi. 
     Saatteki hızı 40 kilometreye kadar çıkan şiddetli fırtına sonucunda, balıkçılar denize açılamazken, tekneler limana sığındılar. 
     Bazı evlerin çatılarındaki tv antenleri de devrildi. 
     
     Belediye tuz atıyor 
     Bu arada, sabah Edirne'de başlayan etkili kar yağışı nedeniyle kentiçinde ulaşımda aksama olmaması içn belediye tarafından tuz atma çalışması başlatıldı. 
     Trafik ekipleriyle müşterek yürütülen çalışma sonucunda özellikle eğimli yerlerde araçların kaymasını önlemek için tuz atma çalışması yapılıyor. Yollarda biriken karın temizlenmesi için de kar temizleme araçları aralıksız çalışıyor. 
     






</TEXT>
</DOC>
