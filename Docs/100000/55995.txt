<DOC>
<DOCNO> 55995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sondun03.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tora Bora ele geçirildi, Bin Ladin'den iz yok 
</HEADLINE>
<TEXT>

     Taliban karşıtı güçler, Usame Bin Ladin'in ana üssünün bulunduğu öne sürülen Tora Bora'yı ele geçirdiler. 
     Kuzey İttifakı sözcüsü Muhammed Habil, ''Tora Bora'da Usame bin Ladin'in son ve ana üssü dün gece ele geçirildi'' diyerek, Hazret Ali komutasındaki askerlerinin mağaralar dahil Tora Bora'nın hemen hemen tümünü aldığını açıkladı. 
     Habil, bölgede kadınlar dahil Arap savaşçıların ailelerinin çeşitli silah ve araçlarla ele geçirildiğini, ancak Bin Ladin'in izine rastlanmadığını söyledi. Habil, çatışma sırasında Usame Bin Ladin'in Tora Bora'da olmadığını, Pakistan'a geçmiş olabileceğini kaydetti. 
     Amerikan Savunma Bakanlığı Pentagon, dün, bölgeyi havadan bombalamalarına ve Taliban karşıtlarının da karadan taarruzuna rağmen, Usame Bin Ladin'in Tora Bora'da bulunduğundan emin olmadıklarını açıklamıştı. 
     






</TEXT>
</DOC>
