<DOC>
<DOCNO> 66675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur29.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uludağ'da aşırı hızla kayak yapan genç ağaca çarptı.. 
</HEADLINE>
<TEXT>

     Uludağ'da aşırı hızla kayarken ağaca çarpan üniversite öğrencisi yaralandı. 
     Alınan bilgiye göre, Uludağ Üniversitesi Beden Eğitimi Bölümü öğrencisi Serhat Öncü 27 , günübirlik tatil için geldiği Uludağ'da, en tehlikeli pist olan ''Cehennem'' pistinde hızla kayarken dengesini kaybederek bir ağaca çarptı. 
     Yüzüne darbe alan, köprücük kemiği kırılan Öncü, jandarma timleri tarafından sedyeli kar motoruyla Uludağ'daki Sabancı İlkyardım ve Sağlık Merkezi'ne getirildi. Öncü, burada yapılan ilk müdahalenin ardından, Uludağ Üniversitesi Tıp Fakültesi Hastanesi'ne sevk edildi. 
     Yetkililer, Öncü'nün sağlık durumunun ciddiyetinin, yapılacak tetkiklerden sonra belli olacağını bildirdiler. 
     






</TEXT>
</DOC>
