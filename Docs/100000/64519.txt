<DOC>
<DOCNO> 64519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/bana.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     SERHAT F.BAHÇE 
     Fenerbahçe için yaşamsal önem taşıyan İstanbulspor maçında golcü kimliğini gösterdi. Ne görevinden koptu, ne de kimliğini unuttu. Doksan dakika boyunca deparları, şutları, rakip savunma karşısındaki etkili oyunuyla galibiyetin baş mimarı oldu. 
     
     CESAR G.ANTEP 
     Trabzonspor karşısında farklı skorun en önemli futbolcusu ve yaratıcısıydı. Hareketli, çabuk, akıllı ve fırsatçı oyun anlayışı ile hem golünü attı, hem de arkadaşlarına asistler yaptı. Bitirici adam rolünü iyi oynuyor, seyredenleri büyülüyor. 
     
     ŞAKİRİ MALATYA 
     Savunma, oyun kuruculuğu ve hücum oyunculuğu gibi değişik görevlerin üstesinden başarıyla geliyor. En önemli özelliği oyunu dikine oynaması. Rakip kaleyi aklından çıkarmaması, Ankaragücü’ne attığı gol, kişiliğinin skora yansıması. 
     
     ALPER DENİZLİ 
     Gaziantepspor kökenli yeni bir yetenek. Galatasaray karşısında savunmanın neferiydi. Rakip forvetleri başarıyla durdururken, zaman zaman hücuma da katılarak oyuna renk verdi. Bu çizgisi devam ederse adından çok sık bahsettirecek. 
     
     HAFTANIN KARMASI 

</TEXT>
</DOC>
