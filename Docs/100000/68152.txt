<DOC>
<DOCNO> 68152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo10.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 3 - Kocaelispor 0 maç bitti 
</HEADLINE>
<TEXT>

     Birinci Süper Futbol Ligi'nde Göztepe, Kocaelispor'u 3-0 yendi. 
     Göztepe, Kocaelispor karşısında ilk yarıyı 2-0 önde tamamladı. 
     Karşılaşmaya seyircisinin de desteğiyle hızlı başlayan Göztepe, erken skor avantajı yakalamanın getirdiği rahatlıkla ilk yarıda etkili bir oyun sergiledi. Konuk Kocaelispor ise Göztepe kalesi önünde istediği pozisyonları üretemedi. 
     8. dakikada Göztepe golü buldu. Korhan'ın pasıyla buluşan Zafer 
     Biryol, şık bir hareketle önüne aldığı topu düzgün bir vuruşla ağlara yolladı 1-0. 
     28. dakikada Göztepe'nin 2. golü geldi. Sahanın başarılı ismi 
     Göksel'in sağ kanattan getirip ortaladığı topa iyi yükselen Zafer Biryol, kafa vuruşuyla kendisinin ve takımının 2. golünü kaydetti 
     2-0. 
     30. dakikada gelişen Kocaelispor atağında Ayman, ceza alanı 
     dışından sert vurdu. Top, az farkla auta gitti. 
     Kalan dakikalar başka gol getirmedi ve ilk yarıyı Göztepe 2-0 önde kapadı. 
     Karşılaşmanın ikinci yarısına Kocaelispor, Hasan'ın yerine Serdar'ı x oyuna alarak başladı. 
     47. dakikada Göksel'in rakibinden çaldığı topla başlayan 
     Göztepe'nin atağında Mustafa, topu kale önüne hamle yapan Göksel'e aktardı. Bu futbolcunun şutunda, yetişen savunma oyuncuları tehlikeyi önledi. 
     51. dakikada Kocaelispor'da Sawieh'in yerine Ayew x oyuna girdi. 
     52. dakikadaki Göztepe atağında Zafer Biryol, sağ kanattan rakip 
     ceza alanına girdi. Bu futbolcunun çapraz pozisyonda attığı şutta, kaleci Metin topu ayaklarıyla çelmeyi başardı. . dakikada Cüneyt, soldan ceza alanı içine ortaladı. Mustafa Özkan topa vurmakta gecikince, yetişen Kocaelispor savunması tehlikeyi uzaklaştırdı. 66. dakikada Göztepe, farkı 3'e çıkardı. Cüneyt'in bekletmeden kullandığı taç atışında Zafer Biryol, topu uygun durumdaki Mustafa Özkan'a aktardı. Mustafa Özkan'ın plase vuruşunda, top bir kez daha ağlara gitti 3-0. 70. dakikada Kocaelispor'da Lazarov'un yerine Ömer x oyuna girdi. Göztepe, 78. dakikada Mustafa Özkan'ın yerine Ersen Martin'i x , 79. dakikada Cüneyt'in yerine Cem Baki'yi x , 81. dakikada da Korhan'ın yerine Metin Diyadin'i oyuna aldı. 85. dakikada Zafer Biryol'un attığı kafa şutunda, top üst direkten geri döndü. Karşılaşma, Göztepe'nin 3-0 üstünlüğüyle sonuçlandı. 
     






</TEXT>
</DOC>
