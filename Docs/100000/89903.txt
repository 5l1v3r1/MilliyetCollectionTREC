<DOC>
<DOCNO> 89903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur08.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ele geçen korsan CD'ler fırında eritildi... 
</HEADLINE>
<TEXT>

     Konak Belediyesi Zabıta Müdürlüğü ve Emniyet güçlerinin ortak operasyonu sonucu toplanan 30 bin adet kaçak cd, bin 250 derecelik fırınlarda yakılarak imha edildi. 
     Konak Belediyesi'nden yapılan yazılı açıklamaya göre, bugüne kadar, dozer ile ezilerek ya da kireç karıştırılıp gömülerek imha edilen kaçak cd'ler bu kez, geri dönüşümü olmayan bir yol seçilerek Çimentaş'ın fırınlarında imha edildi. 
     Ekiplerin, iki aydır Çankaya, Konak, Alsancak, Basmane ve Kemeraltı'nda sürdürdüğü operasyonlar sonucu toplanan ve depolarda bekletilen 30 bin cd, fatura ibraz edilmediği için Fikir ve Sanat Eserleri Kanunu'nun 79. maddesine göre imha edildi. 
     İmha çalışmasına katılan Konak Belediye Başkanı Erdal İzgi, korsana karşı mücadelenin aralıksız sürdürüleceğini belirterek, sanata ve sanatçıya saygı için vatandaşlardan korsan yayınları almamalarını istedi. 
     





</TEXT>
</DOC>
