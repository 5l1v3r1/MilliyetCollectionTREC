<DOC>
<DOCNO> 73017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/agun.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendine h kim olamadı 
</HEADLINE>
<TEXT>

H kim Asım Açıkgöz boşanma davalarına baktığı kadınları taciz etmekten 3 yıla kadar hapis istemiyle yargılanıyor 
     NEZİH GÜROL İstanbul 

     H kim Asım Açıkgöz hakkında Zonguldak 1. Asliye Hukuk hakimi olarak görev yaptığı sırada, boşanma davalarına baktığı S.K. ve N.Ç.’ye tacizde bulunduğu iddiasıyla dava açıldı. "Görevi suistimal" ve "sarkıntılık" suçlarından yargılanmasına başlanan Açıkgöz, bu arada Zonguldak’tan Tarsus Adliyesi’ne atandı. 
     
     Bende iyi numara var 
     Bartın Cumhuriyet Başsavcılığı tarafından hazırlanan iddianameye göre Açıkgöz duruşmayı bekleyen S.K.’yi odasına davet edip, "Bak sende numara yok, ama bende iyi numara var" diyerek parmağı ile cinsel organını gösterip tacizde bulundu. Daha sonra da işi ileriye götürerek elle taciz etti. Ancak 26 yaşındaki S.K. bu duruma tepki gösterince, Sen böyle yaparsan senin davan bitmez’ dedi. N.Ç’ye ise odasının kapısını kilitledikten sonra cinsel ilişki teklif ettiği iddia edilen hakim Açıkgöz’ün 3 yıla kadar hapsi isteniyor. 
     
     İkinci taciz 
     İddiaya göre Açıkgöz, bir başka gün ise odasına gelen N.Ç’ye kapıyı kilitledikten sonra elle ve sözle cinsel tacizde bulundu. Tavırlarında ileri giderek makam odasında cinsel ilişki teklif etti. Bu durum N.Ç. tarafından kasete kaydedildi. Yapılan şikayet üzerine hakkında soruşturma başlatılan Asım Açıkgöz için Bartın Ağır Ceza Mahkemesi 2802 sayılı Hakimler ve Savcılar Kanunu’nun 89. maddesi gereğince son soruşturma izni verdi. 
     Soruşturma izninde, yapılan bu şikayetlerin yanısıra Açıkgöz’ün özellikle boşanma davalarının kadın taraflarını odasında oturtup dosyalarını getirterek dikkat çekici şekilde özel olarak ilgilendiğinin saptandığı iddia edildi. 
     Adalet Başmüfettişi Mehmet Yılmaz tarafından savunması alınan hakim Açıkgöz’ün iddianameye göre, suçlamalardan bazılarını kabul ederken bazılarını ise reddettiğine dikkat çekildi. 
     
     Kaset müfettişte 
     Açıkgöz tarafından tayin ettirilmeye çalışıldığını da dile getiren h kim Uğur Akay, cinsel tacize uğradığını savunan Nermin Çakar tarafından kaydedilen kasedi de başmüfettişe teslim etti. Dava halen Zonguldak 1. Ağır Ceza Mahkemesi’nde devam ediyor. 
     Bu arada hakim Uğur Akay da Zonguldak’tan İstanbul’a tayin edildi. Talimatla tanık olarak ifadesi alındı. Raporlu olduğu öğrenilen ve Tarsus’a atanan hakim Asım Açıkgöz ise bu konuda açıklamada bulunmadı. 
     
Mesai arkadaşı Sıkça duydum      Başmüfettiş tarafından ifadesine başvurulan Zonguldak Ağır Ceza Mahkemesi ve Adli Yargı Adalet Komisyonu eski başkanı Uğur Akay ise 2 yıldır görev yaptığı Zonguldak’ta hakim Asım Açıkgöz’ün bu tür davranışlarını sıkça duyduğunu söyledi. Akay, 18 Mayıs 2001’de yaşadığı olayı şöyle anlattı 
     "Odamda oturduğum bir sırada h kim Mükerrem hanım gelerek 1. Asliye Hukuk personelinin görüşmek istediğini iletti. Yanıma geldiklerinde mahkeme katipleri ağlamaklı haldeydiler. Kendilerine ne istediklerini sordum. Yazı işleri müdürü araya girerek konuştuklarımızı burada neden tekrar etmiyorsunuz’ diyerek sitemde bulundu." 
     
     Başkaları da şik yetçi 
     "2. Asliye Hukuk Mahkemesi mübaşiri Ahmet de bir gün önce h kim Asım beyin boşanma davası için adliyede bulunan bir kadını odasına çağırıp taciz ettiğini, kadının olanları bizzat anlattığını söyledi. Bu olaydan sonra sözkonusu kadının benimle konuşmak istediğini belirtti. Kadın, h kim Asım beyin kendisini cep telefonundan aradığını, başka kadınlara da benzer davranışlarda bulunduğunu söyledi. H kimin davranışları yüzünden duruşmasına giremediğini bu nedenle şikayetçi olacağını söyleyerek ayrıldı. Daha sonra aynı kadın tarafından yazılmış bir şikayet dilekçesi postadan çıktı." 
     



 GÜNCEL 

























</TEXT>
</DOC>
