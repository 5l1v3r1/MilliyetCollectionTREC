<DOC>
<DOCNO> 97282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun21.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hintli oyuncularına uyarı "Uçakta şakalaşmayın, Şarkı söylemeyin" 
</HEADLINE>
<TEXT>

     ABD'de geçen hafta iç hat seferi yapan bir yolcu uçağının, 7 Hintli yolcunun ''şüpheli hareketler yaptıklarının, koltuklarla oynadıklarının ve birbirlerine notlar ilettiklerinin'' pilota bildirilmesinden sonra savaş uçaklarının eşliğinde iniş yapmasının ardından, Hintli sinema oyuncularına ''uçakta şakalaşmama'' uyarısı geldi. 
     Güney Hindistan Oyuncular Birliği, bu hafta kültürel faaliyetler kapsamında Malezya ve Singapur'a gidecek yaklaşık 200 oyuncuya yaptığı uyarıda, oyunculardan uçakta ''şakalaşmamaları, şarkı söylememeleri, göze batacak şekilde kıpırdanmamaları ve taklit yapmamaları'' istendi. 
     Chicago'dan havalanan Amerikan Trans Air şirketine ait, 98 yolcu taşıyan uçak, New York'un LaGuardia havaalanına inmesine 15 dakika kala yolculardan birinin ihbarının ardından pilotun yetkilileri uyarması üzerine havalanan 2 F-16 savaş uçağı eşliğinde iniş yapmıştı. 
     Sorgudan sonra şüpheli Hintlilerin yurtdışında turneye çıkmış, ülkelerinde çok ünlü oyuncular oldukları anlaşılmıştı. 
     





</TEXT>
</DOC>
