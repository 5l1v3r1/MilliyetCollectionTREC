<DOC>
<DOCNO> 65093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/guncel/gun09.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika’da türban tartışması kızıştı 
</HEADLINE>
<TEXT>

     GÜVEN ÖZALP Brüksel 

     Belçika’da Fransızca konuşan toplumun orta dereceli eğitimden sorumlu bakanı Pierre Hazette, demokratik bir ülkenin herkese eşit muamele yapması gerektiğini ancak türbanın "farklılık" yarattığını belirterek "Sanırım türban takmayı yasaklamaya doğru gidiyoruz" dedi. Hazette, türbanın farklılık unsuru olarak algılandığını belirterek "Okullar bu farklılığın yaşandığı ortamlar olabilirler mi " dedi. 
     Türbanın bir provokasyon olarak algılanabileceğini, entegrasyon karşıtı bir sembol olarak görülebileceğini söyleyen Hazette, "Bugün Brüksel’de Cezayir’dekinden daha fazla türbanlı kız görüyorum" diye konuştu. Hazette, Belçika’da yabancıların entegrasyonunu kolaylaştırmak için vatandaşlığa geçmeyi kolaylaştıran bir politikanın benimsendiği ve yabancıların oy haklarının tartışıldığı bir ortamda türban konusunda daha global bir politikaya ihtiyaç duyulduğunu söyledi. 
     



 GÜNCEL 


























</TEXT>
</DOC>
