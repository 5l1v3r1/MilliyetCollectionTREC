<DOC>
<DOCNO> 84272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/spor/spo05.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BAMYA MİLLİ OLDU 
</HEADLINE>
<TEXT>

Dünya Kupası’na gidecek Ay - Yıldızlı kafileye, Türk mutfağının lezzetli yemeği de dahil oldu. Ayrıca, G.Kore’de bulunmayan maydanoz için tedbir alındı ve büyük miktarda stok yapıldı 
     BİLAL MEŞE 

     Belgeler tamam 
     48 yıl sonra Dünya Kupası’nda mücadele edecek A Milli Takımımız için G.Kore’de mükemmel bir menü hazırlandı. Futbol Federasyonu, öncelikle gıda maddelerinin girişinin yasak olması nedeniyle, uluslararası örgütlerden ithalat ve ihracat belgesi aldı. Federasyonun bu girişimi sonucu, Ay - Yıldızlı ekibin mutfak ekibi, G.Kore’ye futbolcularımızın ihtiyacı olan her türlü yiyeceği götürme yetkisi aldı. 
     
     Uzman raporu şaşırttı 
     TEKNİK kadro, Dünya Kupası’nda futbolcuların verimini artıracak yiyecek maddeleri konusunda gıda uzmanlarından yardım da aldı. Ancak, uzmanlardan gelen raporlarda, özellikle bamyanın sporcular üzerinde pozitif etki yaptığı hatırlatmasının yapılması, tüm hocaları şaşırttı. Bunun üzerine Milli Takım aşçıları, aldıkları talimatla yanlarında götürecekleri malzemede bamyaya geniş yer verdiler. 
     
     Özel kasaplar 
     MİLLİ Takım sorumlularının yaptığı araştırmada, G.Kore’de kullanılmadığı ortaya çıkan maydanoz erzak listesine eklendi. Seyahat sırasında bozulma riskine karşı ise et götürülmemesi kararlaştırıldı. G.Kore’de, islami usüllerle kesim yapan üç kasap tespit edildi ve özel anlaşma yapıldı. 
     



 SPOR 
























</TEXT>
</DOC>
