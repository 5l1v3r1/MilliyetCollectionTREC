<DOC>
<DOCNO> 53632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur17.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit Kartepe'de kar kalınlığı 1 metreye ulaştı 
</HEADLINE>
<TEXT>

     İzmit'in yüksek kesimlerinde 2 gündür aralıklı olarak devam eden kar yağışı, hayatı olumsuz etkiliyor. 
     Kentin Güneydoğusu'ndaki Samanlı Dağları'nın en yüksek noktası olan ve kar kalınlığı 1 metreye ulaşan Kartepe'ye, normal araçlarla ulaşım sağlanamıyor. 
     Köy Hizmetleri ekiplerinin yol açma çalışmalarının aralıksız sürdüğü bölgede, TRT'nin verici istasyonunda çalışan personelin vardiya değişimi, kar araçlarıyla gerçekleştiriliyor. 
     Meteoroloji Müdürü Gürkan Say, bugün ve yarın yağış beklenmeyen bölgede, havanın parçalı bulutlu geçeceğini, günün en yüksek sıcaklığının 8, hafif don olayı beklenen gecenin en düşük sıcaklığının ise eksi 1 derece olacağını söyledi. 
     Hafta sonunda yeni bir yağışlı havanın etkisinin hissedileceğini ifade eden Say, ''Cumartesi günü yağmur, pazar günü karla karışık yağmur ve yüksek kesimlerde kar yağışı bekliyoruz. Sıcaklığın gündüz saatlerinde 10 dereceye yükseleceğini tahmin ediyoruz'' diye konuştu. 
     






</TEXT>
</DOC>
