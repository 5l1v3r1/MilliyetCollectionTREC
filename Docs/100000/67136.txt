<DOC>
<DOCNO> 67136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur26.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyüp'te silahlı banka soygunu 
</HEADLINE>
<TEXT>

     Eyüp'te, İmar Bankası Rami Şubesi'nin güvenlik görevlisini ayağından yaralayan silahlı 2 kişi, yaklaşık 5 milyar lira tutarındaki Türk Lirası ve dövizi alarak kaçtı. 
     Rami Kışla Caddesi üzerindeki İmar Bankası Şubesi'ne motosikletle gelen silahlı 2 kişi, içerideki 1 müdür, 6 personel ve güvenlik görevlisi Doğan Mel'i 27 silah tehdidiyle etkisiz hale getirdi. 
     Kendilerine müdahale etmek isteyen Mel'i ateş ederek ayağından yaralayan soyguncular, veznede bulunan yaklaşık 5 milyar lira tutarındaki Türk Lirası ve dövizi alarak bankadan çıktı. 
     Silahlı kişiler, bankaya geldikleri motosikletin çalışmaması üzerine olay yerinden yaya olarak kaçtılar. 
     Soyguncular tarafından ayağından yaralanan güvenlik görevlisi Doğan Mel, Bayrampaşa İren Hastanesi'nde tedavi altına alındı. 
     Polis, bankanın güvenlik kamerasındaki görüntüler ve görgü tanıklarının ifadelerine göre eşkalini belirlediği soyguncuların yakalanması amacıyla çalışmalara başladı. 
     






</TEXT>
</DOC>
