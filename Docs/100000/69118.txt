<DOC>
<DOCNO> 69118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yazar/cem.html </URL>
<DATE> 2002/02/23/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Kum saati 
</HEADLINE>
<TEXT>

     İçinde yaşadığınız dakikaya hakkını vermediğiniz hissine kapıldığınız olur mu Dakikalar bir yana, haftalarınızın anlamsızca akıp gittiğini düşünür müsünüz Bayram tatilinin mahmurluğu üzerimize sinmişken, her dakikayı değerlendirmekten bahsetmiyorum. Tam tersine, yaşamın her anından keyif alabilmekten, yaşam sevinci duymaktan söz ediyorum. 
     Denizi seyrederken, evde iş yaparken, bir kuş sesiyle irkilirken, bu bilinçlenme anlarını daha derinden yaşayabiliyoruz. Aslında herkesin hayatında belli bir düzen var. Öncelikle yıllar, aylar, haftalar, günler var. Öte yandan, toplumsal baskıların da etkisiyle, yaşamın her döneminde çeşitli beklentiler ön planda. Şu yaşta okula gidilir. Öteki yaşta evlenilir. Diğer bir yaşta ev veya çalışma yaşamına uyum sağlanır. Liste uzayıp gidiyor. Yaşamı kompartmanlara ayırdığımız bu zaman dilimlerinin yanı sıra, her dilime ait belli roller de peşimizi bırakmıyor. 
     Bütün bu kısıtlar bir yana, sürekli aynı vücüdun içinde ve bizim için sonunun ne zaman olacağını’ tam bilemediğimiz bir zamana karşı yarışmaktayız. İnsan bu tür düşüncelere dalınca, en sağlıklı çıkış noktası yeniden elimizdeki en önemli varlığa, yaşamın vazgeçilmez birimi olan zamana dönmekten geçiyor. Peki zamana dönünce ne oluyor 
     Öncelikle zamanın kıymetini bilmek lazım. Yöneticilik kitaplarındaki türden bir kıymet bilmekten’ söz etmiyorum. Günün için bir etkinlik planlayıp, bu planı harfiyen uygulayan kişi, zamanını en iyi şekilde değerlendiriyor olmayabilir. 
     Aslında, yaşadığı her andan tat alan, yaşam gücünü zor ve sıkıcı anlarda bile yitirmeyen kişi, kum saatini sürekli kendi lehinde işletiyor. Ev için alışveriş yaparken, sabah erken saatte işe giderken veya zor bir konuyu nihayet konuşurken bunu ruhsuzca’ yaparız çoğunlukla. Oysa her ana, ruhumuzu katabiliriz. Zaten en fazla, ruhumuzu ve sevgimizi eklediğimiz işlerin hayrını görürüz. Aslında hepimiz, her gün, içimizdeki bu coşku ve gücü ortaya çıkarabilecek fırsatlara sahibiz. 
     Şimdi diyebilirsiniz ki, aslında ben bu hayatı değiştirip, Karayipler’de bir adada yaşayacak, sürekli canımım çektiğini yapabilecek kadar para ve özgürlük isterdim’ Bu tür özlemler hep çekilir. Çok küçük bir azınlık bu özlemlerine kavuşur bile. Ancak dünyada cennet hayatı’ yaşayanlarda bile neden mutsuzluk, doyumsuzluk var Medya, internet derken bu hayatlar da hepimizin gözü önünde yaşanıyor. 
     Sorun, ortamdan çok, bireyin yaşama bakış açısında. Her anına saygı ve sevgi duyup duymadığında. Zor bir hayatı olan, değer verdiğim bir büyüğüm, her hatırını sorduğumda bana Allaha şükür’ der. Yorgun veya üzgün olduğunu bildiğim dönemlerde bile bu yanıt değişmemiştir. Bunu kalpten söylediğini bilirim. Tüm zorluklarına rağmen yaşamına hep sevgi gözlüğüyle bakmıştır. 
     Geçenlerde okuduğum bir kitapta, her saatimizin parasal değerini hesaplamamız öğütleniyordu. Çıkacak rakama göre, zamanımıza daha fazla saygı gösterecektik. Oradaki hesaplama yöntemini uygulayarak elbet ben de bir sonuca ulaştım. Ama ulaştığım rakam, her anını özenerek yaşayanların vardığı doyumdan çok uzaktı. 
     Hepinize iyi bayramlar diliyorum. 
     
     







İslam ve yaşama sevinci 


Zafer ve Bayram 


Kum saati 


AB karşıtı parti 


İnternetin geleceği 


"Gomonist" demekten vezgeçtiler... 


Operada öğrenciye tam bilet 


Siz tazminatı alın 


Bu postacı kapıyı 1 defa çalıyor 


Berlin’de işçi Ahmet’ şimdi taksici’ 


</TEXT>
</DOC>
