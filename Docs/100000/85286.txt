<DOC>
<DOCNO> 85286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/soneko25.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre .94 puan artışla 10,895.70 puandan tamamladı. 
     2. Seansta hisse senetleri ortalama yüzde 0.50 oranında değer kazandı. 
     Endeks, seansa 33.50 puan artışla, 10,875.26 puan seviyesinde başladı. İlk yarıyı 24.15 puan artışla 10,865.91 puandan geçen endeks, 2. seansta en düşük 10,797.85, en yüksek de 10,918.12 puanı gördü. 
     Hisse senetleri günlük bazda ise ortalama yüzde 1.24 değer kazandı. 
     Kapanışta mali endeks 66.11 puan artışla 15,212.01 puana, sınai endeks 63.14 puan artışla 9,131.70 puana, hizmetler endeksi 33.97 puan artışla 6,445.13 puana yükseldi. 
     Böylece ilk seansa göre mali grup hisseler ortalama yüzde 0.44, sınai grubu hisseler ortalama yüzde 0.70, hizmetler grubu hisseler ortalama yüzde 0. değer kazandı. 
     2. seansta işlem gören toplam 298 hisse senedinden 112'si değer kazandı, 75'i değer kaybetti. Toplam 111 hissenin fiyatında ise değişiklik olmadı. 
     Seansta, 90 trilyon 6 milyar 470 milyon liralık işlem hacmi oluştu. İki seansın işlem hacmi toplamı da 209 trilyon 447 milyar 220 milyon lira olarak gerçekleşti. 
     2. seansta, Yapı Kredi Bankası, Turkcell, Enka Holding, İş Bankası C ve Petrol Ofisi en yoğun işlem gören hisse senetleri oldular. 
     İkinci seansta da durgun ve yatay seyrini sürdüren endeks, yaklaşık 120 puanlık çok dar bir bantta dalgalandı. Endeks 10,918 puana kadar yükselmesine karşın işlem hacminin son derece düşük olduğu dikkat çekti. 
     Uzmanlar, genel olarak liderler zirvesine bağlanan bekleme havasının gün boyunca devam ettiğini vurgulayarak, ikinci seansta da 10,800 puanın üstünde kalma çabalarının etkin olduğunu belirtiyorlar. 
     





</TEXT>
</DOC>
