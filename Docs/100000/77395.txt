<DOC>
<DOCNO> 77395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sonspo13.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ronaldo'nun durumu perşembe günü belli olacak 
</HEADLINE>
<TEXT>

     Beşiktaş, 1 günlük iznin ardından, Fenerbahçe ile 14 Nisan Pazar günü yapacağı derbi maçın hazırlıklarını yarın sürdürecek. 
     Siyah-beyazlılar yarın öğleden sonra Fulya Tesisleri'nde toplandıktan sonra, otobüsle Ümraniye Tesisleri'ne geçerek, teknik direktör Christoph Daum yönetiminde taktik ağırlıklı bir çalışma yapacaklar. 
     Bu arada sağ diz yan bağlarında zedelenme olan Ronaldo'nun tedavisi de sürüyor. Kulüp Doktoru Ayhan Optur, Ronaldo'nun durumunun her geçen gün daha iyiye gittiğini ve oynama ihtimalinin yükseldiğini belirterek, ''Ronaldo'yu Fenerbahçe maçına yetiştirmek için elimizden geleni yapacağız. Bugün yaptığımız muayene ve tedavi sonrası, kendisini daha iyi hissettiğini söyledi. Ancak kesin durumu perşembe günü belli olur'' dedi. 
     






</TEXT>
</DOC>
