<DOC>
<DOCNO> 53443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur08.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp uzmanı kalbine yenik düştü, spor yaparken öldü... 
</HEADLINE>
<TEXT>

     Selçuk Üniversitesi SÜ Tıp Fakültesi Kardiyoloji Bölümü Öğretim Üyesi Doç. Dr. Bayram Korkut 39 , geçirdiği kalp krizi sonucu hayatını kaybetti. 
     Alınan bilgiye göre, dün gece spor yapmak için evinden çıkan Korkut, Nalçacı Caddesi'nde koşarken aniden fenalık geçirerek yere yığıldı. Vatandaşlar tarafından Konya Numune Hastanesi'ne ölü olarak getirilen Korkut'un, geçirdiği kalp krizi sonucu hayatını kaybettiği saptandı. 
     
     Cenaze töreni 
     Cenazesi sabah Numune Hastanesi'den alınarak SÜ Tıp Fakültesi'ne getirilen Doç. Dr. Korkut için, bir tören düzenlendi. 
     Öğretim üyeleri ve fakülte personelinin katıldığı törende, SÜ Rektörü Prof. Dr. Abdurrahman Kutlu, Tıp Fakültesi Dekanı Prof. Dr. 
     Uğur Erongun ve Fakülte Hastanesi Başhekimi Prof. Dr. Sefa Kapıcıoğlu birer konuşma yaptılar. Korkut'un yakınları ile çalışma arkadaşlarının gözyaşı döktüğü törende, duygulu anlar yaşandı. 
     Evli ve bir çocuk babası Doç. Dr. Bayram Korkut'un cenazesi, törenden sonra toprağa verilmek üzere Antalya'nın Korkuteli İlçesi'ne bağlı Dereköy'e gönderildi. 
     Korkut, 1991 yılından itibaren SÜ Tıp Fakültesi Kardiyoloji Bölümü'nde görev yapıyordu. 
     






</TEXT>
</DOC>
