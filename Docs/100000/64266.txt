<DOC>
<DOCNO> 64266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/yas06a.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabela olsa kaza olmazdı’ 
</HEADLINE>
<TEXT>

Filiz’in antrenörüne göre iki gencin Uludağ’da çarpmasına orada yavaşla’ yazmaması yol açtı 
     SEMRA KARDEŞOĞLU İstanbul 

     Uludağ’da snowboard yaparken Evren Özçam’a çarpararak yaralanan 17 yaşındaki Filiz Avunduk’un sağlık durumu iyiye gidiyor. Bugün İstanbul’a dönmesi beklenen Avunduk’un antrenörü Filiz Kırbaç Özbakır, kazanın meydana geldiği bölgede tabela olmamasının kazaya neden olduğunu savundu. 
     Özbakır, Avunduk’un henüz 8 yaşında İsviçre ve Avusturya’da snowboard öğrendiğini belirterek, kazaya kişisel bir hatanın neden olmadığını ifade etti. Filiz’in Türkiye Yıldızlar Snowboard şampiyonu olduğunu vurgulayan Özbakır şunları söyledi "Filiz, İstanbul bölge birincisi. Şu sıralar Türkiye şampiyonasına hazırlanıyor. Önceki gün antreman yapmak için Uludağ’a geldi. Kazanın meydana geldiği yer, bir pistten diğerine geçiş alanı. Ağaçlardan birbirlerini görmemişler. Normalde her iki taraftan da gelenler için yavaşla’ tabelası konması gerekiyor. Ancak bu tedbir alınmamış." 
     
Filiz’i ziyarete gidecek      Hastaneden taburcu olan ODTÜ Kimya Mühendisliği öğrencisi Evren Özçam ise şunları söyledi "Diğer piste geçerken çarpışmışız. Çarpışmadan sonra bir süre hiç bir şey hatırlamadım. Filiz Avunduk’a çok üzüldüm. En kısa zamanda elimde çiçeklerle onu İstanbul’da ziyaret edeceğim." 
     



 YAŞAM 





















</TEXT>
</DOC>
