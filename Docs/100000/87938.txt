<DOC>
<DOCNO> 87938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur18.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK Başkanlığına Fatih Karaca seçildi... 
</HEADLINE>
<TEXT>

     Radyo ve Televizyon Üst Kurulu RTÜK Başkanlığı'na Fatih Karaca seçildi. 
     Üst Kurul, 4756 Sayılı yeni RTÜK Yasası'nın 7. maddesinin, ''herhangi bir yenilenme sırasında başkan veya vekilinin üyeliğinin sona ermesi halinde üyelerin onbeş gün içinde toplanarak yeni başkan veya vekili için seçim yapılmasını'' öngörmesi nedeniyle bugün toplandı. Yapılan seçimler sonucunda Fatih Karaca, yeni RTÜK başkanı seçildi. 
     
     FATİH KARACA'NIN ÖZGEÇMİŞİ 

     Erzurum'da doğan Fatih Karaca, yüksek öğrenimini Ankara Üniversitesi Dil ve Tarih Coğrafya Fakültesi'nde tamamladı. 
     Halkla ilişkiler, yayıncılık, tanıtım, televizyon film yapımcılığı konusunda çeşitli kurum ve kuruluşlara profesyonel olarak danışmanlık yapan Karaca, Flash TV Ankara Temsilciliği ve Yönetim Kurulu üyeliği görevinde bulundu. 
     Serbest gazetecilik ve yorumculuk da yapan Karaca, 1995 yılında TBMM tarafından RTÜK üyeliğine seçildi. 
     İki kez RTÜK Başkan yardımcılığı görevine seçilen Karaca, 1998 yılında TBMM'de ikinci kez RTÜK üyeliğine seçildi. 
     





</TEXT>
</DOC>
