<DOC>
<DOCNO> 54868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/tamer.html </URL>
<DATE> 2001/11/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
TV'de köy yarışması 
</HEADLINE>
<TEXT>

     E - posta gönderen okurum Hacer Selamoğlu, son günlerdeki köy - kent tartışmalarına ilginç bir öneriyle katılıyor. 
     Devletten önce medyanın bu konuya eğilebileceğine işaret eden Selamoğlu'na göre, Biri Bizi Gözetliyor formatına benzer bir yarışma köylerde yapılacak olsa, çok yönlü yararı olur "Alın 15 tane üniversiteli genci, uzak - ücra bir köye gönderin. 3 ay boyunca orada sinema - tiyatro, gezme - eğlence olmadan yaşasınlar. O güne kadar hayatta öğrendikleri her şeyi oradaki insanlarla paylaşsınlar. Birisi dans etmeyi öğretsin, öbürü kek yapmayı. Ya da şehirli gençlerimizden biri 10 - 15 gün çamurlu yollarda yürüdükten sonra 'Haydi el ele verip köyün içine taştan bir yol yapalım da kışın bu çamurlara bata çıka yürümeyin' desin. 
     Firmanın biri sponsor olup köye 10 - 15 bilgisayar getirsin. Bir diğeri öğretsin köyün çocuklarına ne işe yarar bu garip kutucuk. Veya ondan daha acili, okuma - yazma öğretsin bir genç kızımız kadınlara. Kendisi de bazlama pişirmeyi, hamur yoğurmayı öğrensin köydeki kadınlardan... 
     Bakalım 3 ay içerisinde ne kadar değiştirebiliyorlar o köyü Var mısınız böyle bir yarışma programına Ve BBG'de olduğu gibi her hafta biri elenirken soru da şu olsun Sizce bu köye en fazla katkıyı kim yaptı Köyü kalkındırma yönünde en başarılı kim 
     Cevabı kim mi verecek Yüzde 50 köy halkı, yüzde 50 de BBG'de olduğu gibi programı izleyen seyirciler." 
     Benim fikrimi soracak olursanız, böylesi bir program müthiş tutar. Şahsen ben büyük kentlerden ücra bir köye gidecek 15 gençle köylü arasındaki diyaloğu, gerginliği, dayanışmayı birlikte yaşamaya alışmayı ve karşılıklı etkileşimi büyük bir merakla izleyebilirim. Ve hatta korkarım, arkası yarın misali ertesi gün ne olacak diye her türlü teklifi reddedip düzenli olarak eve bile koşturabilirim. 
     
"Doğaçlama mükemmeldi"      Koç Üniversitesi Sevgi Gönül Auditoriumu ile ilgili yazım üzerine Semahat Arsel'den hoş bir mektup geldi. Ve ben de böylelikle merakımı kısmen de olsa giderebilmiş oldum 
     "Fazıl Say'ın doğaçlamalarındaki Vehbi Koç'u, yakınlarının nasıl bulduğunu merak ediyorsunuz. Vehbi Koç'la birlikte en uzun ve en yakın yaşayan evladı olarak, ben şahsen beğendim. Fazıl Say, bir taraftan, onun çok kuvvetli kişiliğini ve hakimiyetini vurgularken, diğer taraftandan da yumuşak melodilerle, problemlere sükunet ve dikkat içinde, analitik çözümler bulabilme özelliğini, olaylara olumlu yaklaşımını ve insancıl tarafını öne çıkardı. Bence, bundan daha mükemmel bir doğaçlama olamazdı." 
     
Eskişehirlilere Çağdaş Sanat Müzesi      Geçen yıl Eskişehir Anadolu Üniversitesi'ne gittiğimde, Yunus Emre Kampüsü içindeki tarihi Askeri Kışla ve Talimgah binası restore ediliyordu. Önceki hafta bir yurtdışı seyahatinden döndüğünde masamdaki basın bülteni ve davetiye yığınını tasfiye ederken gördüm ki, rektör olmadan önce aynı üniversitenin Güzel Sanatlar Fakültesi'nde yıllarca dekanlık yapan Prof. Engin Ataç, bir hayalini daha gerçekleştirmiş. Restore edilen tarihi binada Çağdaş Sanatlar Müzesi'nin açılışı yapılmış. 
     Prof. Ataç üniversitenin zengin bir çağdaş resim koleksiyonuna sahip olduğunu anlatmıştı. 80 sanatçının 142 yapıtının tümünün sergilenmesi mümkün olmadığından ilk aşamada Abidin Dino'dan Nuri İyem'e, Devrim Erbil'den Adnan Çoker'e, Hüsamettin Koçan'dan Zeki Faik İzer, Şadan Bezeyiş, Leopold Levy, Rolf Escher'e 60 yerli ve yabancı sanatçının son 40 yılda yaptığı 67 yapıt sergileniyor. Sergi sadece üniversite öğrencilerine değil, tüm Eskişehirlilere ücretsiz. Hatta kente yolu düşenler de buna dahil. 
     Üniversitenin tiyatro topluluğu Tiyatro Anadolu da, müzenin açılış günü Eskişehirlileri Haldun Taner'in ünlü müzikali Keşanlı Ali Destanı ile selamlamış. Anadolu Üniversitesi Konservatuvarı öğrencilerinin 50 kişilik bir kadroyla rol aldıkları müzikal, sezon boyunca her salı ve perşembe ücreti mukabilinde Yunus Emre Kampüsü'nde sahnelenecek. 
     
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
