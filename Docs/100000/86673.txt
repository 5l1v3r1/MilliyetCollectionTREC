<DOC>
<DOCNO> 86673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo05.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık yasak devri 
</HEADLINE>
<TEXT>

Dünya Kupası için FIFA’nın getirdiği özel kurallar bugün başlayacak. Akredite olmayan gazeteciler idmanlara alınmayacak, takımların çalışma programı kontrol altında tutulacak 
     Taviz verilmeyecek 
     2002 Dünya Kupası Finalleri öncesinde FIFA’nın belirlediği yasaklar bugünden itibaren uygulamaya koyulacak. Şampiyona sonuna kadar kesinlikle taviz verilmeyecek kuralları çiğneyenlere ağır cezalar gelecek. Maçları ve antrenmanları akredite olan yazılı ve görsel medyanın dışında kimse izleyemeyecek. Takımların kamp yaptığı yerlere FIFA’nın belirleyeceği reklam panoları konulabilecek. 
     
     Kaçak çekim yok 
     FIFA, tüm ekiplerin antrenmanlara gidiş ve gelişlerini de kontrol altına alacak. Maçlara sadece yayın hakkını alan televizyonlar girebilecek. Basın tribününde kaçak çekim yapılması halinde gazetecinin giriş kartı iptal edilecek. Her karşılaşmanın bitiminden beş dakika sonra teknik adamlar kendilerine ayrılan bir odada basın toplantısı düzenleyecek. Futbolcular da serbest bir bölgede röportaj verebilecek. 
     
Şanslar esit      YILDIRAY Baştürk ile İlhan Mansız dün düzenledikleri ortak basın toplantısında, Brezilya’dan çekinmediklerini, bu maçtan puanla ayrılacaklarına inandıklarını söylediler. Yıldıray, rakiplerinin çok güçlü olduğunu belirtti, "Ancak şanslarımız eşit" dedi. 
     BREZİLYA’NIN kendini ispat ettiğini hatırlatan İlhan ise "Maçtan puan da alabiliriz, mağlup da ayrılabiriz. Elimizden geleni yapacağız. Ancak oynayacağımız diğer iki karşılaşma da Brezilya sınavı kadar büyük önem taşıyor" diye konuştu. 
     
Scolari’nin adamları      TÜRKİYE’Yİ Ulsan’a gelişinden beri takip eden O Globo TV’nin iki basın mensubunun, Brezilya Teknik Direktörü Scolari’ye bütün kasetleri verdikleri iddia edildi. Ay - Yıldızlı ekibin hiç bir antrenmanını kaçırmayan muhabirlerin Scolari’nin isteği üzerine çalışmaları kasete çektiği belirtildi. 
     



 SPOR 




























</TEXT>
</DOC>
