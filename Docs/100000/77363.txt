<DOC>
<DOCNO> 77363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko10.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Beck birasını Türkiye'ye getirecek 
</HEADLINE>
<TEXT>

     Anadolu Efes Biracılık ve Malt Sanayii A.Ş. dünyanın en büyük ikinci bira üreticisi Belçika kökenli Interbrew ile Beck's birasının Türkiye'de üretimi, pazarlanması ve dağıtımını içeren bir lisans anlaşması imzaladı. 
     Anadolu Efes Biracılık'dan yapılan açıklamaya göre, anlaşma Efes Pilsener'in lisansının Interbrew'in Batı Avrupa'daki seçilmiş bazı operasyonlarına verilmesini de içeriyor. 
     Efes İçecek Grubu Başkanı Muhtar Kent, Interbrew ile yapılan anlaşmanın Türkiye'deki tüketicilere dünyanın en kaliteli biralarından biri olan Beck's ile tanıştırmakla kalmayıp, aynı derecede önemli olarak Efes Pilsener'in Batı Avrupa'daki bulunabilirliğini, satışlarını ve pazar payını artırmak için fırsat yaratacağını vurguladı. 
     Interbrew'in Başkanı Hugo Powell ise, Efeç İçecek Grubu ile ilişkilerini genişletmekten büyük mutluluk duyduklarını bildirdi. 
     Anadolu Efes tarafından lisanslı olarak üretimi ve dağıtımı yapılacak olan Beck's, biracılığın beşiği olan Bremen Almanya'da 1873'te üretilmeye başlandı. Dünyanın en büyük uluslararası bira 
     markalarından biri olan Beck's'in yeşil şişesinin üzerindeki gümüş, siyah ve kırmızı renkli logosunda Bremen Almanya'daki kökenlerini vurgulamak amacıyla bir de anahtar bulunuyor. Interbrew, anlaşma öncesinde, Efes İçecek Grubu ile işbirliğini Romanya'da sürdürüyordu. 
     






</TEXT>
</DOC>
