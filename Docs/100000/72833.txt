<DOC>
<DOCNO> 72833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur13.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Hukuk yoksa onun yerine neyin olacağı bellidir" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, susurluk davasında tutuklu bulunan Korkut Eken ile ilgili son günlerde yapılan açıklamaların hatırlatılması üzerine, "Ben de bunları gazetelerden hayretle okuyorum. Bu konuda bir değerlendirme yapma durumunda olduğumu düşünmüyorum" dedi. 
     Mesut Yılmaz, İstanbul Afet Yönetim Merkezi, İl Kriz Merkezi ve Sivil Savunma Koordinasyon Merkezi temel atma töreninin ardından gazetecilerin sorularını yanıtladı. 
     Gazetecilerin, "Emekli paşaların Korkut Eken ile ilgili sözleri ve iddiaları var, bunu nasıl değerlendiriyorsunuz" şeklindeki sorusu üzerine kendisinin de bunları gazetelerden hayretle okuduğunu, bu konuda bir değerlendirme yapma durumunda olmadığını düşündüğünü söyledi. Yılmaz, "Bana göre bu ifadelerin doğrudan doğruya muhatabı türk yargısıdır. Bir memlekette hukuk ya vardır, ya yoktur. Hukuk yoksa onun yerine neyin olacağı da bellidir" diye konuştu. Korkut Eken ile ilgili karar düzeltme talebinin hatırlatılması üzerine de Yılmaz, bu konuda da değerlendirme yapması gerektiğini düşünmediğini dile getirerek, " Değerlendirme yapmıyorum. 
     Vatandaşların sağ duyusuna bırakıyorum" dedi. 
     






</TEXT>
</DOC>
