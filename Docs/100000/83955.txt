<DOC>
<DOCNO> 83955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo07.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galler'de kupa finalinde olaylar çıktı, taraftarlar çatıştı 
</HEADLINE>
<TEXT>

     İngiltere'nin Galler bölgesinde Cardiff City ve Swansea City futbol takımları arasında yapılan Galler Federasyon Kupası finali maçı öncesinde 2 takımın taraftarları arasında çatışma çıktı. 
     Dün gece yapılan maçın ardından çıkan çatışmanın sona erdirilmesi için özel polis timlerinin taraftarlara müdahale etmek zorunda kaldıkları ve yaşları 16 ila 43 arasında değişen 32 Swansea City taraftarının gözaltına alındıkları belirtildi. Polisin özellikle olay çıkarma eğilimindeki taraftarları topladığı ve oyunun sağlıklı biçimde oynanmasına olanak yaratmaya çalıştığı da ifade edildi. 
     Polisin maç öncesinde bu denli çok tutuklama gerçekleştirmesinin altında, maçta büyük olaylar çıkarılacağına dair elde edilen bazı istihbarat raporlarının da etkili olduğu kaydediliyor. 
     Gözaltına alınan taraftarların maç boyunca sorgulandıkları ve maçın Cardiff City'nin 1-0 galibiyetiyle ve olaysız sona ermesinden sonra serbest bırakıldıkları belirtildi. 
     Olaylar sırasında 1 polis memurunun yaralandığı ve omuzundan aldığı yaraların hastanede tedavi edildiğine de dikkat çekilirken, polis şefleri, bundan sonra da bu tür maçlarda olay yaratma eğiliminde bulunan tüm taraftarların maç öncesinde gözaltına alınıp maç süresince polis merkezinde tutulacaklarını bildirdi. 
     





</TEXT>
</DOC>
