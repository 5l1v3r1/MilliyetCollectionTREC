<DOC>
<DOCNO> 50790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/dunya/adun.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki Türk askeri geliyor’ 
</HEADLINE>
<TEXT>

Mehmetçik'in ününü duyan Kuzey İttifakı güçleri, "Müslüman bir ülkenin yetenekli askerlerinden eğitim alacağımız için son derece mutluyuz" diyor 
     İRFAN SAPMAZ Afganistan DHA 

     Afganistan'da görev alacak Özel Kuvvetler Komutanlığı'na bağlı Türk subaylar, Kuzey İttifak Cephesi askerlerini, düzenli orduya geçiş için eğitecek. Türk subaylarının eğitim ve askerlik konusunda ününü duyduklarını belirten İttifak askerleri, Müslüman bir ülkenin subaylarından eğitim alacakları için son derece memnun. 
     
     Şapkalar yordu 
     Ancak milli giysileri şalvar ve Kamiz'in yerine komando kıyafetleri giyen eski mücahitler, yeni elbiselerine alışmakta zorluk çekiyor. İttifak askerleri özellikle Afgan şapkası yerine asker şapkası giymekten şik yetçi. Rüzg rda şapkalarına sahip olamadıklarını ifade eden eski mücahitler, "Şapkaları yaptırırken rüzg rı hesaba katmamıştık" diyor. 
     
     Önce tatbikat yapılacak 
     Öte yandan Kuzey İttifak cephesinden ulaşan haberlere göre, Afganistan'a gelecek Türk subaylarının düzenli orduya geçiş eğitimi vereceği askerler, K bil'e saldırmadan önce büyük bir tatbikata hazırlanıyor. 
     
     Kapisa Havaalanı tamamlandı 
     Yapımı gizlilikle yürütülen Kapisa Havaalanı'na önceki gün ilk kez bir uçak indi. Üzerinde hiçbir işaret bulunmayan uçağın ABD'ye ait olduğu sanılıyor. Yaklaşık 10 kişilik olan uçak, havaalanında 15 dakika kaldıktan sonra havalandı. İnen olmadığı için, uçağın pisti denemek amacıyla iniş yaptığı tahmin ediliyor. Bagram Havaalanı’na 3 kilometre uzaklıkta Taliban mevzileri bulunduğu için Kapisa'ya yeni havaalanı inşa edilmişti. 
     
     Mehmetçik üs denetleyecek 
     ABD ve Tacikistan, ülkedeki hava üslerinin Taliban'a karşı yürütülen operasyonda kullanılması için anlaşmaya vardı. Reuters'in haberine göre, Tacikistan'ın yanı sıra Kırgızistan ve Kazakistan'daki hava üsleri de operasyonda ABD uçak ve helikopterlerinin hizmetine sokulacak. Önümüzdeki günlerde Türk, Kanada ve Hollandalı subayların eşlik ettiği bir grup ABD'li subay, bu ülkelere giderek hava üslerinde incelemelerde bulunacak. 
     



 DÜNYA 












</TEXT>
</DOC>
