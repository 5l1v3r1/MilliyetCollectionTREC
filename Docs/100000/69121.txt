<DOC>
<DOCNO> 69121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yazar/pulur.html </URL>
<DATE> 2002/02/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Gomonist" demekten vezgeçtiler... 
</HEADLINE>
<TEXT>

     YILLAR yılı ağızlarına "komünist"i dolamışlardı, işlerine gelmeyen herkese damgayı basarlardı 
     "Gomonist " 
     Kim haktan, hukuktan, eşitlikten, emekten, sefaletten söz etse, atarlardı içeriye, onca zulüm ve işkence cabası... 
     Sovyetler Birliği yıkıldı, artık kimseye "gomonist" demiyorlar, deseler bile aldıran yok... 
     
     GÖZDEN düşen, itibar kaybeden bir laf daha var eşcinsellik artık eskisi gibi yadırganmıyor, "herkesin kendi cinsel tercihi" denilip geçiliyor sadece yol kenarlarında toplananlar, bazen televizyon ekranlarında "yine azıttılar" diye yansıtılıyor, onlar azıttıysa, o insanları "azdıranlar" kim 
     Hiç onlardan söz yok 
     
     BİR de "hain" karalaması vardır, hele siyasette, bu çok kolaydır, kim senin gibi düşünmüyorsa "hain"dir. 
     Oysa "hain" suçlaması, görecelidir. 
     "Büyük devrimci"ler devrimi beceremeselerdi, ne olacaklardı 
     "Hain " 
     Kendisini bu memleketin müstakbel başbakanı sanan "Liberallerin" baş tacı Tayyip Erdoğan da geçenlerde doğum kontrolü ve nüfus denetimi isteyenleri "ihanet - i vataniye" ile suçladı, yani onlara "hain" dedi. 
     "Çoğalın " dedi, çoğalın 
     Öyle ya, yaratan rızkını verir 
     Vermesine verir de, dünyadaki bu açlık niye 
     Adamla, bunu tartışmanın alemi yok, yalnız şunu bilmeli ki ona buna "hain" damgası vurmak, hem kolay değildir, hem de hayırlı değildir. 
     
     AKLIMIZA Nazım Hikmet'in şiiri geldi, bir gazetede, "Nazım Hikmet vatan hainliğine devam ediyor" denilince, şu cevabı vermişti 
     "Evet vatan hainiyim, siz vatanperversiniz, siz yurtseversiniz ben yurt hainiyim, ben vatan hainiyim Vatan çiftliklerinizse Kasalarınızın ve çek defterlerinizin içindekilerse vatan Vatan şose boylarında gebermekse açlıktan Vatan soğukta it gibi titremek ve sıtmadan kıvranmaksa yazın Fabrikalarınızda al kanımızı içmekse vatan Vatan tırnaklarıysa ağalarınızın Vatan mızraklı ilmühalse, vatan polis copuysa Ödeneklerinizse, maaşlarınızsa vatan Vatan Amerikan üsleri, Amerikan bombası Amerikan donanması, topuysa Vatan kurtulmaksa kokmuş karanlığınızdan Ben vatan hainiyim." 
     Eğer, bu memlekette, dengeli nüfusu, doğum kontrolünü savunanlar, vatan hainiyse, varsın Tayyip Erdoğan "Vatan kurtaran aslan" olsun. 
     
     







İslam ve yaşama sevinci 


Zafer ve Bayram 


Kum saati 


AB karşıtı parti 


İnternetin geleceği 


"Gomonist" demekten vezgeçtiler... 


Operada öğrenciye tam bilet 


Siz tazminatı alın 


Bu postacı kapıyı 1 defa çalıyor 


Berlin’de işçi Ahmet’ şimdi taksici’ 


</TEXT>
</DOC>
