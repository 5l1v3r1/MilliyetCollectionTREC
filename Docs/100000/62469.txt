<DOC>
<DOCNO> 62469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun01a.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar abarttı 
</HEADLINE>
<TEXT>

İstanbul’da iki ayrı yer Etiler ve Levent... İki araç, içlerinde insan varken çalındı. Sonuç Arabadan inerken, anahtarı sakın kontakta bırakmayın 
VAKA 1      ŞAKİR AYDIN 

     İnsana 'pes' dedirten ilk olay, Etiler Cengiz Topel Caddesi Saltanat Sitesi önünde, önceki gün 23.00 sıralarında meydana geldi. 
     Bir akrabalarını ziyaretten dönen Osman Ürelli, park sorunu yüzünden başka sürücülerle tartışmaya başladı. Nazan Ürelli de çalışır haldeki 34 AT 5371 plakalı araçtan inerek, eşinin yanına gitti. Bu sırada iki kişi, içinde çiftin 2 yaşındaki kızlar Nazlı Deniz ile anneannesi Neriman Özer'in 60 bulunduğu otomobile bindikleri gibi hızla olay yerinden uzaklaştı. İlk şoku üzerinden atan Osman Ürelli, polise gitti. 
     
     Nineyi de soydular 
     Hırsızlar, Sarıyer Küçükarmutlu’da, Neriman Özer ve torunu küçük Nazlı Deniz'i araçtan indirip otomobille kayıplara karıştılar. Polislerce bulunup torunuyla Etiler Polis Karakolu'nda ailesine teslim edilen Neriman Özer, hırsızların kendilerine dokunmadığını, ancak içinde bir miktar para bulunan çantasını aldığını söyledi. 
     
VAKA 2      SABRİ SEVER 

     Levent'te yaşanan ikinci olayın kurbanı ise 3 yaşında minik bir kız oldu. 
     Bir bankada çalışan Nuri Kayacı, kızı Berrin'i de alarak eşi ile buluşmak üzere 34 UF 3803 plakalı otomobiliyle Levent Yapı Kredi Plaza Mevkii’ne geldi. Eczacılık şirketinde çalışan Şengül Kayacı da bir süre sonra otomobiliyle buluşma yerine ulaştı. Kayacı çifti, cadde üzerindeki marketten alışveriş yapmak için araçlarından indi. Şengül Kayacı otomobilini kilitlerken, Nuri Kayacı, Berrin'in bulunduğu aracın anahtarını üzerinde bıraktı. 
     
     Kovaladılar ama... 
     Alışverişten çıkan çift, Berrin'in bulunduğu otomobilin kaçırıldığını gördü. Diğer otomobille, kızlarının bulunduğu otomobilin peşine düşen Kayacı çitfi, hırsızın izini Ümraniye’de kaybetti. Kayacı çiftinin ihbarı üzerine harekete geçen polisin aramaları da sonuçsuz kaldı. Hırsız, Berrin'i Kavacık Polis Karakolu yakınında bırakarak kayıplara karıştı. 
     



 GÜNCEL 

























</TEXT>
</DOC>
