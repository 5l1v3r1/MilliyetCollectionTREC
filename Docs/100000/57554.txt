<DOC>
<DOCNO> 57554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/guncel/gun04.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında tecavüz dehşeti 
</HEADLINE>
<TEXT>

İstanbul’un göbeğinde, sokak ortasında bıçakla tehdit edildi. Tenha bir yere götürülerek tecavüz edilmek istendi. Direnince, başına taşla vuruldu 
     SABRİ SEVER, NESLİHAN CUYAR İstanbul 

     Esentepe’de sigortacı İpek Türker 27 , bir şehir magandasının saldırısına uğradı. Genç kıza tecavüz etmeye çalışan saldırgan, başarılı olamayınca Türker’in taşla kafasına vurup sırt çantasını gasp etti. 
     Türker, saat 19.30’da evine dönerken, Esentepe Köprüsü’nde bıçaklı bir kişinin saldırısına uğradı. Saldırgan bıçak tehdidiyle genç kızı tenha bir yere götürdü. Burada tecavüze yeltenen kimliği belirsiz kişi, genç kadının elbiselerini parçaladı. Türker’in bağırması üzerine panikleyen saldırgan, yerden aldığı bir taşı kadının kafasına vurdu. Çevreden gelenleri görünce de Türker’in çantasını alarak kaçtı. 
     Sokak ortasında yarı baygın bir halde bulunan Türker hemen hastaneye kaldırıldı dün de taburcu edildi. 4 yıl önce de 25 yaşındaki oğullarını trafik kazasında kaybeden Türker ailesi, "İpek’in ölüsünü de eve getirmiş olabilirdik. Bunu yapan cezasız kalmamalı. Olay kapkaç. Uzun süre boğuştukları için kıyafetleri parçalanmış" dedi. Saldırganın 40 yaşlarında, bıyıklı olduğun belirtildi. 
     



 GÜNCEL 














</TEXT>
</DOC>
