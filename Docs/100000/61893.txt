<DOC>
<DOCNO> 61893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/spor/spo03.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada için oylama 
</HEADLINE>
<TEXT>

MİLLİYET’in gündeme getirdiği Kuruçeşme’nin kiralanmasıyla ilgili isyan giderek büyüyünce yönetim, olayı Mali Kongre’ye götürme kararı aldı 
     ERHAN TELLİ 

     GALATASARAY yönetiminin, Kuruçeşme Adası’nı Belçikalı bir şirkete 9 yıl 364 günlüğüne kiralamasından sonra çıkan isyan için çözüm bulundu. MİLLİYET’te "Ada’da isyan" başlığıyla yer alan haberin ardından gelen tepkiler giderek yoğunlaşmaya başlayınca, Sarı - Kırmızılı yöneticiler konuyu Mali Kongre’ye götürmeyi kararlaştırdılar. 
     2 Şubat’ta yapılacak Olağan Mali Kongre’de, Yönetim Kurulu, Kuruçeşme Adası’nı masaya yatıracak. Kongrede son madde olarak görüşülecek "Ada Krizi", üyelerin oyuna sunulacak. Genel Kurul bu oylama sonunda Ada’nın kiralanma anlaşmasını onaylamazsa, kararından vazgeçecek. Ancak yönetim bu konuda her türlü kozunu oynayacak. 
     
Lucescu memnun      Sarı - Kırmızılı takımın Antalya - Belek’te yaptığı altı günlük kamp Teknik Direktör Lucescu’yu memnun bıraktı. Futbolcularını Spartak Moskova, Antalya Kepezspor ve Werder Bremen maçlarında deneyen teknik adam, öHer geçen gün iyiye gidiyoruz. Takım içinde güzel bir rakabet ortamı var" dedi. 
     
Canaydın’a büyük destek      MART ayında başkanlığa adaylığını koyacak olan Özhan Canaydın’ın öncülüğünde düzenlenen Galatasaray konferansı 60 kişinin katılımıyla başladı. Üyeler iki gün boyunca otelde kalacak ve kongre için çalışmalarda bulunacak. Arama konferansı adı altındaki toplantıya Alp Yalman ve Faruk Süren gibi isimlerin dışında Başkan Mehmet Cansun’un yönetiminde bulunan birçok yöneticinin gelmesi de dikkati çekti. Konferansa katılanlar Galatasaray’ın geleceği için proje geliştirip, kulübe verecek. 
     
Alternatif arayışı      TEKNİK Direktör Lucescu, Başkan Mehmet Cansun ve yöneticilerle görüşerek, "Bana üç oyuncum için yedek futbolcu gerekli" dedi. Rumen hoca, Sergen, Perez ve Victoria’nın takım içinde alternatifi olmadığından yakınırken, en kısa sürede bu üç oyuncuyla rakebet içine girebilecek yetenekli genç yıldızlar istedi. Yönetimin, Lucescu’nun bu çağrısı üzerine harekete geçtiği öğrenildi. Bu arada Başkan Cansun, Vitor ve Capitao’yu ülkelerine göndereceklerini söyledi. 
     
Cim-Bom sekizinci      GALATASARAY, Uluslararası Futbol Tarihi ve İstatistikleri Federasyonu’nun IFFHS "2001’in En İyi Takımları" sıralamasında 8. oldu. İngiliz Liverpool ise ilk sırada yer aldı. Fenerbahçe 161. başladığı klasmanı 96. tamamladı. Gaziantepspor, 149., Beşiktaş, rekor bir gerilemeyle 173. oldu. 
     
2001 KLASMANI 1.Liverpool İngiltere 358 2.Barcelona İspanya 298 3.B.Münih Almanya 292 4.R.Madrid İspanya 272 5.Arsenal İngiltere 259 6.B.Juniors Arjantin 246 7.Porto Portekiz 245,5 8.GALATASARAY TÜRKİYE 244 9.Deportivo İspanya 241 10.Valencia İspanya 235 96.FENERBAHÇE TÜRKİYE 117 149.GAZİANTEP TÜRKİYE 92,5 173.BEŞİKTAŞ TÜRKİYE 84      



 SPOR 






















</TEXT>
</DOC>
