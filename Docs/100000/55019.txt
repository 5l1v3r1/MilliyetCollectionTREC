<DOC>
<DOCNO> 55019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yazar/asik.html </URL>
<DATE> 2001/12/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Salkımlı yazı 
</HEADLINE>
<TEXT>

     Mehmet Uras Newyork'tan yazıyor 
     "...29 kasım gecesi WLIW 21 kanalında "The Armenians" adlı bir programda sürekli soykırımdan bahsedildi. Soykırımı Osmanlı'yla beraber Mustafa Kemal'in ordusu da yaptı, denildi. Programın yapımcısı Musevi asilli Andrew Goldberg Dünya'da ve hatta Türkiye'de çok önemli tarihçilerin artık bunu kabul ettiğini iddia ettiler... " 
     Ermeni Lobisi son yıllarda Cumhuriyet Türkiyesi'ni de suçlama altına sokmak için özel bir çaba göstermektedir. Bizim Salkım Hanımın Taneleri filmiyle ilgili kaygımız da buradan kaynaklanmaktadır. 
     Evet Varlık Vergisi uygulaması bir insanlık ayıbıdır. Türkiye bu gerçekle yüzleşmelidir. Varlık Vergisi ve yaşattığı acıların TRT'den ilanına da itirazımız yoktur. Aksine bütün kalbimizle destekleriz. 
     İtirazımız, tarihe katkı yapmayan, gerçeklerden sapmış bir senaryoyla Ermeni lobisinin arşivine yeni bir "Ermeni mağduriyeti" filmi armağan etmemizedir. 
     Türkiye Ermenileri geçmişte Varlık Vergisinden mağdur olmuştur. Bugün de Azınlık Vakıflarıyla ilgili uygulamalardan en çok mağdur olan azınlık kesimidir. Bu konu üzerinde duracağız. Duralım. Ama sırf filim olsun diye güdümlü senaryolar ve TRT gafletiyle kendi kendimize gol atmanın ne alemi var Bir türlü anlayamadığımız işte bu... 
     
Hey özgürlük      Milletvekilleri, 10 gün kadar önce eski Bayındırlık Bakanı Koray Aydın' ın istifasını kabul etmeyerek bir anlamda iade - i itibar'da bulunmuşlardı. Önceki gün ise Aydın'la ilgili tam tersi yönde oy kullandılar. 
     Neden böyle oldu 
     Çünkü oylama gizli yapılınca vekiller özgür iradeleriyle siyasi ahlak ve halk iradesi yönünde oy kullanabildiler de ondan. 
     Bu sonuç siyasi partiler yasasının değiştirilip TBMM üzerindeki lider baskısının kaldırılmasının ne kadar önemli olduğu bir kez daha gösteriyor. 
     
Migros’tan yanıt...      Migros’ta alışveriş yapan Doktor Tarık Altınok, etiketinde 6 milyon 200 bin lira yazan çatal bıçak takımı için kasada 8.5 milyon lira istendiğini, yapılan kontrolde kendisinin haklı çıktığını anlatmıştı. Migros yöneticileri durumu araştırdıklarını, hatanın etiket kaymasından kaynaklandığını bildirdiler ve özür dilediler. Carrefour’dan alışveriş yapan Mahmut Yaman Karakurt, kendisinin de zaman zaman etiket ile kasa fiyatı arasında farklılık saptadığını, böyle durumlarda o malın kendisine ücretsiz hediye edildiğini bildirdi. Personeli de hatadan caydıracak, hoş bir uygulama... 
     
Isparta dersi...      Yazın TIR Gezisinde uğradığımız Isparta'ya yolumuz yeniden düştü. Çevreyi gezerken Isparta Valisi Halil İbrahim Daşöz' ün "Ulusal Eğitime Destek Kampayası" çerçevesinde yürüttüğü üç projeden özellikle etkilendik... 
     Mütevazi ama çok anlamlı bu üç projeyi sizlere de aktaralım...... 
     Birincisi... Süleyman Demirel öğrenci kompleksinin orta yerindeki oyun alanı... Bir küçük amfiteatr, yanında bir tenis sahası, yanında bir havuz... Özelliği nedir diye sorarsanız... Öğrenciler inşaata harçlıklarıyla sembolik katkıda bulunmuşlar. Genelde tüketici ruhla yetiştirilen çocuklar üretici ve katılımcı olabilmenin mutluluğunu yaşamışlar... 
     İkinci proje 16 derslikli "Öğretmenler İlköğretim Okulu"... 
     İnşaatı sürmekte olan okul, "öğretmenlerin gönüllü katkılarıyla" inşa ediliyor... Vali Daşöz, Isparta'daki 4100 öğretmenin hemen tümünün okula katkıda bulunduğunu, maliyetin beşte birinin bu şekilde karşılanacağını geri kalan paranın İl Özel İdaresi'nce sağlanacağını anlattı. Bu uygulamaya neden gerek gördüklerini sorduğumuzda gülümsedi 
     - Çocuklara katılımcı ve üretici olmayı öğretecek olan sevgili öğretmenlerin bunu önce kendi yaşamlarında hissetmesi çok önemli değil mi 
     Üçüncü proje "kardeş okul" uygulaması... Isparta'daki okullar, çevre köy ve kasabalardaki okullarla tek tek kardeşlik kuruyorlar. Bu tür okulların sayısı 260'ı bulmuş. Kardeş okul öğrencileri zaman zaman biraraya geliyor... Gülüşüp konuşuyor. Daha varlıklı olan kent okulları köy okullarına kırtasiye vs yardımı götürüyor. Bu şekilde öğrenciler yardımlaşma ve paylaşmayı öğreniyorlar.. Birçok öğrencinin karşılıklı mektuplaştığını olağanüstü sıcak bir birliktelik doğduğunu anlattı Sayın Vali... 
     Belki mütevazı projeler... Ama eğitimde üretimi, katılımı, paylaşımı güçlendirmesi açısından son derece önemli... Ve anlamlı... Türkiye'nin diğer yörelerine örnek olmasını diliyoruz... 
     
Laforizma      Onu hep sevgiyle anımsayacağımız .. Erdal Bey, ortada yokken bile "çekilmeyi" bilen tek lideri bu ülkenin . 
     Cihan Demirci 
     
     







'Sırası değil' ama... 


Salkımlı yazı 


Türkiye Irak'a girer mi 


Acıyla tanışan ABD'de jeton mu düştü 


Yıkıcı yapım 


"Sorry .." 


Paylaşmayı bilmek 


Irak seçenekleri 


Ben kalender meşrebim, güzel çirkin aramam 


Ankara'da böyle bakanlar vardı 


İnönü'nün bıraktığı kulvar 


Krizle değişen öncelikler 


Tehlike yasaya uymayanlarda 


"Sağlam Kuvvetler"e geniş ufuk yaraşır 


Önemli olan ne zaman çıkacağımız 


</TEXT>
</DOC>
