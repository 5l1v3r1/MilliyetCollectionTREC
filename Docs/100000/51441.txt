<DOC>
<DOCNO> 51441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun13.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombardımanda sivil araç konvoyu vuruldu...24'ten fazla kişi öldü 
</HEADLINE>
<TEXT>

     Afganistan'ın başkenti Kabil'deki bir hastanade görevli doktorlar, dün Amerikan bombardımanında başkentin batısında vurulan sivil araç konvoyunda 24'ten fazla kişinin öldüğünü bildirdi. 
     Doktorlar, isabet alan konvoydan yaralı kurtulan tek kişi olan Han Aga'nın, Kabil'in batı ve kuzey rotasında Taliban denetimindeki Hacı Gak geçidinde en az üç araçtan oluşan konvoya birkaç bomba isabet ettiğini anlattığını belirtti. 
     Elektrik, su ve diğer temel malzeme sıkıntısı bulunan hastanede bir koğuşta yatan Aga, bilincini kaybetmeden önce yaptığı konuşmada, ''Hemen benim aracımın önünde giden araçta bulunan beş kişi öldü'' dedi. 
     Doktorlardan biri, 10 kişinin konvoyun vurulduğu yerde ve yaralanan diğer kişilerin de hastaneye yetiştirilmeye çalışılırken yarıyolda öldüğünü ve cesetlerin yakınlarına verildiğini söyledi. 
     Sivil konvoyun vurulduğuna ilişkin haber, henüz bağımsız kaynaklarca doğrulanmadı. 
     






</TEXT>
</DOC>
