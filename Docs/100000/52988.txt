<DOC>
<DOCNO> 52988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/bbas.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada yoğun mesai 
</HEADLINE>
<TEXT>

     A Milli Basketbol Takımımız, çarşamba günü Bulgaristan’la oynayacağı 2003 Avrupa Şampiyonası Eleme Grubu ilk maçının hazırlıklarını günde çift idman yaparak sürdürürken, coach Aydın Örs, "Eleme Grubu maçlarına yeni hedeflerle çalışıyoruz" dedi. Örs, Avrupa ikinciliği unvanını İsveç’te de en azından korumak istediklerini belirtti. 
     
Derya’dan görkemli veda      TÜRK bayan basketbolunun simge ismi Derya Özyer, aktif sporculuk yaşamını, dün Abdi İpekçi Spor Salonu’ndaki görkemli jübile ile noktaladı. Yıllarca Galatasaray ve Milli Takım’ın kaptanlığını yapan ve birçok şampiyonluk yaşayan Derya’ya, Federasyon Başkanı Turgay Demirel ve Galatasaray Kulübü birer şilt verdi. Jübile maçında Bayan Milli Takımı ile Lig Karması karşılaştı. 
     
Ergin Ataman’a nazar değdi      İTALYA Birinci Basketbol Ligi’nde Montepaschi Siena’nın antrenörlüğünü yapan Türk coach Ergin Ataman, ligdeki onuncu maçında yenilgiyle tanıştı. Hafta içinde Saporta Kupası’nda İsrail takımına yenilen ve bu sezonun ilk mağlubiyetini tadan Ataman’ın takımı Siena, Roseto’ya deplasmanda 69-58 yenilerek ligin 10. haftasında ilk firesini verdi. 
     



 SPOR 



























</TEXT>
</DOC>
