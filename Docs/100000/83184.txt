<DOC>
<DOCNO> 83184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/spor/spo11.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

     M.United’da Anelka harek tı 
     İNGİLTERE’DE sezonu kupasız kapayan Manchester United, Liverpool’da kiralık olarak forma giyen Nicolas Anelka’yı renklerine bağlamak için harekete geçti. İngiliz basını, Fransız golcüyü kadrosuna katmak isteyen Manchester United’ın, PSG ile görüştüğünü yazdı. Fransız kulübünün, Anelka için 22 milyon dolar istediği ifade edildi. 
     
     Baştuğ’dan altın 
     SAMSUN’DA yapılan 14. Erkekler ve 13. Bayanlar Avrupa Tekvando Şampiyonası’nda, 72 kiloda Ertan Baştuğ altın madalya kazandı. Yarı finalde İtalyan rakibini deviren Baştuğ, finalde de Azeri Rashad Ahmadov’u hakem tercihiyle mağlup etti ve altın madalyanın sahibi oldu. Bayanlar 47’de ise Kadriye Selimoğlu, finalde İspanyol rakibine 4 - 1 yenilerek gümüşte kaldı. 
     
     Fair - Play ödülleri dağıtıldı 
     TÜRKİYE Milli Olimpiyat Komitesi TMOK Fair Play Konseyi’nce verilen 2001 yılı Toplumsal ve Sportif Fair Play Ödülleri, sahiplerini buldu. 43 dalda ödül verilen törene Devlet Bakanı Fikret Ünlü, Gençlik ve Spor İl Müdürü Vedat Bayram ve çok sayıda davetli katıldı. Rüştü Rençber’in yanısıra Yunanlı yelkenci Emilios Papathanasiou da Türk yelkencilere özveriyle yardım ettiği için ödül alanlar arasındaydı. 
     
     Murat tamam 
     BURSASPOR, 18 Mayıs’taki Olağan Genel Kurul’a rağmen transfer çalışmalarını sürdürüyor. Transfer komitesinin, Samsun’dan Baidoo, Göztepe’den Ersen Martin, Mkhalele ve Korhan, Denizli’den Muzaffer ve Veysel ile temasta olduğu öğrenildi. Murat Hacıoğlu kalması için ikna edilirken, Fatih Şen’e Beşiktaş ve Galatasaray’ın kanca attığı bildirildi. 
     
     Antep tedbirli 
     DIŞ transferde Bursaspor’un Tunuslu oyuncusu Bouazizi ile sözleşme yapan Gaziantepspor, Beşiktaş’ın serbest bıraktığı Baya’yı da transfer etmeye çalışıyor. Yozgatlı Preko da hafta sonunda imza atacak. Futbol Şube Sorumlusu Asım Atmaz, iç transferde sorun yaşamadıklarını, ancak dış transferde aceleci olmayıp, dikkatli davrandıklarını söyledi. 
     
     Yarayan kızgın 
     DYP Siirt Milletvekili ve Siirt Jetpa Kulübü Başkanı Takiddin Yarayan, Futbol Federasyonu Başkanı Haluk Ulusoy’u istifaya davet etti. Konyaspor maçının ardından verilen cezalara tepki gösteren Yarayan, "3 puanımız silinerek, ligden düşmemiz kesinleşti. Hakemleri dövmedim. TRT, geçmişte Gaziantepspor’la yapılan maçın görüntülerini yayınladı" iddiasında bulundu. 
     
     Pis kokular 
     İKİNCİ Lig 2. Grup’ta konuk ekibin 3 - 0 kazandığı Nazilli Belediye - Isparta maçından sonra ortaya atılan şike iddialarının yankıları sürüyor. Nazilli’den Gökhan’ın maç öncesi Alper kanalıyla 10 milyar lira teşvik primi istediğini iddia eden Turgutlu Başkanı Serhat Orhan, federasyona suç duyurusunda bulunacaklarını söyledi. Nazilli Başkanı Esat Ergüler, "Bu işin peşini bırakmam. Gökhan’ın kulüple ilişkisini kestik" dedi. 
     
     Tokatın cezası 
     AYDIN’IN Kuyucak İlçesi’nde, Pamukörenspor ile Hamzallıspor arasındaki 2. Amatör lig maçında hakem Ali Köylüoğlu, Pamukörensporlu futbolcu Durmuş Güler’e kırmızı kart gösterdi. Karara öfkelenen futbolcu, hakeme tokat attı. Bunun üzerine Köylüoğlu maçı tatil ederken, Durmuş Güler polis ekiplerince gözaltına alındı. 
     



 SPOR 



























</TEXT>
</DOC>
