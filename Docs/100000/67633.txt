<DOC>
<DOCNO> 67633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/soneko19.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Linn "Türkiye, yatırım çekebilmek için Meksika'yı örnek almalı.." 
</HEADLINE>
<TEXT>

     Dünya Bankası Başkan Yardımcısı Johannes Linn, Meksika'nın ABD yatırımlarını çekebilmek için yatırım mevzuatını büyük ölçüde yeniden düzenlediğine işaret ederken, ''Türkiye'de AB'den yatırım çekebilmek için aynı şeyi yapabilir. Ve bunu bir an önce yapmasısını içtenlikle öneririm'' dedi. 
     Johannes Linn, Birleşmiş Milletler Kalkınma Programı UNDP , Hazine Müsteşarlığı'nın katkılarıyla, TOBB, YASED ve Finans Dünyası tarafından Devlet Konukevi'nde düzenlenen ''Türkiye'de Yatırım Ortamının iyileştirilmesi'' konulu konferansta konuştu. 
     Linn konuşmasında, Türkiye'nin daha fazla doğrudan yabancı yatırım çekememesi nedeniyle, AB ile Gümrük Birliği'nin avantajlarını tam olarak kullanamadığını, halbuki Türkiye'nin, Avrupa Birliği pazarında bir yer edinmek isteyen küresel şirketler için önemli bir konum oluşturduğunu belirtti. Linn, sözlerine şöyle devam etti 
     ''Ne varki bu şirketlerin çoğu, aslında Türkiye'ye gelebilecek olan yatırımlarını AB içinde ve çevresinde başka ülkelere yapmıştır. 
     Türkiye için dünyanın başka bir bölgesinden önemli bir örnek de Meksika'dır. Meksika ABD ile yaptığı serbest ticaret anlaşmasını kullanarak, 1990'ların sonuna kadar yılda 10 milyar doların üzerinde, gayri safi yurtiçi hasılasının yüzde 2-3'ü kadar doğrudan yabancı yatırım girişi sağlamıştır. 
     Bu yatırımları çekebilmek için Meksika, yatırım mevzuatını büyük ölçüde yeniden düzenlemiştir. Türkiye de aynı şeyi yapabilir. Ve bunu biran önce yapmasını içtenlikle öneririm.'' 
     






</TEXT>
</DOC>
