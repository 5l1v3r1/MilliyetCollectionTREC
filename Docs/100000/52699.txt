<DOC>
<DOCNO> 52699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko04.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada iki günde 1 milyar dolar döndü 
</HEADLINE>
<TEXT>

Borsa, k r realizasyonu yaşamasına rağmen son iki günde 1 milyar dolarlık hacme ulaştı 
     ORHAN TEKEOĞLU 

     Ek kaynakla ilgili 21 Eylül’den bu yana devam eden beklentilerin IMF tarafından rakam verilerek teyidinin ardından son dönemin en hareketli günlerini yaşayan borsa, dün k r realizasyonuyla hız kesti. Ancak önceki gün 818, dün de 782 trilyon liralık işlem hacmiyle son iki günde borsada 1.6 katrilyon 1 milyar dolar para döndü. 
     
Endeks hız kesti      Hazine’nin, IMF’den sağlanacak ek kredi konusundaki çalışmaların aralıkta sürdürüleceği ve reformlarının aşamalı olarak 2002’de uygulamaya konulacağı yönündeki açıklamaları piyasada var olan iyimserliği destekledi. Endeks ilk seans 11.567 puana kadar çıktı. 21 Eylül’de 7.306 puandan başlayan endeksin, ek kaynak rakamı ve IMF Başkanı Köhler’in stand - by önereceğini açıklamasından sonra dün itibariyle yüzde 58’lik bir yükselişi oldu. İkinci seansta 11.500 puandan başlayan satışlar 11.100 puana kadar sürdü. Ancak endeks günü 177 puanlık artışla 11.370’ten kapattı. Dünkü işlem hacmi de 782.9 trilyon lira oldu. 
     
Son çıkışta prim yapanlar      Son yükseliş rallisinin başladığı 21 Eylül’den bu yana 26 hisse yüzde 100’ün üzerinde prim yaptı. En yüksek oranlı artış yüzde 235 ile Kerevitaş, yüzde 216 ile Edip İplik ve yüzde 210 ile Yapı Kredi Yatırım Ortaklığı hisselerinde gerçekleşti. 160 hisse yüzde 55.63 olan borsa ortalamasının üstünde değer kazandı. Çıkış başlamadan önce oldukça hızlı artış gösteren dört hisse ise son rallide değer kaybetti. 
     
Dolardan inişe devam      Son günlerde TL karşısında hızla değer kaybeden dolar dün de 1 milyon 502 bin liraya kadar indi. Ancak gün sonuna doğru gelen alımlarla dolar 1 milyon 515 bin liradan kapanırken, önceki güne göre 9 bin lira düşüş kaydetti. 
     En çok işlem gören 3 Nisan 2002 vadeli bononun faizi ise yüzde 77.63 ile önceki günkü seviyesini korudu. 
     
     



 EKONOMİ 




















</TEXT>
</DOC>
