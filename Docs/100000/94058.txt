<DOC>
<DOCNO> 94058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yasam/yas01.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki günlük eylem için 1.5 yıl çalıştılar 
</HEADLINE>
<TEXT>

Boğaz’da dinozor’ yüzdürüp Karadeniz’de petrol tankerine çıkarma yapan Greenpeace, eylemi 1.5 yıl süren bir çalışmayla planlamış... 
     ASLI ÖKTENER İstanbul 

     Uluslararası çevre örgütü Greenpeace’in Akdeniz ofisi enerji kampanyası sorumlusu Melda Keskin, İstanbul Boğazı ve Karadeniz girişinde art arda gerçekleştirilen eylemlerin hazırlığının 1. 5 yılda tamamlandığını belirtti. 
     "İlk gün kaza riskini gündeme getirmek için Boğaz’da plastik dinozor yüzdürdük" diyen Keskin, eylemi şöyle anlattı "Bu ses getiren gösterinin ardından sıra Yunan bandıralı CCRUDE DIO adlı petrol tankerini durdurmaya gelmişti. Tanker iki gün izlendi. Boğaz’dan 15 mil açıkta, geçiş için sırasını beklediği anda harekete geçildi. Gözlemci, boyacı ve pankart açanlardan oluşan toplam 17 kişiden oluşan üç ekip, tankerden kıvılcım çıkmaması için metal olan bütün ekipmanlarını bantla kapladı." 
     
Hepsi serbest kaldı      Eylem sırasında kendisini çıpaya bağlayan iki kişiden biri olan İngiliz Penelope Gardner 37 ise şöyle konuştu "İki yıldır Greenpeace’te zodyakların bakımı ve onarımıyla görevliyim. Çapaya çıkarken çok heyecanlandım. Oldukça rahatsız bir yerdi. Eylem süresince gemideki tayfalarla konuştuk, farklı ülkelerden gelmemize şaşırdılar. Heyecan verici bir deneyim oldu. En güzeli manzaraydı. Çapayı atarlar diye korkmadım. Önlemimi almıştım." 
     Gardner ve arkadaşı, 7 saat sonra, geminin demir atabileceği ihtimali üzerine çapadan indi. Eylemden sonra gözaltına alınan 12 Greenpeace üyesi, Sarıyer Adliyesi’ndeki sorgularının ardından serbest bırakıldı. 
     
Gemileri de çevreye duyarlı      İlk kez ciddi bir eyleme katılan Greenpeace’in Esperanza gemisinde yaşayan 28 kişinin uyması gereken çeşitli kurallar var. Herkesin kendi kullandığı tabak, çanak ve kaşığı yıkaması gerekiyor. Belli günlerde genel temizlik yapılıyor. Dönüşümlü olarak sabah erken kalkılıyor. Plastik, cam, katı atıklar ve k ğıtlar ayrı çöp kutularına konuluyor. Tuvalete girildiğinde sifonun 30 saniye basılı tutulması gerekiyor. Sistem, atıkları denize bırakmıyor geri dönüşümünü sağlıyor. 
     



 YAŞAM 




















</TEXT>
</DOC>
