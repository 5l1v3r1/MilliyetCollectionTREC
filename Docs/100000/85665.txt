<DOC>
<DOCNO> 85665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun22.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yıldızlar makyajsız sokağa çıkınca... 
</HEADLINE>
<TEXT>

     Cameron Diaz, Angelina Jolie, Britney Spears gibi ünlü yıldızların güzellik sırrının ''makyaj mucizesi'' olduğu ortaya çıktı. 
     People dergisinin haberine göre, beyazperdede, podyumda ve sahnede güzellikleriyle göz kamaştıran ünlüleri sokakta tanımak adeta imkansız. Makyajsız halleriyle objektiflere yakalanan ünlüler, görenleri hayrete düşürüyor. 
     ''Makyaj mucizesi'' ünlülerin başında pop müziğin prensesi Britney Spears geliyor. Erkek arkadaşı Justin Timberlake ile Hawaii tatili sırasında görüntülenen Spears, sıradan bir görüntü çizdi. Sitede, ''Crossroads'' adlı ilk filminin New York'ta düzenlenen prömiyerinde çekilen bir fotoğrafı da yayınlanan ''muhteşem güzel'' ile ''makyajsız Britney'' arasındaki fark ise dağlar kadar. 
     People'ın ''Dünyanın En Güzel 50 Kişisi'' listesinde yer alan aktris Angelina Jolie de makyajsız haliyle Spears'dan geri kalmıyor. 
     Pakistan yolculuğu öncesinde Londra Heathrow Havaalanı'nda görüntülenen Jolie, Oscar törenlerindeki fotoğrafıyla yan yana konulunca şaşırtıyor. 
     ''Charlie'nin meleği'' Cameron Diaz'ın makyajsız olarak objektiflere yakalandığı yer de aynı havaalanı. Yolculuğa doğal haliyle çıkmak isteyen Diaz, özellikle soluk cilt rengi ve sivilceleri ile dikkati çekiyor. Altın Küre Ödülleri'ndeki fotoğrafı ile karşılaştırılan Diaz'ın, makyajla ''gerçek bir melek'' olduğu ise bir gerçek. 
     Makyaj mucizesi diğer ünlülerden ''Maymunlar Cehennemi'' filminin yıldızı Helena Bonham Carter'ın gözlerinin altındaki halkalardan, ''Hanedan'' dizisiyle bir dönem fırtına gibi esen Linda Evans'ın yaşının etkisiyle kırışıklardan, Mira Sorvino ile Sarah Jessica Parker'ın solgun ciltlerinden, Rod Stewart'ın güzel manken eşi Rachel Hunter'ın ise dolgun yanaklarından muzdarip olduğu görüldü. 
     





</TEXT>
</DOC>
