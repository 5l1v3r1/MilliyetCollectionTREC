<DOC>
<DOCNO> 50099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/guncel/gun03.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurgun’da Aydın’ın adı yok 
</HEADLINE>
<TEXT>

DGM Savcısı, iddianamesinde eski bakanın danışmanı ve müsteşar yardımcısını suçladı. Tutuklanan Aban’ın 2.5 milyon dolar ve 20 gayrimenkulü yolsuzlukla aldığı vurgulandı 
     GÖKÇER TAHİNCİOĞLU Ankara 

     Ankara DGM Savcısı Cengiz Köksal, Bayındırlık Bakanlığı ihalelerindeki yolsuzluklara ilişkin yürüttüğü Vurgun Operasyonu’nu tamamlayarak 361 sanık hakkında dava açtı. Köksal, siyasetçileri ağır biçimde suçladığı iddianamesinde Bayındırlık Bakanlığı’ndan istifa eden Koray Aydın’ın ismine yer vermezken, Aydın’ın danışmanı Sedrettin Dinçer’in, tutuklanan Müsteşar eski Yardımcısı Sedat Aban’a ihalelere ilişkin talimat verdiğini vurguladı. 
     Çoğunluğu müteahhitlerden oluşan 361 sanığın "çıkar amaçlı suç örgütü oluşturmak, ihaleye fesat karıştırmak ve görevi kötüye kullanmaköla suçlandığı iddianamede, 17’si ilanla, 52’si davetiye usulüyle açılan 69 ihale ele alındı. 
     DGM çıkışında konuşan Köksal, "Bizim siyasilerle ilgimiz yok. Aydın iddianamede yok. İddianamede, İhale Kanunu’na ilişkin görüşlerimizi de belirttik. İlgililer gerekeni yapacaktır" dedi. 
     Köksal’ın iddianamesindeki saptamalar 

</TEXT>
</DOC>
