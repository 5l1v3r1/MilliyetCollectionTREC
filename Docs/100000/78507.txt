<DOC>
<DOCNO> 78507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sonspo20.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Serhat çok mutlu... 
</HEADLINE>
<TEXT>

     Fenerbahçe'nin golcü futbolcusu Serhat Akın, Beşiktaş derbisinde attığı gollerle büyük sevinç yaşadı. 
     Attığı 2 golle adeta galibiyetin mimarı olan sarı-lacivertli futbolcu, bu sezon ikinci kez bir maçta 2 gol attı. 
     Ümit Milli Takım'ın başarılı forveti Serhat, sarı-lacivertli formayla daha önce 13. hafta Göztepe ve 19. hafta İstanbulspor maçlarında rakip filelerini ikişer kez havalandırmıştı. 
     Derbi maçlarda şu ana kadar 3 gol atan Serhat, derbi mücadelelerindeki ilk golünü de yine Beşiktaş'a, Fenerbahçe'nin geçen sezon ezeli rakibini 3-1 yendiği 22. hafta maçında kaydetmişti. 
     Serhat Akın, Fenerbahçe formasıyla bu sezon 11. hafta Gaziantepspor, 12. hafta Gençlerbirliği, 16. hafta Bursaspor, 17. 
     hafta Diyarbakırspor, 24. hafta Denizlispor, 25. hafta Çaykur Rizespor ve 27. hafta Malatyaspor maçlarında 1'er, 13. hafta Göztepe, 19. hafta İstanbulspor ve 31. hafta Beşiktaş maçlarında 2'şer gol attı. 
     





</TEXT>
</DOC>
