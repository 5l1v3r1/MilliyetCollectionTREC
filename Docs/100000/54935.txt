<DOC>
<DOCNO> 54935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sonspo19.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, Fenerbahçe maçı için İlhan-Ahmet ikilisini hazırlıyor 
</HEADLINE>
<TEXT>

     Beşiktaş, Birinci Süper Futbol Ligi'nin 14. haftasında pazar günü Fenerbahçe ile yapacağı derbi maçın hazırlıklarını, bugün basına kapalı gerçekleştirdiği antrenmanla sürdürdü. 
     Siyah-beyazlılarda, sakatlıkları bulunan Nihat ve Stavrum'un antrenmana katılmadığı öğrenildi. Teknik direktör Christoph Daum'un forvette İlhan Mansız ve Ahmet Dursun ikilisini denediği bildirildi. 
     Beşiktaş, Fenerbahçe maçının hazırlıklarını yarın basına kapalı antrenmanla tamamlayıp, kampa girecek. 
     Bu arada siyah-beyazlılarda, dizinden sakatlığı bulunan Nihat'ın çekilen MR sonuçlarının temiz çıkması teknik heyeti sevindirdi. 
     Kulüp doktoru Yalçın Yavuzer, Nihat'ın dizinde, MR sonucunda önemli bir şeyin olmadığını belirlediklerini söyledi. 
     Diğer sakat oyuncular hakkında da bilgi veren Dr. Yavuzer, ''Stavrum'un sol ayak aşil tendonunda eskiden kalma ağrılar var. 
     Fenerbahçe maçında oynaması zor. Erman'ın ise sakatlığı devam ediyor. 
     Teknik heyet, kendisini Fenerbahçe maçında düşünmüyor. Bu nedenle bu oyuncu da çalışmalara gelecek hafta başlayacak'' diye konuştu. 
     






</TEXT>
</DOC>
