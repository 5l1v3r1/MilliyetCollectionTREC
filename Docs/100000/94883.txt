<DOC>
<DOCNO> 94883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko06.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamlar da devam ediyor... Tüpgaza yine zam geldi... 
</HEADLINE>
<TEXT>

     Tüpgaz olarak bilinen likit petrol gazı LPG ile otogazın perakende satış fiyatları yeniden belirlendi. LPG fiyatları yüzde 3.43 ile 4.11, otogaz fiyatları ile yüzde 3.05-3.07 arasında artırıldı. 
     Türkiye Likit Petrol Gazcıları Derneği'nden yapılan açıklamaya göre, Enerji ve Tabii Kaynaklar Bakanlığı'na bağlı Petrol İşleri Genel Müdürlüğü, yürürlükteki kararname gereği LPG rafineri teslim fiyatı ve mahalli fiyatı oluşturan unsurlarda meydana gelen değişiklikleri bugün bir yazı ile bildirdi. 
     Açıklamada, dövizdeki yükselmeye bağlı artışlar sonucunda, LPG'nin parakende satış fiyatının yeniden belirlendiği ifade edildi. 
     Buna göre iki hafta aradan sonra yeniden belirlenen LPG fiyatları yüzde 3.43-4.11, otogaz fiyatları ise yüzde 3.05-3.07 arasında artırıldı. 
     Ayarlama sonrası 12 kilogramlık mutfak tüpünün yeni fiyatı İstanbul'da 17 milyon 180 bin lira, Ankara'da 17 milyon 340 bin lira ve İzmir'de de 17 milyon 110 bin lira oldu. 
     Aynı şekilde 2 kilogram liralık piknik tüpünün fiyatı İstanbul'da 3 milyon 70 bin liraya, Ankara'da 3 milyon 80 bin liraya, İzmir'de ise 3 milyon 40 bin liraya yükseldi. 
     Otogazın litre fiyatı ise İstanbul'da 812 bin liraya, Ankara'da 822 bin 500 liraya, İzmir'de de 809 bin 700 liraya çıktı. 
     
     TÜPGAZ VE OTOGAZ FİYATLARI 

     Yeni ayarlama sonrası, Ankara, İstanbul ve İzmir'de, eski ve yeni LPG satış fiyatları şöyle 
     

İSTANBUL PİKNİK TÜPÜ EV TÜPÜ SANAYİ TÜPÜ OTOGAZ LT TL ESKİ 2.950.000 16.610.000 62.550.000 788.000 YENİ 3.070.000 17.180.000 64.750.000 812.000 ANKARA PİKNİK TÜPÜ EV TÜPÜ SANAYİ TÜPÜ OTOGAZ LT TL ESKİ 2.960.000 16.760.000 63.100.000 798.000 YENİ 3.080.000 17.340.000 65.300.000 822.500 İZMİR PİKNİK TÜPÜ EV TÜPÜ SANAYİ TÜPÜ OTOGAZ LT TL ESKİ 2.920.000 16.540.000 62.300.000 785.700 YENİ 3.040.000 17.110.000 64.450.000 809.700      Not İstanbul için belirtilen otogaz fiyatları, Anadolu yakası için geçerlidir. 
     





</TEXT>
</DOC>
