<DOC>
<DOCNO> 63804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo09.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta son yarı finalistler Capriati ve Clijsters oldu 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'na, Melbourne kentinde devam ediliyor. 
     8.6 milyon ABD Doları yaklaşık 12 trilyon lira toplam ödüllü 
     turnuvanın 10. gününde yapılan tek bayanların 2 çeyrek final maçı sonunda, Çek asıllı İsviçreli Martina Hingis ve Yugoslav asıllı ABD'li Monica Seles'den sonra, Belçikalı Kim Clijsters ile ABD'li Jennifer Capriati de yarı finalist oldu. Bugünkü ilk çeyrek final mücadelesinde, geçen yılın Fransa Roland Garros Turnuvası finalisti 4 numaralı seribaşı Kim Clijsters, yurttaşı 6 numaralı seribaşı Justine Henin'i 6-2 ve 6-3, diğer maçta ise geçen yılın Avustralya ve Fransa turnuvaları şampiyonu, 1 numaralı seribaşı ABD'li Jennifer Capriati de 7 numaralı seribaşı Fransız Amelie Mauresmo'yu 6-2 ve 6-2'lik setlerle 2-0 yenerek, yarı finale yükseldiler. Tek erkekler çeyrek final mücadelesinde ise 9 numaralı seribaşı Rus Marat Safin, Güney Afrikalı Wayne Ferreira karşısında ilk sette 5-2 öndeyken, rakibi sakatlanıp maçı terk edince yarı finalist oldu. Tek bayanlarda TSİ yarın sabah yapılacak tek bayanlarda maçlarında, 3 numaralı seribaşı Martina Hingis ile 8 numaralı seribaşı Monica Seles, Jennifer Capriati ile de Kim Clijsters karşı karşıya gelecek. Yarın ayrıca Jiri Novak 26 Çek Cumhuriyeti -Thomas Johansson 16 İsveç arasındaki tek erkeklerin son çeyrek final karşılaşması oynanacak. 
     






</TEXT>
</DOC>
