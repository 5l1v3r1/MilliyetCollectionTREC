<DOC>
<DOCNO> 86591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo07.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray FIFA sıralamasında 2 sıra yükseldi 
</HEADLINE>
<TEXT>

     Dünyanın en başarılı futbol takımları sıralamasında Galatasaray, sıralamada 2 basamak çıkarak 18'inciliğe yükseldi. 
     Uluslararası Futbol Tarih ve İstatistikleri Federasyonu'nun IFFHS takımların 1 Haziran 2001-27 Mayıs 2002 tarihleri arasında gösterdikleri performanslara göre yaptığı değerlendirmeye göre, geçten ay 20. sırada bulanan Galatasaray, 214 puanla 18. oldu. 
     Galatasaray, böylece Avrupa'nın birçok ünlü takımını geride bırakırken, ilk 100 takım içinde yer alan tek Türk takımı olma unvanını da sürdürdü. 
     
     BEŞİKTAŞ VE FENERBAHÇE DÜŞÜŞTE 
     Dünyanın en başarılı takımları sıralamasında Beşiktaş ve Fenerbahçe ise düşüş yaşadı. 
     IFFHS'nin değerlendirmesinde, Beşiktaş 102 puan elde ederek, 127'nciliği İngiliz Middlesbrough takımı ile birlikte paylaştı. Siyah-beyazlılar, geçen ay ise 112. sırada bulunuyordu. 
     Fenerbahçe de 134'üncülükten bu ay 144'üncülüğe geriledi. Sarı-lacivertliler, 94.5 puanla Kocaelispor ile aynı sırayı aldı. 
     
     REAL MADRİD İLK SIRAYI KORUDU 
     Dünya'nın en iyi futbol takımları sıralamasında, İspanya'nın Avrupa Şampiyonlar Ligi şampiyonu takımı Real Madrid CF, 343 puanla birinciliğini korudu. 
     Yıldıray Baştürk'ün formasını giydiği Almanya'nın TSV Bayer 04 Leverkusen takımı 304 puanla ikinci sırayı alırken, FC Bayern Münih takımı ise 286 puanla üçüncü oldu. 
     





</TEXT>
</DOC>
