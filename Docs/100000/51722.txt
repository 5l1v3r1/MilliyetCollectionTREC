<DOC>
<DOCNO> 51722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sondun02.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Kuzey İttifakı Kabil'e girmemeli.." 
</HEADLINE>
<TEXT>

     ABD Başkanı George Bush, Usame Bin Ladin'in gerçekten nükleer silahlara sahip olup olmadığını bilmediğini, ancak bu olasılığın Bin Ladin'i ele geçirmeleri için çok geçerli bir neden olduğunu belirtti. 
     Bush, Pakistan Devlet Başkanı Pervez Müşerref ile görüştükten sonra düzenlenen ortak basın toplantısında, Usame Bin Ladin'in nükleer silahlara sahip olduğu açıklamalarının, terörizme karşı kurulan koalisyonun Bin Ladin'i adalet önüne çıkarmak için sürdürülen çabalarının güçlenmesini sağladığını söyleyerek, ''Bu olasılık Bin Ladin'i ele geçirmemiz için çok geçerli bir neden teşkil etmektedir'' dedi. 
     Bush ayrıca, Kuzey İttifakı'nın Kabil'i ele geçirmemesi gerektiğini söyledi. Bush, ittifakın Afganistan'ın güneyine doğru ilerlemesini, ancak Kabil'i ele geçirmeyi düşünmemeleri gerektiğini belirterek, ''Dostlarımızı Kuzey İttifakı güneye doğru, Şomali ovasına doğru ilerlemeleri konusunda teşvik ediyoruz, ancak Kabil'e girmelerini istemiyoruz. Afganistan'da yönetim, ülkedeki tüm etnik unsurlar arasında paylaştırılmalıdır'' diye konuştu. 
     Pakistan'ın borçlarının hafifletilmesini desteklediklerini de kaydeden Bush, Pakistan'a 1 milyar dolar tutarında bir global yardımın yapılacağını doğruladı. 
     Pakistan'ın toplam borcu 38 milyar dolardan fazla. 
     Pakistan Devlet Başkanı Pervez Müşerref de açıklamasında, ABD ile Pakistan arasındaki ilişkilerde yeni bir dönemin başladığını söyledi. 
     Müşerref, ''İki ülke arasındaki ilişkilerde yeni bir dönem başlamaktadır. Pakistan, ABD ile çok kalıcı bir ilişkiyi geliştirmek üzeredir'' diye konuştu. 
     






</TEXT>
</DOC>
