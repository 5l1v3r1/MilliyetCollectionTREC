<DOC>
<DOCNO> 54410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur11.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un karşılıksız çeki için eski asbaşkan yargılanıyor 
</HEADLINE>
<TEXT>

     Trabzonspor Kulübü'nün vergi borcu için Trabzon Vergi Dairesi'ne karşılıksız çek verdikleri iddia edilen eski Asbaşkan Hikmet Onur ile dönemin muhasebecisi Naci Kadakal'ın yargılanmasına devam edildi. 
     1. Asliye Ceza Mahkemesi'nde görülen duruşmada, Hikmet Onur ve 
     Naci Kadakal hazır bulundu. 
     Onur, ifadesinde, Trabzonspor Kulübü'nün, Vergi Dairesi'ne olan borcunu yetkililerle görüşerek taksitlendirdiklerini belirterek, ''Bu taksitlendirme sonucunda bu borcun büyük bir miktarını yasal faiziyle ödedik'' dedi. 
     Mahkeme, anayasa değişikliği kapsamında, 3167 Sayılı Kanun'da yapılacak değişikliklerle ilgili çıkacak uyum yasasını beklemek üzere ertelendi. 
     Hikmet Onur ve Naci Kadakal hakkında, yaklaşık 1 yıl önce, Trabzonspor Kulübü'nün vergi borcu için verdikleri 103 milyar lira değerindeki çekin karşılıksız çıkması üzerine, Trabzon Vergi Dairesi'nce dava açılmıştı. 
     






</TEXT>
</DOC>
