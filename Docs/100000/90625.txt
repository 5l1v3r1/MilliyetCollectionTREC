<DOC>
<DOCNO> 90625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/guncel/gun02.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan, ABD’de ifade verecek 
</HEADLINE>
<TEXT>

Hakan Uzan, Motorola ve Nokia’nın haklarında sahtek rlıktan ABD’de açtığı davada ifade vermek üzere New York’a gidiyor 
     SEMA EMİROĞLU New York 

     Telsim Mobil Telekomünikasyon Hizmetleri A.Ş. Yönetim Kurulu Başkanı Murat Hakan Uzan, Motorola ve Nokia’nın kendisi ve ailesi adına sahtek rlık, haraç toplama ve çete RICO suçlamalarıyla açtığı davada tanıklık yapmak ve ifade vermek üzere New York’a geliyor. 
     Uzan’ın bu kararı, önceki gün Amerikalı avukatları tarafından New York Güney Bölge Mahkemesi yargıcı Jed S. Rakoff’a iletildi. Rakoff, Uzan’ın, 21 Haziran ve 24 Haziran’da yapılacak ön duruşmada ifade verebileceğini bildirdi. 
     
     Yargıç güvence verdi 
     ABD’de tutuklanmaktan endişe eden Uzan’a yargıç Rakoff’un, böyle bir şeyin söz konusu olmadığı yolunda güvence verdiği belirtildi. Uzanlar’ın, mahkemenin 8 Mayıs’ta aldığı ihtiyati tedbir kararına uymayarak Telsim’in 3 milyar dolarlık borcuna teminat olarak gösterdiği yüzde 73.5 oranındaki hisseleri mahkeme kalemine göndermemesi ve ocak ayındaki Telsim Hissedarlar Kurulu toplantısında alınan hisselerde, yeni sınıf oy hakkı yaratma kararını kayıtlara geçirmeye teşebbüs etmesi nedeniyle cezaya tabi tutulması konusunda geçen hafta yapılan ön duruşmada, yargıç Rakoff, Hakan Uzan’ı ifade vermek üzere New York’a çağırmıştı. 
     Bunun üzerine Uzanlar’ın Amerikalı avukatı Stan Mortenson da müvekkillerinin mahkemede tanıklık yapmak için New York’a gelip gelmeyeceklerini önceki gün yargıca bildireceğini söylemişti. 
     Hakan Uzan’ın New York mahkemesine sunduğu yeminli beyannamede, bu mahkemenin yargı yetkisini tanımadığını hatırlatan yargıç Rakoff, Uzanlar’ın avukatlarına hitaben şöyle demişti "Hakan ya da Cem Uzan’ın buraya gelip tanıklık yapması, gerçekten kendi lehlerine. Davacı tarafın yaptığı itirazlardan biri de bu davada merkezi önemde bilgi sahibi olan kişinin, mahkemeye gelmeden yazılı olarak ilettiği açıklamaların, soru - cevap seansına açık olmaması, bunun da gerçeği söylemediğini gösterdiği şeklindeydi. Gerçekten bu gerekçeyi çok güçlü buluyorum, çünkü müvekkiliniz tanıklık yaparken takındığı tavır, dışarıdan açıkça izlenebilmeli ve verdiği yazılı ifade, iki tarafın avukatlarının da sorularına tabii olmalı." 
     



 GÜNCEL 













</TEXT>
</DOC>
