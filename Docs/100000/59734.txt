<DOC>
<DOCNO> 59734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sonspo01.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Albayrak'a yapılan saldırıyı nefretle kınıyoruz" 
</HEADLINE>
<TEXT>

     Erkekler Basketbol Birinci Ligi'nde dün yapılan Galatasaray-Beşiktaş maçı sonrası Galatasaray Kulübü Futbol Şubesi Sorumlusu Abdurrahim Albayrak'a yapılan taşlı saldırı, siyah-beyazlı kulübün yönetimi tarafından kınandı. 
     Beşiktaş Kulübü'nün resmi internet sitesi ''www.besiktasjk.com''da yapılan açıklamada, şöyle denildi 
     ''Galatasaray Kulübü Yönetim Kurulu Üyesi Abdurrahim Albayrak'a yapılmış bulunan çirkin fiili ve sözlü saldırıları BJK olarak nefretle kınamaktayız. 
     Ahlaka ve sportmenliğe aykırı olarak sergilenen her türlü davranışın sahiplerinin şanlı Beşiktaş Jimnastik Kulübü'nün taraftarı adı altında anılması mümkün değildir. Türk sporunun güzide kulüplerinden Galatasaray camiasına geçmiş olsun dileklerimizle birlikte, bu tür çirkin olayların gelecekte bir kez daha tekrarlanmamasını temenni etmekteyiz.'' 
     






</TEXT>
</DOC>
