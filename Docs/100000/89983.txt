<DOC>
<DOCNO> 89983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yasam/yas01.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Öteki’ dünya bayağı yakında 
</HEADLINE>
<TEXT>

Güneş Sistemi’ne çok benzeyen ve Dünya’nın kardeşini barındırdığı sanılan bir yıldız sistemi bulundu 
     DIŞ HABERLER SERVİSİ 

     California’daki Lick Gözlemevi’nde 15 yıldır süren çalışmalar sonucu, dünyaya benzer bir gezegeni içerebilecek yeni bir yıldız sistemi keşfedildi. Washington Carnegie Enstitüsü’nden Paul Butler, gökbilim tarihinde ilk kez güneşimize benzer bir yıldızın yörüngesinde dönen ve dev gezegen Jüpiter’e benzediği sanılan bir gaz topu keşfedildiğini’ açıkladı. 
     
     Bizim sistemin aynısı 
     Butler’a göre, gaz topu ile etrafında döndüğü yıldız arasındaki uzaklık, dünya tipinde, ancak gözlemlenemeyen bir gezegen bulunmasına izin verecek kadar. Berkeley Üniversitesi’nden Geoffrey Marcy de, yeni keşfedilen gezegenin dünyadan çıplak gözle görülebilen Yengeç Takımyıldızı içindeki 55 Cancri’ adlı yıldızın yörüngesinde döndüğünü ve üçüncü sırada bulunduğunun sanıldığını açıkladı. 
     



 YAŞAM 
















</TEXT>
</DOC>
