<DOC>
<DOCNO> 60712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun09.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'dan Arafat'a yasaklar sürüyor 
</HEADLINE>
<TEXT>

     ABD'nin Ortadoğu Özel Temsilcisi Antony Zinni, İsrail ve Filistin arasında arabulucuk çabaları çerçevesinde Filistinli yetkililerle bugün biraraya geldi. 
     Zinni ile Filistin Meclis Başkanı Ahmed Kurey, bugün biraraya gelerek, bir barış anlaşması taslağı için İsrail tarafıyla yapılan görüşmeleri ele aldı. 
     Filistinli müzakereci Saib Erekat ve Filistin güvenlik yetkilileriyle de bugün biraraya gelmesi beklenen Zinni, yarın için İsrail, Filistin ve Amerikalı güvenlik yetkililerinin katılacağı üçlü bir toplantı organize etmeye çalışıyor. 
     Bu arada İsrail, Filistin lideri Yaser Arafat'ın, İsrail Turizm Bakanı Rehavam Zeevi'ye 17 Ekim'de düzenlenen suikasta karışan katil zanlılarını tutuklamadan, Beytüllahim'e girmesine izin verilmeyeceği şeklindeki ültimatomunu yineledi. 
     İsrail, uluslararası kamuoyunun tepkilerine rağmen, Arafat'ın, yarın Beytüllahim'de yapılacak Ortodoksların Noel kutlamalarına katılmasına izin verilmeyeceğini açıklamıştı. 
     İsrail radyosuna açıklama yapan İsrail Devlet Bakanı Gidieon Saar, Arafat'ın hala Zeevi'yi öldüren kişileri tutuklamadığını söyleyerek, ''Arafat, bu kişileri tutuklamadığı sürece Ramallah'tan ayrılamayacak'' dedi. 
     






</TEXT>
</DOC>
