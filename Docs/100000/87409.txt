<DOC>
<DOCNO> 87409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sonspo07.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray bu hafta Okan için masaya oturacak 
</HEADLINE>
<TEXT>

     İtalya'da futbol transfer pazarıyla ilgili verilen haberlerde, Galatasaraylı yöneticilerin gelecek hafta Okan Buruk'un transferi için bir kez daha FC Interli yöneticilerle masaya oturacağı iddia edildi. 
     Tutto Sport Gazetesi'nin verdiği haberde, Galatasaray'ın Okan Buruk için geleceği Milano'da, teknik direktör Fatih Terim'in isteğiyle Senegalli Muhammed Sarr'ın transferi için de AC Milanlı yönetici Ariedo Braida ile görüşeceğini yazdı. Senegal Milli Takımı'nda da oynayan 19 yaşındaki savunma oyuncusu Sarr'a, Atalanta Bergamo ve Empoli takımlarının da talip olduğu ama Galatasaray'ın bu futbolcu üzerinde daha fazla durduğu kaydediliyor. 
     Öte yandan İngiltere'nin Arsenal takımının, Emre Belözoğlu'nu almak için halen FC Interli yöneticilerle görüşmeleri sürdürdüğü belirtildi. 
     





</TEXT>
</DOC>
