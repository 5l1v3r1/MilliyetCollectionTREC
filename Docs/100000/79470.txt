<DOC>
<DOCNO> 79470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo03.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Ankaragücü yarın 74. randevuya çıkacak 
</HEADLINE>
<TEXT>

     Galatasaray ile Ankaragücü, yarın yapacakları karşılaşmayla birlikte, Birinci Futbol Ligi'nde 74. kez karşı karşıya gelecek. 
     İki takım arasında ligde şimdiye kadar yapılan 73 maçta Galatasaray'ın galibiyet sayısında 43-12 gibi büyük bir üstünlüğü göze çarpıyor. İki ekip, 18 maçta ise eşitliği bozamadı. 
     Galatasaray'ın ligde attığı toplam 152 gole, başkentin sarı-lacivertli ekibi 65 golle karşılık verebildi. 
     
     Son iki maç Ankaragücü'nün 
     ''Cim Bom'', Ankaragücü ile son oynadığı 2 maçtan puan çıkaramadı. 
     Galatasaray, geçtiğimiz sezon kendi sahasında, bu sezon da deplasmanda oynadığı 2 maçı da 2-1'lik skorla kaybetti. 
     Sarı-kırmızılıların, geçtiğimiz sezon Ali Sami Yen Stadı'nda aldıkları mağlubiyet, şampiyonluğun kaybedilmesine neden olmuştu. 
     
     İstanbul'daki maçlar 
     Galatasaray ile Ankaragücü arasında İstanbul'da yapılan lig maçlarında, sarı-kırmızılı ekibin galibiyetlerde açık ara üstünlüğü bulunuyor. 
     Her iki takım şimdiye dek İstanbul'da 36 kez karşı karşıya gelirken, Galatasaray 27, Ankaragücü ise yalnızca 2 kez galip gelebildi. İstanbul'daki 7 maç da berabere sonuçlandı. 
     ''Cim Bom'', geçtiğimiz sezonun dışında Ankaragücü karşısında, kendi sahasındaki tek yenilgisini 1963-64 sezonunda 4-2'lik skorla aldı. 
     
     En farklı skorlar 
     Galatasaray, Ankaragücü karşısında lig tarihinde en farklı skorlu galibiyetini, 1992-93 sezonun son haftasında, Ankara'da 8-0 yenerek elde etti. 
     Sarı-kırkızılı ekip, bu sonuçla, sezonu Beşiktaş'ın önünde averajla şampiyon olarak kapatmıştı. 
     ''Cim Bom'', 1995-96 ve 1999-2000 sezonlarında 5-0, 1996-97 sezonunda 5-1, 1965-66, 1985-86 ve 1988-89 sezonlarında ise 5-2'lik farklı galibiyetler elde etti. 
     Ankaragücü ise Galatasaray karşısında ligde sadece 2 farklı skorlu galibiyetler elde edebildi. 
     





</TEXT>
</DOC>
