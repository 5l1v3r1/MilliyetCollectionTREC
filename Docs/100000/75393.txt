<DOC>
<DOCNO> 75393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/eko07.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk işsizlere çifte maaş 
</HEADLINE>
<TEXT>

     İşsizlik Sigortası’ndan yararlanan ilk 11 işsize şubat ve mart ayı maaşlarını alacakları bankamatik kartlarını, Çalışma Bakanı Yaşar Okuyan verdi. 
     Tören kapsamında yapılan toplantıya Türk - İş, Hak - İş, DİSK ve TİSK yetkilileri katıldı. İşçi örgütleri temsilcileri İş Güvencesi Yasası’nın ulusal programda AB’ye verdiği kısa vadeli taahütler arasında olduğunu savunurken, TİSK Başkanı Refik Baydur iş güvencesinin kıdem tazminatı ve esnek çalışmayla birlikte ele alınmasını istedi. 
     Çalışma Bakanı Yaşar Okuyan, işsizlik sigortasının çökmemesi için İş Güvencesi’nin çıkartılması gerektiğini söyledi. Gazetecilik yaptığı dönemde sendikalı olduğu için işten çıkarıldığını belirten Yaşar Okuyan, "Yasa işverenleri de koruyor. Meclis’ten mutlaka çıkacak" dedi. 
     15 yıl çalıştığı işyerinden çıkartılan Bayram Aşan, işverinin kendisini çıkarmamak için 1.5 yıl uğraştığını belirtti. Aşan, daha sonra TİSK Başkanı Baydur’dan iş sözü’ aldı. 
     



 EKONOMİ 



















</TEXT>
</DOC>
