<DOC>
<DOCNO> 98125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun10.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'a ölüm tehdidi. 
</HEADLINE>
<TEXT>

     İsrail askerlerinin bugün Gazze'den sonra Batı Şeria'nın Cenin kenti yakınındaki Yamun köyüne girdiği bildirildi. 
     Köylüler, askerlerin köydeki 4 katlı bir binayı yıkarak, 5 kişiyi tutukladığını belirtti. 
     İsrail, Hamas'ın askeri kanadının liderini öldürdüğü Salı günkü Gazze saldırısından bu yana ilk kez bugün Gazze'ye girmişti. 
     Bu arada, İsrail ve Filistinli yetkililerin tüm şiddet olaylarına rağmen bugün biraraya geleceği bildirildi. 
     İsrailli yetkililer, görüşmede, İsrail'in 8 büyük kent ve kasabadan 7'sini kontrol altında tuttuğu Batı Şeria'daki kısıtlamaların hafifletilmesinin ele alınacağını söyledi. 
     Öte yandan, Beyrut'un başkenti Lübnan'da yayın yapan, Hizbullah'a ait bir televizyon kanalı, Filistin lideri Yaser Arafat'ın lideri olduğu El Fetih örgütüne bağlı bir grubun, İsrail Başbakanı Ariel Şaron ve bazı üst düzey İsrailli yetkilileri ölümle tehdit ettiğini öne sürdü. 
     Ölüm listesinde bulunan yetkililerden Çevre Bakanı Tzai Hanegbi, İsrail radyosuna yaptığı açıklamada, tehdidin kendilerini şaşırtmadığnı söyleyerek, tehditle ilgili olarak Arafat'ı suçladı. 
     Hanegbi, ''Arafat'ın, son iki yıldaki her şiddet olayı ve tehditle bağlantısı olduğundan şüphem yok'' dedi. 
     





</TEXT>
</DOC>
