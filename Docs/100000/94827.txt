<DOC>
<DOCNO> 94827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/okur.html </URL>
<DATE> 2002/07/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çözümsüzlüğün "çözümü" 
</HEADLINE>
<TEXT>

     Her program "rüştünü ispatlamak" zorunda... İşte tam sırası Kimin için, neden, diye sormayın "Güçlü ekonomiye geçiş" için elbette... Döviz, faiz, borsa... 
     Siyasette kartlar böylesine açılır, istifa depremi sürerken neden bu kadar temkinli ve izleyici olmayı tercih ediyor acaba Öyle ya, geçmiş kriz dönemleri belleklerimizde. Çıldıran dolar, yerlerde sürünen borsa endeksi, füze gibi fırlayan faizler... 
     Neden iki gündür böyle bir tablo görmüyoruz Neden bu kadar sakin bir süreç geçiriyoruz 
     Piyasa, içinde bulunduğu geminin yol haritasına bakıyor. Borçlanma piyasasını kontrol eden Hazine. Özerk Merkez Bankası. Zorla da olsa yola giren BDDK. 
     Orkestra şefi ise Devlet Bakanı Kemal Derviş. 
     Abarttığımızı filan düşünmeyin. Piyasa dediğimiz mekanizma için en önemli gösterge "güven". Güven ise kesintisiz yolda yürümeye devam etmek. 
     Derviş, programın emniyet supabı. Eh, aktif politika için de sinyal verdi ya, yeter Bu şartlar altında piyasa, Derviş’in yer alacağı yeni siyasi oluşumlara kucak açar. Onun izleyeceği rotaya bakar. 
     Başbakan Bülent Ecevit’in geçmiş dönemdeki yol arkadaşları diyor ki "Ecevit, büyük bir oyunu bozdu." Bozulan oyun kurgusu "Var olan durumu bozmaktı." Olmadı Şimdi siyasette kilit iki isim var. Kemal Derviş ve DSP’li Dışişleri Bakanı İsmail Cem. Yol DSP mi Yol CHP mi Yoksa yol bambaşka bir yer mi Eğer yol DSP olursa problem yok Seçime bu yapıyla gidilmesi de herkese hoş gelebilir. Diyelim ki olmadı. Derviş’e ve Cem’e yol göründü. Erken seçim hükümetiyle rota belirlendi. Derviş’in gideceği yer önemli. Seçime gidilir, yol açılır. Engeller birer birer ortadan kalkar. 
     
Piyasa gerçeği      Piyasa oyuncuları daha rahat. Gerçi Başbakan Yardımcılığı’na atanan Şükrü Sina Gürel meselesi çoğunu rahatsız etti. Senaryo üzerine senaryo üretiyorlar. Bugün 4.2 katrilyon liralık itfa, dün yapılan iki ihale, bakmayın siz öyle. Kolay değildi. Aşıldı. Büyük patronlara açılan telefonlar işe yaradı. Her siyasi kaos ortamında dolara koşanlar dün dolar sattı. Borsacılar, soluklandı. 
     Peki ya bugün Yine siyaset kartı, yine kafa karışıklığı sürecek. Ama piyasalarda bir duruma da dikkat çekelim. Borsada yatırımcı yok, bonoda, dövizde parası olan hesap yapıyor. Dolayısıyla yatırımcısı olmayan piyasalarda tansiyonu kurumlar ve patronlar belirliyor. Onlar, dünden bu yana Türkiye’yi ziyarete gelen IMF heyetine odaklandı. 
     Sizin anlayacağınız, biraz siyasi kart, biraz IMF heyetli bir mönü huzurunuzda 
     NOT Yazı, Derviş - Cem görüşmesinden önce yazıldı. 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
