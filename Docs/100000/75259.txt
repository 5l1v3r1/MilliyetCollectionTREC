<DOC>
<DOCNO> 75259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yazar/tamer.html </URL>
<DATE> 2002/03/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç'ta yeni CEO ile yeni dönem 
</HEADLINE>
<TEXT>

     Bülend Özaydınlı, Koç Holding'in CEO'su sıfatıyla dün ilk kez basının önüne çıktı. Nakkaştepe'de bize verilen dosyanın üzerinde "7. Basını ve Kamuoyunu Bilgilendirme Toplantısı" yazdığına göre demek ki benzerlerini daha önce 6 kez izlemişim. 
     Bu seferki pek çok bakımdan farklıydı. Öncelikle Rahmi Koç'un 3 oğlunun da toplantıda hazır bulunmaları dikkat çekiciydi. Diyelim ki Ömer Koç ve Ali Koç, grup başkanı oldukları için, diğer tüm grup başkanları gibi toplantıda hazır bulundular. Pekiyi ya Mustafa Koç 60 yaş sınırının bulunduğu Koç Grubu'nda 52 yaşındaki yeni CEO'ya 3 kuşak patronlardan anlamlı bir destek vardı sanki. 
     Bir diğer önemli değişiklik, yeni CEO Özaydınlı ile birlikte Koç Grubu'nda rakamsal verilerin artık dolar yerine euro ile açıklanıyor olmasıydı. Avrupa Birliği'ne üye ülkelerden 12'sinin tek para birimine geçtiği günlerde, Koç Topluluğu'nun da rakamsal büyüklükleri euro ile ifade etme kararı, otomotivde ve dayanıklı tüketim mallarında Avrupalı oyunculardan biri olma hedef ve özleminin de bir adımı sayılabilirdi. Ama aynı zamanda bir taşla iki kuş vurulmuş, derin ekonomik kriz nedeniyle ciroda meydana gelen yüzde 24'lük gerileme, dolardan euroya dönmekle ilk bakışta göze daha az çarpar hale gelmişti ve bu açıdan da çok zekiceydi. 
     Özaydınlı, konuşma tekniği açısından da Koç Topluluğu'na yenilik getirmişti. Yanına kimseyi almamıştı. Onu takdim eden de olmadı. Tek başına, tek yetkili olarak, yakasında minicik bir mikrofonla salonda haraket ediyordu. Kürsüde sabit mikrofondan önündeki yazılı metni okumak yerine, 3 metre kadar uzağında yerde duran ve pek de göze batmayan bir elektronik okuyucudan prompter akan metni - haber spikerleri gibi - rahat bir konuşma üslubu içindeymiş gibi okudu. 
     Bir diğer önemli değişiklik, otomotiv grubu şirketlerinden 19'unun birleştirilerek 3 şirkette Tofaş, Ford Otosan ve Türk Traktör toplanmasıydı. Koç Grubu'nun çatısı altında artık 93 şirket değil, 74 şirket faaliyet gösteriyordu. Özaydınlı'nın da ifade ettiği gibi otomotivde Avrupa'nın önemli üretim üslerinden biri olma hedefi konmuş, bu hedef de ister istemez maliyetlerin düşürülmesini, verimliliğin artırılmasını, grup içi şirketlerin birbirlerinden satınalmalarının elimine edilmesini beraberinde getirmişti. 
     Topluluğun cirosundaki düşüşte, herhalde bu konsolidasyonun da etkisi olmuştu. Topluluğun diğer faaliyet alanlarında da birleşmeler gerçekleştiğinde, şirket sayısı belki 30'lu rakamlara gerileyebilirdi. 
     
     
Subaşı olmasaydı, Arçelik amiral gemisi olur muydu      Koç Topluluğu'nda yeni CEO Bülend Özaydınlı ile birlikte üst yönetimde de önemli değişiklikler oldu. Bu değişiklikler arasında kişisel olarak beni en derinden etkileyen, 20 yıl önce Cumhuriyet'te tüketici köşesini ilk yazdığım yıllarda masanın 2 farklı tarafındaki kişiler olarak tanıştığımız o zamanki Arçelik Genel Müdürü - şimdiki Dayanıklı Tüketim Grubu Başkanı Hasan Subaşı'nın 60 yaş sınırı nedeniyle emekli olmasıydı. 
     Özaydınlı bundan böyle Subaşı'nın birikimlerinden, Arçelik ve Koç Holding Yönetim Kurulu üyesi olarak yararlanacaklarını söylerken, karelerinde sadece Hasan Subaşı'nın bulunduğu bir film şeridi gibi geçiverdi son 20 yıl gözümün önünden. 
     Onun hiç haberi olmadan yazdığım Koç'la ilgili yazılar nedeniyle, hiç hak etmediği halde zaman zaman başını derde sokmuş olabileceğimi düşündüm. Yürüyen çamaşır makineleri gibi tüketici şikayetleri nedeniyle, 80'li yılların ilk yarısında onunla bazen didiştiğimi anımsadım. Orijinal ambalajından servis nezaretinde çıkartılıp, fişe ilk takıldığında çalışmayan Arçelik ürünlerinin geri alınması kararını, o günlerin büyük haberi olarak kamuoyuna ilk kez duyurduğumu anımsadım. 
     Subaşı gibi inatçı ve vizyon sahibi biri olmasaydı, kendi markasını yaratmakta başarılı olamamış Türk sanayii, Arçelik gibi bir markayı bugünkü boyutlarına taşıyabilir miydi sorusunu sordum. 
     Evet, Türk sanayiinden bir yıldız kayarken, Avrupa'da şirket satın alabilecek noktaya gelmiş güçlü bir yerli markayı gerisinde bırakıyor. Bugünkü ortam ise Hasan Subaşı gibi vizyon sahibi yetenekli profesyonellere, sanayide güçlü yerli markalar yaratma imkanını maalesef vermiyor. 
     
     







Sosyal bilimleri savunmak 


Yaşasın adalet 


Ecevit Geri dönüş yok 


Halkla liderler arasındaki güven bunalımı... 


Bizim siyahlar 


Vakıf üniversiteleri 3 


Ama'lar, sonra da döviz alım ihaleleri 


Arap barış taarruzu 


Sorun özerklikte değil, siyasette... 


Futbol şikeden nasıl kurtulur 


Villayı soran altını da sorsa... 


Gençleri vuran işsizlik 


Koç'ta yeni CEO ile yeni dönem 


Matematik iyi. Gözler pekiyi 


ABD’de sigara savaşı 


</TEXT>
</DOC>
