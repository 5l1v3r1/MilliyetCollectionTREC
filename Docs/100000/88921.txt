<DOC>
<DOCNO> 88921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/siyaset/siy01.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet bütün gücüyle çalışıyor 
</HEADLINE>
<TEXT>

Or-An’daki ofisinin bahçesinde basına seslenen Başbakan Bülent Ecevit, "Hükümet görevlerinden uzaklaşmak gibi bir niyetim kesinlikle yok" dedi 
     ANKARA Milliyet 

     Başbakan Bülent Ecevit, 57’nci hükümetin 3’üncü kuruluş yıldönümü olan 28 Mayıs’tan bu yana dün ilk kez basın mensuplarının karşısına geçti. Ofisin bahçesinde basın toplantısı düzenleyen Ecevit, "Hükümetteki görevlerimden uzaklaşmam gibi bir niyetim ve yok" derken, erken seçim olmayacağını da vurguladı. 
     Ecevit, açıklamasına, sağlığıyla ilgili bilgiler vererek başladı "Son bir ayda bazı sağlık sorunlarıyla karşılaştım. Bunlardan biri enfeksiyon, ikincisi de kaburga kırığıydı. İkisi de çözüldü. Doktorlar şimdi de omurla ilgili bir zedelenme fark ettiler. Bunun için de 2-3 haftalık kesin bir istirahatin gerektiğini söylüyorlar." Daha sonra da soruları da yanıtladı 
İdam konusunda Anlaşamamakta anlaştık. Meclis’te çözersek hükümet sorunu yapmayacak’ demiştiniz. Ama Bahçeli, Anlaşan partiler bir araya gelsin, hükümet olsun’ diyor. 
     - Sayın Bahçeli kelimeleri her zaman olduğu gibi çok dikkatle kullandı. İdam konusunda anlaşamadığımıza göre, hükümetin diğer ortakları başka olanakları sağlayarak bu sorunu çözebilir’ dedi. Epey zaman önce kendisiyle bu konuda görüşmüştüm. Bu konuda sizinle anlaşamıyoruz ama çok önemli. O yüzden izin verirseniz, MHP dışında oy sağlamaya çalışalım’ dedim. Sayın Bahçeli bundan hiç rahatsız olmayacağını söyledi. Her zaman haklı olarak söylediği gibi, Bu alışkanlık haline gelmemeli. O zaman ayrı bir hükümet kurmak gerekebilir’ dedi. Ben de aynen katılıyorum. 
     
Hükümet işlerinden yavaş yavaş elinizi çektiğiniz yorumlarına ne diyorsunuz 
     - Doktorlar 2-3 haftalık kesin dinlenme önerdi. Bu süre içinde uzun toplantılara katılamayacağım. Hükümet görevlerinden uzaklaşmak gibi bir niyetim kesinlikle yok. Bakanlar Kurulu başkanlığı sıfatını taşıdığım sürece böyle bir hakkım da yok. 
     
Sağlık raporunuzu açıklamayı düşünüyor musunuz 
     - Hiç görüşmediğimiz bazı doktorlar birtakım iddialarda bulunuyor. Bunlar, üzerinde durmaya gerek duyulmayacak kadar gerçek dışı. 
     
Hükümetin fiilen sona erdiği iddia ediliyor. 
     - Böyle bir şey yok. Hükümet bütün gücüyle çalışıyor. Kısa kesmeye niyeti yok. Bu hükümetin çalışmasını sona erdirmesi gibi bir gereksinme kesinlikle doğru değildir. 
     
Kıbrıs Avrupa Birliği’nin işi değilBahçeli Kürtçe öğrenim, anadilde yayın, Kıbrıs gibi konularda da şartlar öne sürdü. Bu şekilde büyü bozulmadı mı 
     - Kıbrıs AB’nin konusu değildir. Türkiye’nin sorunudur, Kıbrıslı Türkler’in sorunudur, Yunanistan’la ilgili bir sorundur. Bu AB’nin yetki alanı içine giren bir konu değildir. O konuda aramızda bir görüş ayrılığı olmayacağına inanıyorum. 
     
Başbakanlık konutunda yaptığınız açıklamada nörolojik bir rahatsızlığınızdan bahsetmiştiniz ve bunun 1 saat sonra değişebileceğine dikkat çekmiştiniz. Bu rahatsızlığınız nedir 
     - Neler olduğunu söyledim. İki konuyu geride bıraktık. Bir konu da önümüze çıktı. İşte o da, benim söylediğim gibi nörolojik konularda beklenmedik anda bir şey çıkabilir. Bu sorun da çözülmeye çalışılıyor. 
     
Derviş’e çağrıda bulunmadıkKemal Derviş’e DSP adına bir çağrı yaptınız mı Derviş ve İsmail Cem veliaht adayları mı 
     - Kimseye bir çağrıda bulunmadık. 
     
Bahçeli ilk kez hükümetten çekilebileceklerini açıkladı. Büyü bozulmadı mı 
     - İdam konusunun, bütün AB üyeleri için olmazsa olmaz bir koşul olduğu belli. Bu soruna bir çözüm getirmeye Sayın Bahçeli’nin de katkıda bulunacağına inanıyorum. 
     



 SİYASET 











</TEXT>
</DOC>
