<DOC>
<DOCNO> 94478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur07.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaosmanoğlu karamsar "Türkiye'yi zor günler bekliyor" 
</HEADLINE>
<TEXT>

     İstanbul Sanayi Odası İSO Başdanışmanı ve Dünya Bankası eski Başkan Yardımcısı Atilla Karaosmanoğlu, Türkiye'nin ekonomisini canlandırma çabalarının siyasi belirsizliğin hakim olacağı yaz aylarında büyük engellerle karşı karşıya kalacağını öne sürerek, Türkiye'yi yaz aylarında "bazı zor günler"in beklediğini söyledi. 
     Washington'da Stratejik ve Uluslararası Etüdler Merkezi'nce düzenlenen Türkiye konulu bir konferansta Türk ekonomisinde karşılaşılan sorunlara değinen Karaosmanoğlu, yaz aylarının zaten kaygılı olan uluslararası yatırımcılar ve müttefikleri için daha kötü haberleri getirebileceğini vurguladı. Karaosmanoğlu, "Türkiye'nin ciddi dostları, temmuz ve ağustosta bazı çok zor günler bekliyor" şeklinde konuştu. 
     
     "FAİZ-KUR-BÜYÜME DENGESİ ZOR" 
     Atilla Karaosmanoğlu, Washington Times'da da yer verilen konuşmasında Türkiye'de faiz oranları, döviz kurları ve ekonomik büyüme arasında "doğru denge"yi kurmanın "çok zorlu bir şey" olduğunun kanıtlandığını ifade etti. 
     Karaosmanoğlu, piyasalardaki dalgalamalara karşın sorumluğu üstlenmeyi reddeden ve sorunların başkalarınca çözülmesi anlayışına dayalı tutumların ortaya çıktığını kaydetti. 
     
     "UZUN DÖNEM İÇİN İYİMSERİM" 
     Yüksek enflasyonun sıradan Türklerin tasarruflarını erittiğini, yüksek faiz oranlarının da Türkiye'nin borçları üzerinde büyük bir yük getirdiğini kaydeden Karaosmanoğlu, buna karşın uzun vadede Türk ekonomisinin geleceğine ilişkin iyimserliğini ise henüz yitirmediğini de söyledi. 
     





</TEXT>
</DOC>
