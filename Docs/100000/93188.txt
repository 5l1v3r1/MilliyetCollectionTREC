<DOC>
<DOCNO> 93188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sontur20.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzden, 3. kattan atlayarak kurtuldu.. 
</HEADLINE>
<TEXT>

     Ümraniye'de, mahalleden tanıdığı bir arkadaşı tarafından götürüldüğü evde tecavüz edilmek istenen genç kız, 3. kattan atlayarak kurtuldu. 
     İl Jandarma Komutanlığı'ndan alınan bilgiye göre, Çekmeköy Hamidiye Mahallesi'nde oturan S.E. 24 , yolda karşılaştığı ve mahalleden tanıdığı Murat Hayal 27 tarafından, bir arkadaşlarıyla daha buluşacakları bahanesiyle Atatürk Caddesi Gürbüz Sokak'taki evine götürüldü. 
     Genç kızın daireye girmesinden sonra kapıyı kilitleyerek anahtarı saklayan Hayal, zorla yatak odasına götürmek istediği S.E'nin önce su, ardından da sigara içme talebini kabul etti. 
     Hayal'in su ve sigara getirmek üzere yanından ayrılmasını fırsat bilen S.E, 3. kat balkonundan önce çantasını, sonra da kendini aşağıya bıraktı. 
     Çevredeki vatandaşlar tarafından Özel Erdem Hastanesi'ne kaldırılan S.E'nin, kalça kemiğinde kırık olduğu belirlendi. 
     Durumun bildirilmesi üzerine söz konusu eve gelen jandarma, Murat Hayal'i bulamadı. 
     Olaydan sonra kaçtığı için yakalanmasına çalışılan Hayal'in evinde, el yapımı 1 adet ruhsatsız tabanca, 1 adet şarjör ve 3 fişek ile kısa namlulu 1 adet ruhsatsız tüfek ele geçirildi. 
     





</TEXT>
</DOC>
