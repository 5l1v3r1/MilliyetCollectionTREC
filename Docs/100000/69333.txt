<DOC>
<DOCNO> 69333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur21.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Prefabriklerin elektrikleri kesilecek 
</HEADLINE>
<TEXT>

     Körfez Elektrik Dağıtım ve Pazarlama A.Ş KEDAŞ Genel Müdürü Halil Konuk, borcunu ödemeyen depremzedelerin elektriğinin kesileceğini bildirdi. 
     Konuk, Marmara depreminden sonra depremzedelerin barınma sorunun çözmek amacıyla İzmit, Derince, Gebze, Karamürsel, Körfez ve Gölcük'te 17 bölgede kurulan 14 bin prefabrike konutta yaşayan depremzedelerin yarısının, kullanmış olduğu elektriğin parasını ödemediğini söyledi. 
     Konuk, KEDAŞ'ın, prefabrike konutlardaki depremzedelerden yaklaşık 2 trilyon lira alacağı bulunduğunu belirterek, ''Prefabriklerdeki depremzedelerin yarısı elektrik parası ödemiyor. Kendilerine borçlarını ödemeleri için süre verdik. Bu süre bayramdan sonra doluyor. Verilen süre içinde borcunu ödemeyenlerin elektriği kesilecek'' dedi. Konuk, borcunu ödememekte direnenler hakkında ise yasal işlem yapacaklarını kaydetti. 
     






</TEXT>
</DOC>
