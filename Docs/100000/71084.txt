<DOC>
<DOCNO> 71084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yazar/uras.html </URL>
<DATE> 2002/03/06/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Taksit kart 
</HEADLINE>
<TEXT>

     "Şimdi ekmek bile üç taksit ile satılıyor" şeklindeki sokak afişini gördüğümde şaka’ sanmıştım. Öğrendim ki, Hüsnü Özyeğin, bankası Finansbank’tan Galaxy Card isimli bir taksitli kart çıkarttırmış. Sahibi olduğu Gima mağazalarından alışverişte, ekmeğin ücretini bile üç taksitte tahsil ediyor. Türkiye’de taksitli kart uygulamasını Cem Boyner’in Beymen Grubu’ başlattı. Ancak Boyner’in Advantage Card’ı bir mağaza kartı’ idi. Advantage Card büyük ilgi gördü. Sadece Altınyıldız Beymen, Benetton mağazalarında değil, taksitli satış yapmak isteyen çok sayıda mağaza kullanıma girdi. Kesin olmayan rakamlara göre kullanıcı sayısı iki milyona ulaştı. 
     
Bankalar önce ilgilenmedi      Advantage Card ile bankalar ilgilenmiyordu. Çünkü bankaların iki farklı "plastik kartı" vardı 1 Banka kredi kartı, 2 Banka hesap kartı. Kredi kartı, üzerinde Visa, Master Card logosu bulunan, bankada hesabı olsun olmasın insanların ödeme yaparken kullandıkları karttır. Banka hesap kartı ise üzerinde sadece kartı veren bankanın ismi yazılı olan karttır. Bu kartlar bankada hesabı olanlara verilir ve hesataki para kadar para kullanılabilir. 
     Bazı bankalar banka hesap kartlarına her müşteri için farklı rakamda kredi limiti eklediklerinden, bu durumda kart sahibi hesabındaki parayı aşan miktarda para kullandığında, o kredi için faiz ödemektedir. 
     
Bankalar da taksit karta girdi      Türk insanının taksit merakının ciddi boyuta ulaştığını gören bakanlar, banka kredi kartları yanında "taksit kart" çıkarma arayışına girdi. Cem Boyner’in Advantage Card’ı ile rekabete girebilmek için ise bankalar "taksit kartölarına bir özellik ekledi. Her alışverişte yapılan harcama kadar "vergi iadesine benzer bir para - ödül iadesi" sistemi getirildi. Finansbank’ın Galaxy Card’ı, Garanti’nin Bonus Card’ı, İş Bankasının Maksimum Card’ı, Yapı Kredi’nin Taksit Card’ı, Dışbank’ın İdeal Kart’ı piyasaya çıktı. Derken efendim, Akbank piyasaya Axess Card ile girince, İş Bankası ve Yapı Kredi "bir gecede" tüm "kredi kartlarını" taksitli kart haline dönüştürdü. "Madem öyle, işte böyle " politikası ile, şimdi bankaların tüm kredi kartları taksitli işlemlerde kullanılabiliyor. Bankaların taksitli kredi kartlarının özelliği üzerlerinde tanıdığı Visa ve Master Card logosu ve gücü ile yurtiçi ve yurtdışında taksitli işlem dışında TL ve döviz ile ödeme için de kullanılabilmesinde. 
     Gelelim taksitli kart sisteminin işleyişine. Bankalar ile anlaşma yapan mağazalar, taksit kartı için bankalara yaklaşık yüzde 2, kredi kartı ödemeleri için yaklaşık yüzde 5 komisyon ödüyor. Mağazanın hiçbir riski yok. Günü geldiğinde kredi kartı bedelini veya taksit kartının taksidini bankadan tahsil ediyor. Bu işlemlerle ilgili olarak bankalar da kredi kartı veya taksit kart sahibine hiçbir faiz, komisyon yüklemiyor. 
     Taksit kart veya kredi kartı sahipleri bankalara ödemelerini vadesinde ve gününde yapmaz ise, o zaman borçları için her ay yaklaşık yüzde 9 dolayında faiz ve vergi yükü doğuyor. "Taksit kartöta da, "kredi kartı"nda da müşterinin ödememesinden doğan risk, bankaların sırtına biniyor. 
     
     







Bilim ve resmi ideoloji 


Yassah babo... 


MHP'nin itirazı 


Bilgi toplumunu kavrayamadık 


Doğu'ya değil Batı'ya gittik 


Cem, Denizli ve Güneş... 


Sorunlar yumağı 


Enflasyonun düşmesi mi, resesyon mu 


Yasadışı kahraman ve rantı 


Savaş bitmedi 


Gerçekçi ol, imkansızı iste 


Futbol taraftarları oyunu nasıl kaybediyor 


Hayır, bu film yasaklanmamalı... 


Enflasyon düşüyor mu dediniz 


Bahar Tamamdır 


Taksit kart 


</TEXT>
</DOC>
