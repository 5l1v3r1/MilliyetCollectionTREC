<DOC>
<DOCNO> 58400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/guncel/gun13.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Dede-torun gazdan öldü 
     Küçükçekmece Söğütlüçeşme Mestan Sokak’taki evinde önceki gece kömür sobasını yakarak uyuyan Yusuf Lank 68 ile torunu Sibel Lank 20 , sobadan sızan gazdan zehirlenerek öldü. Dede-torunun cesetlerini dün sabah eve gelen aile fertleri buldu. Sibel’in üniversite sınavlarına hazırlandığı belirtildi. 
     
     İki kardeş boğuldu 
     Gaziosmanpaşa’ da bir inşaat-taki su dolu kuyuya düşen iki kardeş boğularak can verdi. Boğazköy Atatürk Mahallesi’nde evine gitmek isteyen Kemal Tecik 13 ile ağabeyi Ersin Tecik 16 bir inşaatın önünden geçerken 3 metre derinliğindeki atık su dolu kuyuya düştü. Derin su içerisinde çırpınan iki kardeş boğularak hayatlarını kaybetti. 
     
     Kaçırdılar, soydular 
     Parasını alamadıkları için kendisini kaçıran korumalarının elinden çırılçıplak kurtulan işadamı Atilla Keskin’in şik yeti üzerine gerçekleştirilen operasyonda, Zeki Ünal ile adamları Ali Dural, Bülent Ekici, Mehmet Karçiga ve Mehmet Ali Üçler Avcılar’da yakalandı. Keskin’i hasımlarından koruduklarını belirten Ünal, "Paramızı vermeyince kaçırdık. 8 milyarlık senet imzalattık" dedi. 
     
     10 milyon için cinayet 
     Avcılar’da, kadın kuaförü arkadaşı Arif Yıldırım’ı başına taşla vurarak öldüren, otomobilini, cep telefonunu ve 10 milyon lirasını alan Ergün Gökhan, sahte kimlikle Silifke’den Kıbrıs’a kaçmaya çalışırken yakalandı. Gökhan, "Paraya ihtiyacım vardı. Şeytana uydum. Ölünce paniğe kapıldım" dedi. 
     
     Mercedes’te başa dönüldü 
     Konya Karapınar’da 49 kişinin öldüğü 4 yıl önceki kazayla ilgili olarak Mercedes Benz Türk A.Ş. firması ile Kayseri İpek Turizm aleyhine açılan tazminat davasında başa dönüldü. ODTÜ, KTÜ ve Adli Tıp raporları arasındaki farklılığın giderilmesi ve 1997 model 0403 Mercedeslerde ürütim hatası olup olmadığının tespiti için 3 kişilik bilirkişi heyetince rapor hazırlanmasına karar veren Karapınar Asliye Hukuk Mahkemesi duruşmayı erteledi. 
     



 GÜNCEL 




















</TEXT>
</DOC>
