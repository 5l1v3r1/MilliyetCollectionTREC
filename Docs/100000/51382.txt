<DOC>
<DOCNO> 51382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/siyaset/siy03.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan, Ata’nın vasiyeti’ 
</HEADLINE>
<TEXT>

Başbakan Ecevit, "Cumhuriyet kurulduktan sonra Türkiye’de yetişmiş en iyi asker ve bilim adamları Atatürk’ün emriyle Afganistan’a gönderildi" dedi 
     ANKARA Milliyet 

     Başbakan Bülent Ecevit, Afgan halkının özgürlüğünün Atatürk'ün vasiyeti olduğunu belirterek, "Tanrı askerimizi korusun" dedi. 
     DSP Grubu'nda konuşan Ecevit, ABD'nin Afganistan'daki Taliban rejimine karşı başlattığı operasyona katkıda bulunmanın Türkiye için bir dostluk ve insanlık borcu olduğunu bildirdi. Bu mücadelenin başarıya ulaşmasının sadece ABD'nin değil, tüm bölgeyle birlikte Türkiye'nin de yararına olduğunu kaydeden Ecevit şöyle konuştu 
     "ABD'nin çağrısına uyarak terörizme karşı mücadelede büyük deneyim kazanmış ilk etapta 30 subay ve astsubayımızı Afganistan'a gönderiyoruz. Bu birliğin başarısı, bütün dünyada ulusumuzun saygınlığını artıracaktır. Allah'tan askerlerimize bu önemli görevlerinde korunmalarını diliyorum." 
     
     "Atatürk de gönderdi" 
     Ecevit, "Cumhuriyet kurulduktan sonra Türkiye'de yetişmiş en iyi bürokratlardan, askerlerden, bilim adalarından bazıları yine Atatürk'ün emriyle Afganistan'a gönderildi. Bunlar Atatürk'ün, Afganistan'ın bağımsızlığına ve kalkınmasına ne kadar büyük önem verdiğini gösteriyor. Afgan halkının kalkınmasına ve özgürlüğüne katkıda bulunmak bir bakıma Atatürk'ün vasiyetidir" diye konuştu. 



 SİYASET 













</TEXT>
</DOC>
