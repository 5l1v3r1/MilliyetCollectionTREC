<DOC>
<DOCNO> 61617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sonspo13.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina gene karıştı 
</HEADLINE>
<TEXT>

     İtalya'nın köklü kulüpleriden A.C Fiorentina, kaostan kurtulamıyor. 
     Ligden son sıralarda bulunan ve 2. lige düşmeme mücadelesi veren Fiorentina'da, Lazio'dan kiralık alınan Sinisa Mihajloviç, dünkü idmana çıktıktan sonra valizini toplayıp Roma'ya geri döndü. 
     Vaatlerin yerine getirilmemesi yüzünden teknik direktör Roberto Mancini de bugün takımın başında antremana çıkmadı. 
     Sırp oyuncu ve teknik direktör Mancini'nin, Roma'da Fiorentina başkanı Vittorio Cecchi Gori ile tekrar görüşeceği bildirildi. 
     Mihajloviç'in anlaşmasının iptalini istediği belirtilirken, Mancini'nin ise istifa etmesi bekleniyor. 
     İlk teknik direktörlüğünü Fiorentina yapan Mancini'nin istifası halinde takımı genç takım antrenörü Claudio Piccinetti'nin çalıştırmasının beklendiği belitildi. 
     Bu arada, ''mormenekşeler'' lakaplı bazı kızgın Fiorentina taraftarının olası herhangi bir taşkınlığını önlemek için stat çevresinde polisler bulundurulurken, Mihajloviç'i de şehirde gizli servisten polislerin koruduğu bildirildi. 
     Basında yer alan haberlerde, Cecchi Gori'nin annesi Valeria Gori'nin, takıma gelen Mihajloviç ve gelecek olan Adriano ve Robbiati konusunda garanti verdiği belirtilmişti. 
     Sezon başından beri ekonomik kriz yaşayan Fiorentina, böyle giderse 2. lige düşecek takımlar arasında gösteriliyor. 
     






</TEXT>
</DOC>
