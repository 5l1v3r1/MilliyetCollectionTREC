<DOC>
<DOCNO> 92346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo09a.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tebrikler Türkiye" 
</HEADLINE>
<TEXT>

Brezilya Teknik Direktörü Scolari, Ay-Yıldızlı ekibin yarı finale hakkıyla geldiğini kanıtladığını söyledi. Ünlü hoca, Türkleri kutladığını belirtti 
     "Bunu hak ettiler" 
     BREZİLYA Teknik Direktörü Luiz Felipe Scolari, Türkiye’nin tebriği hak ettiğini söyledi. Bu maçta daha farklı bir galibiyet beklediğini, ancak bunu başaramadıklarını belirten ünlü hoca, "Türkiye’nin zor bir rakip olacağını biliyorduk, öyle de oldu. Farklı oynadılar, fırsatlar yakaladılar. Bize daha fazla gol izni vermediler. Türk futbolcuları ve teknik kadroyu yarı final başarısı nedeniyle yürekten kutluyorum" dedi. 
     
     "Farklı görüntü" 
     TÜRKİYE’NİN orta saha ve forvette farklı bir görüntü çizdiğini ve Brezilya’yı zorladığını söyleyen Scolari, Ronaldo’yu da finalde daha taze kalması için oyundan aldığını söyledi. Brezilyalı hoca, "Almanya futbol kültürü olan dişli ve tecrübeli bir rakip. Her iki takım da finale kolay gelmedi. Kurada Almanya’nın hocası Völler finalde karşılaşabileceğimizi söylemişti, dediğim çıktı. İyi olan kupayı kazansın" diye konuştu. 
     



 SPOR 





































</TEXT>
</DOC>
