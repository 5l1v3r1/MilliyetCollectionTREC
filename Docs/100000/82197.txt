<DOC>
<DOCNO> 82197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yasam/yas01.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut’a bir kötü haber daha 
</HEADLINE>
<TEXT>

Azeri annesinin Antalyalı babasından kaçırdığı minik Umut için bu kez de mahkemeden kayyuma verilmesi’ kararı çıktı 
     TESLİME TOSUN Antalya DHA 

     Azerbaycanlı annesi Sevda Hüseyinova ile Antalyalı işadamı babası Müzeddin Gülü’nün paylaşamadığı 3 yaşındaki Umut’a bir kötü haber daha geldi. 
     Umut’un annesi Hüseyinova 35 ile babası Gülü Almanya’da tanıştı, ancak çift Türkiye’ye kesin dönüş yaptığında Gülü’nün evli olduğu ortaya çıktı. Çocuğu olmayan resmi eşini saklayan Gülü, Hüseyinova’nın Umut’u doğurmasını bekledi, bu arada oturma izni için de talihsiz kadını yeğeni Kubilay Yeşilyurt ile formalite gereği evlendirdi. Umut 1999’da doğduktan sonra Gülü, annesini ihbar edip sınırdışı edilmesini sağladı ve oğlunu sahiplendi. 
     
     DNA testi yapılacak 
     Ancak Azeri anne ne yapıp edip Türkiye’ye döndü ve oğlu için hukuka başvurdu. 
     Sonuçta Umut’u şans eseri bulup polis baskınıyla babasından alan Hüseyinova, mahkemenin verdiği haftada 3 gün görme hakkını kullanarak oğlunu bilinmeyen bir yere kaçırsa da, bu ana oğula mutluluk getirmedi. Hüseyinova’nın formalite’ eşi Yeşilyurt, mahkemeye başvurarak nesebin reddi’ davası açtı. 
     Bu davaya bakan 4. Asliye Hukuk Mahkemesi de, Umut’un dava sonuçlanıncaya kadar, anne ve babası dışında iki veya üçüncü derece akrabalarına kayyum olarak verilmesini kararlaştırdı. Mahkeme Başkanı Ramazan Alagöz ayrıca, davanın sonuçlanması için taraflara DNA testi yapılmasını da istedi. Bu karara Umut bulunursa, şu anda birlikte olduğu annesinden alınarak mahkeme sonuçlanıncaya kadar akrabalarında kalacak. 
     



 YAŞAM 















</TEXT>
</DOC>
