<DOC>
<DOCNO> 58901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun10.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan-Pakistan sınırında çatışmada 2 asker öldü 
</HEADLINE>
<TEXT>

     Hindistan ve Pakistan arasındaki sınırda karşılıklı ateş açılması sonucu 2 Hint askeri öldü. 
     Hint polis yetkilisi, dün gece Pakistan askerlerinin açtığı şiddetli ateş sonucu 2 Hint askerinin öldüğünü, 1'i kadın 2 kişinin de yaralandığını söyledi. 
     Yetkili, ölen askerlerin kuzeydeki Cammu bölgesindeki Samba'da sınır koruma görevi yaptıklarını kaydetti. 
     Öte yandan Yeni Delhi parlamento baskınından sonra iki ülke arasında tırmanan tehlikeli gerilimin ardından, dün gece yine sınırda karşılıklı havan topu ve hafif silahlarla da ateş açıldığı, Samba ve Hrinagar bölgelerinde ateş açmaların sürdüğü belirtildi. 
     Hint yetkililer, Keşmir bölgesinde yaşayan yüzlerce kişinin sınır çatışmaları nedeniyle paniğe kapıldığını ve halkın evlerini terk etmeye başladığını açıkladı. 
     






</TEXT>
</DOC>
