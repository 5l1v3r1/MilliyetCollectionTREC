<DOC>
<DOCNO> 90322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun33.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin eşlerinde aradıkları en önemli özellik sadakat 
</HEADLINE>
<TEXT>

     Almanya'da yapılan bir ankete göre, erkeklerin eşlerinde aradıkları en önemli özellikler dürüstlük ve sadakat. 
     Alman Rheinische Post gazetesinde yayınlanan habere göre, Cora Yayınevi tarafından yapılan ''ideal kadın'' isimli ankete 1000 erkek ve kadın katıldı. 
     Ankete katılan erkeklerin yüzde 59'u, kadınlarda aradıkları en önemli özelliklerin dürüstlük ve sadakat olduğunu belirtirken, sadece yüzde 8'i, kadınların cinsel isteklerini karşılaması gerektiğini düşünüyor. 
     İdeal kadının seksi ve çekici olması gerektiğini söyleyen erkeklerin oranı ise yalnızca yüzde 3. 
     Ankete katılan kadınların yüzde 26'sı ise erkeklerin en çok çekici kadınlardan hoşlandıklarını belirtirken, yüzde 23'ü de erkeklerin cinsel fantezilerinin karşılanmasına önem verdiğini düşünüyor. 
     





</TEXT>
</DOC>
