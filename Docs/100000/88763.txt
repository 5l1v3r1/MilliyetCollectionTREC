<DOC>
<DOCNO> 88763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/gun03.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar trafik canavarına karşı 
</HEADLINE>
<TEXT>

     ANKARA Milliyet 

     TÜBİTAK’ın "Bilim ve Teknik" ile "Bilim Çocuk" dergilerince düzenlenen 2. Buluş Şenliği birbirinden ilginç projelere sahne olurken, buluşların birçoğunun trafik kazalarını engelleme amaçlı olması dikkat çekti. 
     Gençleri buluş yapmaya özendirmek için düzenledikleri şenliğin dün ikinci ve son günüydü. Çoğunluğunu çeşitli illerden gelen ilköğretim çocuklarının oluşturduğu küçük mucitler, TÜBİTAK bahçesinde buluşlarını sergiledi. 
     İlaç alım zamanını hatırlatan kutu, rüzgar kuvvetiyle çalışan tren gibi ilginç buluşların da bulunduğu şenlikte, içinde ilk yardım malzemeleri bulunduran motosiklet kaskı, birbirine çarpmayan arabalar ve yoldan çıkmayan araba gibi trafik kazalarını önlemeye yönelik buluşların sayısı oldukça fazlaydı. 
     Ünlü çizgi kahraman Porof. Zihni Sinir’in yaratıcısı İrfan Sayar da şölene katılarak küçük mucitlerin buluşlarıyla ilgilendi ve aralarında çok iyilerin olduğunu söyledi. Şenlik, ödül töreninin ardından eski 45’liklerin çalındığı kapanış partisiyle sona erdi. 
     



 GÜNCEL 

















</TEXT>
</DOC>
