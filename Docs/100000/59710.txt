<DOC>
<DOCNO> 59710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/temelkuran.html </URL>
<DATE> 2001/12/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Zürafa burcu için süper bir yıl olacak 
</HEADLINE>
<TEXT>

Olaylar bir sabah Woody Allen filmi karakteri olarak uyanmamla başladı. Burç meselesiyle, bendenizin okurlarının alıştığı üzere dalga geçecektim ki, iki telefon geldi. İşte karşınızda son derece "hafif" bir pazar hikayesi 
     Burçlar meselesinden bahis açılacağından ve bu işle ilgilenenler insanlara neredeyse adından önce burcunu sormak gibi bir saplantıyla malul olduklarından, onları yazı boyunca yazarın burcunu tahmin etme sıkıntısından kurtarmak için baştan söyleyip sonra ferah ferah yazmak en iyisi Aslandır efendim, bendenizin burcu Aslan "Yükselenimin" de Akrep olduğunu bu yazı için yapılan araştırmalar sırasında öğrenmiş bulunuyor ve bu kombinasyonun hayırlı neticelere vesile olmasını samimiyetle arzu ediyorum. 
     Malum, en uzun planlı zaman dilimi "gün" olabilen bir memleketin evlatları olarak şu zavallı hayatımızda elimizde bulunan tek kesin veri yıldızların açıları, gezegenlerin konumları. Dolayısıyla doğaldır, Fatih Altaylı’nın "2002’de ne olacak " konulu Teke Tek programında kendinden en emin konuşabilen kişinin Yasemin Boran olması. Sosyologlar, politikacılar "Böyle de olabilir, şöyle de olabilir. Tabii esasında bütün bunlar olmayabilir de" söylemini benimserken, Yasemin Boran’ın "Kardeşim, Ay burada olacak, şu yıldız böyle gelecek. Bunun sonucu olarak da şu tarihler arasında şunlar şunlar olacak. Kesin olacak yani" demesi hakikaten memleket evlatlarının özlediği, beklediği bir netlik arz etmektedir. 
     
Tanışalım. Burcun      Burçlar bilgisine haiz olanların sahip olduğu bu netlik ve kesinlik, sınırlı şahsi tecrübeme göre insan ilişkilerinin en ücra köşelerine de sızabilmektedir. Nice vatan evlatları barlarda, kafelerde birbirlerine burçlarını sorup tehlikeli olabilecek insani yakınlaşmaları son derece rahat bir biçimde yaşama cesaretini kendilerinde bulabilmektedir. Misal 
     "Akrep misin Aaa... Tutkulusun yani. Ben de Aslan’ım. Ne güzel anlaşırız biz seninle. Hadi beraber olalım" gibisinden... 
     Efendim nedir Okursunuz Freud, okursunuz Lacan, o kadar roman ve o kadar hikaye, ne yapsanız bu netliğe, bu sürate ömrü billah erişemezsiniz. Büyüleyici derecede kendine güvenli, kendinden emin bir alemdir bu burç alemi. Burcunu sorsaydınız yaşamayacağınız yanlış ilişkiler toplamını düşününce insan burç meselesinden medet ummaya bile gönül düşürebilir yani. "Şimdi bana kaybolan yıllarımı verseler" gibi bir durum söz konusu olabilse, entelektüel bilgiden daha kıymetli bilgiler olabileceği konusunda esnek davranmayı yeğleyecek çok insan vardır herhalde. 
     
Gırgır yapalım derken...      Bu yazıyı yazma fikri bu sabah bir Woody Allen filmi karakteri olarak uyanmamla başladı ve olaylar Bay Allen’ın bile tahayyülünü aşacak şekilde gelişti. Sabah sabah "Alternatif Yıldız Falı" gibi cin bir fikir sahibi oldum. Zalim bir yazar Uzakdoğu’nun eski belgeleri arasında yaptığı araştırma sonucu Zürafa, Zebra, Karıncayiyen gibi burçları olan bir yıldız falının varlığını açıklıyor. Fakat yazarımız yarı çılgın ve son derece zalim. "Zebralar, bugün yataktan bile çıkmayın. Bütün gün rezil olacaksınız. Herkes size kahkahalarla gülecek. Üç beş yıl kendinize gelemeyeceksiniz" veya "Zürafalar, elektrikli ev aletlerinden uzak durun. Canınız yanmaz, ömrünüz uzar" gibi acayip fallar yazıyor. Böyle bir komiklik içinde eğlenirken... Sen misin burç alemiyle dalga geçen Milliyet gazetesi astroloji yazarı Hakan Kırkoğlu’nun Aslan burcuyla ilgili 2002 tahminlerini okurken -ki bol bol yolculuk olacağını söyleniyordu- ve "Durup dururken nereye gidebilirim ki " diye dertlenirken küt İki telefon birden geldi. İstikamet Madrid ardından da İsviçre Buyurun bakalım İnsan yeterince keyiflenirse diyalektik materyalizme de mola verebiliyor yani. Bunu şahsen kendimde teşhis etme olanağı bulmuş oldum bu sabah. Güzel de oluyormuş hani. Derken bu iş fazla güzel geldi, iyiden iyiye keyiflendim. Nihai netice Hiç yazmayacağım kadar kendimden bahseden ve "hafif" bir yazı vücuda getirdim. Fakat sorumlusu ben değilim. Aslanlar böyle Şişko egolu ve gösteriş meraklısı. Rahatına düşkün, keyif insanları... Hakan Bey’in yazdıklarına göre, gururuna aşırı düşkün ve büyük projelerin insanı. Fena bir burç sayılmaz değil mi n 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
