<DOC>
<DOCNO> 93545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sontur14.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler yarın ekonomi zirvesi için toplanıyor... 
</HEADLINE>
<TEXT>

     Başbakan Bülent Ecevit başkanlığındaki ''Ekonomi Zirvesi'', yarın saat 14.00'de Başbakanlık Resmi Konutu'nda yapılacak. 
     Başbakan Ecevit, gazetecilerin kendisine çeşitli konulara ilişkin yöneltilen yazılı 8 sorusundan sadece ''Ekonomi Zirvesi''ne ilişkin soruya Başbakanlık Basın Müşaviri Cem Avcı aracılığıyla yanıt verdi. 
     Ecevit, zirvenin yarın saat 14.00'de yapılacağını ve zirveye kendisinin başkanlık edeceğini bildirdi. 
     Zirveye, MHP Genel Başkanı, Devlet Bakanı ve Başbakan Yardımcısı Devlet Bahçeli, ANAP Genel Başkanı, Devlet Bakanı ve Başbakan Yardımcısı Mesut Yılmaz, Devlet Bakanı ve Başbakan Yardımcısı Hüsamettin Özkan, Devlet Bakanı Kemal Derviş, Maliye Bakanı Sümer Oral, DPT Müsteşarı Akın İzmirlioğlu, Hazine Müsteşarı Faik Öztrak, Maliye Bakanlığı Müsteşarı Ertan Dikmen, Merkez Bankası Başkanı Süreyya Serdengeçti, Bankacılık Düzenleme ve Denetleme Kurulu Başkanı Engin Akçakoca katılacak. 
     Başbakan Ecevit, zirvede ekonomik gelişmelerin ele alınacağını bildirdi. 
     





</TEXT>
</DOC>
