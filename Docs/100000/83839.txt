<DOC>
<DOCNO> 83839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/spor/aspo.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü, Dünya Kupası’nda birçok oyuncunun misyonunu dolduracağını söyledi 
</HEADLINE>
<TEXT>
Uzakdoğu'da son tango 
Milli Takım’ın başarılı file bekçisi, dev organizasyonun bazı arkadaşları için son şans olduğunu savundu, "Geride kaç kişi kalır bilemem. Artık bu fırsat kaçmamalı" dedi 
     BİLAL MEŞE 

     Dönüşte ayrılık 
     AY - Yıldızlı ekibimizin tecrübeli file bekçisi Rüştü, yaklaşan tehlikeye işaret etti, 48 yıl sonra gelen Dünya Kupası’nın ardından bazı arkadaşlarının yol ayrımına gelebileceğini söyledi. Rüştü, "Dünya futbolunda belli bir yerimiz var. İyi bir jenerasyon yakaladık. Ancak kupa bu jenerasyon için son vitrin, misyon doluyor. Bunun da farkındayız. Geride kaç kişi kalır bilemem. Bu nedenle hepimizin son şansını en iyi şekilde değerlendireceğini düşünüyorum" diye konuştu. 
     
     Hata yaptım’ 
     SAKATLIĞI ile ilgili tartışmalardan yorgun düşen başarılı kaleci, "Ayaktayım, yaşıyorum. Ölene kadar da ayakta kalacağım, bundan da kimsenin kuşkusu olmasın" yorumunu yaptı. Karın adalesinde sorun yaşayan ve iğne tedavisi gören Rüştü Reçber, "Yedi hafta önce sinyal verdi. Ödem birikmişti. Hata yaptım, tam geçmeden oynamaya başladım. Maalesef zaman zaman fren yapamıyoruz. H l profesyonel olamadık, amatörüz. Bir yandan kum döküyorum. Pes etmeyeceğim" açıklamasını yaptı. 
     
     Yalan söylüyorlar’ 
     RÜŞTÜ, sakatlığıyla ilgili spekülasyonların kendisini üzdüğünü vurguladı, "Ne zaman sakatlansam, arkamdan bin tane laf ediliyor. Yok sakat değil, yok kapris yapıyor diyorlar. Hepsi yalan" yorumunu yaptı. Manchester United’dan teklif aldığını belirten milli kaleci, "Kendilerine beni izleyip, transfer edecekseniz almayın’ dedim. Çünkü kariyerim ortada" dedi. Kendisine Schemeichel’i örnek aldığını söyleyen Rüştü, Fenerbahçe’nin Şampiyonlar Ligi’ndeki başarısı için kaldığını belirtti. 
     
     Eksiğimiz kapanıyor’ 
     TECRÜBELİ kaleci, grupta sürpriz yaşanmazsa Brezilya ve Türkiye’nin finallere çıkacağını vurgulayıp, şöyle devam etti "Kazanmak için bir şey yapmazsan hayal kırıklığı yaşarsın. Başarı için hırsını, yeteneğini ve de yüreğini sahaya koymak zorundasın. Brezilya maçına farklı konsantre oluyoruz. Maalesef turnuva takımı değiliz. Tecrübesiziz, eksiğimizi mücadele, hırs ve yüreğimizle kapatacağız. İyi oynayana puan vermiyorlar. İyi başlarsak, hedef perçinlenir". 
     
Ogün isyan ettiTecrübeli oyuncu, kendisini kadroya çağırmayan Güneş’i eleştirdi, "Formamı alanlar, göreve geldiklerinde her konuda benden bilgi istiyordu" diye konuştu 
     ŞENOL Güneş tarafından sürpriz bir şekilde A Milli Takım kadrosuna alınmayan Ogün Temizkanoğlu, www.fenerbahce.org sitesine çarpıcı açıklamalarda bulundu. Sarı - Lacivertli Takımın Kaptanı, Teknik Direktör Şenol Güneş’i hedef alarak, "Hiçbir gerekçe gösterilmeden 76 kez giydiğim formam benden alınmıştır. Formamı alanlar göreve geldiklerinde her konuda benden bilgi aldıklarını unutmuş olmalılar" ifadelerini kullandı. 
     BUNU hak etmediğini vurgulayan Ogün, "Milli Takım’da kariyerimi noktalamak ve yeni arkadaşlara kutsal görevi devretmek arzusundaydım. Ancak bu isteğim engellendi" yorumunu yaptı. Dünya Kupası’na gidememenin acısını yaşadığını belirten tecrübeli oyuncu, "Avusturya maçının ardından istifa edeceğini beyan eden ve bizler tarafından kararından vazgeçirilenlerin beni kadroya almamalarının nedenini anlamakta zorlanıyorum" dedi. 
     
Yıldıray için dua      MENAJER Can Çobanoğlu, Bayer Leverkusen’de forma giyen Yıldıray’ın hem lig şampiyonluğunu, hem de Almanya kupasını kaybettiği için moralsiz olduğunu söyledi. Çobanoğlu, "Umarız, Şampiyonlar Ligi finalini kazanır ve kampa neşeli gelir. Bu son finali de kaybederse morali iyice sıfıra düşer. Sonra onu motive etmekte çok zorlanırız" diye konuştu. 
     
Ronaldo vız gelir’      DÜNYA Kupası’ndaki rakiplerimizi değerlendiren Alpay, Brezilya’nın tüm oyun sistemini Ronaldo’nun üzerine kuracağını söyledi. Sakatlıktan yeni çıkan ve form tutmaya başlayan tecrübeli futbolcu, "Brezilya çabuk pas yapıyor. Ronaldo’yu da aralara kaçırmaya çalışıyor. İlk etapta onların oyununu bozacağız. Ronaldo’yu ben marke edeceğim. Bu zor olmayacak. Çünkü hayatımda çok Ronaldo gördüm" dedi. 
     
Hakan sakatlandı      ANTALYA kampına katılan Hakan Şükür, akşamki idmanda Tayfur’la çarpışarak sakatlandı, sağ diz kapağı bandaja alındı. Yıldız futbolcunun kesin durumu bugün belli olacak. Hakan Şükür ayrıca iki ay sonra baba olmanın heyecanını da yaşıyor. Golcü oyuncu, eşi Beyda’nın temmuz ayında bir kız çocuğu dünyaya getireceğini açıkladı. 
     
Tahliller temiz çıktı      AY - Yıldızlı futbolculara yapılan idrar testlerinin sonuçları alındı. Doktorlar oyuncularda hiçbir sorunun olmadığını açıkladı. Bu arada yeni talimatlara göre FİFA’nın her an kampa gelip doping kontrolü yapabileceği belirtildi. Menajer Çobanoğlu ise buna hazırlıklı olduklarını söyledi. 
     
Yeni top sorun oldu      MİLLİ Takım’ın dün yaptığı çalışmada kaleye atılan şutların isabetsiz olması Dünya Kupası’nda kullanılacak yeni toplara bağlandı. Arif ve Hasan Şaş, toptan şikayetçi olurken, Hasan bir şutunda ayağını çimlere takarak kısa bir sakatlık geçirdi. Şenol Güneş, oyuncularından bu duruma alışmalarını istedi. 
     
Sempati artıyor      İLK tur maçlarını Güney Kore’de yapacak olan Milli Takıma, Kore halkının giderek sempati duymaya başladığı belirtildi. Menajer Can Çobanoğlu, son yapılan araştırmada Koreli futbolseverlerin yüzde 70’inin Türkiye’ye maçlarında destek vereceğini açıkladığını kaydetti. 
     
Brezilya start aldı      BREZİLYA Milli Takımı, Dünya Kupası hazırlıklarının ilk ayağı için İspanya’nın Barcelona kentine uçtu. Sambacılar, bir hafta burada kalıp, pazar günü Katalunya Karması ile karşılaştıktan sonra 25 Mayıs’taki Malezya maçı için Kuala Lumpur’a gidecek. Brezilya 27 Mayıs’ta ise Güney Kore’ye geçecek. 
     



 SPOR 






















</TEXT>
</DOC>
