<DOC>
<DOCNO> 67331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko04.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Sınırsız kaynak dağıtırsak iflas ederiz 
</HEADLINE>
<TEXT>

Zorunlu deprem sigortası taslağıyla ilgili eleştirileri yanıtlayan Bakan Derviş, devletin gelecek tehlikelerle ilgili yükü herkesle paylaşması gerektiğini söyledi 
     ANKARA Milliyet 

     Ekonomiden sorumlu Devlet Bakanı Kemal Derviş, sosyal devletin etkin ve aynı zamanda kaynağı ile sorumlu olan devlet olması gerektiğini söyledi. Derviş, TBMM Plan ve Bütçe Komisyonu’nda zorunlu deprem sigortası yasa tasarısı maddelerinin görüşülmesi sırasında eleştirileri yanıtlarken, "Sosyal devlet anlayışının başarılı ve etkin olması için risk paylaşım kavramı çok önemli. Sosyal devlet, devletin sınırsız bir şekilde kaynak dağıtması şeklinde anlaşılırsa, o zaman iflas etmek mecburiyetindedir" dedi. 
     Önceden, gelecekteki tehlikeleri görüp ona göre tedbir alan ve bu yükü herkesle paylaştıran devletlerin başarılı olduğunu vurgulayan Derviş, "Zaten sosyalistler bu etkinliği programlarını eklediklerinde başarılı oluyorlar. Eklemediklerinde perişan olduklarını son 10 - 15 yılda gördük" değerlendirmesini yaptı. 
     
     Köyler kapsam dışı 
     Köy yerleşim alanlarının zorunlu deprem sigortasına tabi olmamasına ilişkin eleştirilere de değinen Derviş, "Köy ve belde ayrımı çok keyfi. Soruna tam bir çare getirmiyor. Daha iyi bir kriter bulamadık. Mevcut durumun korunması gerekir" şeklinde konuştu. 
     



 EKONOMİ 
























</TEXT>
</DOC>
