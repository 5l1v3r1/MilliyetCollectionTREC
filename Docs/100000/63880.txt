<DOC>
<DOCNO> 63880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/magazin/mag02.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aysun Emre’ye canım feda... 
</HEADLINE>
<TEXT>

     MAGAZİN SERVİSİ 

     TEMPO dergisinin "En mahçup pozlarıyla seksi ve tutucu Aysun Kayacı" diye kapak yaptığı ünlü manken, efsunlu bir mutluluk yaşadığını söyledi. Üç yıldır birlikte olduğu sevgilisi Galatasaraylı futbolcu Emre’yi her an mutlu etmek için elinden geleni yapan Kayacı şunları söyledi "Futbolcu eşi değilim, sadece sevgilisiyim. Onun yatağının yumuşaklığı, yedikleri, uykusu, her şeyi çok önemli. Bazen yanlışlıkla dizine falan çarpıyorum, binlerce kere özür diliyorum. Normal biri olsaydı herhalde özür dilemezdim." 
     
     Tutucu bir tipim’ 
     "YENİLİKLERE çok açık değilim, hatta tutucu bir tipimdir" diyen ünlü manken sözlerini şöyle sürdürdü "Arzuladığım hayat buydu zaten. Daha fazlasını istiyor değilim. Aileme, ilişkime, kendime vakit ayırabileceğim, sık sık seyahat edebileceğim, istediğimi alabileceğim ve yapabileceğim bir hayat özlüyordum. Şimdi bunlara sahibim ve bana yetiyor." 
     



 MAGAZİN 












</TEXT>
</DOC>
