<DOC>
<DOCNO> 87550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo21.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Slovenya Teknik Direktörü hakemden yakındı.. 
</HEADLINE>
<TEXT>

     17. Dünya Kupası finallerinde, B 
     Grubu'ndaki ilk maçında İspanya'ya 3-1 yenilen Slovenya Milli Takımı'nda, teknik direktör Sreçko Kataneç, ''Takımımın performansından memnunum, ancak hakem kararlarından yakınıyorum'' dedi. 
     Faslı hakem Mohamed Guezzas'ın aleyhlerine verdiği penaltının çok ağır bir karar olduğunu vurgulayan Sreçko Kataneç, ''Geçmişte olduğu gibi yine söylüyorum. Slovenya buraya büyük bir hırsla gelmedi. Burada olmakla zaten büyük bir başarıya imza attık. İlk maçın skoru çok önemliydi, ancak hala 2 maçımız var ve göreceğiz'' diye konuştu. 
     Takımın golcüsü Milan Osterç ise İspanya'nın karşılaşmanın favorisi olduğunu belirterek, ''Küçük bir ülkeyiz, bizim için büyük deneyim oldu, ancak oynadığımız futbolla tatmin olduk. Güney Afrika ve Paraguay maçlarından galibiyetle ayrılacağımızı düşünüyorum'' dedi. 
     





</TEXT>
</DOC>
