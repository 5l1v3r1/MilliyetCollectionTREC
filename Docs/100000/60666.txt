<DOC>
<DOCNO> 60666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/spor/aspo.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant fermanı 
</HEADLINE>
<TEXT>

Ben hiç kimseye forma vermem, oyuncu benden zorla formayı alır 
Disiplin konusunda taviz vermem, çalışma her zaman ön planda gelir 
Konsantrasyon çok önemli. Otobüste cep telefonu çalan iner, taksiye biner 
Almanya’da bile bu tesisler yok. Buradan şampiyon olarak çıkmak zorundayız 
     YALÇIN TÜRK 

     Taviz yok 
     FENERBAHÇE’NİN yeni teknik patronu Werner Lorant, futbolculara gözdağı verdi, ilkelerini tek tek sıraladı. Disiplinli ve sert olarak tanınan Alman hoca Samandıra’daki toplantıda oyunculara daha "merhaba" demeden kurallarını anlatmaya başladı. Öncelikle özveri istediğini belirten Lorant, "Zamanımız çok az. Bu nedenle çok çalışmalıyız" diye konuştu. 
     
     Antrenman önemli 
     KENDİSİ için antrenman performansının önemli olduğunu belirten Lorant, "Hiç kimseye forma vermem, oyuncu benden zorla alır. Disiplin konusunda kimseyi tanımam. Antrenmanda nasıl tempo yapıyorsak maçta da bunu görmek isterim. Disiplin ve çalışma her zaman ön planda gelir. Bu kurallara herkes uyacak. Birbirimize karşı her zaman dürüst olalım" dedi. 
     
     Önce takım 
     ALMAN çalıştırıcı, konsantrasyonun başarıda büyük faktör olduğunu hatırlatarak, "Herkes işine konsantre olacak. Antrenmana ya da maça giderken otobüste cep telefonu çalan iner, taksiye biner, arkamızdan gelir. Tesislerimiz mükemmel. Böyle tesis Almanya’da bile yok. Çok iyi bir kadrosunuz, bunu değerlendirmeniz gerekir" yorumunu yaptı. 
     



 SPOR 






















</TEXT>
</DOC>
