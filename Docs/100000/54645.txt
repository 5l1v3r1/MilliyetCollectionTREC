<DOC>
<DOCNO> 54645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/siyaset/siy06.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan’dan Erbakan’a iftar 
</HEADLINE>
<TEXT>

     Fotoğraf ABDULLAH KARAKUŞ Ankara 

     SP Genel Başkanı Recai Kutan, dün akşam İçkale Otel'de, siyasi yasaklı Necmettin Erbakan'a iftar yemeği verdi. İftara, SP'li milletvekilleri, Genel İdare Kurulu üyeleri ve Kurucular Kurulu da katıldı. Yemekte SP'li milletvekillerinin Erbakan'ın elini öptükleri gözlendi. Ayrıca yemeğe, yine siyasi yasaklı olan Ahmet Tekdal ve Şevket Kazan da katıldı. Basına kapalı iftarda duayı, Gümüşhane Milletvekili Lütfü Doğan yaptı. Erbakan'ın yemekte birlik ve beraberlik mesajları verdiği ve siyasete dönmesine az kaldığını dile getirdiği öğrenildi. SP de, Erbakan'ın dönüşüne yönelik, kapatılan RP'nin Genel Merkezi'ne taşınma çalışmasını hızlandırdı. 
     



 SİYASET 













</TEXT>
</DOC>
