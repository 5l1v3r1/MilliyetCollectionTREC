<DOC>
<DOCNO> 64213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko07.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcılar artık güveniyor 
</HEADLINE>
<TEXT>

     WASHINGTON REUTERS 

     Türkiye’nin ekonomisini düzeltmek için gerekli önlemleri uygulamada önemli ilerlemeler gösterdiğini belirten ABD Hazine Bakan Yardımcısı Ken Dam, yatırımcıların Türkiye’ye güvenlerinin yerine geldiğini söyledi. 
     Global ekonomi ile Arjantin ve Türkiye’deki ekonomik krizleri değerlendiren Dam, Türkiye’nin ekonomik sistemini yenileme çabalarını övdü. Değerlendirmelerinde global ekonomiden iyimser bir biçimde söz eden Dam, dünya ekonomisindeki olumlu gelişmelerin Arjantin ile Türkiye gibi gelişmekte olan ülkeler açısından olumlu bir durum yaratacağını söyledi. 
     Dam, şunları kaydetti "Uluslararası toplum, borçlu ülkeler kendi olanaklarını aşan harcamalarda gerekli iç önlemleri almazlarsa, IMF’nin başarıya ulaşamayacağının bilincindedir. Dolayısıyla dünya Fon’un ülkelerin geçici ödeme dengesizliklerini aşmalarına yardım eden bir kredi verici olduğu yolundaki başlangıç kavramına geri dönmektedir. Ayrıca her mali olayda medyanın sürekli ABD’nin görüşünü öğrenmek istemesi ve bazen bilinçli bir suskunluğun olaya karışmama isteği olarak yorumlanması her şeyi güçleştiriyor." 
     



 EKONOMİ 















</TEXT>
</DOC>
