<DOC>
<DOCNO> 62521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yasam/yas04.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolejli Lara’nın kahreden intiharı 
</HEADLINE>
<TEXT>

Arkadaşları, servisten inip bir taksiyle okuldan ayrılan Lara'yı bekliyorlardı.. Ama sınıfa güzel Lara değil, acı haberi geldi.. 
     M. AKİF ERDEM, İSMAİL POLAT İstanbul 

     Özel Üsküdar Amerikan Lisesi birinci sınıf öğrencisi Lara Falay 16 , Boğaziçi Köprüsü’nden atlayarak intihar etti. Ortaköy’deki evinden dün sabah okul servisiyle ayrılan Lara, Üsküdar’daki okuluna geldi. Servisten indikten sonra derse girmeyen Lara, okuldan ayrılarak bir taksiye bindi. Osman Akın’ın kullandığı 34 THE 06 plakalı taksi ile Boğaziçi Köprüsü’ne gelen Lara, midesinin bulandığını söyleyerek aracı durdurdu. Hızla korkulukları aşan Lara, kendini 65 metre yükseklikten boşluğa bıraktı. Büyük şok yaşayan Akın, olayı şöyle anlattı 
     "Kızı Nakkaştepe’den aldım. Taksim’e gideceğini söyledi. Arka koltukta ağladığını gördüm. Tam köprü üzerine geldiğinde Midem bulandı, dur’ dedi. Refleks olarak durdum. O anda intihar edebileceği aklıma geldi. Kapıyı açıp fırladı. Ben de koştum ancak yetişemedim. Kendini suya attı." 
     Lara’nın okul kıyafetli cesedi, 2 saat sonra Kuzguncuk Paşalimanı açıklarında görüldü. Genç kızın cesedi işadamı olan babası Yasef Falay, polis ve balıkçı teknelerinin yardımıyla kıyıya çıkarıldı. 
     
     Matematiği çok iyiydi 
     Polis, intiharı hakkında bir mektup ya da not bırakmayan genç kızın ailesi ve arkadaşlarının bilgisine başvurdu. 
     Okul takımında voleybol oynayan, geçen yıl derslerindeki başarı nedeniyle teşekkür alan Lara’nın, internette, yüzlerce yabancı öğrencinin de katıldığı matematik forumunda, problemlere verdiği yanıtlarla bronz seviyede yer aldığı kaydedildi. 
     
     Arkadaşları yıllıkta ne dedi 

</TEXT>
</DOC>
