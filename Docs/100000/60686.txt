<DOC>
<DOCNO> 60686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yasam/yas06.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorumuz suçsuzdur’ 
</HEADLINE>
<TEXT>

Ankara Tabip Odası, Kürtçe konuşan hastayı tedavi etmeyen doktoru Hastayı Kürt kökenli doktorlara yönlendirmiştir’ diyerek suçsuz buldu 
     ŞEYHMUS ÇAKAN DHA 

     İşitme sorunu yüzünden Diyarbakır SSK Hastanesi’nden, Ankara SSK Hastanesi’ne sevk edilen Mekiye Polat adlı kadını, Türkçe bilmediği için tedavi etmediği iddia edilen Dr. İlker Töral, Ankara Tabip Odası’nca suçsuz bulundu. 5 uzman doktorun yaptığı soruşturma sonunda, "Töral’ın Mekiye Polat adlı hastanın tanı ve tedavisi sürecince tıbbi etik ve deontoloji kurallarına aykırı bir davranışta bulunmadığı" kanaatine varıldığı belirtildi. 
     
     Hakaret etmemiştir’ 
     Ankara Tabip Odası Başkanı Dr. Ümit Erkol imzasını taşıyan Onur Kurulu kararında şöyle denildi "Doktor, onları Kürt kökenli doktorlara muayene olmaları biçiminde yönlendirmiştir. Yüksek ses tonu hakaret olarak algılanmıştır. Töral ikinci kez görüşmelerinde hastayla iletişiminde biraz sert konuştuğunu kabul etmekle birlikte, ifadesinin hakaret boyutunda olmadığını dile getirmektedir. Töral’ın hastasına din, dil farklarını gözeterek ayrımcı muamelede bulunan hekim’ yakıştırmasını hak edecek bir davranışının bulunmadığı kanısındayız." 
     Ancak Mekiye Polat’ın eşi Mehmet Polat, yapılan soruşturmanın eksik olduğunu ileri sürerek karara itiraz edeceğini belirtti. Polat, Töral’ın kendilerine "Memleketine geri dön. Nerden geldiysen hastanı oraya götür. Oradaki Kürt doktorlar baksın. Ne işiniz var burada" dediğini iddia etti. 
     Polat, eşini şu an Ankara Dışkapı SSK Hastanesi doktorlarından ve Kürtçe bilmeyen Opr. Dr. Şerif Karadenizli’nin tedavi ettiğini, Karadenizli’nin de Kürtçe bilmediği halde eşinin tedavisini başarıyla yaptığını söyledi. 
     



 YAŞAM 














</TEXT>
</DOC>
