<DOC>
<DOCNO> 66415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko19.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 310.39 puan kayıpla, 1. seansı 11,947.02 puandan tamamladı. 
     Hisse senetleri, 1. seansta ortalama yüzde 2. oranında değer kaybetti. 
     İMKB ilk seansa 12,279.56 puan seviyesinde, 22.15 puan artışla başladı. Daha sonra kar satışlarının hakim olduğu seansta, Endeks ilk yarıyı 68.60 puan kayıpla 12,188.81 puandan geçti. Seansın son yarım saati içinde 12 bin puanın üzerindeki direnç noktalarında tutunamayan endeks, 11,947.02 puandan kapandı. 
     Yılın en düşük seviyesine inen Endeks, seans içinde en düşük 11,871.12, en yüksek de 12,306.51 puanı gördü. 
     1. seans kapanışında mali endeks 403.20 puanlık kayıpla 15,997.29 puana, sanayi endeksi 261.91 puan kayıpla 10,219.26 puana, hizmetler endeksi de 181.50 puanlık kayıpla 7,425.27 puana geriledi. Böylece mali grup hisseler önceki kapanışa göre ortalama yüzde 2.46, sanayi grubu hisseler ortalama yüzde 2.50 oranında ve hizmet grubu hisseler de ortalama yüzde 2.37 değer yitirdiler. 1. seansta işlem gören toplam 288 hisse senedinden 217'si değer kaybetti. 29 hisse senedi değer kazanırken, 42 hissenin fiyatında ise bir değişiklik olmadı. Seansta, 194 trilyon 367 milyar 920 milyon liralık işlem hacmi oluştu. 1. seansta Yapı Kredi Bankası, Koç Holding, Turkcell, Garanti Bankası ve Doğan Holding en yoğun işlem gören hisseler oldular. 
     






</TEXT>
</DOC>
