<DOC>
<DOCNO> 84168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo02.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings'in rakibi Lakers oldu... 
</HEADLINE>
<TEXT>

     ABD Profesyonel Basketbol Ligi'nde NBA , Sacramento Kings'den sonra Batı Bölümü'nde Los Angeles Lakers ile Doğu Bölümü'nde de Boston Celtics, rakiplerine play-off çeyrek final serisinde 4-1 üstünlük sağlayarak, play-off yarı finaline yükseldi. 
     Ligde bu sabaha karşı yapılan play-off çeyrek final 5. maçlarında Boston Celtics, deplasmanda Detroit Pistons'ı 90-81, Los Angeles Lakers da evinde San Antonio Spurs'ı 93-87 yendi. 
     Auburn Hills'deki maçta, 1988'den sonra ilk kez play-off yarı finaline yükselen Boston Celtics'i galibiyete, 18 sayı ve 5 ribauntla Paul Pierce, 17 sayı ve 6 asistle Kenny Anderson, 16 sayı ve 13 ribauntla Antoine Walker ve 14 sayı, 6 ribaunt ve 4 asistle de Rodney Rogers taşıdı. 
     Ev sahibi ekipte ise Chucky Atkins'in 22 sayı ve 4 ribaunt, Corliss Williamsson'ın 17 sayı ve 5 ribaunt, Michael Curry'nin 15 sayı ve Ben Wallace'ın da 6 sayı ve 16 ribauntluk performansları, galibiyete yetmedi. 
     Los Angeles Lakers ise saha ve seyirci avantajını iyi kullanıp San Antonio Spurs'a şans tanımazken, Lakers'da Kobe Bryant, 26 sayı, 8 ribaunt ve 5 asist, ünlü pivot Shaquille O'Neal, 21 sayı, 11 ribaunt ve 7 blok, Rick Fox da 17 sayı ve 7 asistle oynayarak galibiyette başrolü oynadı. 
     Konuk ekipte ise ''ikiz kuleler'' olarak adlandırılan oyunculardan Tim Duncan, 34 sayı ve 4 asistin yanı sıra kariyerinin en yüksek rakamına ulaşarak 25 ribaunt almasına karşın yenilgiyi engelleyemedi. Spurs'da ayrıca Antonio Daniels 15 sayı, Tony Parker, 14 sayı ve 6 asist, Malik Rose da 11 sayıyla ynadı. 
     Ligde yarın sabaha karşı Doğu Bölümü'nde New Jersey Nets-Charlotte Hornets 3-1 arasında play-off çeyrek final 5. maçı yapılacak. 
     Batı Bölümü finalinde eşleşen Sacramento Kings ile Los Angeles Lakers ise ilk maçlarını Sacramento'da 19 Mayıs Pazar günü sabaha karşı yapacak. 
     





</TEXT>
</DOC>
