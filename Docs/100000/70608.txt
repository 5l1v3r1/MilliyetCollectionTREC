<DOC>
<DOCNO> 70608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/dunya/dun01.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide basınç bombasıyla vuruldu 
</HEADLINE>
<TEXT>

Afganistan’da en büyük operasyon 
     DIŞ HABERLER SERVİSİ 

     Afganistan’da bir süreden beri susan silahlar yeniden gürledi. ABD özel kuvvetleriyle piyadeleri tarafından desteklenen Afgan hükümet güçleri, doğudaki dağlık arazide Pakistan sınırındaki Gardez’de yeniden toparlanan 4 bin kadar El Kaide ve Taliban savaşçısına karşı büyük bir kara operasyonu başlattı. Bir Amerikan askerinin öldüğü, 6’sının yaralandığı operasyonda devreye giren Amerikan savaş uçakları mağaralarda gizlenen teröristlere 80 basınç bombası termobarik bomba attı. ABD Savunma Bakanlığı Pentagon kaynakları harekatın Ocak ayından bu yana düzenlenen en büyük kara operasyonu olduğunu belirttiler. 
     
     Oksijeni bitirip boğuyor 
     Pentagon yetkilileri, geçen Aralık’ta test edilen ve başarılı sonuç alınan 907 kiloluk termobarik bombaların hedeflerine tam isabet kaydettiğini açıkladılar. Lazer işaretleyicileri vasıtasıyla mağara ağızlarından içeri giren bombalar, patlayıcılarındaki özel yakıt karışımı sayesinde yüksek basınçlı patlamalara yol açıyor, ancak mağara içinde çok az fiziki zarara neden oluyor. Bomba mağara içindeki havayı tamamen yakıp bitiriyor ve içerdekiler havasız kalarak ölüyor. 
     



 DÜNYA 










</TEXT>
</DOC>
