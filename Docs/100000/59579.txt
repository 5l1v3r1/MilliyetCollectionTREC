<DOC>
<DOCNO> 59579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/spor/spo01.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL DAMGASI 
</HEADLINE>
<TEXT>

2000’deki resmi maçlarda en çok galibiyeti aldı, rakiplerini geride bıraktı 
     Galatasaray ikinci 
     MİLENYUM’UN ilk yılında lig, Türkiye, Atatürk ve Avrupa kupalarında yapılan araştırma, ilginç sonuçlar ortaya koydu. 2000’de yalnızca Atatürk Kupası’nı alabilen Beşiktaş, UEFA, Süper Kupa, Türkiye Kupası ve lig şampiyonluğunu kazanan Galatasaray’ı galibiyet oranında geride bırakmayı başardı. Siyah - Beyazlılar, 66.66’lık galibiyet oranıyla, resmi maçlarda en çok galip gelen takım oldu. 
     
     Fenerbahçe üçüncü 
     Galatasaray ise 2000’de toplam 63 resmi maça çıkarak, en çok maç yapan Türk takımı oldu. Cim - Bom, 63.49’luk galibiyet oranına ulaştı. Fenerbahçe, 62.50, Trabzonspor ise 52.38’lik oranı yakaladı. 2000’deki diğer bütün unvanlarda ise Galatasaray ilk sıraya çıktı. Sarı - Kırmızılı ekip, sekiz kez yenilerek, 15 beraberlik alarak, 143 gol atarak ve 65 gol yiyerek rakiplerini sollamış oldu. 
     
     TAYFUN Beşiktaş’ı istiyor 
     İspanya’nın Real Sociedad takımında forma giyen Tayfun, Beşiktaş’a gelebileceğini söyledi. Milli futbolcunun, yakın arkadaşı Tayfur’u arayarak yeni sezonda Türkiye’ye dönmek istediğini ve oynayacağı tek takımın Beşiktaş olduğunu söylediği öğrenildi. Bu futbolcu için Scala’nın onay vermesi halinde Tayfur’un aracı olacağı belirtildi. KARTAL YİĞİT 
     


 SPOR 





















</TEXT>
</DOC>
