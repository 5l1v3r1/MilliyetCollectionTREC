<DOC>
<DOCNO> 64212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko06.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Ben kimseyle kavgalı değilim 
</HEADLINE>
<TEXT>

     ANKARA Milliyet 

     MHP Lideri Bahçeli’nin sabah saatlerinde yaptığı "Derviş koalisyon adabına uymuyor" sözünün hemen ardından soruları yanıtlayan Devlet Bakanı Kemal Derviş, kimseyle kavga niyetinde olmadığını söyledi. 
     Derviş, Maliye Bakanı Sümer Oral ile görüşmek üzere, Maliye Bakanlığı’na gelirken gazetecilerin konuyla ilgili sorusu üzerine, "Ben kimseyle kavga niyetinde değilim. MHP de, inşallah benimle aynı niyettedir. Herhalde kavga etmek, bu hassas ekonomik ortama çok zarar verir. MHP’nin de kavgacı olacağını zannetmiyorum. Öyle bir şey istediklerini tahmin etmiyorum" dedi. 
     Derviş - Oral görüşmesine, Hazine Müsteşar Yardımcısı Hakan Özyıldız ile Gelirler Genel Müdürü Akif Hamza Çebi de katıldı. 
     



 EKONOMİ 















</TEXT>
</DOC>
