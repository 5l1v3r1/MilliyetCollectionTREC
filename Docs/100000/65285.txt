<DOC>
<DOCNO> 65285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko09.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Red Bull’a engel 20 milyon dolarlık ihracattan etti 
</HEADLINE>
<TEXT>

     EKONOMİ SERVİSİ 

     Enerji içeceği’ olarak bilinen Red Bull’u üreten Avusturya’lı Red Bull GmbH firması, Tarım Bakanlığı’nın, bu içeceğin Türkiye pazarına girişine engel çıkarması üzerine, Türkiye’den yaptığı ithalat sözleşmelerini iptal etti. Böylece 5 milyon dolarlık Red Bull ithalatına çıkarılan engel, Türkiye’yi 20 milyon dolarlık ihracat olanağından etti. 
     Tarım Bakanlığı ile Red Bull arasında yaklaşık beş aydır devam eden uyuşmazlık nedeniyle idari mahkemelerde dava açan şirket, 53 ülkede satılmakta olan Red Bull Energy Drink’in Türkiye’ye ithali konusundaki sorunları aşamadı. Bunun üzerine "Made in Turkey" etiketi ile ithal ederek 53 ülkede promosyon olarak dağıttığı soğutucu ve tekstil ürünü alımını durdurdu. Bu ürünleri 1999 yılından beri Red Bull’a satan Türk şirketi SFA’nın 2002 yılı için yapmış olduğu 20 milyon dolarlık ihracat bağlantısını da iptal etti. 
     1998 yılında Türkiye pazarına giren Red Bull Energy Drink’in kısa sürede çok sevildiğini ve pazarın lideri olduğunu belirten SFA yetkilileri, Tarım Bakanlığı’nın uygulamasından şikayetçi. Avusturya’nın ithalatını iptal gerekçesini tamamiyle Red Bull’un ithalatının engellemesine bağlayan şirket yetkilileri, işlerinin bozulduğunu, fabrikayı kapatma noktasına geldiklerini belirttiler. 
     



 EKONOMİ 























</TEXT>
</DOC>
