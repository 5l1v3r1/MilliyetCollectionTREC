<DOC>
<DOCNO> 76462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur14.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Karayılan yakalandı mı 
</HEADLINE>
<TEXT>

     Terör örgütü PKK'nın sözde üst düzey sorumlularından Murat Karayılan'ın İngiltere'de yakalandığı bildirildi. Diyarbakır DGM Başsavcılığı, terörist Karayılan ile ilgili hazırladığı dosyayı Ankara'ya gönderdi. Ancak İngiliz yetkililer yakalanan kişinin isim benzerliği nedeniyle terörist Murat Karayılan ile karıştırıldığını öne sürüyor. 
     Adalet Bakanlığı Uluslararası Hukuk ve Dış İlişkiler Genel Müdürlüğü, terörist Murat Karayılan'ın İngiltere'de yakalandığı ile ilgili bir yazıyı Diyarbakır DGM Başsavcılığı'na gönderdi. 
     Yazıda, İngiltere'de yakalandığı belirtilen terörist Karayılan hakkındaki davalarla ilgili dosyanın hazırlanarak Ankara'ya gönderilmesi istendi. 
     Bunun üzerine DGM Başsavcılığı'nca Karayılan hakkında hazırlanan ''İade Talepnamesi'' 26 Mart 2002 tarihinde Uluslararası Hukuk ve Dış İlişkiler Genel Müdürlüğü'ne gönderildi. 
     Yetkililer, terörist Karayılan hakkında TCK'nın 168 1 maddesi Örgüt üyeliği uyarınca Diyarbakır DGM'de 4 ayrı dava dosyası bulunduğunu belirttiler. 
     Terörist Karayılan'ın, daha önce Hollanda'ya sığınma talebinde bulunduğu, ancak bu talebinin reddedildiği öğrenildi. 
     






</TEXT>
</DOC>
