<DOC>
<DOCNO> 83399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/yasam/yas01.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM otoyolunda vicdan soydular 
</HEADLINE>
<TEXT>

Artık iyilik yaparken de dikkat Çünkü son soygun numarası, TEM otoyolu kenarına yatıp kıvranmak... Ve ilk duranı, hemen gasp etmek 
     ELVAN EZBER İstanbul 

     TEM Otoyolu’nda iki arkadaşıyla hasta numarası yapan ve buna kanıp duran otomobilleri gasp eden Bayram Ergün, Maltepe’de gözaltına alındı. Soyguncuların vicdan sahibi insanları gasp etmek için bulduğu bu son numara, emlakçı Kemal Keser’in başına gelen olayla ortaya çıktı. TEM otoyolunun Ümraniye mevkiinde 10 gün kadar önce özel otomobiliyle seyreden Keser, yol kenarında fenalaşmış bir hasta ’ gibi yerde kıvranan birini gördü. Yanındaki kişiler de el kol sallayınca, Keser her vicdan sahibi insan gibi durarak yardıma koştu. 
     Ancak vicdanı ve iyilikseverliği’, Keser’in başına dert açtı. 
     
     Hasta’ kendisi oldu 
     Keser yerde kıvranan hastaya ’ yardım etmeye çalışırken, yanındaki kişilerin saldırısına uğradı. Darp edip yol kenarına bıraktıkları Keser’in otomobiline binen saldırganlar kaçarak izlerini kaybettirdi. Keser’in ihbarı üzerine harekete geçen polis gaspçıların peşine düştü ve çetenin elebaşı Ergün’ün kimliği belirlendi. Ardından Ümraniye Samandıra’da gizlendiği eve düzenlenen baskınla, Ergün gözaltına alındı. Evdeki aramada bir de av tüfeği bulundu. 
     



 YAŞAM 
















</TEXT>
</DOC>
