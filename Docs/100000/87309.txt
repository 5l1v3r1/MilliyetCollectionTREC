<DOC>
<DOCNO> 87309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/siyaset/siy02.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK kararlarına alkış 
</HEADLINE>
<TEXT>

"MGK kararlarını selamlıyoruz" diyen Avrupa Birliği Komisyonu Sözcüsü Filori, alınan kararların doğru yönde atılmış adımlar olduğunu söyledi... 
     GÜVEN ÖZALP Brüksel 

     Avrupa Birliği AB Komisyonu sözcülerinden Jean Christophe Filori, iki ilde olağanüstü hal uygulamasına son verilmesi kararını ve idam cezasının kaldırılması ile anadilde yayın konusunda benimsenen yaklaşımları "Bunlar olumlu sinyaller ve doğru yönde atılmış adımlar" sözleriyle değerlendirdi. Filori, alınan kararların bir an önce hayata geçirilmesi konusunda Türkiye’yi desteklediklerini söyledi. MGK kararlarının Türkiye’nin AB’ye yönelik reform gerçekleştirme konusunda iradesini gösterdiğini kaydeden sözcü, OHAL’in kaldırılmasının katılım sürecine uygun olduğunu söyledi. 
     
     Ankara’ya destek sözü 
     Filori, üyeliğin olmazsa olmaz şartı olan Kopenhag kriterlerinin bir an önce yerine getirilmesi konusunda da Ankara’ya destek verdiklerini sözlerine ekledi. MGK’dan çıkan kararlar, AB’nin Türkiye’ye yönelik hazırlayacağı İlerleme Raporu açısından da önemli bir adım olarak göze çarpıyor. 
     



 SİYASET 














</TEXT>
</DOC>
