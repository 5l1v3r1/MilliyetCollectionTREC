<DOC>
<DOCNO> 79937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yazar/theper.html </URL>
<DATE> 2002/04/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Senedin iadesi lazım 
</HEADLINE>
<TEXT>

     Evimi kiralarken ev sahibi benden iki tür teminat istedi, birincisi doğalgaz teminatı 300 dolar, ikincisi dairedeki hasar için 1.200.000.000 TL'lik bono. Durum kontratta yazılı, ben evden çıktım ama ev sahibi 300 doları bana, kendisine verdiğim günkü kur üzerinden TL olarak ödeyeceğini ifade ediyor, bonoyu da hiç teslim etmiyor. Kat mülkiyetinde böyle bir hüküm var mı 
     Ş. U. - Ankara 

     Siz kat mülkiyetine tabi bir binada oturuyor olabilirsiniz ama her mesele kat mülkiyeti prosedürü içinde çözülmez. Sizinki kira ilişkisi, kira ile ilgili yasalar ile Borçlar Kanunu hükümleri ile ilgili. 
     Bir kere siz teminat olarak ne verdiyseniz onu alacaksınız. Dolar olarak verdiyseniz dolar olarak alacaksınız veya size ödeme yapıldığı günkü kur üzerinden TL alacaksınız. Bunda tartışma yok. 
     Bonoya gelince. Verdiğiniz bono bir teminat bonusudur. Teminat bonosunun teminatlık vasfı ortadan kalkınca iadesi gerekir. Sizin evi tahliye ettiğiniz ve tahliyede bir hasar vermediğiniz anlaşıldığına göre, senedin size iadesi şarttır. Kendilerine bir ihtarname gönderin ve senedin iadesini isteyin. İade olunmadığı takdirde emniyeti suiistimal nedeniyle savcılığa şikayette bulunacağınızı bildirin. Gerçekten de iadesi gerekli bir senet iade olunmaz veya paraya çevirme şartı gerçekleşmeden paraya çevrilmek üzere işleme konursa emniyeti suiistimal suçu işlenmiş olur. Bononun bu yolla iadesini sağlayamazsanız, hem savcılığa başvurun hem de menfi tespit davası açın zira bahsettiğiniz rakam ihmal edilecek bir rakam değil. 
     
     







Fransa ve sol 


Hangi CHP 


Yılmaz Öcalan asılmamalı 


23 Nisan Egemenliğin kaynağı gökte değil yerde... 


Altın vuruş 


Kavramlar sözlüğü 


Bağış bayramına gelin siz de katılın 


Fransa'dan seçim dersleri 


Sandıktan mesaj çıktı 


Tartışılacak rapor 


Deprem çocuklarının bayramı 


Fransa'dan Le Pen dersleri 


İlaç devleri, yeni ilaç keşfedemiyor 


Senedin iadesi lazım 


Yirmi milyon çocuğumuzu eğitmek zorundayız 


Gazioğlu Belediye şantaj yapıyor 


</TEXT>
</DOC>
