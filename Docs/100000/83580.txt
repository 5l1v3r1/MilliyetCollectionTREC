<DOC>
<DOCNO> 83580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/soneko07.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral "Seçim tartışmalarının yararlı olduğunu kimse söyleyemez" 
</HEADLINE>
<TEXT>

     Maliye Bakanı Sümer Oral, erken seçim tartışmalarına ilişkin olarak, ''Bir ülkede sabah kalk seçim-siyaset, akşam seçim-siyaset... Bunun ülkeye yararı olduğunu kimse söylemez'' dedi. 
     Bakan Oral, Türkiye Kahveciler, Kıraathaneciler, Büfeciler Federasyonu'nun 21. Genel Kurulu'na gelişinde, gazetecilerin sorularını yanıtladı. 
     Devlet Bakanı Kemal Derviş'in erken seçimin ekonomiyi etkilemeyeceği yönündeki sözlerini nasıl değerlendiğinin sorulması üzerine Oral, ''Bu konulara girmeyelim. Bir görüştür. İfade edilmiştir. Türkiye'nin o kadar yapacak gündemindeki sorunları var. O sorunlar ile uğraşmak gerekir. Yeni bir takım tartışmaya girmek istemem. Açılmasını da istemem. Ama, bir ülkede bir ülkede sabah kalk seçim-siyaset, akşam seçim-siyaset... Bunun ülkeye yararı olduğunu kimse söylemez'' diye konuştu. 
     Batı ülkelerinde de zaman zaman seçimler olduğunu ve bunun en yakın örneğinin Fransa'da görüldüğünü işaret eden Oral, o ülkelerde, ülkenin daha ileri gitmesi, refahı yakalaması, dünya ile bütünleşmesi gibi sorunların tartışıldığını vurguladı. 
     Oral, her gün siyaset konuşmasının yararı olmadığına inandığını sözlerine ekledi. 
     





</TEXT>
</DOC>
