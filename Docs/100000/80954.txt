<DOC>
<DOCNO> 80954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/ekonomi/eko07.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, yabancı sermayede 122. sırada 
</HEADLINE>
<TEXT>

     Türkiye, yabancı sermaye girişi bakımından 137 ülke arasında 122. sırada yer aldı. AK Parti İstanbul Milletvekili Mehmet Ali Şahin’in, yazılı soru önergesini yanıtlayan Ekonomiden sorumlu Devlet Bakanı Kemal Derviş, Türkiye’nin 1990’lı yılların ikinci yarısından itibaren çeşitli nedenlerden dolayı yabancı sermaye çekemediğini bildirdi. 
     Derviş, "BM Ticaret ve Kalkınma Teşkilatı UNCTAD tarafından oluşturulan ve 137 ülke için 1998-2000 yıllarını kapsayan doğrudan yabancı yatırım endeksine göre Türkiye 122. sırada yer almaktadır" dedi. 
     Bu tablonun Türkiye’nin potansiyelini tam olarak kullanamadığını gösterdiğini belirten Derviş, mevcut sıkıntıları aşabilmek için yeniden yapılanma ile ilgili reformların hızla uygulamaya konulduğunu belirtti. Derviş, yatırım yapma avantajlarının yabancı yatırımcılara etkin bir şekilde anlatılması gerektiğini vurguladı. 
     
     



 EKONOMİ 















</TEXT>
</DOC>
