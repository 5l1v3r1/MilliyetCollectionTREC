<DOC>
<DOCNO> 60825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/ayas.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Son’ değil bir başlangıç 
</HEADLINE>
<TEXT>

Levent Kırca ve Oya Başar, hayalini kurdukları sinema filmi 'Son'u gerçeğe dönüştürmenin mutluluğunu yaşarken, ekliyorlar Gerisi gelecek 
     SEMRA KARDEŞOĞLU İstanbul 

     İstanbul kara teslim olup birçok kişi gibi Levent Kırca - Oya Başar da evde mahsur kalınca, "Röportaj yapmak için bundan iyi fırsat olmaz" deyip yollara düştük. Ve, yıllardır hayalini kurdukları filmleri 'Son'u 11 Ocak'ta 78 sinemada birden gösterime girecek çiftin Levent'teki evlerinin kapısını, uzun bir yolculuktan sonra çaldık. Kırca ve Başar, birbirlerine her zamankinden daha fazla şık gibiler. 52 yaşındaki bir adam ve 45'indeki kadının bir filmle biraz daha güçlenen aşkı galiba. 
     
Siz de promosyon sürecine girdiniz sanırım. 
     O.B Ne kadar iyi bir iş yapsanız da tanıtmanız gerekiyor. Avantajımız, belki çok fazla çabaya ihtiyaç duymamamız. Yeni aşk hik yesine de gerek yok. Levent'le aşkımız var ortada. Teklifler üzerine kanalları, programları dolaşıyoruz. 
     
Siz hep arka planda kalmıştınız, ne değişti de böyle daha aktif bir kadın oldunuz 
     L.K Artık Oya direksiyona geçti. Ben azıcık emeklilik yaşamak istiyorum. 
     O.B Hoş bir aktörle birlikte olmak güç isteyen bir şey. Ben aslında sıcak bir insanım ama daha içe dönük olduğum için bu yönümü göstermiyordum. Şimdi bunu ortaya çıkarmaya başladım. 
     
İlk sınavı önceki akşam verdiniz. Küçük bir grup filmi izledi. Film boyunca herkesin yüzüne mi baktınız nasıl gidiyor diye 
     L.K Biraz öyle tabii, kalbiniz çarpıyor. Salona girmeden önce heyecanımı yatıştırmak için hiç detim olmadığı halde birkaç duble içtim. Sonra başladım, mimikleri izlemeye. Arka arkaya kahkahalar koptu ve film herkesi alıp götürdü. 'Oldu bu iş' dedim. 
     O.B Açık sözlüyüm. Beğenmediğim halde 'hoş olmuş' diyemem. Önceki akşam da filmi izledikten sonra Bu iş tamam’ dedik. 
     
Filmin adı "Son" ama aslında bir başlangıç değil mi 
     L.K Evet yaşamımda yeni bir dönem başlıyor. Şimdi art arda birkaç film çekme heyecanı içindeyim. 
     
Okuyucularımıza güzel bir hik ye anlatsanız. Mesela sizin şu hindi hik yesi gibi. 
     L.K 1972'de TRT'ye bir program çekiyoruz. Bir hindi gerekiyordu. Söyledik alındı. Çekimi yaptık, hindiyi de teslim etmek üzere yetkililere götürdük. "Sizin 15 gün sonra yine çekiminiz var. Bu arada evde bakarsınız" deyip verdiler. Mecbur eve götürdüm. Annem hediye sanıp sevindi. Durumu anlattım. Neyse birkaç gün banyoda baktık, ama iş zor. Sonunda kesip yedik. Birkaç gün sonra aradılar TRT'den "Hindiyi istiyoruz, demirbaşımız" diye. "Biz onu yedik, başkasını alalım" dedim. Kabul etmiyorlar. İlla verdikleri hindinin kilosunda, onun gibi kanatları olan hindi istiyorlar. Uzun süre mücadele verdim. İş sonra tatlıya bağlandı... 
     



 YAŞAM 



















</TEXT>
</DOC>
