<DOC>
<DOCNO> 57081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/dunya/dun02.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem sıcak topraklara gidiyor 
</HEADLINE>
<TEXT>

     ANKARA Milliyet 

     Dışişleri Bakanı İsmail Cem, güvenlik gerekçesiyle programında bir değişiklik olmaması halinde bayramda 11 Eylül saldırısından sonra dünyanın en sıcak bölgelerinden biri haline gelen Afganistan ve Pakistan’a gidiyor. Cem’in, bayramın birinci gününde İslamabad’a, ardından da Kabil ve Mezar - ı Şerif’e gitmesi bekleniyor. Cem’in heyetinde, Türkiye’nin Afganistan Özel Koordinatörü ve Dışişleri Bakanlığı Müsteşar Yardımcısı Büyükelçi Aydemir Erman ve Türkiye’nin Kabil Büyükelçisi olarak atanması beklenen Büyükelçi Müfit Özdeş bulunacak. 
     Afganistan’da geçici hükümetin 22 Aralık’ta resmen iktidara gelmesinden önce bölgeye gidecek Cem’in, Mezar - ı Şerif’te Özbek lider Raşid Dostum ile biraraya gelmesi bekleniyor. Türkiye, askeri katkının yanı sıra Afganistan’ın yeniden inşaasında da rol oynamak istiyor. 
     



 DÜNYA 













</TEXT>
</DOC>
