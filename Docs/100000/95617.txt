<DOC>
<DOCNO> 95617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/siyaset/siy13.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Takipteki gazeteciler kaza geçirdi .. 
</HEADLINE>
<TEXT>

     EKONOMİ SERVİSİ 

     Devlet Bakanı Kemal Derviş’i izleyen Hürriyet Gazetesi muhabiri Mustafa Küçük ve araç sürücüsü Ali Kabakçıoğlu kaza geçirdi. Dün Prof. Dr Asaf Savaş Akad’ın evine hareket eden Derviş’i izleyen Hürriyet aracı, Huber Köşkü yakınlarında karşı yönden gelen 06 TBN 12 plakalı ciple çarpıştı. Kazada kaşı ve burnunda kesikler oluşan Küçük, İstinye Devlet Hastanesi’ne kaldırıldı. Hastanede kesikleri dikilen Küçük, beyin tomografisi çekilmek üzere daha sonra Amerikan Hastanesi’ne sevk edildi. Sürücü Kabakçıoğlu da Şişli Etfal’e kaldırıldı. Kabakçıoğlu’nu hastaneye kaldıran ambulansın şoförü, Çocuklar Duymasın’ dizisinde çapkın işadamı rolünü oynayan Süleyman Yağcı’ydı. Yağcı, Kabakçıoğlu’nu sedyeye yerleştirdi ve hastaneye götürdü. 
     



 SİYASET 

















</TEXT>
</DOC>
