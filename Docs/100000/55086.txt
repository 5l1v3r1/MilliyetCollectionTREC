<DOC>
<DOCNO> 55086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sonspo22.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 4 - Samsunspor 1 maç bitti 
</HEADLINE>
<TEXT>

     Birinci Süper Ligi'nde yapılan maçta Denizlispor, Samsunspor'u 4-1 yendi. 
     Denizlispor, Samsunspor karşısında oyuna hızlı başladı. Mısırlı oyuncuları El Saka ve Ahmet Hassan'ın gitmesinden sonra evsahibi ekipte Veysel'in savunmada oynadığı dikkati çekti. Orta alan üstünlüğünü ele alan yeşil-siyahlılar ilk yarıda 3 gol bulurken, 2 pozisyonda da direkleri geçemedi. Samsunspor ise erken yediği golden sonra toparlanamadı. 
     8. dakikada Coulibaly'nin ara pasında kaleciyle karşı karşıya kalan Timuçin, düzgün bir vuruşla topu ağlara yolladı 1-0. 
     13. dakikada Ali Tandoğan'ın kullandığı serbest vuruşta Allum'un göğsünden seken topu Coulibaly kafayla Samsunspor filelerine gönderdi 2-0. 
     22. dakikada Levent'in pasına hareketlenen Coşkun'un ara pasıyla buluşan Coulibaly'nin şutunda top üst direkten geri döndü. 
     25. dakikada bu kez Muzaffer'in pasında kaleciyle karşı karşıya kalan Coşkun sert vurdu ve top yan direkten oyun alanına döndü. 
     27. dakikada hakeme itiraz eden Serkan Karababa sarı kart gördü. Kararı bu kez alkışla protesto eden Serkan Karababa önce ikinci sarı kartı, sonra da kırmızı kart görerek oyun dışında kaldı. 
     44. dakikada Denizlispor'un üçüncü golü geldi. Ali Tandoğan'ın ortasında Timuçin bekletmeden uygun durumdaki Coulibaly'e topu aktardı. Bu oyuncu plase bir vuruşla ilk yarı sonucunu belirledi 3-0. 
     İkinci yarıya Mehmet Nas'ın yerine Phiri'yi xx oyuna alarak başlayan Samsunspor, 10 kişi oynamasına karşın orta alan üstünlüğünü ele geçirdi ve Denizlispor kalesinde etkili oldu. 
     Skoru korumaya yönelik bir oyun anlayışı sergileyen Denizlispor ise son bölümde bir gol daha buldu. 
     58. dakikada Denizlispor'da sakatlanan Hasan yerini İlyas'a xx bıraktı. 
     65. dakikadaki Samsunspor atağında, Müslim'in ortasında Denizlispor defansı topa müdahale edemeyince Ertuğrul düzgün bir vuruşla takımının golünü kaydetti ve farkı ikiye indirdi 3-1. 
     67. dakikada Denizlispor'dan Levent, sarı kart gördü. 
     71. dakikada Denizlispor'da Muzaffer çıktı, Serdal x girdi. 
     73. dakikada Samsunspor'da Celil yerini Can'a x bıraktı. 
     75. dakidada Denizlispor kalecisi Abdoullaye'nin ceza alanı ön çizgisinde olduğunu gören Ertuğrul, orta alandan topu kaleye gönderdi. Top az farkla üstten auta gitti. 
     77. dakikada İlyas'ın sol kanattan taşıdığı topu Coulibaly kafayla kaleye gönderdi. Meşin yuvarlak az farkla auta çıktı. 
     81. dakikada Denizlispor'da Coşkun çıktı, Doğan Seyfi xx girdi. 
     89. dakikada Coulibaly, sol kanattan getirdiği topu Doğan Seyfi'nin önüne bıraktı. Doğan Seyfi şık bir vuruşla topu ağlara gönderdi 4-1. 
     Karşılaşma, Denizlispor'un 4-1 üstünlüğü ile sonuçlandı. 
     






</TEXT>
</DOC>
