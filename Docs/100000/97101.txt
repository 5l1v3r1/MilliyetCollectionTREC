<DOC>
<DOCNO> 97101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/yasam/yas01.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
110 metrelik piton’ efsanesi 
</HEADLINE>
<TEXT>

Silivri ahalisi şu günlerde panikte Sebebi de, Adnan Hoca çiftliğinden kaçtığı iddia edilen, tren uzunluğunda, 3.5 tonluk dev bir piton yılanı 
     MUSTAFA BAKACAK 

     Adnan Hoca’nın Adnan Oktar sarayı andıran süper lüks çiftliğinden dev bir piton yılanının’ kaçtığı iddiası, şu günlerde Silivri ahalisini evlerine kapattı. 
     Hiçbir yetkilinin doğrulamamasına karşın, dev piton yılanı’ korkusundan köylü tarlasına gitmeye korkuyor, insanlar yatarken camlarını sıkıca kapatıyor, yılan efsanesi ise dilden dile, köyden köye dolaşıyor. "Adnan Hoca’nın çiftliğinden piton yılanı kaçmış, jandarma köylüyü uyarıyor" iddiasının ortaya atılması, önce çiftliğin bulunduğu Fenerköy’de, ardından da sırasıyla Büyük Sinekli, Küçük Sinekli, Seymen, Büyük Kılıçlı, Küçük Kılıçlı, Büyük Çavuşlu, Bekirli ve Kurfalı köylerinde korkulu günlerin başlamasına neden oldu. 
     
     İnek ve iki koyun yutmuş’ 
     İşi gücü bırakan köylü, yılanla ilgili duyduklarını birbirlerine anlatıyor. 
     Çiftlikte üç piton varmış satarlarken biri kaçmış’, Piton yılanının boyu 110 metre, ağırlığı 3.5 tonmuş. Sıktığı zaman 8 tonluk basınç uyguluyormuş’, Bir inek ve iki koyunu öldürüp yutmuş’, Seymen Köyü’ne gittiği söyleniyor’, Büyük Kılıçlı Köyü’nün muhtarı yılanı öldürmüş’, Biçerdöverci tarlada görmüş’ diye başlayan hikayelere hergün yenisi ekleniyor. 
     
     Bir yılan öldürdüm ama..’ 
     Büyük Kılıçlı Köyü’ndeki jandarma karakolunun komutanı, telefonlarının susmamasından, devriye görevine çıkan jandarma araçlarının yılan arıyorlar’ diye yorumlanmasından şikayet ediyor. Büyük Kılıçlı Muhtarı Ahmet Mutlu da, yılan sayesinde kahraman’ ilan edilmesine yol açan gelişmeyi şöyle anlatıyor 
     "Gece çalan telefonla uyandım. Çiftlik evinden arayan bir kadın Yılan var ’ diye bağırıyordu. Gittiğimde, yılanın ağaçta olduğunu söyledi. Yaklaştığım ağaçta yılanı görünce çok korktum. Tabancamı çekip peşpeşe ateş ettim. Şarjörümdeki bütün mermiler bitince yılan gürültüyle yere düştü. Kafası kopmuştu. Piton değil, ancak bugüne kadar gördüğümüz yılanlardan büyüktü. Bu olaydan sonra herkes beni kutlamaya başladı." 
     



 YAŞAM 
















</TEXT>
</DOC>
