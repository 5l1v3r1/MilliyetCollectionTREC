<DOC>
<DOCNO> 98118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun03.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'den, Kuzey Kore'nin Diyalog önerisine yeşil ışık. 
</HEADLINE>
<TEXT>

     Kuzey Kore'nin diyalog önerisine ılımlı yaklaşan Güney Kore, bu önerinin anlaşmazlıkların çözülmesine yardımcı olabileceğini bildirdi. 
     Kuzey Kore'nin diyalog ve yeniden görüşmelere başlama önerisi Güney Kore yetkilileri tarafından değerlendirmeye alınırken, Ulusal Güvenlik Konseyi de politika belirlemek üzere toplanmayı düşünüyor. 
     Güney Kore Devlet Başkanı Kim Dae-jung'un sözcüsü Park Sun-sook da yaptığı açıklamada, Güney-Kuzey ilişkilerindeki anlaşmazlığa çözüm bulunması açısından Kuzey'in önerisinin anlamlı olduğunu kaydetti. 
     İki Kore arasındaki ilişkiler, 29 Haziran'da Sarı Deniz'de çıkan ve 5 Güney Kore askerinin öldüğü deniz çatışmasında gerginleşmişti. 
     Kuzey Kore dün Güney Kore'ye bir mektup göndererek, çatışmadan duyduğu üzüntüyü dile getirmiş ve diyalog önerisinde bulunmuştu. 
     





</TEXT>
</DOC>
