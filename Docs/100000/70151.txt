<DOC>
<DOCNO> 70151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yasam/ayas.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırsat’tan bir mucize çıktı 
</HEADLINE>
<TEXT>

Ilgın Aksoy için eczane açmak, hayaldi. Kanal D’deki Fırsat Bu Fırsat’ yarışmasına katılmasa, hayali için belki 10 yıl bekleyecekti 
     NURDAN AKINER 

     Kiminin kapısını erken kimininkini geç çalan şans, yaklaşık bir yıl önce üniversite öğrencisi Ilgın Aksoy’un yüzüne gülmüştü. 
     Kanal D’de yayınlanan ve sunuculuğunu ünlü oyuncu Cem Davran’ın üstlendiği Fırsat Bu Fırsat’ isimli yarışma programından 22 milyar lira kazanan Aksoy, düşünü Bu parayla eczane açacağım’ sözleriyle açıklamıştı. Ve Davran’a bir de söz vermişti. Eczanenin ismi Fırsat Eczanesi’ olacaktı. Düş, para ve yaşamın oksijeni aşk bir araya gelince, Ümraniye yeni bir eczane ve en genç eczacısına kavuşuverdi. Ancak küçük bir farkla. Eczanenin ismi Fırsat’ değil Ilgın Eczanesi’ oldu. Fırsat’ düşkünü bir eczacı gibi algılanmaktan korkan güzel Ilgın, eczanesine kendi ismini verdi. 
     
     Cem Yılmaz gibiyim’ 
     Çocukluğundan beri en büyük düşü kendine bir eczane açmak olan ve üniversite sınavında da sadece eczacılık fakültelerini tercih eden Ilgın Aksoy, yarışmadan 22 milyar kazanamasaydı yine de düşünden vazgeçmeyecekti. 
     Marmara Üniversitesi Eczacılık Fakültesi’nden geçen yıl mezun olan Ilgın, bu idealini çalışıp, kazandığını biriktirerek gerçekleştirmeye çalışacak ve belki de düşü en az bir on yıl ertelenecekti. İşte Kanal D ve kendi yeteneği sayesinde düşüne hiç beklemeden kavuşan genç eczane sahibi Ilgın Aksoy, duygularını kendini Cem Yılmaz’a benzeterek şöyle anlattı 
     "Cem Yılmaz’la çok benzeşiyoruz. Bir röportajında Kendi kazandığı parayla 22 yaşında Ferrari sahibi olan tek insanım’ demişti. Ben de kendi kazandığı parayla 22 yaşında eczane sahibi olan tek kişiyim. Aileniz çok zengin değilse bu yaşta eczane açmak imkansız. Babam bir süre önce vefat etti annem ise emekli İngilizce öğretmeni. Kısacası ben düşümü yarışmadan kazandığım para ve sevdiklerim sayesinde gerçekleştirdim.." 
     
     Şimdi sıra evlilikte 
     Genç yaşta düşlerine kavuşma şansını elde eden nadir insanlardan Ilgın’ın en büyük desteği ise, lise yıllarında tanıştığı sevgilisi Özgür Fırat. 
     Ilgın Eczanesi sadece şansın değil, gençliğin, umudun, sevginin ve sonu gelmeyen hayallerinde de eczanesi. Çünkü Ilgın Eczanesi 7 yıl önce Kabataş Erkek Lisesi’nde öğrenciyken tanışan ve hala birbirlerine ilk günkü gibi aşık olan iki gencin, tüm işlerini 2001 model PGO marka motosikletleriyle hallettiği bir eser. Yıldız Teknik Üniversitesi Metalurji Mühendisliği öğrencisi Özgür, eczanenin kuruluş aşamasında sevgilisi Ilgın’la birlikte üç ayda tam 5 bin kilometre yol yapıp, motosikletleriyle ilaç bile taşımış. Ilgın’ın şimdilik tek isteği para kazanıp, ilaç alırken yaptığı borçlarını ödemek. İki genç evlilik planları yapıyor, ama düşlerinin sınırı yok... 
     



 YAŞAM 





















</TEXT>
</DOC>
