<DOC>
<DOCNO> 72379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/soneko26.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti, haftasonunda Türkiye raporunu yazmaya başlayacak 
</HEADLINE>
<TEXT>

     Türkiye Masası Şefi Juha Kahkonen başkanlığındaki IMF heyetinin, gelecek hafta başında Türkiye'den ayrılması bekleniyor. 
     5 Mart'tan buyana sürdürülen, 
     gerek Birinci Gözden geçirme, gerekse Dördüncü Madde Konsültasyon çalışmalarının büyük ölçüde tamamlanmasına rağmen, heyet haftasonunda da çalışmalarını sürdürecek. Heyetin, haftasonunda Türkiye raporu üzerinde çalışması bekleniyor. Öte yandan, IMF heyetinin bugün Hazine'de yaptığı ve makro ekonomik gelişmelerin değerlendirildiği toplantılara, Devlet Bakanı Kemal Derviş'in yanısıra Hazine Müsteşarı Faik Öztrak'ın da katıldığı belirtiliyor. Heyetin, yarın Hazine'de yapacağı toplantılara Merkez Bankası uzmanlarının da katılması bekleniyor. IMF İcra Direktörleri Kurulu'nun, 1.1 milyar dolarlık kredi diliminin serbest bırakılacağı ilk gözden geçirmeyle ilgili toplantısının Nisan ayının başlarında yapılması bekleniyor. 
     






</TEXT>
</DOC>
