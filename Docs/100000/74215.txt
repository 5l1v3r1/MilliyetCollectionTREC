<DOC>
<DOCNO> 74215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo14.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 0 - Kocaelispor 0 Maç sona erdi 
</HEADLINE>
<TEXT>

     Stat 19 Mayıs. 
     Hakemler Muhittin Boşat xxx, Hayri Ersoy xxx, Evren Dölek xxx. 
     Samsunspor Allum xx, Can xx, Ercan xx, Mehmet Yılmaz xx, Adnan xxx, Serkan Dökme xxx, Sauza xx, Duro xx, Kenan xx, Celil xx, Müslüm xx. 
     Kocaelispor Ahmet xx, Engin xxx, Nuri xxx, Kaan Dobra xx, Orhan xx, Alex xxx, Lazarov xx, Ahmet Aslaner xx, Aymar xxx, Cihan xx, Cem Sinan xx. 
     Sarı kart Dk. 16 Kenan Samsunspor . 
     Birinci Süper Ligi'nde, Samsunspor ile Kocaelispor arasında yapılan maç, 0-0 sona erdi. 
     
     İlk yarı 
     Genellikle orta alan mücadelesi şeklinde geçen karşılaşmanın ilk tehlikeli atağı ev sahibi Samsunspor'dan geldi. 10. dakikada Nuri'den kaptığı topla Kocaelispor ceza alanına giren Mehmet Yılmaz, kaleci Ahmet ile karşı karşıya kaldı, ancak, kötü vurunca top auta gitti. 
     14. dakikada Lazarov'un Samsunspor ceza alanı yakınlarında düşürülmesiyle kazanılan serbest atışı Kaan Dobra kullandı. Bu futbolcunun sert vuruşunda top üsten auta çıktı. 
     28. dakikada Aleks'in Samsunspor ceza alanına ortaladığı topa boş durumdaki Lazarov vuramadı. Defansın uzaklaştıramadığı top bu kez Aymar'ın önünde kaldı, bu futbolcu çok sert vurdu, ancak top auta gitti. 
     29. dakikada Sauza'nın ara pasıyla ceza alanına giren Mehmet Yılmaz topu kale yerine arkadaşlarına aktarınca, tehlikeyi defans uzaklaştırdı. 
     41. dakikada Sauza, Mehmet Yılmaz paslaşmasında kaleciyle karşı karşıya kalan Sauza topu auta göndererek takımını golden etti. 
     43. dakikada Kaan Dobra'nın pasıyla ceza alanı önünde topla buluşan Aymar'ın sert vuruşunda, top az farkla auta çıktı. 
     Karşılaşmanın kalan bölümlerinde tarafların çabaları sonuç getirmeyince, ilk yarı 0-0 berabere sona erdi. 
     
     İkinci yarı 
     İlk yarıda istediği golü bulamayan Samsunspor, maçın ikinci yarısına Duro'nun yerine Ertuğrul'u oyuna alarak başladı. Ev sahibi ekip sık sık gol pozisyonuna girdi, ancak bunları değerlendiremedi. Konuk ekip ise kontrollü bir oyun ortaya koyarak, istediği puanı aldı. 
     48. dakikada Serkan Dökme'nin ara pasında ceza alanında topla buluşan Mehmet Yılmaz, meşin yuvarlağa vurmakta gecikince, topu kaleci Ahmet ayaklarıyla uzaklaştırdı. 
     49. dakikada Celil'in sol taraftan kale sahasına gönderdiği topa iyi yükselen Ertuğrul'un kafa vuruşunda meşin yuvarlak kalecide kaldı. 
     51. dakikada rakibine sert giren Ertuğrul sarı kart gördü 
     57. dakkikada sol taraftan ani gelişen Kocaelispor atağında, Kaan Dobra topa sert vurdu, ancak, top kaleci Allum'da kaldı. 
     64. dakikada Celil'e sert giren Kocaelisporlu Aymar sarı kart gördü. 
     67. dakikada Samsunspor'dan Celil çıktı, yerine Furkan x girdi. 
     69. dakikada Samsunsporlu Ercan rakibine sert hareket yapınca, sarı kart gördü. 
     71. dakikada Can'ın sol taraftan Kocaelispor kale sahasına gönderdiği topa Mehmet Yılmaz iyi vuramayınca, topu defans uzaklaştırdı. 
     73. dakikada Kocaelispor'da, Alex çıktı, yerine Bülent xx girdi 
     75. dakikada ani gelişen Kocaelispor atağında, Kaan Dobra'nın sağ çaprazdan vuruşunda, meşin yuvarlak yan ağlarda kaldı. 
     81. dakikada Kocaelispor'da Lazarov, yerini Serdar'a bıraktı. 
     89. dakikada Kocaelispor'da Cihan çıktı, yerine Ayev girdi. 
     Kalan dakikalarda her iki tarafın çabası gol getirmeyince maç, 0-0 sona erdi. 
     






</TEXT>
</DOC>
