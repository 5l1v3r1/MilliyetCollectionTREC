<DOC>
<DOCNO> 92225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko27.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Krizi kişneten politikada çökme" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ''Kriz bizi yakıyor fakat onu kişneten politikadaki çökme'' dedi. 
     Ekonomik programın ve siyasal belirsizliğin sanayiye etkilerinin ele alındığı İstanbul Sanayi Odası'nın İSO Haziran ayı Olağan Meclis toplantısında konuşan Sabancı, kriz içinde inim inim inlediklerini belirterek, ''Mahkum olmuşuz. Daha aşağıya gidiliyor. Fukaralığı sevdik. Futboldaki başarıları burada da istiyoruz'' diye konuştu. 
     Sabancı, devamla şunları kaydetti 
     ''Elin oğlu nerelere geldi, biz nerelerdeyiz Hangi konuyu, yasayı, kanunu doğru yapıyoruz Bir kere daha değiştiriyoruz ve sonra yine başa dönüyoruz. Bu plak çalmadı mı seneler evvel Seneler evvel bankalarda düzenleme olsun diyor Sayın Başbakan Yardımcısı iken, burada değil miydi Sayın Bülent Bey Kendi takımından bir maliye bakanı burada değil miydi Neyi bulduk da neyi düzelttik '' IMF'nin bir raporuna göre, Türkiye'de bir işin ortalama 18 yılda yapıldığını belirten Sabancı, 18 yılda makinanın modellerinin değiştiğini ve alınan makinaların demode olduğunu söyledi. 
     
     ''HALA ÖZELLEŞTİRME TRENİNE BİNEMEDİK'' 
     Sakıp Sabancı, hala özelleştirme trenine binemediklerini belirterek, ''Bütün dünya memleketleri binmiş, numuneler dolu. Bu kafa, bu konsept burada durdukça binemeyiz'' diye konuştu. 
     ''Bu kadar hata yapa yapa, sürün Allah sürün, yola devam'' diyen Sabancı, 65 milyon insanın süründüğünü savundu. Sabancı, 20 yıldır AB'yi konuştuklarını ifade ederek, ''Bugün hala o kafalar burada durdukça, mutluluğu, zenginliği istemem diyen insanlar orada durdukça bütün dünya şaşıyor'' dedi. 
     Başbakan Bülent Eevit'in sağlık durumuna da değinen Sabancı, ''Allah kimseye hastalık göstermesin. En iyi zamanda sağlıklı olsun herkes ama 65 milyon hasta'' diye konuştu. 
     Sabancı, meselelerinin kriz olmadığını belirterek, ''Kriz bizi yakıyor fakat onu kişneten politikadaki çökme. Bütün frenlemelere, bizi durdurmalara rağmen sizlerin sayesinde çalışacağız. Türkiyemiz iyi olacak'' dedi. 
     
     ''BİR KRİZİN ARİFESİNDEYİZ'' 
     Koç Holding Dayanıklı Tüketim Grubu Başkanı Cengiz Solakoğlu da, ''Bir krizin arifesindeyiz'' dedi. 
     Kendilerini idare edenlerin güvenilir olması halinde harikalar yaratacaklarını belirten Solakoğlu, şunları kaydetti 
     ''Allah kimseye hastalık vermesin. Bir bireyin hastalığının, bir toplumun yaşam kalitesini, istikbalini etkilemesi düşünülemez. Buna katlanmak da toplumsal hastalıktır. Bu duruma karşı harekete geçmeliyiz. Türkiye'nin önünü tıkayan siyaset anlayışını aşmalıyız. 
     Hükümet sorunu haledilmeden Meclis'in tatile çıkması toplumsal bir katliamla eşanlamlıdır. Bu tehlikeyi yüreğimde hissediyorum. Bir toplumun bu kadar suskun kalmasına aklım ermiyor.'' İSO Meclis toplantısının ardından Meclis Başkanı Hüsamettin Kavi ve Yönetim Kurulu Başkanı Tanıl küçük tarafından İSO'ya hizmet etmiş eski genel sekreterlere teşekkür plaketi sunuldu. 
     Bu arada Türkiye ile Brezilya arasında oynanan Dünya Kupası yarı final karşılaşması nedeniyle öne çekilen toplantının bitiminde, İSO üyelerinin bazıları Milli Takım formasını giyerek Odakule Meclis Salonu'ndaki dev ekrandan maçı izlediler. 
     





</TEXT>
</DOC>
