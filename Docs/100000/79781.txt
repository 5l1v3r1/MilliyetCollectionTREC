<DOC>
<DOCNO> 79781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko05.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası döviz piyasaları bireysel yatırımcılara da açık.. 
</HEADLINE>
<TEXT>

     Uluslararası döviz piyasalarında spekülasyon yapmak, artık sadece dev bankalar ile Avrupa Para Sistemi'ndeki kriz sırasında sterlinin değer kaybına oynayıp bir hafta içinde 1 milyar dolar kazanan mega-spekülatör George Soros gibi zengin finansör kişi ve grupların ayrıcalığı olmaktan ''kağıt üzerinde'' çıktı. 
     Bireysel yatırımcılara, uluslararası döviz piyasalarında yeni imkan sağlandı. Böylelikle bireysel yatırımcılar da, uluslararası döviz piyasalarında artık, birkaç bin dolarla, 24 saat kesintisiz alım-satım yapıp oynayabilecek. 
     Dünya döviz borsalarında asgari işlem hacmi, büyük bankalar için ise milyon dolarla ifade ediliyor. 
     Kişiler için kumar... 
     Bireysel yatırımcılara bu imkan tanınsa da, mali uzmanlar, perakende döviz ticaretini iyi fikir bulmayıp, bunu adeta kumar olarak görüyor. 
     Uzmanlara göre, döviz piyasalarında spekülasyona girişecek tecrübesiz bireysel yatırımcılar mali durumlarını mahvedebilir. 
     Bu uzmanlardan biri olan Teksas Eyaleti Plano'daki mali planlamacı Bryan Lee, ''birçok kişile bundan uzak durmasını tavsiye ediyorum, iyi bir kumar-oyun makinesi blackjack oynarsanız şansınız daha iyi'' diyor. 
     Uluslararası döviz piyasalarında günde 1.5 trilyon dolar civarında döviz el değiştiriyor, bu döviz akışının büyük kısmı da ABD, Batı Avrupa ve Japonya arasında dönüyor. 
     
     Bireysel yatırımcılar çok para kaybediyor... 
     Bu piyasalarda oynayan bireysel yatırımcıların çoğu, hatırı sayılır miktarlarda para kazanmadan çok para kaybediyor. Bu işlemler sıfır sonuçlu, yani, biri kazanırken, diğerlerinin mutlaka kaybettiği oyuna benzetiliyor. 
     Global döviz piyasalarındaki esas sorun, döviz alım-satım işlemlerin çoğunun Deutsche Bank gibi titanlar, devler tarafından yapılması. 
     Bu devlerin tecrübeli uzmanları güçlü bilgisayar modelleriyle piyasaları tarıyor. Bunlar karşısında küçük, bireysel yatırımcıların şansız çok zayıf, ancak, iyi bir hisse senedi, bono, tahvil ya da teme mallar, hammaddeler işlemcisi uzmanı iseniz, işinizi iyi, süratli, kolayca yapıyorsanız, yeni sunulan imkanda çok fırsatlar bulunabileceği belirtiliyor. 
     





</TEXT>
</DOC>
