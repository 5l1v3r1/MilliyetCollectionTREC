<DOC>
<DOCNO> 95317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko08.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's "Derviş, seçimlere kadar görevde kalmalı" 
</HEADLINE>
<TEXT>

     Kredi derecelendirme kuruluşu Moody's'in Türkiye analisti Kristin Lindow, Devlet Bakanı Kemal Derviş'in, seçimlere kadar görevinde kalmasının Türkiye ekonomisi için çok iyi olacağını söyledi. 
     Lindow, Devlet Bakanı Kemal Derviş'in ekonomi yönetimiyle ilgili Bakan Derviş'in, çok iyi bir ekonomi takımına sahip olduğunu, Türkiye'de ekonomi bürokrasisinin çok bilgili ve kapasiteli elemanlardan oluştuğunu belirtti. Lindow şöyle devam etti 
     ''Sayın Derviş, ekonomide çok iyi bir koordinasyon ve idare yeteneğine sahip, ayrıca IMF ve Dünya Bankası gibi kuruluşların çalışma mekanizmasını bildiği ve oradaki kişileri tanıdığı için bu kurumlarla işlerin nasıl götürüleceğini biliyor. Bakan Derviş, IMF ve Dünya Bankası gibi kurumlardaki kişisel kontaklarıyla, Türkiye ekonomisindeki işlerin daha hızlı yürütülmesini de sağlıyor. 
     Bu nedenle, Kemal Derviş'in seçimlere kadar görevinde kalması, Türkiye ekonomisi için çok iyi olur.'' Ayrıca Türkiye ekonomisinin, yapı itibarıyla eskiye göre daha dayanaklı bir duruma geldiğine işaret eden Lindow, ''yani Türkiye ekonomisi, siyasi gelişmelere karşı artık daha dirençli bir yapıya sahip'' dedi. 
     ''Siyasi bir geçiş döneminde dahi, Türkiye ekonomisinde çok fazla olumsuz gelişme olacağını tahmin etmiyoruz'' diyen Lindow, bu siyasi geçiş döneminin, faiz ve borç üzerindeki etkilerinin minumum düzeyde olacağını ümit ettiklerini kaydetti. 
     





</TEXT>
</DOC>
