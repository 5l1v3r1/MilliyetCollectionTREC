<DOC>
<DOCNO> 87459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/siyaset/siy01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit İnönü değilim 
</HEADLINE>
<TEXT>

DSP’ye ve kamoyuna mesaj veren Başbakan PANİĞE KAPILMAYIN 
     SERPİL ÇEVİKCAN Ankara 

     Başbakan Bülent Ecevit, "görevi bırakması" için yöneltilen eleştirileri "komplo" olarak nitelerken, CHP liderliğini 88 yaşındayken kendisine devretmek zorunda kalan İsmet İnönü’ye benzetilmekten üzüldüğünü söyledi. 
     Ecevit, dün sabah yaklaşık 1 saat süreyle DSP yöneticileri ile evinde görüştü. Ev kıyafetiyle karşıladığı konuklarıyla çay içen ve çikolata ikram eden Ecevit’in, görüşme boyunca oturduğu, akıcı bir üslupla konuştuğu kaydedildi. 
     Alınan bilgiye göre Ecevit, görevi bırakması çağrıların eleştiren Ecevit, şunları söyledi 
     "Bu komplolar halka, ülkeye zarar veriyor. İşçinin, memurun köylünün sorunları var. AB var. Bütün bunlar gündemden düşürülmeye çalışılıyor. Buna üzülüyorum. Bir yaylım ateşine başlanmasına çok üzüldüm. Herkesle konuşuyorum, görevimin başındayım. Gördüğünüz gibi iyiyim. Sağlık raporlarının GATA’dan istendiği ve konsültasyondan geçirilmemin talep edildiği iddiaları da üzüntü verici. Paniğe kapılmayın, sakin olun. Bu tür hallerde böyle kampanyalar hep olur. Siz işinize bakın." 88 yaşında CHP liderliğinden devirdiği İnönü’ye yaşı nedeniyle yönelttiği eleştirileri anımsatan yazılara da üzüldüğünü vurgulayan Ecevit, İnönü ile kendisi arasındaki benzetmeleri doğru bulmadığını anlattı. 
     
     Otururken rahat 
     Bir süre daha dinleneceğini belirten Ecevit, "Otururken daha rahatım, ama doktorlarım yatmamı istiyor" dedi. 
     Ecevit, öğlen saatlerinde koruma müdürü Recai Birgül aracılığıyla Basın Danışmanı Cem Avcı’ya ilettiği el yazısı açıklamada da, "Durumum iyi. Ağrım yok. Doktorların önerdiği istirahate devam ediyorum. İstirahatim esnasında görevimi gerektiren çalışmaları sürdürüyorum. Görevimin başındayım" ifadesini kullandı. 
     
DSP Çekilsin’ diyen densiz      ANKARA Milliyet 

     DSP, Başbakan Bülent Ecevit’e "çekil" çağrısı yapanlara, "densizler, işinize bakın" diye yanıt verdi. 
     DSP Genel Başkan Yardımcısı Tayfun İçli tarafından okunan iki sayfalık bildiride, "hadlerini aşan bazı kişilerin Ecevit’in geçici rahatsızlığını bahane ederek bir saldırı kampanyası başlattığı" savunuldu. Muhalefet liderlerinin de ağır bir dille eleştirildiği açıklama şöyle "Bugünkü bazı gazeteler, tarihi çağrı’ adıyla Başbakanımıza çekil çağrısı yaparak, tarihi bir densizlik örneği vermişlerdir. Kendi gazetelerini bile yönetmekten aciz olan ve bu nedenle çalışanlarının bir kısmının işsizliğe, bir kısmının da yıllarca yarı aç - yarı tok yaşamaya mahkum eden bu gazetelerin yöneticileri ülkeyi yönetme sevdasına tutulmuşlardır. Kendilerine tavsiyemiz, kendi işlerine bakmalarıdır." 
     



 SİYASET 












</TEXT>
</DOC>
