<DOC>
<DOCNO> 73854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur04.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst geçitten uçan panzerde ölen polislerin kimlikleri belirlendi 
</HEADLINE>
<TEXT>

     Mersin'de, Nevruz nedeniyle devriye görevi yapan bir polis panzerinin üstgeçitten yuvarlanması sonucu şehit olan 2 polis memuru ile yaralanan polis memurunun kimliği belirlendi. 
     Alınan bilgiye göre, Nevruz önlemleri nedeniyle Ankara Emniyet Müdürlüğü'nden İçel Emniyet Müdürlüğü emrine gönderilen panzer, saat 07.30 sıralarında Mustafa Kemal Bulvarı'nda devriye görevi yaparken, 
     Ahmet Taner Kışlalı Üstgeçidi'nden Adana-Mersin Karayolu'na yuvarlandı. 
     Kazada, Ankara Emniyet Müdürlüğü kadrosunda görevli polis memurlarından Hasan Yılmaz 28 olay yerinde, Çetin Ayaz 32 ise hastaneye götürülmek istenirken şehit oldu. 
     Panzerde bulunan İçel Emniyet Müdürlüğü kadrosunda görevli polis memuru Hilmi Yılmaz ise ağır yaralı olarak Mersin Devlet Hastanesi'nde tedavi altına alındı. 
     Panzerin, üstgeçitteki virajı alamaması sonucu yaklaşık 10 metre yükseklikten Adana-Mersin Karayolu'na yuvarlandığı bildirildi. 
     






</TEXT>
</DOC>
