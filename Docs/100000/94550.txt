<DOC>
<DOCNO> 94550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/magazin/amag.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikte kaldık ama henüz barışamadık’ 
</HEADLINE>
<TEXT>

Ayrı yaşadığı eşi Mehmet Ali ile 6 gün birlikte kaldıklarını açıklayan Sedef, "Boşanmanın lafı bile geçmedi ama h l kaldığım eve gelmiyor" dedi 
     BİRSEN ALTUNTAŞ 

     Mehmet Ali Erbil’in mahzun eşi Sedef Erbil, h l eşinin boşanma kararından vazgeçmesini ümit ederek yaşıyor. Çok zorda kalmadıkça Ortaköy’deki evinden dışarı çıkmayan ve bütün zamanını dört duvar arasında geçiren Sedef şöyle konuştu "Mehmet Ali’yle, İstanbul’da olduğu günler boyunca, Stelyo’nun evinde birlikte kaldık. Bir aradayken aramızda boşanmanın lafı bile geçmedi, her şey çok iyiydi. Zaten yaşadığı sorunlar benden kaynaklanmadığı için hiçbir zaman bana ters bir şey söylemedi. Ancak h l benim kaldığım eve girmiyor." 
     
     Babamla görüşemedi’ 
     Kendisine zor günlerinde destek olmak için İzmir’den gelen babası Ercüment Altıntaş’ın, Erbil’in menajeri Stelyo Pipis ile görüşmesini değerlendiren Sedef şunları söyledi "Babam iki gün burada kaldı. Ama geldiği gün Mehmet Ali Antalya’ya gitti. O yüzden görüşemediler. O da Stelyo ile bir araya geldi. Babam, Stelyo’ya ayrılırsak ne kadar mutsuz olacağımı, Nil Demirkazık’ın iddialarının beni nasıl olumsuz etkilediğini anlattı. Sadece konuştular, h l kesin bir şey yok." 
     
     Amerika’dan gelince... 
     Evlendikten sonra eğitimini Bilkent Üniversitesi’nden İstanbul’daki Bilgi Üniversitesi Görsel İletişim Tasarımı Bölümü’ne aldıran ancak müfredat örtüşmediğinden eğitimi bir yıl geriye atan Erbil, şu anda bir yandan da 3’üncü sınıfa başarıyla geçmenin mutluluğunu yaşıyor. "Aslında 4. sınıfta olmam gerekiyordu ama dersler uymadığından Bilgi Üniversitesi’nde 3. sınıfa geçmiş oldum" diyen genç eş, evinde oturuyor ve 13 Temmuz’da Amerika’daki MAYO Klinik’te kontrolden geçecek olan Mehmet Ali Erbil’in evliliğiyle ilgili alacağı son kararı merakla bekliyor. 
     



 MAGAZİN 














</TEXT>
</DOC>
