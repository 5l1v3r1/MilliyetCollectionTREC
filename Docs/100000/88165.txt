<DOC>
<DOCNO> 88165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/astro/index.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkemizi kontrol edelim 
</HEADLINE>
<TEXT>

Ay, Koç burcunda ilerlerken ani tepkiler vermek ve öfkemizin kurbanı olmak çok kolay. Güneş - Pluto açısı da ilişkilerimize yoğunluk ve güç savaşı getirmekte. Öfkemizi kontrol edelim. Koç’lar yeni girişimlerde bulunmak için istekli ama bazı görüş ayrılıkları da yaşayabilir. Sabırsızlığını dizginlemesi lazım. Boğa’lar hayalci davranmamalı ve olayları yanlış yorumlamamaya özen göstermeli. Büyük riskler büyük kayıplar anlamına gelebilir. İkizler derdini anlatmak için çok daha fazla mücadele etmek zorunda. Bu konuda yakın arkadaşlarından destek alabilir. İleriye yönelik hedefler koyarken gerçekçi olmak gerekiyor. Yengeç’ler huzurlu olmayabilirler. Özellikle iş hayatında üstlerle ilişkiler söz konusu olduğunda bazı engeller ya da yanlış anlamalar ortaya çıkabilir. Aslan’lar rahat olmakla birlikte arkadaşlarıyla görüş ayrılıkları yaşayabilir. Parasal açıdan riskli işlerden kaçınmak gerekiyor. Duyguları abartma zamanındalar. Başak’lar kendi maddi kaynaklarını iyi korumalı. Ortaklaşa konularda bazı çatışmalar ya da anlaşmazlıklar olabilir. Duygusal tepkilerde sertleşme mümkün. Terazi’ler ise yeni önerilere ve dışsal koşullara açık olmakla birlikte esnek davranmakta zorlanabilirler. İlişkilerde baskı ya da huzursuzluk yüzünden daha dikkatli olmalılar. Akrep’ler işlerine yoğunlaşmak için olumlu bir gündeler. Tamamlamaları gereken çok şey söz konusu. İş ortamında aşırı duygusal tepkilere dikkat etmeliler. Yay’lar abartıya kaçabilecekleri bir gündeler. Daha huzurlu olmaya ve kişilik çatışmalarına girmemeye özen göstermeliler. Zevklerde de abartı söz konusu olabilir. Oğlak’lar tamamlamaları gereken işlerle meşguller. Çok verimli olabilirler ama evle ilgili konulara sahip çıkmaları da gerekiyor. Kova’lar kısa yolculuklarında daha dikkatli olmalılar. Her söylenilen doğru olmayabilir. Konuşmalarında sertlikten kaçınmalılar. Balık’lar alışveriş yapacaklarsa ani kararlardan uzak kalmalılar. Para hızla eriyip gidebilir. Yeni kazanç yolları bulmak gerekiyor. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
