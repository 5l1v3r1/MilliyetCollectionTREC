<DOC>
<DOCNO> 68006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sonspo05.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş üç puana koşullandı... Muhtemel 11 için tıklayın... 
</HEADLINE>
<TEXT>

     -BEŞİKTAŞ'TA HEDEF 3 PUAN -SİYAH-BEYAZLILAR, YARINKİ ANKARAGÜCÜ MAÇINDA MUTLAK GALİBİYETİ HEDEFLİYOR İSTANBUL A.A - 16.02.2002 - Beşiktaş, Birinci Süper Futbol Ligi'nde Ankaragücü ile yarın yapacağı maçta mutlak galibiyeti hedefliyor. 
     Haftaya, lider Galatasaray'ın 3 puan gerisinde 2. sırada giren siyah-beyazlılar, ligin güçlü takımlarından Ankargücü'nü yenerek, derbi maçının oynandığı haftayı karlı kapatmak amacında. 
     Hazırlıklarını basına kapalı yapacağı idmanla tamamlayacak olan Beşiktaş'ta, sarı kart cezalısı Baya, yarınki maçta takımındaki yerini alamayacak. 
     Beşiktaş'ın, Ankaragücü karşısına, Myhre, Ali Eren, Ahmet Yıldırım, Ronaldo, İbrahim, Khlestov, Tayfur, Tümer, Bayram, Ahmet Dursun, İlhan Mansız muhtemel 11'iyle çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Bülent Uzun yönetecek. 
     






</TEXT>
</DOC>
