<DOC>
<DOCNO> 67327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/aeko.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük market için izin alınacak 
</HEADLINE>
<TEXT>
Market yasasına bakkal şov’lu tanıtım 
Tanrıkulu, Market yasasını Bakkallar Federasyonu’nun katılımıyla TESK Otel’de açıkladı. Bakallar şov yaptı. Böyle Tanrı kulu başımızdan eksik olmasın, amin’ sesleri yükseldi 
     ANKARA Milliyet 

     Sanayi ve Ticaret Bakanı Ahmet Kenan Tanrıkulu’nun, Marketler yasası’ olarak bilinen Tüketim maddeleri ve ihtiyaç malzemelerinin satışı ile iştigal eden büyük mağazaların kurulmasının izne bağlanması hakkındaki kanun tasarısı’ ile ilgili açıklaması bakkalların şovuna dönüştü. 400 metrekareden büyük mağazaların açılışını da izne bağlayan tasarı ile ilgili basın toplantısı, Türkiye Bakkalar ve Bayiler Federasyonu Başkanı Bendevi Palandöken ve 157 oda temsilcisinin katılımıyla TESK Oteli’nde yapıldı. 
     Tanrıkulu’nun açıklamaları sırasında salona Bakkal amca seninleyiz’ pankartı asıldı. Basın toplantısını değerlendiren Palandöken, "Allah böyle Tanrı kullarını başımızdan eksik etmesin" deyince salondan "amin" sesleri yükseldi. 
     
     Kepenk kapattırıyorlar’ 
     Türkiye’de 2 bin civarında büyük mağaza bulunduğunu belirten Tanrıkulu, bu sayının 2005’te 5 bine ulaşacağını, hizmete giren her 400 metrekare büyüklükteki süpermarketin 15 - 20, 5 bin metrekare büyüklükteki bir marketin ise 400 - 450 bakkalın kepenk kapatmasına neden olduğunu belirtti. Büyük mağazaların, ekonomik güçle haksız ve eksik rekabeti artırdığını belirten Tanrıkulu, hakim durumlarını kötüye kullanmaları nedeniyle de üreticileri zor durumda bıraktıklarını belirtti. 
     
     Mevcutlar kalacak 
     Tasarının ilk halinde öngörüldüğü halde, Başbakanlığa gönderilen son tasarıda 400 metrekareden büyük olan zincirlerin yerleşim bölgeleri dışına çıkarılması öngörülmedi. Bilindiği gibi bu konu büyük tartışmalara yolaçmıştı. Tanrıkulu, halen faaliyette bulunan süpermarketlere uyum süresinin beş yıl olarak düzenlendiğini, ancak bu konuda uzlaşma sağlanması gerektiğini bildirdi. 
     Bakkal Amca’nın yaşaması için elimizden geleni yapacağız’ diyen Tanrıkulu, tarafları bakanlıkta bir araya getirerek bir hafta içerisinde bir uzlaşma sağlayacaklarını söyledi. 
     
Anket yaptık, tüketici istemiyor’      Alışveriş Merkezleri ve Perakendeciler Derneği AMPD Başkanı Selim Yekta Işık, yasa taslağını tüketicinin istemediğini söyledi. Işık, "Anket yaptık ve gördük ki özellikle kentli tüketici, modern perakendenin olanaklarından yararlanmak istiyor. Çünkü bu onlara seçme ve tercih hakkı veriyor" dedi. 
     Anket sonuçlarını önümüzdeki hafta açıklayacaklarını kaydeden Işık, yeni yasa tasarısında merkeziyetçi yaklaşımın devam ettiğini söyledi. Işık, "Sıkıntılı olacağını düşünüyoruz. Kısıtlayıcı bir uygulamaya gerek yok. Geriye dönük yaptırımlar olmadığı görülüyor. Aklın yolu bir. Yine de detaylarını inceleyeceğiz" dedi. 
     
     Kurullar inceleyecek 

</TEXT>
</DOC>
