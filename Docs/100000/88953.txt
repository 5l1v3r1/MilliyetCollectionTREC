<DOC>
<DOCNO> 88953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yasam/ayas.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"İstanbul, Londra ve New York’un rakibi" 
</HEADLINE>
<TEXT>

New York Times gazetesi, Seyahat’ ekinde İstanbul’u yere göre sığdıramadı Kentin otel ve lokantalarıyla birçok önemli dünya kentine rakip olduğu vurgulandı 
     New York Times gazetesi, pazar günleri yayımladığı "Seyahat" ekinde, "İstanbul’un İki Yüzünü" irdeledi... 
     Douglas Frantz imzasıyla yayımlanan yazıda, "İki İstanbul var Biri, Bizans kiliseleri, Romalılardan kalma duvarları ve Osmanlı yapıtlarıyla ziyaretçiye, bu kentin büyük Osmanlı İmparatorluğu’nun başkenti olduğunu sürekli hatırlatan tarihi İstanbul, diğeri ise 15 milyon nüfusuyla hareketli bir metropol görünümünü yansıtan modern İstanbul" görüşüne yer verildi. 
     
Fiyatlar çok uygun’      Modern İstanbul’un 5 yıldızlı otelleri ve iddialı restoranlarıyla New York ve Londra’nın en mükemmel otel ve lokantalarıyla rekabet halinde olduğuna dikkat çeken gazete, "İstanbul’un eski ile yeniyi, Asya ile Avrupa’yı kaynaştıran melez bir kent olduğunu" vurguladı. 
     Her turistin İstanbul’da bütçesine uygun tatil yapabileceğinin ve ilgisini çekecek bir şey bulabileceğinin altını çizen gazete, bu yıl 11 Eylül yüzünden turist sayısında düşme görüldüğünü, ekonomik kriz yüzünden dolar karşısında yüzde 50 oranında değer kaybeden Türk Lirası nedeniyle de fiyatların çok cazip duruma geldiğine işaret etti. 
     New York Times’ın yazısında, haziran ayında başlayan İstanbul Festivali hakkında da bilgi verildi, ayrıca Galata Mevlevihanesi’nde düzenlenen sufi müziği ve sema ayinlerinin ilginçliğinden söz edildi. 
     



 YAŞAM 












</TEXT>
</DOC>
