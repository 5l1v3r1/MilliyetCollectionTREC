<DOC>
<DOCNO> 76151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sondun03.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İKÖ Dışişleri Bakanları terörizmin tanımında anlaşamadı 
</HEADLINE>
<TEXT>

     Malezya'nın başkenti Kuala Lumpur'da yapılan İslam Konferansı Örgütü İKÖ Dışişleri Bakanları toplantısı, terörizmin tanımı üzerinde anlaşma sağlanamadan sona erdi. 
     Toplantıya katılan 57 üyeli örgütün dışişleri bakanları ve yetkilileri, kabul ettikleri beş sayfalık nihai bildiride terörizmle mücadelenin ele alınacağı bir BM konferansı düzenlenmesi çağrısında bulundular. 
     Terörmi kınayan nihai bildiride, ''Filistin halkının, kendi bağımsız devletlerini kurma yolundaki vazgeçilmez haklarını uygulamada verdikleri mücadeleyle terörizm arasında bağlantı kuran tüm girişimleri reddediyoruz'' denildi. 
     Bildiride ayrıca, Irak ile dayanışma göstergesi olarak, terörizme karşı ABD önderliğinde yürütülen küresel savaş adına herhangi bir İslam ülkesine yönelik girişilecek tek taraflı bir eyleme muhalif bir tavır yer aldı. 
     






</TEXT>
</DOC>
