<DOC>
<DOCNO> 76670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sonspo17.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 puanı 3 golle kazandı 3-0 
</HEADLINE>
<TEXT>

     Stat Fenerbahçe Şükrü Saracoğlu. 
     Hakemler Kuddusi Müftüoğlu xx, Bülent Bozdoğan xx, Zeki Çakal xx. 
     Fenerbahçe Oğuz xx, Fatih xxx, Ümit xx, Zoran Mirkoviç xx, Hakan xxx, Johnson xxx, Ogün xx, Abdullah xx, Revivo xxx, Serhat xxx, Andersson xx. 
     Göztepe Majdan xx, Göksel xx, Servet x, Erkan xx, Cumhur xx, Tayfun x, Mkalele xx, Emre x, Mehmet xx, Ersen xx, Mustafa x. 
     Birinci Süper Futbol Ligi'nde, Fenerbahçe, Göztepe'yi 3-0 yendi. 
     
     İlk yarı 

     7. dakikada soldan Revivo'nun kullandığı serbest atışta, altıpasta 
     Zoran Mirkoviç topa kafayı vurdu. Yerden seken topu, kaleci Majdan son anda kornere attı. 
     11. dakikada Revivo'nun ceza alanı dışından kullandığı serbest 
     vuruşta, Göztepe kalesinin önünde karambol oluştu. Topa son olarak Ümit vurdu, kaleci Majdan meşin yuvarlağı kornere çeldi. 
     15. dakikada Revivo'nun orta saha yakınlarından kullandığı serbest 
     atışta, ceza alanı içinde iyi yükselen Andersson kafayı vurdu. Top yandan auta gitti. 
     16. dakikada Göztepe savunmasında Cumhur'un büyük hatasında, topu 
     bu oyuncunun ayağından kapan Revivo kaleci Majdan'la karşı karşıya kaldı. İsrailli futbolcu, kalecinin üzerinden topu ağlara gönderdi 1-0. 
     18. dakikada Revivo'nun soldan yaptığı ortada, topa ceza alanı 
     içinde Andersson kafayı vurdu. Servet'e çarpan top kornere çıktı. 
     19. dakikada Göztepe ceza alanında Emre, Serhat'ı kolundan çekerek 
     düşürünce, hakem Kuddusi Müftüoğlu penaltı noktasını gösterdi. 20. dakikada penaltı atışını kullanan Revivo'nun vuruşunda top, kaleci Majdan'dan döndü. Revivo'nun önünde kalan topa müdahale eden savunma tehlikeyi uzaklaştırdı. 
     31. dakikada soldan Ogün'ün ortaladığı topa, altıpasta Revivo 
     müsait durumda kafayı vurdu. Meşin yuvarlak yandan auta gitti. 
     41. dakikada Ogün'ün soldan ortasında, penaltı noktası üzerinde 
     Andersson topa vurdu, ancak meşin yuvarlağı üstten auta gönderdi. 
     42. dakikada soldan ceza alanına giren Revivo'nun şutunda, 
     kaleciden dönen topa, Andersson bir kez daha vurdu. Kaleci Majdan topa yine müdahale ederken, savunma tehlikeyi uzaklaştırdı. 
     44. dakikada Revivo'nun ceza alanı dışından sert şutunda, kaleci 
     Majdan uzanarak topu kornere çeldi. 
     Karşılaşmanın ilk yarısı Fenerbahçe'nin 1-0 üstünlüğüyle tamamlandı. 
     
     İkinci yarı 

     57. dakikada Revivo'nun sağdan ceza alanına gönderdiği top, 
     altıpasta su birikintisine takıldı. Bu pozisyonda yere düşen Andersson, kalktıktan sonra topuğuyla meşin yuvarlağı kaleci Majdan ve savunma oyuncusunun arasından ağlara gönderdi 2-0. 
     60. dakikada Ogün'ün ceza alanı içine gönderdiği topa, altıpasta 
     önce Revivo, sonra Serhat müsait durumda dokunamayınca meşin yuvarlak auta gitti. 
     61. dakikada Göztepe'de Cumhur'un yerine Zafer Uysal x , 63. 
     dakikada Fenerbahçe'de Serhat'ın yerine Ceyhun xxx oyuna girdi. 
     65. dakikada soldan ceza alanı çizgisine kadar inen Ceyhun'un 
     vuruşunda, top yan ağlarda kaldı. 
     Aynı dakikada Göztepe'de Ersen Martin yerini Zafer Biryol'a x 
     bıraktı. 
     67. dakikada sağdan Hakan'ın kale içine doldurduğu topu Göztepe 
     savunması uzaklaştıramadı. Penaltı noktası üzerinde topu önünde bulan Ceyhun, sert bir vuruşla meşin yuvarlağı ağlara gönderdi 3-0. 
     69. dakikada ceza yayı üzerinden Fatih'in ortasında, sol çaprazda 
     Ogün topa yavaş vurdu. Kale önünde su birikintisine takılan topu savunma uzaklaştırmaya çalıştı. Topa sahip olan Ceyhun'un şutunda, kale önünde yerde yatan Ogün'e çarpan topu savunma oyuncuları uzaklaştırdı. 
     71. dakikada ceza alanı sol çaprazında Ceyhun'un sert şutunda, 
     kaleciden dönen topu altıpasta önünde bulan Johnson kötü vurdu. Top auta gitti. 
     74. dakikada Fenerbahçe'de Ogün'ün yerine Simao x oyuna girdi. 
     77. dakikada Fatih'in ortasında Andersson topu kafayla indirdi. 
     Ceza alanı içinde Ceyhun'un sert vuruşunda kaleci Majdan, topu yatarak kontrol etti. 
     78. dakikada Fenerbahçe'de Johnson'ın yerine oyuna Ali Güneş x , 
     81. dakikada da Göztepe'de Mehmet'in yerine Metin Diyadin oyuna dahil 
     oldular. 
     83. dakikada Fenerbahçe'de Ceyhun, Göztepe'de de Zafer Uysal sarı 
     kart gördü. 
     Maçın kalan bölümünde önemli bir pozisyon olmadı ve Fenerbahçe karşılaşmadan 3-0 galip ayrıldı. 
     






</TEXT>
</DOC>
