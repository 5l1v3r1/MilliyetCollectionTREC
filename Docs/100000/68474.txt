<DOC>
<DOCNO> 68474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/soneko07.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil pazarında yaşanan kriz yüzünden Torino Fuarı iptal edildi 
</HEADLINE>
<TEXT>

     Dünyada otomobil pazarında yaşanan kriz, Torino kentinde geleneksel olarak yapılan uluslararası araba fuarının iptal edilmesine sebep oldu. 
     Bu yıl 69. yapılması gereken fuarla ilgili olarak organizasyonu hazırlayan Promotor İnternational, pazartesi akşamı resmi olarak fuarın iptal edildiğini açıkladı. 
     Dünyadaki otomobil fuarları arasında 4. önemli konumda olduğu kaydedilen fuarın 25 Nisan-5 Mayıs tarihleri arasında yapılması gerekiyordu. 
     2. Dünya Savaşı'ndan bu yana fuarın hiçbir zaman iptal edilmediği hatırlatılıyor. 
     Toplam 25 olan katılımcı yabancı firmalardan sadece 3'ünün fuara katılmayı kabul ettiği belirtilirken yaptıkları açıklamalarda, fuara katılmanın bu yıl içi zaten bir anlamı olmayacağı görüşü savunuldu. 
     Torino Belediye Başkanı Sergio Chiamparino da, ''Çok ciddi ve endişe verici bir olay. Maddiyattan öte, kent ve Fiat için sembolik bir değeri vardı'' dedi. 
     Bu arada Fiat Metal İşçileri Sendikası Fiom genel sekreteri basında yer alan demeçlerinde 32 bin kişinin yıl içinde işini kaybetme riskinin bulunduğunu ileri sürdü. 
     Öte yandan Avrupa'da geçen yılki otomobil satışlarının durumu ise şöyle 
     ''Almanya'da 3.340.544, İtalya'da 2.423.026, İngiltere'de 2.458.769, Fransa'da 2.254.733, İspanya'da ise 1.436.880 adet.'' 
     






</TEXT>
</DOC>
