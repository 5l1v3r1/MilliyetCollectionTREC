<DOC>
<DOCNO> 99469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur24.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük kızını parayla erkeklere satan anne gözaltında... 
</HEADLINE>
<TEXT>

     Manisa'nın Turgutlu İlçesi'nde, küçük yaştaki kızlarla birlikte oldukları ve fuhuşa teşvik ettikleri iddia edilen 10 kişi ile kızlardan birini para karşılığı bir kişiye sattığı iddia edilen annesi gözaltına alındı. 
     İlçe Jandarma Komutanlığı'na bağlı ekipler, küçük yaşta kızlara fuhuş yaptırıldığı ihbarı üzerine, Kısmalı Yolu üzerindeki ormanlık alanda operasyon gerçekleştirdi. Operasyonda, S.Z. 13 , S.A 16 isimli kızlarla birlikte olan İbrahim Ö. 22 , Hamza B. 19 , Y.B. 16 ve M.A. 17 suçüstü yakalandı. 
     İlçe Jandarma Komutanlığı'na götürülen kızlardan S.A., ifadesinde, ikinci evliliğini yapan annesi Mevlüde S. 56 tarafından bir yıl önce para karşılığı Yaşar K'ya 24 satıldığını, daha sonra da Ali Osman Ş. tarafından fuhuşa zorlandığını ileri sürerek, annesi ve diğer kişilerden davacı olduğunu belirtti. 
     Bu iddialar üzerine, ekipler, kızın annesi Mevlüde S, Yaşar K. ve Ali Osman Ş'yi gözaltına aldı. Ekipler ayrıca, kızların kendileriyle cinsel ilişkiye girdiklerini iddia ettikleri Dursun Y. 36 , Temel Y. 22 , Hidayet S. 41 ve Yılmaz B'yi 58 yakaladı. 
     Mevlüde S, jandarmaya verdiği ifadede, suçlamaları kabul etmeyerek, uyarılarına rağmen kızının kötü yola düştüğünü ve evden kaçıp başkalarıyla birlikte olduğunu iddia etti. 
     Soruşturmanın sürdüğü, gözaltına alınan 11 kişinin ''öz kızını para karşılığı satmak'', ''küçük yaşta kızı fuhuşa teşvik'' ve ''küçük yaşta kızla para karşılığı ilişki kurmak'' suçlarından haklarında düzenlenecek evrakla adliyeye sevk edilecekleri bildirildi. 
     





</TEXT>
</DOC>
