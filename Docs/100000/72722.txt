<DOC>
<DOCNO> 72722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/okur.html </URL>
<DATE> 2002/03/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bahçeli’nin sınıf arkadaşı Eximbank’ta 
</HEADLINE>
<TEXT>

     Anahtar deyip geçmeyin... Siz siz olun, geçmişteki anahtar meselesiyle bu işi karıştırmayın... Hele DYP Başkanı Tansu Çiller’in 1994 seçimi öncesinde kamuoyuna takdim ettiği anahtarlarla bu işi bir tutmaya kalkmayın. 
     Bu anahtarın adı İhracat... Güçlü Ekonomiye Geçiş Programı’nın iki önemli ayağından biri olarak sunulmuştu. Kimine göre kurun yarattığı avantaj, kimine göre denize düşen yılana sarılır misali ihracatçı kriz yılının sonunda 31 milyar dolar ihracat yapınca hepimiz sevindik. 
     Sonuçta 2002’de ne olacak sorusuna yanıt ararken, olmadı. İşte, bu kez farklı bir gündemle rotayı başka yöne kaydırdık. Dış ticaretten sorumlu Devlet Bakanı Tunca Toskay ile Dış Ticaret Müsteşarı Kürşat Tüzmen arasında sıcak bir ilişki olmadığı ayan beyan ortaya çıkıyor. 
     Kısacası bakan ile müsteşar arasına giren kara kedinin ne olduğunu herkes merak ediyor. Çünkü kriz yılında durmadan dolaşan, komşu ülkelere zor şartlarda sefere çıkan ve ihracatçının sempatisini kazanmış müsteşar, acaba nerede ne hatası yaptı 
     Yoksa kişisel yaklaşımlarda bir uyumsuzluk mu vardı Yorum yapmayalım ama olaylara biraz farklı bakalım. 
     
Intesa temsilcisi de var      Eximbank’ın Yönetim Kurulu Başkanlığı görevinden alınan Dış Ticaret Müsteşarı Kürşat Tüzmen konuşmuyor. Ama mart ayının ortasındayız. İhracatçı için önemli bir ay derken olan oluyor. Ve 1984 yılında faaliyete geçen ve proje üretenle, ihracat yapanın sigortası olan Eximbank’a bakın nasıl bir yönetim kurulu ataması yapılıyor Yönetim kurulu listesi... 
     Aydın Karaöz, Hazine Müsteşar Yardımcısı. 
     Mehmet Buçukoğlu, Intesa BCİ Ankara Temsilcisi. 
     Ahmet Aksoy, Gazi Üniversitesi Rektör Yardımcısı. 
     Nurhan Güven, avukat. 
     Ahmet Kılıçoğlu, başkan vekili. 
     Oğuz Satıcı, Türkiye İhracatçılar Meclisi Başkanı. 
     Ve başkan henüz atanmadı. Bu listeye bakınca "yahu biz bu işlerden anlamıyoruz. Baksana Garanti Bankası ile evlenecek diye aylarca yazıp çizdiğimiz İntesa, banka almadı ama Intesa BCI temsilcisi yönetime giriyor. Herkesin bir bildiği var" diye kendi kendimize soruyoruz. Sonra, Intesa Bank ayrı, Intesa BCİ temsilcisi ayrı diyebilirsiniz, çok da haklısınız. Ama Ahmet Aksoy, MHP lideri ve Başbakan Yardımcısı Devlet Bahçeli’nin Gazi Üniversitesi’den en yakın arkadaşı, dostu. Bu size neyi çağrıştırıyor. 
     İhracatta rota, ihracatta gelecek vizyonu için ille de böyle bir listeye mi ihtiyaç var. Proje üretenlerle, ihracatçının sigortası görevi üstlenen Eximbank nasıl bir yolda gidiyor Hayırlısı olsun. Fakat değişim sürecinde farklı olunacağının altını ısrarla çizenler acaba değişimi nasıl yorumluyor. 
     Bizim işimiz, bunu algılayabilmek. 
     Çünkü 2001 yılı sonunda Eximbank, ihracatçıya verdiği 3 milyar dolarlık bir krediyle gerçekten zor bir sınav verdi. İhracatın neredeyse yüzde 10’unu fonladı. 
     Temenni ederiz ki, bu yönetim kurulu da ihracatçıyı motive eder. Sektörün sorunlarına farklı biçimde yaklaşır. Yoksa kafalar karıştıkça karışmaya devam eder. Artık kurumlarda yönetim kurulu sistemini hep birlikte sorgulamamız gerekiyor. 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
