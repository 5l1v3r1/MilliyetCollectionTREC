<DOC>
<DOCNO> 66234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo03.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Alman Panzeri.. Nowitzki'den 38 sayı ve 17 ribaunt 
</HEADLINE>
<TEXT>

     ABD Profesyonel Basketbol Ligi NBA'de Dallas Mavericks, 2. uzatma sonunda Indiana Pacers'ı tek sayı farkla 141-140 yendi. 
     Gecenin en ilginç maçında Batı Konferansı Ortabatı Grubu lideri Dallas Mavericks, Doğu Konferansı Merkez Grubu dördüncüsü Indiana Pacers ile Indianapolis'te karşı karşıya geldi. 
     38 sayıyla maçın en skorer oyuncu olan Alman oyuncu Dirk Nowitzki, 
     skoru da belirledi. Bitime 8.7 saniye kala 140-139 önde olan Pacers'da Jonathan Bender, 2 sayılık bir atışı kaçırdı. 3.6 saniye kala Mavericks, 2 serbest atış kazandı. Atışları sayıya çeviren Nowitzki, takımının maçı 141-140 kazanmasını sağladı. Maç boyunca 15 serbest atıştan 14'ünü olumlu kullananan Dirk Nowitzki, ayrıca 17 ribaunt aldı. 141 ile sezonun en yüksek sayısını atan takım olan Mavericks'de skora Michael Finley 31, Steve Nash 25 sayı, 10 asist, Tim Hardaway da 21 sayı ekledi. Serbest atışlardan 1. uzatmada 2 kez galibiyete yaklaşan ancak bu şansları değerlendiremeyen Pacers'da, Jalen Rose 33 sayı, yedekler arasında maça çıkan Austin Croshere 32 sayı ve 12 ribaunt, Reggie Miller 23 sayı, Jamaal Tinsley 18 sayı ve 19 asist gerçekleştirdi. Sonuçlar şöyle 
     

Charlotte Hornets-Boston Celtics 79-82 Detroit Pistons-Philadelphia 76ers 86-82 Miami Heat-Atlanta Hawks 73-76 New York Knicks-Los Angeles Clippers 110-112 Orlando Magic-Cleveland Cavaliers 106-98 Indiana Pacers-Dallas Mavericks 140-141 2. uztama Memphis Grizzlies-Utah Jazz 86-79 Washington Wizards-Toronto Raptors 99-94 Denver Nuggets-Portland Trail Blazers 97-96 Golden State Warriors-Seattle Supersonics 87-113      






</TEXT>
</DOC>
