<DOC>
<DOCNO> 57460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yasam/ayas.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk acı çektirmez 
</HEADLINE>
<TEXT>

Tüm araştırmalar gösteriyor ki seven insanın çektiği acıların nedeni aşk değil, kıskançlık, korku, kaygı gibi duyguların artışı. Ve belirtileri hastalığı andırsa da aşk, karşılıklıysa dünyanın en fazla mutluluk veren şeyi 
     ELİF KORAP AŞKIN ÖMRÜ KAÇ YILDIR 2 

     "Aşkın yolları hiçbir zaman düz değildir. Ama öyle coğrafyalar vardır ki, hayat ve aşk, her an bir uçurumdan yuvarlanacakmış gibi, imkansızlığın kıyısında salınır durur" diyor Yılmaz Odabaşı bir kita-bında... Nice yazar, şair ve düşünür aşkı anlattı yapıtlarında. Çoğunun hayatında büyük izler bıraktı aşkları kimi yargılandı, kimi ahlaksızlıkla suçlandı. Hiç mutlu aşk yaşanmadı mı 
     
Bin sen, bir ben, bir de...      Aragon, "Mutlu aşk yoktur" der. Kavuşamamak aşkı koruyorsa, "Aşk mutsuzluk mudur " diye soruyoruz şöyle yanıtlıyor Psikolog Emre Konuk "İki insan birbirine aşıksa acı olmaması gerek. Aslında aşk mutluluktur. Aşık kişi kıskanıyorsa, terk edilmekten korkuyorsa bunun aşkla ilgisi yoktur. Acı, aşkın değil kıskançlığın, korkunun verdiği bir şey. Kavuşamama durumunda da kişi şık olduğu için değil, kavuşamadığı için acı çeker." 
     
Bu bir hastalık değil’      İtalya’daki Pisa Üniversitesi öğretim üyeleri yaptıkları araştırma sonucu aşkın bir hastalık olduğunu öne sürmüştü. Dr. Konuk ise "Belirtiler hastalığı andırsa da, aşk bir hastalık değildir" diyor. 
     Konuk, bu konudaki bir gözlemini şöyle aktarıyor "Aşık olduğunu söyleyen insanların yaptığını düşündüğü ve yaşadığı şeyleri seanslarda not alıyordum. Topladım ve 25 maddelik bir liste yaptım. Genellikle Onu aklımdan çıkaramıyorum. Bütün gün telefon bekliyorum. Durmadan aklıma takılıyor. İşte konsantrasyonumu kaybettim’ şeyler söylediler. Bu listeyi doktor arkadaşlara vererek, Bunları söyleyene ne teşhis koyarsınız ’ diye sordum. Herkes, obsesif kompalsif, uyum bozukluğu gibi değişik yanıtlar verdi ancak kimse aşk’ demedi. Davranışın kendisine batığımızda problem gibi algılanabiliyor ancak aşk, insani ve yaygın yaşanan bir şeydir, hastalık olarak tanımlanamaz. 
     
Maalesef uzun sürmüyor      Aşkın hastalık olarak kabul edilmemesinin bir nedeni de Psikolog Emre Konuk’a göre aşkın uzun sürmeyişi. Öyleyse aşkın ömrü ne kadar, sorusuna şu yanıtı veriyor Konuk 
     "Aşkın sürekliliği yok. Aynı insanla uzun süre yaşanamıyor. Bir süre sonra yoğunluğu azalıyor ve belki de başkasına yöneliyor. Bazı insanlar bu değişime uyum gösteremeyip eskiden yaşadıklarına takılı kalabiliyor. Henüz aynı kişiye ikinci kez aşık olan birine rastlamadım. İlişki devam etse de eski halini almıyor. Bunun nedeni ilk baştaki keşif ve heyecan duygusunun yok olması. Aşk sevgiye dönüşebilir. Aşkın ne kadar zamanda biteceği ise, ilişkinin gelişimi ve safhalarına verilen adla ilgili. Örneğin, sevdiğine beş yıl kavuşamazsan aşk beş yıl sürebilir. Edinilen roller de önemli. Evlilik, bitiş sürecini hızlandırıyor." 
     Yazar Frederic Beigbeder ise Aşkın Ömrü Üç Yıldır’ adlı kitabında aşka 3 yıl ömür biçiyor. Aşkı sürekli yakalanmaya çalıştığımız bir hastalığa benzeten yazar, aşkın çoğu zaman üç yıldan da az yaşandığını öne sürüyor. Beigbeder, aşkın ömrü konusuna son noktayı şöyle koyuyor "Aşkın ömrü üç yıldır ama çocukla dört yıl olur." 
     
AŞKI YAZANLAR ANLATIYOR      "Görkemli bir uyumdur aşk" 
     Yazar Kürşat Başar, "Beyin, kalp ve cinsel organ arasındaki görkemli uyum" diye tanımlıyor aşkı... Ve bu tanımı daha da açarak şöyle renklendiriyor.... 
     
     Neden aşkı yazıyorsunuz 
     Yalnızlığı, çelişkileri, genç ve farklı olmayı, ölümü, kaybetmeyi, unutmayı ve başka pek çok şeyi yazıyorum aslında, tabii aşkı da... 
     
     Aşkı yazmakla yaşamak arasında bir bağlantı var mı sizce 
     Büyük aşklar yaşayanlar onu yazabilir diye bir önerme yok bence. Ama elbette bir bağlantı var. Unutmayın bazen hiç yaşanmamış, yalnızca içinizde taşıdığınız bir aşk, belki yaşananlardan daha derin hissedilebilir ve yazılabilir. 
     
     Sizce aşk nedir 
     Birinin yalnızca adı ya da anısı bile karnınızda kasılmaya neden oluyorsa... Beyin, kalp ve cinsel organ arasındaki görkemli uyumu yalnız onun için hissettiğinizde... Bir yemekte bakışlarını kaçırması bile içinizi burkuyorsa... Böyle sayısız tanım yapabilirsiniz ama yine de onu anlatmayacaktır. 
     
     Neden ötekilere değil de, belli bir kişiye şık oluruz 
     Kimbilir, ben rastlantıya inanırım. 
     
     Mutlu aşk var mıdır 
     Aşk yalnızca mutluluk getirmez, çünkü duyguların en aşırı boyutlarda yaşandığı bir durumu ifade eder. Bir dalganın üzerinde yükselmenin heyecanını yaşayacaksanız, dalga sizi kıyıya vurduğunda bunun çok şiddetli olacağını da kabul etmelisiniz bence... 
     
     Mükemmel aşk var mıdır 
     Hem olağanüstü, heyecan dolu, şaşırtıcı, hem de güvenli, bizi koruyacak olan bir şeyin peşindeyiz. Mükemmel aşkla kastettiğiniz buysa, başınız ciddi dertte demektir. 
     
     Aşk ömür boyu sürer mi 
     Bazen öylesine güçlüdür ki o duygu, yıllar boyu içinizde kalır. Herhangi bir zaman ve yerde yıllar önceki o kıpırtıyı hissedebilirsiniz. 
     



 YAŞAM 














</TEXT>
</DOC>
