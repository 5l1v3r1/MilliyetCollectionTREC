<DOC>
<DOCNO> 83943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko25.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
FIAT Grubu, Ferrari'yi borsaya sokuyor... 
</HEADLINE>
<TEXT>

     İtalyan Fiat Grubu, 2002 yılının ilk 3 ayı içinde toplam 14 milyar 100 milyonluk ciro 
     yaparken, bir önceki yıla oranla yüzde 4 oranında düşüş açıklandı. 
     Merkezi Torino'da bulunan Fiat Grubu, 2002 yılının üç aylık bilançosunu bugün açıkladı. 
     Bu yıl 3 ay içindeki kaybı 529 milyon euro şeklinde ortaya çıkan Fiat Grubu, geçtiğimiz yılın ilk 3 ayında 193 milyon euroluk kar elde etmişti. 
     Fiat Oto ise 2002'nin ilk 3 ayında 5 milyar 993 milyon euroluk ciro ile geçtiğimiz yılın aynı periyoduna oranla yüzde 11.2'lik düşüş kaydetti. Araba satışlarında da 2001'in ilk üç ayına oranla yüzde 14.9'luk düşüş olan Fiat, 2002'nin Ocak-Mart döneminde toplam 518 bin 
     araba sattı. 
     Satışlarda İtalya içinde düşüşün yüzde 33.5, Avrupa'da ise yüzde 9.3 olduğu bildirildi. 
     Bu arada Fiat Oto'nun kendisine bağlı olan Ferrari firmasını borsaya taşıyacağı belirtildi. Fiat'ın Genel Kurulu'nda alınan karar doğrultusunda 2002 yılının sonunda Ferrari-Maserati Grubu'nun yüzde 90'ı Fiat'ın elinde borsaya girmesi ön görülüyor. 
     Öte yandan sağlık probleminden dolayı Amerika'da bulunan Fiat'ın onursal başkanı avukat Giovanni Agnelli, 60 yıl sonra ilk kez Genel Kurul toplantısında yer almadı. 
     





</TEXT>
</DOC>
