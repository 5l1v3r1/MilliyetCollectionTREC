<DOC>
<DOCNO> 89782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/yozdilek.html </URL>
<DATE> 2002/06/14/ </DATE>
<TIME>  </TIME>
<AUTHOR> MEHMET ÖZDİLEK  </AUTHOR>
<HEADLINE>
Bulutlar dağıldı 
</HEADLINE>
<TEXT>

     Turnuvadaki umutların tam olarak yok olmadığı gruptaki son maçına çıkan Milli Takım, grup maçlarını en azından galibiyetle kapatıp, bir taraftan da özellikle Kosta Rika maçından gelecek iyi haberle turnuvaya devam etmek düşüncesindeydi. Oyuna bu düşünce yapısıyla çıkan milliler, 90 dakika boyunca grubun zayıf takımı karşısında hem oyunu kontrol altında tutup, hem de erken golleri bularak gruptaki ilk galibiyeti ile birlikte ikinci tur vizesini cebine koydu. 
     Maça gelince, kazanmaktan başka düşüncesi olmayan ve alternatifi bulunmayan Milli Takım maçın başında bulduğu erken gollerle hem rahatladı, hem de üzerindeki aşırı baskıdan kolayca sıyrıldı. İlerleyen dakikalarda aklın sahada, kulakların ise Kosta Rika maçında olduğu Milli Takım, maç içerisinde gelen haberlerle moralini daha da yukarı taşıdı. Maçta herkes görevini yerine getirmek için büyük özveri gösterirken, birine ayrı paragraf açmak istiyorum, Emre Belözoğlu. Turnuvanın başından beri oynadığı üç karşılaşmada da takımın en iyisi olarak göze çarpan Emre kabiliyetini, hırsını ve oyuna kattığı estetikle kendini izleyenleri hayran bırakmaya devam ediyor. Böyle devam et Emre. 
     Alınan bu galibiyet ve geçilen üst tur morallerin düzelmesine ve üzerlerimizdeki kara bulutların dağılmasına neden olurken, geç de olsa yakaladığımız bu mutluluğu Türk halkıyla birlikte yaşayalım. 
     



 SPOR 









































</TEXT>
</DOC>
