<DOC>
<DOCNO> 84038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/siyaset/siy05.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li Ceylan istifa ediyor 
</HEADLINE>
<TEXT>

     ÖNDER YILMAZ Ankara 

     MHP yönetimi ile anlaşamayan Sivas Milletvekili Mehmet Ceylan’ın partisinden bugün istifa etmesi bekleniyor. Ceylan, "Bu noktaya gelmesini istemezdim. Ama sorunlarımıza bir türlü çözüm bulamadık" dedi. Ceylan, bugün saat 12.00’de Meclis’te düzenleyeceği basın toplantısında partisiyle yollarını ayıracak. Bakanlık görevinden azledilen eski Devlet Bakanı Abdulhaluk Çay ile görüşmeler yürüten Ceylan, herhangi bir partiye katılmayı düşünmüyor. Ceylan, istifası konusunda sıkıntılarına parti içinde çözüm bulamadığını dile getirirken, "Kol kırılır, yen içinde kalır anlayışıyla şimdiye kadar sorunların çözümlenmesini bekledik. Ama olmadı. Söz ağızdan bir kez çıkar" diye konuştu. Ceylan’ın istifasıyla MHP’nin Meclis’teki sandalye sayısı 126’ya düşerken, DSP ile arasındaki fark ikiye yükselmiş olacak. 
     



 SİYASET 












</TEXT>
</DOC>
