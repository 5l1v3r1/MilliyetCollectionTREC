<DOC>
<DOCNO> 68019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur07.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşktan yana başımız dertte 
</HEADLINE>
<TEXT>

     İnsanların yaşamlarında en çok sıkıntı yaşadıkları alanların başında duygusal ilişkilerin geldiği ortaya çıktı. 
     Türk Psikiyatri Derneği'nin gerçekleştirdiği bir anket insanların en çok duygusal ilişkilerinde sorunlar yaşadığını ortaya koydu. Toplam 503 kişinin katıldığı ankette "Hayatınızda en çok sorun yaşadığınız alan hangisi" sorusu yöneltildi. Ankete katılanların yüzde 30.6'sı duyusal ilişkilerinde sorun yaşadığını açıklarken yüzde 22.5'i insan ilişkilerinde sorun yaşadığını bildirdi. Ankete katılanların yüzde 18.9'u yaşamlarında en çok aile eş ile sorun yaşadığını dile getirdi. Öte yandan yüzde 11.5'lik bölüm iş, yüzde 7'lik bölüm sağlık, yüzde 6.4'lük bölüm ise en çok ekonomik alanda sorun yaşadığını vurguladı. 
     






</TEXT>
</DOC>
