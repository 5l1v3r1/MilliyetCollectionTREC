<DOC>
<DOCNO> 52801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/soneko07.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk İş Başkanı Meral "Hükümet bizi Kızılay'a çağırıyor" 
</HEADLINE>
<TEXT>

     Türk-İş Genel Başkanı Bayram Meral, hükümetlerin, işverenlerin ve IMF'nin yarattığı krizin her geçen gün derinleştiğini öne sürerek, ''Görünen o ki, bu hükümet bizi tekrar Kızılay'a çağırıyor'' dedi. 
     IMF'in isteklerine boyun eğen siyasilerin ülkenin sorunlarını daha da artıracak istekler ortaya koyduğunu iddia eden Meral, bu isteklerin işsizliği, göçü ve yoksulluğu daha da artıracağını dile getirdi. 
     Krizden çıkılması için yapılacak fedakarlığa ilk olarak, krizin sorumlularından ve fedakarlığı talep edenlerden başlanılması gerektiğini bildiren Meral, şöyle dedi 
     ''Siyasi partilere yapılan yardımlar durdurulmalı, milletvekili lojmanları satılmalı ve araba saltanatına son verilmelidir. Milletvekili ve bakanlık sayısı düşürülmelidir. Devletimizi soyanların mal varlıklarına el konulmalıdır.'' 
     






</TEXT>
</DOC>
