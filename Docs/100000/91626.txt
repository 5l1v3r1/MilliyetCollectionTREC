<DOC>
<DOCNO> 91626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sontur11.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı Dil Sınavı yapıldı 
</HEADLINE>
<TEXT>

     Üniversitelerin yabancı dil ile ilgili bölümlerinde okumak isteyen adaylar, geçen hafta katıldıkları Öğrenci Seçme Sınavı'nın ÖSS ardından, bugün Yabancı Dil Sınavı'nda YDS 
     ter döktüler. 
     YDS, üniversite rektörlüklerinin bulunduğu 40 merkez ile KKTC'nin başkenti Lefkoşa'da gerçekleştirildi. Sınava, 41 bin 555 aday katıldı. 
     Sınava girecek adaylar, saat 09.00'dan itibaren kimlik kontrollerinden geçirilerek sınav salonlarına alındı ve sınav 09.30'da başladı. 
     Adaylara sınavda 2.5 saat süre verildi. Adaylar, sınavda, Almanca, Fransızca ve İngilizce dillerinden birinde, kelime bilgisi, dil bilgisi, Türkçe'den yabancı dile, yabancı dilden Türkçe'ye çeviri ve okuduğunu anlama ile ilgili yöneltilen test sorularını yanıtlamaya çalıştılar. 
     YDS sonuçları, ÖSS sonuçlarıyla birlikte açıklanacak. Adayların üniversitelerin lisans programlarını tercih edebilmeleri için yabancı dilden en az 120 puan almaları gerekiyor. Yalnızca Anadolu Üniversitesi Açıköğretim Fakültesi İngilizce Öğretmenliği bölümü için 110 puan almak yeterli olacak. 
     ÖSS ve YDS sonuçlarının Temmuz ayının son haftası içinde açıklanması planlanıyor. 
     





</TEXT>
</DOC>
