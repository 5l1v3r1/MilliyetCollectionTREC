<DOC>
<DOCNO> 94497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur26.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, kendisine "çekil" çağrısı yapan TOBB Başkanı ile buluştu 
</HEADLINE>
<TEXT>

     Başbakan Bülent Ecevit, 2 Temmuz'da bir deklarasyon yayınlayarak nazikçe kendisine çekil çağrısı yapan TOBB Başkanı Rıfat Hisarcıklıoğlu'yla biraraya geldi. 
     TOBB'un, 2 Temmuz'daki Genişletilmiş Yönetim Kurulu toplantısının ardından açıklanan deklarasyonla Ecevit'e dolaylı biçimde "çekil" denmişti. Başta Cumhurbaşkanı Ahmet Necdet Sezer olmak üzere Meclis'te grubu bulunan partilerin liderleriyle görüşerek deklarasyonu ileten TOBB Başkanı Hisarcıklıoğlu, bugün de Başbakan Ecevit'le görüşüyor. 
     Saat 14.00'de başlayan toplantıda Hisarcıklıoğlu'nun Ecevit'e ekonominin yeniden siyasetin üzerine çıkabilmesi için çalışmalar yapılması ve Ecevit'in kendisinden sonrasını da düşünmesi gerektiği görüşünü ileteceği belirtiliyor. 
     Görüşmeye Hisarcıklıoğlu'nun yanı sıra TOBB Başkan Vekilleri Mehmet Balduk ve Zafer Çağlayan da katılıyor. 
     





</TEXT>
</DOC>
