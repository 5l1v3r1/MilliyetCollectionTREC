<DOC>
<DOCNO> 74656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sondun07.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Türk - Yunan ilişkilerinde sıcak havayı teşvik edeceğiz" 
</HEADLINE>
<TEXT>

     ABD Başkanı Bush, 181 yıl önce, ABD'nin Yunanistan'ın bağımsızlığını desteklediğini ve o günden bu yana Yunanistan'ın kaydettiği ilerlemeyi takdir ettiğini söyledi. Bush, ABD'nin kurucularının Yunan tarihinden ve kültürel mirasından etkilenerek Amerikan anayasasının çerçevesini oluşturduklarını kaydetti. Bush, konuşmasını şöyle sürdürdü 
     ''ABD, terörizme karşı savaşta Yunanistan'ın oynadığı rolü derinden takdir ediyor. Yunanistan'ın Girit'teki askeri üssü açması ve bölgeyi izlemek için bir fırkateyn sağlamasından dolayı teşekkür ederiz. Yunanistan ABD'nin yanında durduğu gibi, ABD de devam eden Türk-Yunan ilişkilerindeki sıcak havayı teşvik etmeye hazırdır. 
     Kıbrıs'ta diplomatik görüşmelerin yeniden başlamasını memnuniyetle karşılıyoruz ve umuyoruz ki bu görüşmeler bölgesel barış ve istikrarı güçlendirecek nihai çözümü sağlayacaktır.'' Bush, Yunanistan ve ABD'nin ''stratejik ortak'' olduklarını belirterek, 1 milyon Amerikan vatandaşının Yunan kökenli olduğuna dikkat çekti ve konuşmasını ''Tanrı Yunanistan'ı korusun. Tanrı, ABD'yi korumayı sürdürsün'' sözleriyle bitirdi. 
     






</TEXT>
</DOC>
