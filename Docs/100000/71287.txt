<DOC>
<DOCNO> 71287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun17.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanın eşcinsel sevgilisi "İlişkimiz çok iyi yürüyor" 
</HEADLINE>
<TEXT>

     Berlin Eyaleti Başbakanı Klaus Wowereit'ın eşcinsel sevgilisi Jörn Kubicki, ''ilişkilerinin çok iyi yürüdüğünü, ayrı yaşamalarına rağmen birbirlerine sadık olduklarını'' söyledi. 
     Sinir hastalıkları doktoru olan Kubicki, Super Illu adlı magazin dergisine yaptığı açıklamada, Wowereit ile 9 yıl önce bir barda tanıştığını belirterek, ''Tabii o zamanlar frak giymiyordu. Sakallı ve uzun saçlıydı'' dedi. 
     Yüzük taşımasına rağmen Wowereit ile ''evli'' olmadığını belirten Kubicki, ''Bana 'First Lady' diyorlar. Ben en fazla 'First Man' olabilirim'' diye konuştu. 
     ''Birbirlerine son derece bağlı olduklarını'' belirten Kubicki, ''Bu bir gönül meselesidir. Birbirimize çok sadığız'' dedi. 
     Wowereit ile ilişkisinin ortaya çıkmasından sonra bir süre telefonla rahatsız edildiğini kaydeden Kubicki, ''Erken saatlerde biri beni telefonla arıyor, ancak hiç konuşmuyordu. Bari bir şeyler söyleseydi de hiç değilse tartışsaydık'' şeklinde konuştu. 
     






</TEXT>
</DOC>
