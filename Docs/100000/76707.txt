<DOC>
<DOCNO> 76707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko04a.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖNERDİLER 
</HEADLINE>
<TEXT>
KOBİ borçları ertelensin 
Dünya Bankası’nın reel sektöre yönelik olarak hazırladığı raporda, küçük ve orta ölçekli işletmelerin KOBİ kamu bankalarına olan borçlarının 6 - 12 ay ertelenmesi önerildi 
     EKONOMİ SERVİSİ 

     Dünya Bankası tarafından hazırlanan "Ekonomik Krizin Reel sektör Üzerindeki Etkilerinin Değerlendirilmesi Güncelleştirilmiş Özet Raporu"nda, küçük ve ortaboy işltmelerin KOBİ kamu bankalarına olan borçlarının 6 - 12 için ertelenmesi istendi. 
     Raporda, kriz nedeniyle zor durumdaki KOBİ’lerin desteklenmesi gerektiği ancak bunun sistematik önlemlerle yapılması gerektiği belirtildi. Karşılıklı mutabakata dayalı çözüm önerileri geliştirilmesi sürecine KOBİ’lerin dahil edilmesi, Tayland’da olduğu gibi sadece işleri karıştırararak uygun çözümlerin bulunmasını geciktirir’ görüşüne yer verildi. 
     
     Nakit ihtiyacı belirlensin 
     Hükümetin, Halk Bankası ve Ziraat Bankası vasıtasıyla kullandırılan 400 milyon dolara ek olarak bu işletmelere sağlaması gereken nakit ve işletme sermayesi ihtiyacını belirlemesi gerektiği kaydedilen raporda, "Bu işletmelere verilecek ilave nakit desteğinin bütçelerde yapılacak transferlerle düzenlenmesi gereklidir" denildi. 
     
     2.3 milyon işsiz 
     Kamu bankalarının bu süreçte aracı pozisyonu üstlenerek risk altına girmemesi gerektiği de kadedilen raporda, yeterli bankacılık hizmeti bulunmayan bölgelerde de mikro ölçekli finans kuruluşlarının oluşturulmasının teşvik edilmesi istendi." 
     Raporun, ekonomik krizin etkilerine ilişkin giriş bölümünde de "İşletmeler ve çalışanlar için durum endişe vericidir" denilerek, yaklaşık 2.3 milyon kişinin toplam işgücünün yüzde 10.6’sı işsiz kaldığına dikkat çekildi. İşsiz ve vasıf - altı istihdamın toplam işgücünün yüzde 16.6’lık kısmına karşılık geldiği tahmini dile getirildi. 
     
Varlık yönetimi özel olsun      Mali güçlük içine giren şirketlerin kredi borçlarının yeniden yapılandırılmasını öngören İstanbul Yaklaşımı’nın bir an önce hayata geçirilmesinin gerektiği vurgulanan Dünya Bankası raporunda, varlık yönetim şirketinin ise devletten bağımsız oluşması istendi. 
     
     Finansta konsolidasyon 
     Raporda, "Zor durumdaki varlıkların satışını hızlandırmak için Tasarruf Mevduatı Sigorta Fonu ya da varlık yönetim şirketi olarak ortak anlaşmalar imzalanmalıdır. Hükümetin kamu mülkiyetinde bir varlık yönetim şirketi oluşturması makul görülmemektedir. Türkiye Bankalar Birliği’nin özel bir varlık yönetim şirketi oluşturması teşvik edilmelidir" denildi. 
     Finans sektörünün hızla konsolide edilmesi de talep edilen raporda, zayıf ve mali açıdan varlıklarını sürdüremeyen bankaların kapatılmasının faydalı olacağı belirtildi. 
     İstanbul Yaklaşımı’nda kreditörlerin borçlu işletmelere ait teminatları nakde çevirme yarışına girmemesi için de tespit ve mutabakat anlaşmalarına ilişkin çalışmalar yapılmasına imk n tanıyacak geçiş süreleri örneğin üç ay belirlenmesi istendi. 
     Dünya Bankası raporunda yeniden yapılanmadan kaynaklanan zararların bir kısmının finans kuruluşları arasında paylaşılmasının teşvik edilmesine yönelik mekanizmalar geliştirilmesi de önerildi. 
     
Kore modeli önerisi      Dünya Bankası'nın raporundaki önerilerden bazıları şöyle 
     İşletmelerin sermaye yapılarının güçlendirilmesi, uzun vadeli kredi imkanı sağlanması için öz sermaye ve borçlanma fonları oluşturulsun. 
     Bu fonlar Kore deneyimindeki model baz alınarak oluşturulabilir. 
     Korean Development Bank ve yerel ticari bankalar, Templeton, Scudder, State Street ve Rothschilds tarafından yönetilen dört fona 1.5 milyar dolar yatırmıştı. 
     Kore kriz döneminde şirketlerin atıl varlıklarını gelecekte geri satın alabilme seçeneği ile satabilecekleri bir 'arazi bankası' oluşturuldu. 
     Bu bankanın kurulmasındaki temel hedef Japonya'da olduğu gibi gayrimenkul değerlerinin hızla düşmesini engellemekti. 
     Kore'deki modelde gayrimenkul yatırım ortaklığı kamu mülkiyetindeydi. Türkiye'de, ortaklığın kurumsal yatırımcılar tarafından oluşturulması teşvik edilebilir. 
     2002'de, borsaya kote tüm şirketler ile büyük holdinglerin iştirak ve bağlı kuruluşlarının uluslararası muhasebe standartlarını uygulanması zorunlu kılınmalı. 
     SPK, 'kurumsal yönetim kodu' hazırlamalı. Bu kod ilgili bilgilerin zamanında ve doğru sunulmasını gerekli kılmalı, azınlık hissesedarların hakı korunmalı. 
     Zor durumdaki şirketlerin mahkeme denetiminde yeniden yapılandırılmasına izin verecek iflas ve ipotek mevzuatı uygulansın. 
     Özelleştirme İdaresi'nin küçük şirketlerin satılmasını onaylayacak bağımsız bir yönetim kurulu oluşturulsun. 
     Özeleştirme İdaresi, Telekom ve enerji sektörlerindeki büyük çaplı özelleştirmelerden sorumlu hale getirilsin. 
     
UYARDILAR Bankalar yapıcı olsunTeminatlara el koyma eğilimine giren bankaları uyaran Dünya Bankası, BDDK’nın da göstereceği toleransı belirlemesi gerektiğini bildirdi 
     Dünya Bankası raporunda, krizin kamu sektörü borçlarına ve yerli bankaların yatırım faaliyetlerine bağlı olmasına karşın, finans sektöründeki olumsuz koşulların reel sektörü tehdit eder nitelikte olduğu belirtildi. 
     Raporda, "Mali açıdan güçlü şirketler tarafından alınan yeni kredilerin ve süresi uzatılan eski kredilerin sayısı giderek artmakta. KOBİ’ler için özellikle ihracat yapmayanlar için finansman giderek daha büyük sorun teşkil etmektedir" denildi. 
     Varlıkları büyük ölçüde küçülen bankaların, işletmelere yardımcı olmak yerine teminatlarına el koyma eğiliminde olduğu vurgulanan raporda, şu ifadelere yer verildi 
     "Bankaların ödenmeyen kredi seviyelerini düşürmenin ve müşterilerinin kredibilitelerini tekrar oluşturmanın bir yolu olduğunun farkına varmaları gereklidir. İkinci olarak ise BDDK’nın, bu kapsamda görüşmeler yürüten şirketlere ilişkin olarak bir politika belirlemesi gerekli. Bankaları karşılıklı mutabakata dayalı çözüm arayışlarına teşvik edecek şekilde her bir vakaya özgü ya da genel politika belirlenmesi gerekli olacaktır. 
     
     Tüm bilgiler açıklansın’ 
     BDDK, göstereceği toleransı belirlemeli geri ödenmeyen krediler için karşılık ayrılmasının zorunlu kılınması ya da bankaların gerekli sermaye yeterliliğine belirli bir süre zarfında ulaşmasına izin verilmesi . Doğu Asya deneyiminden elde edilen bilgiler ışığında, BDDK’nın bankalara, ödenmeyen kredilere ilişkin tüm bilgilerini açıklama yükümlülüğü getirmesi en doğru karar olur." 
     Raporda ayrıca, kamu bankaları yöneticilerine yasal dokunulmazlık sağlanmasının da önemli olduğu kaydedildi. 
     
İki konuyu karıştırmayalım’      İstanbul Yaklaşımı’nın ele alındığı yaklaşık sekiz saat süren toplantının çıkışında kısa bir açıklama yapan, Bankacılık Düzenleme ve Denetleme Kurulu BDDK Başkanı Engin Akçakoca, İstanbul Yaklaşımı ile Karşılıklar Kararnamesi’ni birbirine karıştırmak doğru değil" dedi. 
     Akçakoca, şöyle konuştu "Karşılıklar yönetmeliği ise tahsili gecikmiş alacaklar için uluslararası kurallara göre ayrılması gereken karşılıkları belirler. İkisini birbirine karıştırmak şu an için doğru değil. Ne zaman için doğru olabilir Doğru olacağı zaman da var. Sistem, sektör yeniden sermayelendikten sonrası için çok daha doğru olur. Bizim amacımız, sektörün mümkün mertebe şeffaf bir şekilde hem iç, hem dış kamuoyuna sunulmasıdır." 
     
     Önce bankalar adım atsın’ 
     Dünya Bankası yetkilileri, bankacılık sektörü temsilcilerine borçların yeniden yapılandırılma şartıyla kaynak aktarımı olacağını söyledi. "Önce yeniden yapılandırılacak borçlarla ilgili adım atın, bilançolarınız ortaya çıksın. Biz de buna göre size destek oluruz" mesajı alan bankalar ise sağlanacak kaynağın miktarının belli olması gerektiğini belirtti. 
     
Firmalara can suyu verilsin’      TÜSİAD eski Başkanı Erkut Yücaoğlu, İstanbul Yaklaşımı toplantısı öncesi basın mensuplarına yaptığı açıklamada, büyümeye geçiş konusunda çok ciddi stratejiler oluşturulmadığını belirterek, "Anlaşılıyor ki, Dünya Bankası ve IMF olmadan tek başımıza strateji yapamıyoruz" dedi. İstanbul Yaklaşımı için de teker teker kuruluşların ihtiyaçlarına bakılmasının doğru olmadığını belirten Yücaoğlu, "Doğruları bulmak için kriterler önemli" dedi. 
     Ankara Sanayi Odası Yönetim Kurulu Başkanı Zafer Çağlayan da, "Firmalara işletme sermayesi yani hayat suyunun verilmesi lazım. Bu hayat suyunun verilmesi anlamında yapılması gereken çalışmalar neyse, bunları konuşacağız. Buradaki herkesin eteğindeki taşı dökmesi lazım" diye konuştu. 
     
500 milyon dolarlık destekKOBİ’lerin iyileştirme süreci için Dünya Bankası’ndan 500 milyon dolar kredi sağlanacak ve uluslararası kuruluşlardan da destek alınacak 
     İstanbul Yaklaşımı kapsamında yapılan üretim ve finans danışma toplantısında, İstanbul Yaklaşımı’nın en kısa zamanda uygulamaya konulması kararlaştırıldı. İstanbul’da düzenlenen ve sekiz saat süren toplantıya Devlet Bakanı Kemal Derviş, IMF ve Dünya Bankası temsilcileri, Merkez Bankası Başkanı, Hazine Müsteşarı, TOBB, TÜSİAD, Ankara ve İstanbul sanayi odası temsilcileri katıldı. Toplantı sonunda yapılan yazılı açıklama şöyle 
     
     Üç kişilik hakem kurulu 

</TEXT>
</DOC>
