<DOC>
<DOCNO> 75618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/civaoglu.html </URL>
<DATE> 2002/03/31/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>

</HEADLINE>
<TEXT>

     BİR KADIN TANIDIM... BİR ADAM TANIDIM... Kitabın adı bu. Bana iki çağrışım yaptı. 
     Üniversite öğrencisi ve çiçeği burnunda bir gazeteciyken bir kadın tanıdım. Onunla röportaj yaptım. 
     Opera sanatçısı Ayhan Aydan... 
     Dehşetengiz Yassıada Mahkemesi'nde ihtilalin devirdiği ve idam cezası istenerek yargılanan Adnan Menderes aleyhine "Bebek Davası"nda tanıklık için çağrılmıştı. 
     "Mendres'ten çocuk aldırmış mıydı " 
     Adalet Divanı Başkanı Salim Başol'un gözlerine dimdik bakarak, "ben Adnan beyi çok sevdim hakim bey demişti. 
     Bir süredir kimseyle konuşmayan Aydan'la röportaj, genç gazeteciliğimin başarısıydı. Fakat bu söyleşinin bana bir kötülüğü oldu. Yaşamım boyunca taşıyacağım "aşık olunacak kadın resmini" daha o genç yaşta bilinç altıma ipek koblen gibi işledi. 
     Hayal kırıklıklarım onun armağanı. 
     Çünkü beklentilerimi de vericilik sınırlarımı da çok yükseklere çekmişti. 
     Büyük bir iyiliği de oldu. Yol haritamı aydınlattı. Seçimlerime yön verdi. Kadında ve dostta abur - cubur olmayan bence "kutsal" mutluluklara da erişebildim... 
     Gene de... "Ya gene hayal kırıklığı olursa" kaygılarının yüreğime kıymık kıymık battığını hep hissederek... 
     
Beyefendi ve adam.      BİR ADAM TANIDIM'ın çağrışımı... 
     Atatürk, Çankaya sofralarında bir gece... Masada oturanlardan birine sürekli "beyefendi" diye hitap ediyor. 
     "Beyefendi "soruyor "Atam, bana neden her zamanki gibi adımla hitap buyurmuyorsunuz " 
     Atatürk cevap verir 
     "Sana 'adam diyemiyorum da' ondan." 
     "BİR KADIN... BİR ADAM TANIDIM..." Galatasaraylı ağbimiz Necdet Çobanlı'nın kitaplarından birinin adı... Yaşamının rengarek ebem kuşağının altından geçen kadınları, adamları anlatıyor. Gül Medya 2002 
     
Renk lekeleri      KIRMIZIYI SEÇTİM 
     AŞK MAVİNİN ALTINDAYDI... 
     Mehmet Y. Yılmaz'ın çoğunluğu "aşka dair" yazılarının toplandığı - epeycesini cuma gecesi okudum - kitabın adı. 
     Sayfalarında belirttiği "Çin'de sadece kadınların bildikleri Nu Şu dilinin" küresel benzerlerinin derinliklerine keşif dalışları yapıyor... 
     "İlginç olması" ötesinde... 
     Kitabın adındaki kırmızı, mavi, seçtim ve altındaydı sözcüklerinin onun yaşımında önemli milatlar olduğu seziliyor. 
     Kapaktaki desen - H.B. Kahraman söyledi - ünlü Katalan ressam Miro'nun... 
     Mavi zemin üzerinde yukarıdan aşağıya kırmızı bir iz. Desenin altında uzanıp giden irili ufaklı siyah lekeler. 
     Miro aşkın göstergelerini bulmak yollarını aramış ve resimlerine, heykellerine yansıtmıştır. 
     Renk lekeleri de bunlardan biriydi. 
     Mavinin altında kalan siyah lekeler aşkın mesajları mı İnkilap Yayınları 2002 
     
Büstler ve portreler      BİR BÜROKRAT... VE DEVLET BABA, değerli dostum Kemal Baytaş'ın kitabının adı. Onu yazının başında anlattığım ilk gazetecilik yıllarında tanıdım. Henüz 30'una varmamıştı. Ankara'nın en gözde bekarıydı. ABD'den yeni gelmişti. Kimsede bisiklet yokken son model Chevrolet kırmızı otomobiliyle kızların yüreklerini hoplatırdı. 
     Çubuk Barajı'nın müdürüydü. Bayar, Menderes yıllarından itibaren Ankara'ya gelen tüm hatırlı konuklar, krallar, kraliçeler, diktatörler, cumhubaşkanları için davetler Çubuk Barajı'nda düzenlenirdi. 
     Onlara Baytaş ev sahipliği yapardı. 
     Daha o yaşlarında bakanlarla, başbakanlık müşteşarlarıyla Cumartesileri briç oynardı. Sanat Sevenler Kulübü'nün kurucularındandı. Akşam üstleri orada buluşulurdu. Sanat, siyaset, ama en önemlisi adam gibi adam, kadın gibi kadınlarla, harikulade geceler yaşanırdı. 
     Baytaş, görgü, bilgi ve sanat yıllarından dürüstçe ve zerafetle süzülerek bu günlere geldi. Anıları "BİR BÜROKRAT... VE DEVLET BABA" kitabında yayımlandı. 
     Kitap, Baytaş'ın hiç istemediği ve düşünmediği boyutlarda algılanan birkaç sayfayla - gereksiz - tartışmalara açıldı. Onlara girmiyorum. Asıl okunması gerekenler gölgelenmesin. Bu yaşam öyküsündeki büstler, portreler ve anılar, okurları yarım yüzyılın Türkiye tarihi galerisinde gezdiriyor. Doğan Kitapçılık 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
