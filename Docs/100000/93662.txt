<DOC>
<DOCNO> 93662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun15.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki Rum Ortodoks Kilisesi, Patrikhaneye başkaldırdı 
</HEADLINE>
<TEXT>

     ABD'deki 1,5 milyon kişiyi temsil eden Rum Ortodoks kilisesi, daha önce kendisini bağlı kabul ettiği İstanbul'daki Fener Rum Patrikhanesi'nden bağımsız hareket etme yönünde adım attı. 
     Amerikan Rum Ortodoks kilisesinin delegeleri, Los Angeles'ta yaptıkları toplantıda, İstanbul'dan bağımsız karar alma yönünde bir karar üzerinde anlaştılar. 
     Delegeler, İstanbul'daki kiliseye bağlı kalmayı sürdüreceklerini, ancak bu kilisenin, kendi üzerlerinde mutlak bir kontrolü olamayacağını kaydettiler. 
     Bu kararın, Fener Rum Patrikhanesi tarafından da onaylanmasının gerektiği belirtiliyor. Önerilen değişiklikler çerçevesinde, ABD'deki Rum Ortodoks din adamları, gelecekte patrikhaneye seçilecek başpiskopos için üç aday gösterecekler. 
     Amerikan kilisesi, kendi piskoposlarını da kendisi seçecek. Mevcut durumda, Fener Rum Patrikhanesi hem piskopos, hem de başpiskoposları atıyor. 
     Fener Rum Patrikhanesi, düzenli olarak Amerikan kilisesinin önerilerini dikkate alsa da, kararlarında bu önerilere sadık olma gereğini her zaman duymuyor. 
     ABD'deki Rum Ortodoks din adamları kongresine katılan 750 delegenin yüzde 70'i kararı kabul etti. 
     Amerikan Rum Ortodoks kilisesinin 1.5 milyon üyesi bulunuyor. 
     





</TEXT>
</DOC>
