<DOC>
<DOCNO> 55354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo01.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'da sakatlanan Inzaghi'ye 3 ay futbol yok... 
</HEADLINE>
<TEXT>

     AC Milan takımının golcü futbolcusu Filippo Inzaghi'nin, Chievo maçındaki sakatlanmadan dolayı 3 ay sahalardan uzak kalma riski bulunuyor. 
     AC Milan'ın 3-2 kazandığı Chievo maçının ikinci yarısında girdiği ikili mücadele sonucu sakatlanan Inzaghi'nin sol dizinde bükülme olduğu belirtildi. 
     Normal koşullarda 5-6 haftadan önce sahalara dönemeyecek olan Inzaghi'nin, ameliyat olması durumunda 3 ay kadar sahalardan uzak kalma riskinin bulunduğu bildirildi. 28 yaşındaki futbolcunun durumu bugün Varese'de yapılan kontroller sonrasında belli olacak. 
     Bu arada AC Milan'da Fatih Terim'den sonra göreve getirilen teknik direktör Carlo Ancelotti'nin takımı, kalesinde ilk kez gol gördü. 
     Chievo karşısında 2-1 yenik düşen AC Milan, Shevchenko'nun golleriyle sahadan galibiyetle ayrıldı. Kırmızı-siyahlılar, 22 puanla ligde 4. 
     sırada bulunuyor. 
     






</TEXT>
</DOC>
