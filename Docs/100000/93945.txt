<DOC>
<DOCNO> 93945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo14.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un yeni antrenörü Tolga Öngören 
</HEADLINE>
<TEXT>

     Erkekler Birinci Basketbol Ligi'nin güçlü takımlarından Ülkerspor, antrenör Tolga Öngören ile 3 yıllık sözleşme imzaladı. 
     Ülkerspor Tesisleri'nde gerçekleştirilen imza töreninde, 3 yıllık sözleşmeye imza atan A Milli Basketbol Takımı'nın yardımcı antrenörlerinden Tolga Öngören, Ülkerspor gibi büyük bir takım ile sözleşme imzaladığı için mutlu olduğunu söyledi. 
     Öngören, ''Ülkerspor, ülkemizi Avrupa Ligi'nde temsil eden iki takımdan biri. Bu nedenle sorumluluğumuzun bilincindeyiz. Önümüzdeki sezon hazırlıklarına başladık. Hedefimiz Avrupa Ligi ve Türkiye'de başarılı olmak'' dedi. 
     Ülkerspor Kulübü Genel Menajeri Lütfi Arıboğan'ın da hazır bulunduğu törende antrenör Öngören, daha sonra kendisini 3 yıllığına Ülkersporlu yapan sözleşmeyi imzaladı. 
     





</TEXT>
</DOC>
