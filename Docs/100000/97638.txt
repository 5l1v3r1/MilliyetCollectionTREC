<DOC>
<DOCNO> 97638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/spor/spo03.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir devrin sonu 
</HEADLINE>
<TEXT>

Galatasaray Yönetim Kurulu amatör branşlarda yarışan basketbol ve voleyboldaki sporcularını serbest bıraktı, diğer şubeler sırada 
     GALATASARAY, basketbol ve voleybolda yarışan takımlarını ligden çekerek, sporcularını serbest bırakma kararı aldı. Yönetim kürek dışındaki diğer branşlarda da aynı uygulamaya gidip, gitmeme konusunu tartışmaya açtı. Üç büyük kulübün başkanının Bakan Fikret Ünlü ile yaptığı görüşmeden sonuç çıkmayınca, ilk düğmeye basan Cim - Bom oldu. 
     SARI - Kırmızılı yöneticiler teknik kadronun da tazminatlarını hesaplamaya başladılar. Önümüzdeki günlerde teknik kadrolar kulübe çağırılacak ve kendilerine tazminatları ödenerek görevlerine son verilecek. Galatasaray’ın bu kararından sonra ezeli rakipleri Fenerbahçe ve Beşiktaş’ın da aynı yöntemi uygulamaya sokması bekleniyor. 
     
ARİF Oksijen getirinFatih Terim’in 40 derece sıcakta yaptırdığı iki saatlik antrenman futbolcuları bayılttı 
     GALATASARAY Teknik Direktörü Fatih Terim, önceki gün verdiği yarım günlük iznin acısını dün futbolcularından fena çıkardı. Sabah çalışmasına minyatür çift kaleyle başlayan Sarı - Kırmızılılar yaklaşık 40 dereceyi bulan sıcak altında adeta bitkin düştü. Çalışma bitecek derken bu kez başarılı hoca kondüsyon yüklemesine geçti. Yaklaşık 1 saat süren uzun deparlar futbolcuları adeta bayılttı. Fatih Terim çalışmayı iki saatte noktaladı. 
     ANTRENMAN sırasında Sarı-Kırmızılılar’ın tepkileri gözlerden kaçmadı. Arif deparlar sırasında "Oksijen getirin" diye isyan ederken, Hasan Şaş, "Sadece kaçan golleri yazıyorsunuz. Biraz da bunları yazsanıza" yorumunu yaptı. "Öldük hocam" bağırışlarıyla son bulan çalışmanın ardından Terim, "Neyse idmanı kısa kestim" sözleriyle futbolcularını şaşırttı. Başarılı hoca, Ergün’ün koşuda genç Kerem’i geçmesine ise, "Aranızda 15 yaş var" diyerek tepki gösterdi. 
     
Terim’in ışığı sönmeden gitmeyiz’      KAPTAN Bülent Korkmaz ve Suat Kaya, Fatih Terim’in kendilerine bakış açısını değiştirmediği sürece futboldan kopmayacaklarını söylediler. İki yıl daha futbol oynamayı düşündüklerini açıklayan tecrübeli ikili, "Hocamızın gözündeki ışığın söndüğünü hissetiğimiz ana kadar bu işe devam edeceğiz. İki yıl daha terimizi akıtmak istiyoruz. Burası bir aile ve yeni arkadaşlarımızın da bu aileye katılması bizi çok mutlu etti" şeklinde konuştular. 
     



 SPOR 
























</TEXT>
</DOC>
