<DOC>
<DOCNO> 71599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/spor/bbas.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in intikamı 
</HEADLINE>
<TEXT>

Sarı-Lacivertli takım ligin ilk yarısında son saniye basketi ile mağlup olduğu ezeli rakibi Galatasaray’ı ikinci uzatmada devirdi, dişe diş geçen mücadele nefes kesti 
     EZELİ rakiplerin potodaki uzatmalı derbisinde son gülen taraf Fenerbahçe oldu. Sarı - Lacivertliler ligin ilk devresinde son saniye basketi ile yenildiği Galatasaray’ı nefes kesen bir mücadele ve iki uzatma sonunda devirerek rövanşı aldı. Maça Whisby’nin etkili oyunuyla başlayan Fenerbahçe ilk periyodu 26 - 22 önde kapadı. İkinci periyodda Galatasaray Şemsettin’in sayılarıyla dengeyi sağlasa da, devre 43 - 39 Fenerbahçe’nin üstünlüğü ile sonuçlandı. 
     İKİNCİ yarıya Fenerbahçe fırtına gibi başladı ve 26.dakikada farkı 14 sayıya kadar çıkarıp son çeyreğe 74 - 60 önde girdi. Bu bölümde beş dakika sayı bulamayan Sarı - Lacivertliler karşısında Galatasaray, hızla farkı kapadı ve normal süre 85 - 85 bitti. Birinci uzatmada da çekişme sürdü ve 96 - 96’lık skorla ikinci uzatmaya geçildi. İkinci uzatmada Galatasaray farkı 6 sayıya kadar çıkarmasına rağmen Mrsiç’in ateşlediği Fenerbahçe galibiyete uzandı. 
     
İstatistik FENERBAHÇE OYUNCU TS 2S 3S SA R Erdal 4 1 3 0 2 2 2 2 Zaza 15 7 9 0 3 1 2 9 Mrsic 25 4 6 4 15 5 6 5 Whisby 29 10 17 - 9 14 20 Weaks 29 8 18 3 7 4 5 4 Mustafa 4 2 2 - 0 1 2 Cömert 2 1 4 0 1 - 1 Zeki 2 0 1 - 2 2 - Altan 1 - - 1 2 - TOPLAM 111 33 60 7 28 24 34 43      
GALATASARAY OYUNCU TS 2S 3S SA R Kemal 23 5 11 3 11 4 6 2 Herren 8 1 5 1 4 3 4 3 Wilangowski 1 0 1 - 1 2 - Şemsettin 39 12 13 1 8 12 16 10 Matthews 29 10 13 - 9 13 12 Serdar 9 3 5 - 3 4 8 Ersin - - - - 1 Yiğit - - 0 2 - - Tamer - - 0 1 - 1 Önder - - - - - TOPLAM 109 31 48 5 26 32 45 37      
     1.PERİYOT 26 - 22 Fenerbahçe , 2.PERİYOT 43 - 39 Fenerbahçe , 3.PERİYOT 74 - 60 Fenerbahçe , NORMAL SÜRE 85 - 85, 1.UZATMA 85 - 85 MAÇ SKORU 111 - 109 
     BEŞ FAUL Wilangowski 28.58 , Erdal 32.12 , Cömert 33.36 , Herren 38.44 , Zaza 43.33 , Serdar 47.28 , Kemal 47.39 , Şemsettin 49.17 
     HAKEMLER Memduh Öget, Tolga Şahin 
     
Potada rüya bitti      BASKETBOLDA Eurolig’e final - four hedefiyle giren takımlarımız Efes Pilsen ve Ülker’in, ikinci turda iki maç sonunda teslim bayrağını erken çekmesi, camiada büyük hayal kırıklığı yarattı. İkinci turda oynadıkları ilk iki maçı da galibiyet yüzü göremeden kapayan Efes ve Ülker, final - four şansını artık mucizeye bırakırken basketbol otoriteleri motivasyon eksikliği ve beceriksizliğin kötü sonuçları hazırladığı görüşünde birleştiler. İki takımın coachu ise kazanmayı hak etmediklerini itiraf ettiler. 
     
Sonuçları nasıl yorumladılar      ESAT YILMAER 
Hürriyet Gazetesi Spor Müdürü 
     Bence iki takımımız da final - four şansını sıfırladı. Kalan maçların hepsini kazanmak zorundalar. Bu da bu oyunla imkansız gibi. Bu sene maalesef Eurolig, tüm takımlarımız için hayal kırıklığı oldu. Kötü oyunu sadece deneyimsizliğe bağlamak yanlış olur. Çünkü iki takımın kadrosunda yer alan oyuncular defalarca milli olmuş isimler var. Özellikle Efes’in kaybettiği son iki maçtaki oyunu kendilerine yakıştıramadım. 
     
     İSMET BADEM 
Fanatik Basket Yazı İşleri Müdürü 
     Eğer bu ülkede insanların umudu, güvencesi ve gururu olma yolunda elinizde olan basketbol takımını güçsüz bırakırsanız bunların başınıza gelmesi normaldir. Her gün bir kaç firmanın batıp, tarihe karışmasını insanlarımız "Vah, vah" deyip geçiştiriyor. Bu firma olarak Efes veya Ülker’in de başına gelseydi, yine aynı şey olurdu. Ama bu iki firma Türkiye’yi yıllardır çıkardığı mutluluk zirvesinden, palas pandaras aşağıya yuvarlamıştır. 
     
     OKTAY MAHMUDİ 
Efes Pilsen coachu 
     Kinder maçında iyi mücadele etmiştik. Ama son bölümde durup maçı kaybetmiştik. Fakat Real Madrid karşısında kazanmak için hiçbir şey yapmadık. Efes kalitesine yakışmayan bir oyun ortaya koyduk. Hücumda temposuzduk. Artık hedefe ulaşmak çok zor. Eurolig seviyesinde bu tip hataların telafisi yoktur. Kalan maçlarda galibiyet için oynayacağız. 
     
     MURAT DİDİN 
Ülkerspor coachu 
     CSKA Moskova karşısında aldığımız maçı hediye ettik. Tabii ki şu anda ikinci turda Avrupa’nın en iyi 16 takımı oynuyor ve zayıf rakibimiz yok. Ama yine de eğer arzuladığımız oyunu ortaya koyabilseydik, şansımız olurdu. Sürekli takımı sürükleyen oyuncu sayısını artırdığımızda başarılara ulaşabiliriz. 
     
İTÜ teslim oldu      ERKEKLER Birinci Basketbol Ligi’nde Karşıyaka deplasmanda İTÜ’yü 104-93 yenmeyi başardı. Maçın ilk yarısında büyük bir çekişme yaşandı. İTÜ’de Orhun, Pınar Karşıyaka’da ise Ufuk Sarıca’nın karşılıklı basketleriyle başa baş geçen devre 44-44 sona erdi. İkinci yarının başlarında Comegys ile oyuna ağırlığını koyan konuk takım karşılaşmadan farklı galip ayrıldı. 
     
Maçın karnesi      HAKEMLER Fatih Söylemezoğlu, İsmail Özgün 
     İTÜ Orhun 8 35, Levent Topsakal 7 23, Barış 5 5, Şafak 5 8, Kerem 3 3, Atıl 3 4, Reha 3 , Levent Bilgin 4 3, Orbay 5 12 
     PINAR KARŞIYAKA Patiejunas 4 2, Ufuk Kaçar 7 18, Ufuk Sarıca 6 15, Comegys 8 24, Cenk 4 , Burak 6 18, Ufuk Yanar 5 8, Nihat 7 19 
     1. PERİYOT 18 - 19 P.Karşıyaka , 2. PERİYOT 44 - 44, 3. PERİYOT 59 - 70 P.Karşıyaka , MAÇ SKORU 93 - 104 P.Karşıyaka 
     BEŞ FAUL Barış 39.12 
     



 SPOR 





















</TEXT>
</DOC>
