<DOC>
<DOCNO> 69927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/siyaset/siy02.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbeyi Demirel önledi 
</HEADLINE>
<TEXT>

Tempo’nun haberine göre Cumhurbaşkanı Demirel, Genelkurmay Başkanı Karadayı’yı ikna ederek, 28 Şubat’ın anayasal çerçevede kalmasını sağladı 
     İSTANBUL Milliyet 

     Refahyol hükümetinin yıkılmasında en önemli dönemeç sayılan 28 Şubat sürecinde, dönemin Cumhurbaşkanı Süleyman Demirel’in, Genelkurmay Başkanı Orgeneral İsmail Hakkı Karadayı’yı ikna ettiği ve olası bir darbe girişimini önlediği belirtildi. 
     Tempo dergisindeki habere göre, Necmettin Erbakan’ın başbakanlıktan ayrılmasıyla sonuçlanan süreçte Demirel, Karadayı ile sürekli ikili görüşmelerde bulundu. Demirel’in çabaları sonucu 28 Şubat anayasal çerçevede kaldı, mevcut parlamenter ve siyasal sistem içinde değişim sağlandı. 
     Üst düzey bir komutan da, konuya ilişkin olarak, "Şayet Demirel, Karadayı’yı ikna etmeyi başaramasaydı, ordu koalisyonun devrilmesini beklemeden yönetime el koyacaktı" dedi. Dönemin TBMM Başkanı Mustafa Kalemli de, 28 Şubat’ı değerlendirirken, Demirel’in darbeyi önlemedeki rolüne dikkat çekti. 
     



 SİYASET 










</TEXT>
</DOC>
