<DOC>
<DOCNO> 71838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo18.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'da çöküş devam ediyor... 
</HEADLINE>
<TEXT>

     İtalya Birinci Futbol Ligi'nin 26. haftasında deplasmanda FC Bologna'ya 2-0 yenilen AC Milan gelecek sezon Avrupa Şampiyonlar Ligi'ne katılma amacından biraz daha uzaklaştı. 
     İtalya'da sezon sonunda ilk 4 takım Avrupa Şampiyonlar Ligi'ne katılmaya hak kazanırken, AC Milan şu anda 4. sırada olan FC Bologna'nın 6 puan gerisinde 38 puanla 6. sırada bulunuyor. 
     FC Bologna'dan Fresi 3. dakika ve Cruz'un 24. dakika 
     golleriyle sahadan 2-0 yenik ayrılan AC Milan'da, kadroda bulunan Ümit, 62. dakikada Brocchi'nin yerine oyuna girdi. Geçen hafta FC Inter'e karşı derbiyi yitiren AC Milan, FC Bologna deplasmanında da taraftarlarını düş kırıklığına uğrattı. ''Kırmızı şeytanlar'' lakaplı AC Milanlı taraftarların maçın ikinci yarısında stadı terkettiği görüldü. Bu arada deplasmanda Verona ile oynayan AC Parma, 83. dakikada Mutu'nun penaltıdan attığı golle sahadan 1-0 yenik ayrıldı. Hakan Şükür'ün ilk 11'de 90 dakika forma giydiği karşılaşmada AC Parma, 13. dakikada Di Vaio'nun ayağından bir de penaltı kaçırdı. 13 Mart'ta Chievo ile erteleme maçı yapacak olan Parma, şu anda 30 puanla 13. sırada bulunuyor. 26. haftada, dün akşam Seedorf'un son dakikadaki golüyle FC Juventus karşısında 2-2'lik beraberliği yakalayan FC Inter lider konumda bulunuyor. Şampiyonluk mücadelesi veren 3 takımdan biri olan AS Roma ise bu akşam SS Lazio ile karşılaşacak. 13 Mart Salı günü Avrupa Şampiyonlar Ligi'nde AS Roma ile karşılaşacak olan Galatasaray'da, teknik direktör Mircea Lucescu ve kulüp başkanı Mehmet Cansun, Roma derbisini izlemek üzere bugün Roma'ya geldi. Galatasaray takımı ise yarın akşam Roma'ya gelecek. Ligde 26. hafta maçlarının toplu sonuçları şöyle FC Inter-FC Juventus 2-2, Atalanta Bergamo-Lecce 2-1, FC Bologna-AC Milan 2-0, AC Fiorentina-Udinese 0-0, Piacenza-Perugia 2-0, Torino-Chievo 2-2, Venezia-Brescia 1-2, Verona-Parma 1-0, AS Roma-SS Lazio Bu akşam TSİ 21.30'da başlayacak. Puan Durumu FC Inter , FC Juventus 52, AS Roma 50 1 maçı eksik , FC Bologna 44, Chievo 40 1 maçı eksik , AC Milan 38, SS Lazio 36 1 maçı eksik , Verona 35, Torino 33, Perugia 33, Atalanta Bergamo 33, Piacenza 31, AC Parma 30 1 maçı eksik , Udinese 30, Brescia 29, Lecce 24, AC Fiorentina 21, Venezia 15. 
     






</TEXT>
</DOC>
