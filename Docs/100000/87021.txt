<DOC>
<DOCNO> 87021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo17.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli futbolcularımız Brezilya maçı için umutlu... 
</HEADLINE>
<TEXT>

     17. Dünya Kupası Finalleri için hazırlıklarını Güney Kore'de sürdüren A Milli 
     Takım'da, futbolculardan Ümit Davala, Brezilya maçında takım olarak en iyisini yapacaklarını belirtirken, Mustafa İzzet de Brezilya karşılaşmasının zor olacağını, ancak zoru başaracak güçte olduklarını söyledi. 
     İtalya'nın AC Milan takımında top koşturan Ümit Davala ve İngiltere'nin Leicster City Kulübü'nde forma giyen Mustafa İzzet, bugün bir basın toplantısı düzenledi. 
     Milan'da çok az forma şansı bulduğunu hatırlatan Ümit, ''Bu bir dezavantaj görülmesine karşın, milli takımın atmosferi farklı. Kendimi formda görüyorum. Brezilya maçında takım olarak en iyisini yapacağız'' dedi Mustafa ise Türk Milli takımının çok fazla yol katettiğini vurgulayarak, ''Şu anki mücadele eden takımla 2000 Avrupa Futbol Şampiyonası'daki takım arasında fark var. Türkiye çok fazla yol katetti. Hücum varyasyonu ve savunma anlayışı dahi iyi noktaya geldi. Brezilya maçı çok zor maç olacak, ancak biz zoru başaracak güçteyiz'' diye konuştu. 
     Bir basın mensubunun ''Brezilya Teknik Direktörü Scolari yurtdışında oynayan Türk futbolcular arasında seni saymadı. Seni Unuttu mu'' şeklindeki sorusuna Mustafa, ''Beni unutması doğal. Biz en iyi şekilde savaşacağız'' diye yanıt verdi. 
     Milli takımın bugün akşamki idmanı 15 dakika sürdü ve basına kapalı olarak gerçekleştirildi. Yarın sabah idmanı iptal edilirken, milliler, TSİ 07.30'da sahilde yürüyüş yapacak ve akşam antrenmanı da 15 dakika olarak yapılacak. A Millilerin 1 Haziran Cumartesi günü yapacağı idman ise basına tamamen kapanacak. 
     





</TEXT>
</DOC>
