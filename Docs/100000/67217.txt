<DOC>
<DOCNO> 67217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/bila.html </URL>
<DATE> 2002/02/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş'in Irak kaygısı 
</HEADLINE>
<TEXT>

     Bakanlar Kurulu'nun dünkü toplantısında Merkez Bankası Başkanı Süreyya Serdengeçti, para politikasıyla ilgili sunuşunu yaptıktan sonra Başbakan Ecevit soruyor 
     - Son günlerdeki gelişmeler piyasaların Irak konusunda olumsuz etkilendiğini gösteriyor. Bu nasıl gelişir 
     Serdengeçti şu yanıtı veriyor 
     - Bunlardan etkilenmesi normaldir, gelişmelerin seyrine göre belli derecede etkilenir. Ancak önlemler alınırsa bu en aza iner. 
     Serdengeçti'nin yanıtından sonra Devlet Bakanı Kemal Derviş söz alarak Başbakan Ecevit'e şu değerlendirmeyi yapıyor 
     - Ekonomi güçlendirilirse elbette daha az etkileniriz. Ancak, Irak konusunun sürekli gündemde tutulması ekonomiyi şimdiden olumsuz etkilemeye başladı. Dış dünyada Irak konusunu bu kadar gündemde tutan ülke yok. Dış basın bizim kadar geniş yer vermiyor. Sayın Başbakan, Irak konusunu biz de gündemden düşürsek daha iyi olur. 
     Ecevit'in, Derviş'e yanıtı ise şöyle oluyor 
     - Haklısınız. Ben de bunun farkındayım. Ama Türkiye'nin konumu diğer ülkelerden farklı. Irak'tan en fazla etkilenen ülke biziz. Irak sınır komşumuz. Bu nedenle Irak konusuna Türkiye daha yakın ilgi gösteriyor. 
     Serdengeçti'nin yaptığı sunuş ise şu ana kadar alınan sonuçların Türkiye'nin doğru yolda ilerlediği biçiminde yorumlanıyor. 
     Serdengeçti, Türkiye'nin bir süre sonra enflasyon hedeflemesine geçebileceğini, ancak bunun önkoşulları bulunduğunu söylüyor. Makro göstergelerdeki iyileşme ve IMF'den sağlanan kaynağın yarattığı olumlu atmosfere işaret ediliyor. 
     Anlaşılıyor ki, göstergeler iyiye doğru yönelmişken başta Başbakan Ecevit ve Devlet Bakanı Kemal Derviş olmak üzere hükümette Irak'a müdahalenin ekonomiyi olumsuz etkilemesi endişesi var. 
     Siyasi gelişmelere karşı fazla duyarlı olan piyasalar, şimdiden Irak'a endeksli olumsuz hareketlenme içinde. 
     Türkiye, Irak'ı gündemden düşürebilir mi 
     Türkiye istese de Irak, dünyanın gündemindedir. Beyaz Saray'dan yapılan açıklamalar, Irak'ı gündemde tutan temel faktördür. ABD Başkan Yardımcısı Cheney'nin bölgeye yapacağı ziyaret sadece Türk basınında değil başta ABD basını olmak üzere bütün dünyada "müdahale yoklaması" olarak değerlendirildi. Bu gelişmeler karşısında Irak'ın sınır komşusu olan Türkiye'nin Irak sorununu görmezlikten gelip, gündemden düşürmesi çok zordur. 
     Türkiye, başını kuma gömse bile Irak sorunu bir gerçek olarak kendini dayatmaktadır. 
     Türkiye, Irak'a müdahaleyi önlemek ve olumsuz sakıncaları konusunda uyarılarda bulunmak için büyük çaba sarf etmektedir. 
     Yapabileceği de budur... 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
