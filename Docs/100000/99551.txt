<DOC>
<DOCNO> 99551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yasam/yas02.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi rüya değil insanlar yazar 
</HEADLINE>
<TEXT>

Osmanlı İmparatorluğu’nun kuruluşu gibi tarihe damga vuran birçok olay, rüyalara dayandırılıyor. Oysa araştırmacı Orhan Koloğlu, Rüyalar gerçekleşmez, olanlar rüyalara yakıştırılır’ diyor 
     Rüyaların dili - 4 
Semra Kardeşoğlu 

     Rüyaların tarihteki önemi konusundaki örneklerden biri, Osmanlı İmparatorluğu’nun kuruluşunun da bir rüyaya dayandırılmasıdır. Araştırmacı Orhan Koloğlu, bu yakıştırmanın, imparatorluğun kuruluşundan 150 yıl sonra ortaya çıktığını belirterek "Rüyalar gerçekleşmiyor, olaylar gerçekleştikten sonra yakıştırılıyor" diyor. İnsanlık tarihi boyunca var olan bu durumun, Hitit uygarlığında bile görüldüğünü söyleyen Koloğlu, tarihteki önemli rüyaları şöyle anlatıyor 
     
Osmanlı tarihinde bir çok önemli olayın öncesinde rüyada görüldüğü belirtilir. Gerçekten rüyalar gerçekleşiyor mu 
     Sadece Osmanlı tarihinde değil tüm insanlık tarihinde bütün oluşumları rüyaya bağlama eğilimi var. Bunun ilahi bir nitelik taşıdığı, yüce katlardan yönlendirildiği düşünülüyor. Dünyadaki bütün büyük adamlar’ dediğimizin kişilerin ortaya çıkışı için rüya uydurulması alışkanlığı var. 
     
Bu neden yapılıyor 
     - Çünkü bu durumda o kişiye ya da olaya ulvi bir nitelik daha eklenip, etkisinin ve gücünün arttırılması amaçlanıyor. 
     
     Ay koyundan çıkar ve... 
Osmanlı İmparatorluğu’nun kuruluşu da bir rüyaya dayandırılıyor değil mi 
     Evet. Rüyaya göre, Osman Gazi bir şeyhin evinde misafir olur. Şeyhin koynundan ay çıkar ve Osman Gazi’nin koynuna girip ağaç haline dönüşür, dal budak salar. Bu şekilde kurulucak devletin müjdesi verilir. Oysa bu rüya efsanesi Osmanlı Devleti’nin kuruluşundan 150 yıl sonra ortaya çıkmış. Bu efsane Osmanlı Hanedanı’nın kutsallaştırılması ve devletin sonsuza dek yaşayacağı iddiasına gerekçe sayılmıştır. 
     
Tarihte rüyaların savaş gerekçesi yapıldığına dair örnekler var değil mi 
     En çarpıcısı fazla savaşçı olmayan II. Beyazıt’ın rüya ile gazaya davetidir. Rüyayı gören kişi, "Padişahımızla Seyyid Gazi’nin huzurunda otururken önümüze bir sini kan getirdiler. Seyyit Gazi sana Sultan Beyazıt’ı koşduk, al ilet, gün batısına Kızıl Elma’ya değin fethedip İslam döşeğin döşesin ’ diye emretti" diyerek açıkça fetih ve gaza için rüyayı araç yapmıştır. 
     
Rüyadan aldığı mesajı uygulayan kişilere örnek verebilir misiniz 
     Kaynaklarda 4. Murat zamanında İran Şahı olan Mirza Safi, rüyasında başına bir felaket geleceğini görür ve ismini değiştirirse bunun önlenebileceğini düşünür. Süleyman ismini alır. Kendisini kurtarır ancak rüyadaki felaket oğlu Şah Hüseyin’in başına gelir. 
     
En korkunç rüyalar atalarımızdan miras      En garip’ rüyaları alt beyin’ yaratıyor. Ve aslında bu rüyalar, atalarımızın yaşayıp bize miras bıraktığı gerçekler.’ 
     Psikiyatrist Nusret Kaya, hastalarına rüya analizi ağırlıklı tedavi uyguluyor. 
     Analizi, rüya yorumundan kesinlikle ayırmak gerektiğini söyleyen Kaya, rüyaları takıntılarımızın dışavurumu olarak görüyor. Ona göre üç tür rüya var Günlük yaşamla ilgili üstbeyin rüyaları, takıntı ve arzularımızı içeren şuuraltı rüyaları ile alt beyin rüyaları. 
     Bunlardan en ilginci, savaşta vurulma, bilmediğimiz ortamlar, korkunç yaratıkları içeren altbeyin rüyaları. 
     
     Libido aşılmalı’ 
     Kaya, "Bu rüyalar atalarımızdan gelen genetik bilgi şifreleri ile olur. Bu tür rüyalar bu bilgilerin deşarjı. 
     Nasıl ki, beş kuşak önceki dedenizin mavi gözünü DNA’lar ile alabiliyorsanız, RNA’lar aracılığı ile de bilgi şifrelerini okuma ve taşıma özelliklerini alıyoruz" diyor rüya analizini şöyle anlatıyor 
     "Okuma - yazma gibi faaliyetlerden sorumlu bölüme üst, duygu ve içgüdülerin yer aldığı bölüme alt beyin diyoruz. İkisinin ortasında şuuraltı da denilen ilkel libido var. Burada seksüel içerikli takıntılarımız yer alır. Bu takıntılardan kurtulunamazsa alt ve üst beyin bağlantısı kurulamaz. İki beynin temasını sağlamak gerekiyor, bu da temas rüya analizleri ile takıntılardan kurtularak mümkün. Böyle bir yaşam mutluluk, başarı ve güç getirir." 
     
K bus, doğumu kolaylaştırıyor      Hamile kadınlar çok sıkıntılı rüyalar görüyor. Rüyalarında küçük hayvanları, hareket etme zorluklarını, sürrealist tarzda yapılmış binaları, bebekleri görüyor. Hamileliğin son aylarında bu rüyalar gerçek bir korku filmine dönüşebiliyor. Ama kabus gören hamileler için doğum daha kolay oluyor. Çünkü kabuslar, hamile kadınları doğum sancılarına karşı hazırlıyor. 
     
Rüya Allah’tan mesaj getirmezRüyanın İslam dinindeki yerini bu konuda bir kitap da yazmış olan Marmara Üniversitesi İlahiyat Fakültesi Öğretim Üyesi Doç. Dr. İlyas Çelebi anlattı 
     İslam dini, rüyanın peygamberlere gönderilen vahilerin bir vasıtası olduğunu kabul ediyor. Hz. Muhammed, Hz. İbrahim ve Hz. Yusuf’a vahilerin bir bölümü bu yolla gelmiş. 
     İnsanların gördüğü rüyaları olumlu mesajlar ileten, kişiyi olumlu istikamete sevkeden rahmani rüyalar’, çirkin, kötü kabus türü olan ve kişiyi kötüye sürükleyen şeytani rüyalar’ ile bir de bilinçaltının ortaya çıktığı rüyalar olmak üzere üçe ayırabiliriz. 
     Rüyayla mesaj geldi’ denilerek iş yapılamaz. Allah, peygamberler dışında kimseye doğrudan mesaj göndermez. Bunu düşünmek kişiyi din dışına götürür. 
     
     Pozitif yorum yapın’ 
     Zaten rüya tabiri denilen şey, kişinin sezgi ve tecrübelerine dayanır, yoksa bir yerden mesaj gelip söylemez. Peygamberimiz Rüyaları iyiye yorun. Yorumunuz kişiyi hayata bağlayacak, pozitif eylemler yaptıracak tarzda olsun. 
     Ama içinizden olumlu şeyler geçmiyorsa hiç yorumlamayın’ diyor. Tabir kitaplarını insanların tecrübeleri ile biriken sembollerden oluşmuş bir halk kültürü ürünü olarak görmek gerekiyor. 
     

</TEXT>
</DOC>
