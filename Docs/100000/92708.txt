<DOC>
<DOCNO> 92708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sontur21.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısırlık hakkında bilinmeyenler... 
</HEADLINE>
<TEXT>

     Avrupa Üreme ve Embriyoloji Topluluğu üyesi 4 bin kişi, Pazar günü Viyana'da yapılacak yıllık toplantıda kısırlığı, doğurganlığı ve tedavideki son gelişmeleri ele alacak. 
     Kadın ve erkeğin ortak sorunu olan kısırlık, dünyada her 6 çiftten birinin karşısına çıkıyor. 
     Tüm dünyada kısırlıkla ilgili gerçekler ve rakamlar şöyle 
     149   Kısırlık vakalarının yüzde 40'ı erkeklerle, yüzde 40'ı kadınlarla ilgili bir sorunken, vakaların yüzde 20'si ortak sorun olarak ortaya çıkıyor. 
     149   Kısırlık, kadınların yaşıyla birlikte ve menapoz dönemine yaklaştıkça artıyor. Kadınların en doğurgan dönemleri, 20-25 yaş arası. 
     149   Kadınlarda kısırlıkta hormonal bozukluklar, fallop tüplerinin 
     tıkanması ya da zarar görmesi ortak sorunlar. 
     149   Erkeklerdeki kısırlıkta da sperm sayısının azlığı ve hareketliliği büyük problem olarak ortaya çıkıyor. 
     149   Kadınlar, 1 milyondan fazla yumurtayla doğuyor ve ilerleyen yaşla birlikte bu sayı azalıyor. Erkeklerse her gün sperm üretiyor. 
     149   20 yaşlarında düzenli seks yapan normal bir çiftin, aylık gebelik 
     şansı dörtte bir oranında. 
     149   Kısırlık, bir yıllık düzenli ilişki sonunda gebeliğin oluşmaması şeklinde tanımlanıyor. 
     149   Dünyanın ilk tüp bebeği olan Louise Brown 24 yıl önce doğmuştu. Brown'ın dünyaya gelmesinden bu yana 1 milyondan fazla çocuğun doğumu için yardımcı üreme teknolojisinden ART yararlanıldı. Bu teknik yardımcı tedavi, daha çok Avrupa ülkelerinde yapıldı. 
     149   ART tedavi yöntemlerine başvuran kadınlar, daha çok 30-39 yaşları arasında. Bu tedaviye en çok başvurulan ülkeler sıralamasında Danimarka ilk sıraya yerleşirken, ART tedavisiyle en çok doğum Fransa ve İngiltere'de gerçekleşiyor. 
     149   63 yaşlarındaki İtalyan Rosanna Della Corte ile Amerikalı Arceli Keh, en yaşlı doğum yapan kadınlar olarak 2001'de Guinnes rekorlar kitabına girdiler. Her iki kadın da genç kadınlardan alınan yumurtaların yerleştirilmesiyle doğurmayı başardı. 
     





</TEXT>
</DOC>
