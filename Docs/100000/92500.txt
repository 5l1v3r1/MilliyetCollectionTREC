<DOC>
<DOCNO> 92500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur17.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Ecevit'in milletle vedalaşma zamanı gelmiştir" 
</HEADLINE>
<TEXT>

     DYP Genel Başkanı Tansu Çiller, Başbakan Bülent Ecevit'in, siyasi ömrünün bittiğine ilişkin işaretleri kendi partisinden de almaya başladığını ileri sürerek, ''Sayın Ecevit'in milletle vedalaşma zamanı gelmiştir ve hatta geçmiştir'' dedi. 
     Çiller, DYP TBMM Grup Toplantısı'nda yaptığı konuşmada, Hükümet ve Başbakan konusundaki belirsizliğin halen sürdüğünü de iddia ederek, ''Acaba nekahet dönemi ne demek 2-3 dakika bir gruba girip çıkmak mı bu Yani devlet idaresi 8 dakika beyan verip, bir yarım saat gruba girip çıkmaktan mı ibaret '' diye sordu. 
     Hükümet'in ''Meclis'ten kaçtığını'' savunan Çiller, ''Hükümet, Meclis'ten kaçarak AB'den kaçmaktadır ve AB önündeki en önemli engeli oluşturmaktadır'' şeklinde konuştu. 
     Siyaset, Hükümet ve Başbakan'ın ''engelli'' olduğunu söyleyen Çiller, şöyle devam etti 
     ''Uzunca bir süre siyasetin, bu hükümeti gerçek bir muhalefetle yerden yere vurmada engelli olduğunu ifade ettim. Nezakete, geleneklerimize işaret ettim. Nezaket eğer siyaseti silip götürürse, ve karşı taraf bu nezaketi gerçek olarak algılarsa o zaman endişe ediyorum ki, nezaketten felaket doğabiliyor. Bugün gelinen nokta aslında budur. Eğer siyaset gerçeklerden koparsa bu gerçekleri zaafa uğratmaz. Bu o hükümeti ve o gerçeklere sırtını dönenleri zaafa uğratır. Bugün hükümet, hükümetin başı gerçeklerden kopmuş bir konumdadır. Netice itibariyle Sayın Ecevit, bir deklarasyonla adeta siyasi ömrünün bittiği doğrultusundaki işaretleri kendi partisinden de almaya başlamıştır. Buradan ifade etmek zorundayım ki, sayın Ecevit'in milletle vedalaşma zamanı gelmiştir ve hatta geçmiştir.'' Meclis tatile sokularak, sorunların örtbas edilemeyeceğini de söyleyen Çiller, ''Duvara dayana dayana giden sarhoşa, Nereye gidiyorsun diye sormuşlar. Sarhoş, işte yol alıyorum karşılığını vermiş. İyi de o duvar bitince ne olacak O Meclis tatilden çıkınca ne olacak Ayağı üzerinde duran, Türkiye'nin meselelerine parmak basan ve çözen bir hükümet eksikliği her zaman vardır. Meclis'i kapattığınız zaman da vardır, kapatmadığınız zaman da vardır'' diye konuştu. 
     





</TEXT>
</DOC>
