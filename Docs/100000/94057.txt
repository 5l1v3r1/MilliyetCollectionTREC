<DOC>
<DOCNO> 94057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yasam/ayas.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolşoy Tiyatrosu faciadan kurtulmuş 
</HEADLINE>
<TEXT>
Mayın üstünde dans 
Her gösterisinde tıklım tıklım dolan Rusya’nın sembollerinden Bolşoy Tiyatro binasının altında II. Dünya Savaşı’ndan kalma patlamaya hazır mayın bulundu 
     MOSKOVA Milliyet 

     Rusya’nın simgelerinden biri olarak bilinen Moskova’daki ünlü Bolşoy Tiyatrosu binasının yıllardır mayın üstünde oturduğu’ ortaya çıktı. Moskovski Komsomolets gazetesinin haberine göre, dünyaca ünlü tiyatro binası, II. Dünya Savaşı’ndan bu yana yaklaşık 60 yıldır mayın üstünde oturuyordu. 
     Gazetenin haberine göre, olay şöyle ortaya çıktı. Bir süredir tiyatro binasında yenileme çalışmaları yürütülüyordu. 
     
Derhal imha edildi      Bu sırada işçilerden biri binanın beşinci girişinin yer döşemelerini kaldırdığından, paslanmış durumda bir metal kütle buldu. Durumu derhal yetkililere bildiren işçinin gösterdiği yerdeki metal kütlenin II. Dünya Savaşı’ndan kalma bir mayın olduğu anlaşıldı. Binaya gelen bomba imha ekiplerinin mayını bulunduğu yerden aldıktan sonra kentin banliyölerinden birinde imha ettiği belirtildi. 
     Tiyatronun bu bölümü 1941 yılında Adolf Hitler’in orduları Sovyetler Birliği’nin başkenti Moskova’yı kuşattıkları zaman, silah ve mühimmat deposu olarak kullanıldı. 
     



 YAŞAM 




















</TEXT>
</DOC>
