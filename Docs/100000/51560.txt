<DOC>
<DOCNO> 51560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yasam/yas00.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların seksüel sırları 
</HEADLINE>
<TEXT>

Erkekler rahatlamak için sevişiyor, kadınlarsa gerilimden kurtulmadan yatağa giremiyor’. Kadınların önce kalbini ve beynini kazanmak, takdir, ilgi ve şefkati üzerlerinden eksik etmemek gerekiyor... 
     Kadınlar ne ister - 3 
Ayşegül Sönmez 

     Psikolog Barbara De Angelis’e göre erkekler stresle başetmek ve gerilimden kurtulmak için seks yapıyorlar. Kadınlarınsa seks yapmaları için gerilimden ve stresten uzaklaşmaları şart. Durum böyle olunca kadınların cinsel hayatta istedikleri aslında normal hayatlarında saklı. De Angelis, kitabında kadınların cinsel hayatlarıyla ilgili bilinmesi gerekenleri 5 maddede topluyor 
     1- Kadınlar önce beyin ve kalplerinden uyarılırlar. 
     2- Kadınların seks arzusu duymaları için kendilerini rahatlamış ve tüm problemlerden arınmış hissetmeleri gerekir. 
     3- Kadınlar tahrik edilmeyi severler. 
     4- Kadınlar seks konusunda aceleye getirilmekten nefret ederler. 
     5- Bir kadının klitorisine küçük bir penis muamelesi yapılmaması gerekir. 
     
     Üç büyük adım 
     De Angelis, iyi bir seks hayatı için erkeklerin atması gereken üç küçük adımı da şöyle özetliyor 
     1- Onun kalbini takdir, ilgi ve şefkatle doldurun yeter. Önce sevdiğiniz kadını, sevginize muhtaç kılın. O zaman aynı kadının sizinle seks yapmaya muhtaç kaldığını göreceksiniz. 
     2- Sevişmek için yatağa girmeyi beklemeyin. Unutmayın, bir kadının yataktaki arzusunun miktarını belirleyen onunla yatak dışındaki ilişkinizde olup biten her şeydir. 
     3- Usta bir duygusal önsevişmeci olun. Onu rahatlatmak için ne yapabileceğinizi sorun. Onu neyin seksi ve feminen hissettirdiğini bulun. Mum mu, iç çamaşırı mı, içi köpüklü bir banyo mu, masaj yağları mı 
     
Kadınların sevişmeye can attıkları erkek...      Aşağıda sayılan özelliklerin birkaçını bile yapısında barındıran erkek, kadınların kalbini feth ediyor... E, tabii bu özelliklerin hepsine sahip olanlar ise kadınlar aleminde ilah’ sayılıyor... 
     
     1- Yavaş sevişen, 
     2- Kadınla yatakta konuşan, 
     3- Güzel öpüşen, 
     4- Gözleriyle bir kadına onu çok sevdiğini anlatabilen, 
     5- Bir kadını soymaya vakit harcayan, 
     6- Dokunurken uyarmayı becerebilen, 
     7- Bir kadının saçına babasından farklı dokunabilen, 
     8- Oral seks yapmaya bayılan, 
     9- Bir kadının yatakta ve onun dışında ne istediğini keşfetmesine fırsat veren, 
     10- Kadın vücudunu memnun etmeyi iyi bilen, 
     11- Cinsel açıdan bir kadını baştan ve yoldan çıkarmayı bilen, 
     12- Kendilerini fiziksel olarak sevişmeye hazırlayan, 
     13- Bir kadına kendini her fırsatta güzel hissettiren, 
     14- Kadınlara masaj yapmayı bilen ve seven, 
     15- Sevişme sonrasında koşa koşa banyoya gitmeyip yatakta kalan ve kadının elini okşayan ve tutan, 
     16- Sarılmayı seven, 
     17- Sevgilisine ilk tanıştıklarındaki gibi davranan, 
     18- Sabahları dünyada sevdiği kadından başkası yokmuş gibi davranan, 
     19- İşten eve geldiğinde yorgunluğundan yakınmak yerine her şeyin sevdiği kadınla anlam kazandığını dile getiren , 
     20- Kadınları seven erkekler. 
     
Esin Maraşlıoğlu diyor ki... Türk kadınları maddi ve manevi güven peşinde...’Sizce kadınlar ne istiyor 
     Türkiye’de gördüğüm kadın bakılmak, yaslanmak ve kendini maddi manevi güvencede hissetmek istiyor. Tabii şehirli kadını söylüyorum, Anadolu’da fedak rlıklarla yaşayan kadın çok. Fakat kadınlara, ruhlarını satmak kolay geliyor. 
     
Peki Esin Maraşlıoğlu ne istiyor 
     Ben sadece kendi ayaklarımın üzerinde durmak isterim. Bunun için de gerekli olan her şeyi yaparım. Kendimi bunu başarmış görüyorum. Bunun için çok savaştım. 
     
Aşk için de böyle savaşçı mı oldunuz 
     Tabii. Aşk çok ama çok önemli. İlişkilerimde ayakta duran tek gerçek aşktır. Bittiği yerde ilişkinin devam etmesine gerek yoktur diye düşünürüm. İnsan olgunlaştıkça sevgiyi de aşkın içine koyuyor. Sevmek de sevilmek de çok güzel. Beraber bir şeyler üretmek mesela... Paylaşmak, bin kişinin arasında bile birbirini anlamak... Bunlar aşk. 
     
Aşk hayatı güçleştirir mi 
     Benim hayatımı güçleştirmedi. Bilakis zenginleştirdi. Çünkü öbür türlü, riske girmeden, mutluluk olmaz. Risk alacaksınız. Aşık olacaksınız. 
     
Kadınlar hayatta en çok neye önem verirler 
     Anneliğe... Ve en çok istedikleri şey, mutluluktur. Aşkta, işte, aile hayatında da başarılı olmak. Doğru şeyleri yakalamış hissetmek. 
     
Erkeklerin en sevdiğiniz ve nefret ettiğiniz özellikleri neler 
     Erkeklerin en sinir olduğum özellikleri, yüzde doksanının hayata penislerinden bakması. En bayıldığım özellikleri ise fizikleri. Ve o güçlü görüntülerinin altında bir bebek oluşu... 
     
K ğıt Bebek’ler ne ister      Seks and The City’nin yazarı Candace Bushnell, diziyle aynı adı taşıyan kitabında kadınları, mankenler ve siviller olarak ikiye ayırıyor. Ve Manhattan’lı erkeklerin, bir mankenle yatmalarının, kariyer peşinde koşan sivillerle yatmaktan daha kolay olduğunu söylüyor. "Siviller ve mankenler o kadar farklı ki" diyor. Türk mankenlerle konuştuğumuzda ise onların da sivil kadınlarla’ aynı şeyleri istediğini gördük... 
     
     Petek Dinçöz 
Önce iş olsun aşk zaten var’ 
     Benim için şu an önce iş, sonra aşk geliyor. Arkadaşlarım önce aşk diyorlar çünkü iş hayatlarında mutsuzlar. Ben öyle değilim. İdeal erkeğim şu anda birlikte olduğum erkeğim. Komik ve inatçı... Böyle bir ilişkim olduğu için çok mutluyum. Şimdi başarılı olmaya çalışıyorum. Ama ilişkiyi korumak için de özel bir çaba sarfetmiyorum. Zaten aşkın da onu korumanın da formülleri, reçeteleri yok ki ben vereyim, herkes öğrensin. Her kadının başına her an gelebilir de gidebilir de. 
     
     Sema Şimşek 
Kadınlar para ister, ben şefkat’ 
     Kadınlar, genelde para, yat, kat, araba isterler. Sema Şimşek ise şefkat ister, ilgi ister. Çocuk da ister. Dört yıl sonra doğurmak üzere. Bütün bunların yanında ben kimseye muhtaç olmadan yaşaya-bilmem için gereken parayı istiyorum. Sağlık istiyorum. Türkiye’de doğru düzgün çalışan insanlar çok büyük paralar kazanmıyor. Arabam bile yok. 
     
     Asuman Krause 
Aşk ve işte başarı istiyoruz’ 
     Bence kadınlar aşkta ve işte başarı’ isterler. Ben de öyleyim. Hayatın gidişatına göre bu ikisi sürekli yer değiştiriyor. Ama biz işi de, sevgililerimizi de tutkuyla seviyoruz. Mankenlerin de normal kadınlardan hiçbir farkı yok. Kadınların hepsi bir. Hele aşık kadın halleri o kadar tipik ki... Aşk kadınlara hep aynı şeyleri yaptırıyor. Mutlaka fedakarlık oluyor. 
     
     -BİTTİ- 



 YAŞAM 















</TEXT>
</DOC>
