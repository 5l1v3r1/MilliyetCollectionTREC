<DOC>
<DOCNO> 55819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/tamer.html </URL>
<DATE> 2001/12/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Akbaygil hükümeti uyarıyor 
</HEADLINE>
<TEXT>

"Bu krizi ya düzenli bir kriz haline getireceğiz ya da kaotik bir kriz olacak ki o takdirde maliyet çok yükselir" 
     En kıdemli banka genel müdürünün 18 yıldır aynı koltukta oturan Dr. Akın Akbaygil olduğunu nasıl da unuturum Bu unutkanlık hoş bir vesile yarattı ve Türk Ekonomi Bankası TEB'in Genel Müdürü Dr. Akbaygil'le Fındıklı'daki genel müdürlükte yıllar sonra yeniden sohbet etme fırsatı buldum. 
     Bekleme salonunda insanı kucaklayan hayret verici derecede rahat deri koltukların 1926 Mies van der Rohe tasarımı olduğundan başlayıp Bauhaus okuluna, Amerika'nın tarihindeki hatırı sayılır Alman etkisinden medyamıza, Akbaygil'in 1965'te Akbank'ta stajyer olarak başlayan kariyerinin, 1982'de dış işler müdürüyken TEB'e geçişine bakınız alttaki yazı Akbaygil'le daldan dala konuştuk. Ama benim bu köşedeki sınırlı alanım çerçevesinde sizlere aktarmak istediğim, şubat krizinden bu yana vekaleten de olsa taşıdığı Bankalar Birliği Başkanlığı şapkasıyla parmak bastığı hususlar 
     Akbaygil önce şu saptamayı yapıyor "Ekonomide ne kadar problem varsa, bunlar bankacılık sektörünün aktifinde kristalize oluyor. Bu aktifin en önemli kalemlerinden biri de krediler portföyü." 
     Ve tarihinin en zor dönemini yaşayan bankacılık sektörümüzün patronu, yaşayabileceği düşünülen şirketlerin bir an önce ayağa kaldırılmasının telaşı içinde. "Hükümet, bunun için gerekli mevzuat değişikliğini yarın değil, dün yapmalıydı" diyor. 
     
Ceset ve kemikler      "Kamuoyunda bir yanlış anlama var. Zannediliyor ki borçlarını ödeyemeyen şirketlerin kurtarılması için devlet kaynak aktaracak. Yok böyle bir şey. Kaynağı bulmak, bankaların işi" diye bir hatırlatma yapma gereğini de duyuyor 
     "Hükümet sadece mevzuatı değiştirecek ki, alacaklı bankalardan sadece biri şirketin üzerine gidip soluğunu kesmesin. Bugünkü mevzuatta en atak banka şirketin üzerine saldırıyor. O saldırınca diğerleri de geri durmuyor. Ve bakıyorsunuz ortada bir ceset ve de hiç kimsenin işine yaramayan kemik parçaları kalmış." 
     Akbaygil'in Bakanlar Kurulu'ndan tek isteği, ellerini çabuk tutmaları "Bu mevzuat değişikliği yarın değil, dün yapılmalıydı. Her geçen gün değil, her geçen saat, ceset sayısı artıyor." 
     Akbaygil'e göre sorunların ağırlaşmasındaki önemli etkenlerden biri de hükümetteki koordinasyon eksikliği "Bu tür dönemlerde en basit bir haber bile kriz yönetimini olumsuz etkiliyor. Ekonomimiz bıçak sırtında. Bakanlar Kurulu'nda koordinasyona her zamankinden daha çok ihtiyacımız var. Çünkü biz ya bu krizi düzenli bir kriz haline getireceğiz ya da ipin ucu kaçacak ve kaotik bir kriz olacak. İşte o zaman Türkiye'ye maliyeti çok daha yüksek olur. O maliyeti karşılayabilmek için aradan 1 nesil mi, 2 nesil mi geçmesi gerekir bilemem." 
     
TEB hem Citibank hem de Kentbank'la birleşebilir      Türk Ekonomi Bankası, 1932'deki büyük ekonomik krizin ardından Anadolu eşrafının sermaye koyarak kurduğu bankalardan biri. Tıpkı Denizli Bankası, Milli Aydın Bankası, Adapazarı İslam Bankası şimdiki Türkbank gibi... 
     Enflasyonlu yaşamla birlikte sermayeler eriyince bunlardan bazıları kapanıyor, kimisi el değiştiriyor. Kocaeli Bankası'nı ise Çolakoğlu ailesi 1981'de satın alıp adını değiştiriyor. 1 yıl sonra da Akbaygil TEB'e geliyor. 
     TEB her zaman ayakları yere sağlam basan, sağlam bir banka olarak bilinir. Bu sıralarda ise çeşitli izdivaçlarla büyüme hazırlığı içinde. 
     Citibank'la evlilik yılan hikayesine döndü. Artık TEB tok satıcı olduğu için mi, yoksa borsamız tepetaklak gidince Citibank heveslenip yok pahasına banka kapatmak istediği için mi iş sürüncemede kaldı bilemiyorum. Neyse ki İMKB bir süredir burnunu yukarı doğru kaldırdı. Zaten Canevi de Citibank konusunun halen devrede olduğunu ve yıl sonuna kadar son noktanın konacağını geçen hafta yeniden söyledi. 
     Bir de Kentbank var. TEB Kentbank'ı inceliyor. Bu incelemeden ne sonuç çıkacağını çok merak ediyorum. Çünkü duyduğuma göre BDDK maddi sıkıntısı olmayan gruplardan her birine batık bankalardan birini hediye etmek konusunda ısrarlı. Koç Grubu, pek de nazik olmayan bir biçimde Etibank'ı reddetti. Oyak Grubu Sümerbank'ı almakla kurtulamadı. Etibank da başına kalacak gibi. 
     Bakalım TEB Oyak gibi mi davranacak, Koç gibi mi 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
