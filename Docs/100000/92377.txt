<DOC>
<DOCNO> 92377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/okur.html </URL>
<DATE> 2002/06/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yapı Kredi hisselerini kimler satıyor 
</HEADLINE>
<TEXT>

     Dün iki maç vardı... İlki Dünya Kupası finalistini belirleyecek Brezilya - Türkiye maçı. Sonucu aldık. Heyecanlandık. Her yer kırmızı beyaz. Dünyaya kendimizi tanıtma fırsatını yakaladık. Ancak paranın rotasında asıl maç, saat 17.00’de başladı. 
     Başbakan Bülent Ecevit’in sağlık durumu. Bununla ilgili açıklama. Döviz, faiz, borsa ilk maça hazırdı. Dev ekranlar kuruldu. Bayraklar asıldı, formalar giyildi. Çoğu aracı kurum patronu Japonya’ya maça gitti. Broker ve dealerlar ise seans salonuyla yetindi. Ne yapsınlar, işleri kolay değil. Asıl maç için beklemeye geçildi. 
     Dolar fırladı, faiz uçtu, borsa düştü... Şimdi bunda ne var Zaten biliyoruz diyeceksiniz. Haklısınız. Ancak bilemediklerimiz de önemli. Örneğin İMKB... İşte Yapı Kredi Bankası... Durmadan satıyorlar değil mi Borsanın gerçeği birileri alır, birileri satar. 
     Öyle, ya bu kadar satış olurken hangi kurumlar hisse topluyor .. Acele etmeyin, özellikle hisse hangi noktada "U" dönüşü yapacak, bekleyin. Özellikle yabancı yatırımcıların tavrı ne Onlar bu gelişmeleri nasıl yorumluyor Bakmadan geçemeyeceğiz. 
     Biliyoruz ki, Yapı Kredi’nin yüzde 42’lik hisselerin çok büyük bir bölümü yabancıların portföyünde. Üstelik Yapı Kredi İMKB 100 içinde ağırlıklı bir paya sahip. The Chase Manhattan Bank, Citibank, Garanti Bankası ile birleşmesine rağmen Takasbank’ta yabancı işlemini yapan Osmanlı Bankası bizim için çok önemli. 
     Yapı Kredi ile Pamukbank birleşmesine ilişkin olarak İMKB’ye yapılan açıklamadan bugüne kadar gelinen sürede onlar hep satmış. Saklama paylarındaki azalış, dikkat çekici. Rakamları vermeyeceğiz, bilesiniz, biraz daha bekleyeceğiz. 
     
Hisse savaşı      Bu arada birleşme haberi ile birlikte satış yapan iki kurum Yapı Kredi Bankası ile Yapı Kredi Yatırım. Pamukbank’ın fona geçişiyle birlikte alıma geçmiş. 
     Garanti Menkul Değerler ile Ata Yatırım Menkul Değerler’in alımları dikkatimizi çekiyor. Fakat Finans Yatırım, birleşme haberiyle birlikte başlayan süreçten bugüne hep satış yapıyor. Ama gün sonlarında kasayı artıda kapatıyor. 
     Bu ne anlama geliyor derseniz. Finans Yatırım sürekli satış yaparken gün sonlarında birilerinden hisse alıp takası kapatıyor. Acaba bu satışlar yatırımcı satışı mı Yoksa yabancı satışı mı Ya da gelişmeleri başından beri çok iyi bilen birisinin stratejisi mi 
     İnce nokta burası. Finans Yatırım’ın sahibi Fiba Holding’in patronu Hüsnü Özyeğin, kendisi Pamukbank Genel Müdürü’ydü. Ayrıldı. Banka patronu oldu. 
     Sonuçta bizim derdimiz Yapı Kredi’nin birilerinin sattığı hisselerini kimin topladığı Kısacası borsadaki "hisse savaşı." Biliyorsunuz ki, yabancılar Çukurova’nın bundan sonraki stratejisini bekliyor, üç iş günü çok önemli diyenler bile var. Biz de izliyoruz. 
     
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
