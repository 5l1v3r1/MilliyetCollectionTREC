<DOC>
<DOCNO> 57467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/bila.html </URL>
<DATE> 2001/12/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bayram nerede 
</HEADLINE>
<TEXT>

     İslam dünyasının bayram sevinci duyacak hali var mı 
     Şöyle dünyaya bir göz attığımızda sevinç bir yana keder ve üzüntünün hakim olduğunu görüyoruz. Ağlanacak hallerine gülenler de ayrı bir üzüntü kaynağı tabii... 
     Neye, niçin "hizmet" ettiği belli olmayan Usame Bin Ladin, binlerce kişinin ölümüyle sonuçlanan New York katliamına, sözüm olan müslümanlar adına seviniyor, gurur duyuyor. 
     İşlediği bu insanlık suçunun cezasının haftalardır her çeşit bomba altında bir zavallı Afgan halkı ödüyor. 
     Ladin'in destekçisi Taliban yönetiminin faturasını ödeyen de onlar. Afgan halkını kadınıyla, çocuğuyla insanlıktan çıkarmış Taliban, sözüm ona İslam'ın savunucusu ve uygulayıcısı 
     Usame Bin Ladin'in sapık eylemlerine gerekçe gösterdiği Filistin'de durum ise içler açısı. Barış ortamına yönelen İsrail - Filistin ilişkilerini sabote eden terörist gruplar, Şaron yönetimine, aradığı fırsatı ve bahaneyi elleriyle sundular. Filistin işgal altında. Filistin Lideri Arafat, kuşatılmış durumda. 
     ABD, Afganistan'da işini bitirirken, İsrail de fırsattan istifade Filistin'de işini bitiriyor. 
     Irak halkı tehdit altında. ABD bombalarının ne zaman yağacağını kestirmeye çalışıyor. Somali de öyle... 
     Ve maalesef Türkiye'de bile siyasi varlık nedenleri din olanların dili Ladin'i, Taliban'ı yermeye varmıyor. O kadar ki, içten içe sevincini paylaştıkları anlaşılan Ladin'in düzmece kasetlerle suçlandığını söyleyebiliyorlar. Kendi deyimleriyle "kalbi" duyguları onlardan yana... 
     Ramazan Bayramı'nda İslam aleminin görüntüsü bu... 
     Türkiye'de ise en çok "üzüntü" veren konu, "bayram tatili"nin üç gün eklenmek suretiyle uzatılması kararının çıkmamış olması. Rüya tatillerin kısa sürecek olmasına hayıflanan çok... 
     Bizim bildiğimiz "Şeker Bayramı" yine kentlerin varoşlarında, köylerde... 
     Bayram, başı kabak oğlan çocuğunun yeni alınmış lastik çizmelerinde, saçları iki yandan örülmüş kız çocuğunun yeni mendilinde, küçük ellerindeki kınada yarı aç yarı tok yaşanıyor... 
     Bayram, yüzlerinden eksik olmayan masum tebessümde... 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
