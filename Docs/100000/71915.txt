<DOC>
<DOCNO> 71915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yasam/yas03.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu oyunda kötü olan kazanıyor 
</HEADLINE>
<TEXT>

Kan oluk oluk akıyor, kötülük puan alıyor. Grand Theft Auto III’ adlı bilgisayar oyunu dehşet saçıyor... 
     DIŞ HABERLER SERVİSİ 

     Dünyada piyasaya sürüldüğü kasım ayından bu yana 2 milyonun üzerinde bir satış gerçekleştirerek rekora koşan bilgisayar oyunu Grand Theft Auto III’ Büyük Otomobil Hırsızlığı 3 sıradışı senaryosu, içerdiği maksimum şiddet öğeleriyle ailelerin büyük tepkisini çekiyor. 
     
     Fahişeler ekstra puan 
     Kanın oluk oluk aktığı GTA III’te oyuncu, bir gangasteri canlandırıyor. Makineli tüfek, bazuka, alev makinesi ve diğer silahlarla arabaları vuran oyuncu, sokaktaki sivilleri zevk için makineli tüfekle tarayabiliyor, polislerle çatışmaya giriyor. 
     En iyi Playstatiton 2 oyunlarından biri olarak tanımlanan GTA III’te esas amaç araba çalarak, uyuşturucu kuryeliği yaparak mafya hiyerarşisinde üst basamaklara tırmanmak. Oyuncu, fahişelerle zaman geçirerek ekstra puan toplayabiliyor. 
     
     Türkiye’de de oynanıyor 
     Türkiye’de de satılan bu oyunda, oyuncu ne kadar kötü olmayı başarırsa o kadar puan topluyor. 49 dolara satılan GTA III’ün kutusunda "18 yaşından küçükler için zararlı" ifadesi de yer alıyor. 
     



 YAŞAM 


















</TEXT>
</DOC>
