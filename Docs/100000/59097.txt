<DOC>
<DOCNO> 59097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun25.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin çatışmalarında bir kişi öldürüldü 
</HEADLINE>
<TEXT>

     Batı Şeria'daki özerk Filistin kenti Cenin'de, İsrail askerleri ile silahlı Filistinliler arasındaki şiddetli çatışmada bir sivil Filistinli hayatını kaybetti. 
     Hastane kaynakları, özerk Filistin toprakları ile İsrail arasındaki sınır yakınında bulunan bir eve sığınan silahlı Filistinlilerin İsrail askerleriyle şiddetli çatışması sırasında, İsrail helikopterinden ateş açıldığını ve bir Filistinli'nin öldüğünü belirttiler. 
     İsrail tankları, 2 Filistinli'yi Cenin'deki eve sıkıştırdıktan sonra çatışma çıkmış, tanklar eve ateş açmış, Filistinlilerin attıkları el bombası da bir İsrail askerinin yaralanmasına neden olmuştu. 
     Çatışmanın hala sürdüğü belirtilirken, hastane kaynakları çatışmada 2 Filistinli'nin de yaralandığını bildirdiler. 
     Filistinli silahlı kişilerin sığındığı evin hemen yakınındaki İsrail tank ve ciplerinin özerk topraklardan 400 metre içeriye girdikleri belirtildi. 
     






</TEXT>
</DOC>
