<DOC>
<DOCNO> 80337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun28.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimon Peres Cenin'de katliam yapılmadığını iddia etti 
</HEADLINE>
<TEXT>

     İsrail Dışişleri Bakanı Şimon Peres, Cenin'de hiçbir zaman katliam yapılmadığını, 126 masum insanı öldüren 5 teröristin bu kentten gelmesi nedeniyle burada operasyon yaptıklarını söyledi. 
     Peres, Alman Die Welt gazetesine yaptığı açıklamada, ''Cenin kentinde 23 askerimizi kaybettik. Filistinliler de 47 silahlı direnişçi ile 3 sivili kaybetti. Katliam ve yıkım söylentileri gerçekleri yansıtmıyor. Filistinlilere, bağımsızlıklarını ve bir ülke vermeye hazırdık. Bizi eleştirenler bunu neden unutuyor 
     Filistinlilerin savaş çığırtkanlığı yapması gereksiz ve haksızdı'' dedi. 
     ABD'nin eski Başkanı Jimmy Carter'in, İsrail'e desteğin kesilmesi yönündeki isteğini de eleştiren Peres, ''Teröre ve intihar saldırılarına nasıl son verebileceğimizi söylemesini isterdim. 
     İsrail'in, kendisini savunmak amacıyla teröre karşı mücadele ettiğini unutuyor'' diye konuştu. 
     Peres, Filistin lideri Arafat'ın tutumuyla ilgili olarak da ''Arafat istese teröre karşı bir ortam yaratabilir. Örneğin bir konuşma yaparak teröre son verilmesi çağrısında bulunabilir. Emri altındaki 30 bin polise terörün sona erdirilmesi talimatını verebilir. 
     Bunların hepsini yapabilir, ama yapmıyor'' dedi. 
     Arap Birliği'nin de terörizme karşı kararlı bir tutum sergilemesi gerektiğini savunan Peres, ''Askeri harekat başlatmak zorunda kaldığımıza üzülüyorum. Teröristlerin bizi buna mecbur kılmasına üzülüyorum. Ama bizler de canımızı korumak zorundayız'' diye konuştu. 
     Peres, ''İsrail'deki sorun, sol kesimin, barış için çoğunluğun desteğine ihtiyaç olduğunu anlamaması, sağ kesimin ise silah zoruyla barışın sağlanamayacağını anlamaması. Ben barış için çoğunluğun desteğini sağlamaya ve Filistinlileri görüşme masasına oturtmaya çalışıyorum'' dedi. 
     





</TEXT>
</DOC>
