<DOC>
<DOCNO> 53126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/ekonomi/eko04.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa doludizgin 
</HEADLINE>
<TEXT>

Endeks dün yüzde 7.85 yükselerek altı ay sonra yeniden 12.000 puanın üzerine çıktı. Dolar 40 bin lira düştü. Borsada işlem hacmi 1 katrilyonu geçti 
     ORHAN TEKEOĞLU 

     IMF’den beklenen ek desteğin kesinleşmesi, yeni bir stand - by hazırlığı, 2002 borç ödemelerinin ertelenmesi ihtimalinin gündeme gelmesi ve Hazine’nin kısa sürede dış borçlanmaya çıkması piyasalara erken bayram havası yaşattı. Para dolardan borsaya yöneldi. Borsa yüzde 7.85’lik yükseliş yaşarken, dolar 40 bin lira değer kaybederek 1 milyon 500 bin lira psikolojik seviyesinin altına indi. 
     Devlet Bakanı Kemal Derviş’in haftasonu yaptığı açıklamada "Yabancılar 10 gün içinde geri dönecek" yönündeki ifadesi ve Hazine’nin yeni bir dış borçlanmaya çıkması, haftanın ilk gününde borsayı canlandırdı. 11.500 puanda zorlanacağı tahmin edilen endeks, günün ilk seansında 12.000 puanı devirdi. Endeks yüzde 5.81 ile ilk seansı 12.031 puandan kapattı. 
     
Banka ve holding hisselerine talep      İkinci seansta k r amaçlı satışlar olmasına rağmen gün sonunda gelen alımlarla endeks günü 892 puanlık 12.263’ten 0.84 sent kapattı. Borsanın 21 Eylül’den bu yana başlattığı rallide hisselerin ortalama değer artışı yüzde 67.84 olarak gerçekleşti. 
     Dünkü seansta borsayı banka ve holding hisseleri sürükledi. Banka hisseleri ortalama yüzde 9.42 prim yaparken, holding hisselerin de yüzde 10.49 yükseliş gözlendi. 
     
İşlem hacmi 1 katrilyonu aştı      Dolar ve faizdeki gevşemeyle alternatifsiz kalan para borsaya akmaya başladı. 
     1 katrilyon 18 milyar olan işlem hacmi, 4 Mayıs’tan bu yana en yüksek seviyesine ulaştı. 
     
Borsa neden yükseliyor      

</TEXT>
</DOC>
