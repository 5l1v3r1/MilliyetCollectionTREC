<DOC>
<DOCNO> 78150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/bila.html </URL>
<DATE> 2002/04/13/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kafa... 
</HEADLINE>
<TEXT>

     Kafa şu 
     - Kızıma, "geri zekalıdır" raporu alırım, okula göndermem. 
     Ve bu kafa, bu işi yapmış... 
     Alanya'nın Toslak köyünde ilkokul öğrencisi altı kız çocuğuna doktordan "geri zekalıdır" raporu alan altı veli, çocukları okuldan çıkarmışlar. 
     Nedeni, kız çocuklarının büyümeye başlamış olmaları. 
     Zorunlu Sekiz Yıllık Temel Eğitim Yasası karşısında çocuklarını okula göndermemek için böyle bir yol bulmuşlar. Kendi istekleriyle küçücük çocuklara yaşamları boyunca sorun oluşturacak bir rapor almışlar. 
     Kafa bu olunca, ihtimalen, raporu gönül huzuruyla cebe koyduktan sonra kızlarının başını örtüp eve kapatmışlardır. 
     Yakında evlendirirlerse şaşmamak gerekir. 
     21. yüzyılda kız çocuğunu okula göndermemek için geri zekalı raporu alabilen babalar bulunduğuna göre Türkiye'nin eğitim sorununun ne denli köklü olduğunu vurgulamaya gerek yok. Tabii, çıkartılırken kıyamet koparılan Sekiz Yıllık Temel Eğitim Yasası'nın da Türkiye'nin geleceği için ne kadar yaşamsal önem taşıdığını da... 
     Haydi diyelim, baba cahil, geri kafalı... 
     Peki çocukları eve gönderen öğretmene ne demeli 
     İşlemleri yapan okul müdürüne ne söylemeli 
     Hele, hele bu raporu veren doktora... 
     Bu doktorun raporunu onaylayan sağlık heyetine 
     Evet, bu kafalara ne demeli 
     Sınıfını tekrar yapmadan tıkır tıkır geçen kız çocuklarına "geri zekalı" raporu veren doktor, nasıl bir doktordur 
     Bu doktoru onaylayan heyetteki doktorlar nasıl doktorlardır 
     Kız çocuklarının kafalarının sadece dışını değil içini de örtmeye çalışan bu velilere, öğretmenler, doktorlar engel olamazlarsa, cehaletle nasıl mücadele edilebilir 
     Tabii, balık baştan kokar... 
     Ankara'da kız çocuklarının başını örtmek için koca koca siyaset adamları var gücüyle çalışır, Meclis çoğunluğu bu kafayı ayakta alkışlarsa, Toslak köyünde bütün kız çocukları geri zekalı raporuyla eve kapatılır. 
     Bu başa bu ayak olur 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
