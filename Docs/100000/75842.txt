<DOC>
<DOCNO> 75842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sontur10.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango 9 Nisan çekilişinde büyük ikramiye 1.9 trilyon lira 
</HEADLINE>
<TEXT>

     Milli Piyango'nun 29 Mart çekilişinde büyük ikramiyenin son rakamı ile amortilerden birisi aynı olmadığı için bu çekilişteki 1.1 trilyon liralık devirli ikramiyenin, 9 Nisan çekilişine aktarıldığı ve böylece büyük ikramiyenin 1.9 trilyon liraya ulaştığı bildirildi. 
     Milli Piyango İdaresi'nden yapılan yazılı açıklamada, 29 Ocak 2002 çekilişinden itibaren yeni bir uygulamaya geçildiği ve bu uygulamada 600 milyar liralık büyük ikramiyeye ek olarak, her çekiliş için, 200 milyar lira tutarında da devirli ikramiye verildiği hatırlatıldı. 
     Açıklamada, devirli ikramiyeye hak kazanabilmek için, büyük ikramiyeyi kazanan bilet numarasının son rakamı ile amorti rakamlarından birinin aynı olmasının gerektiği ve aynı olmaması durumunda bir sonraki çekilişe devrettiği, sürekli devirlerin kümülatif olarak toplandığı kaydedildi. 
     29 Mart çekilişinde, büyük ikramiyenin son rakamı ile amortilerden 
     birisi aynı olmadığı için bu çekilişteki 1.1 trilyon liralık devirli ikramiyenin, 9 Nisan çekilişine aktarıldığı belirtilirken, 9 Nisan çekilişinde büyük ikramiyenin 1.9 trilyon liraya ulaştığı bildirildi. Açıklamada, şöyle devam edildi ''Yönetmelik uyarınca sekizinci çekilişte, devirli ikramiyenin tamamının bilet sahiplerine dağıtılması gerektiğinden, 9 Nisan'da yapılacak çekilişte, büyük ikramiyeden ayrı olarak 1.3 trilyon lira tutarında devirli ikramiye, büyük ikramiye kazanan bilet numarasının son rakamı ile amorti rakamlarından birinin aynı olup olmadığına bakılmaksızın büyük ikramiyeyi kazanan talihli ya da talihlilere, büyük ikramiye isabet eden biletin satılmamış olması halinde ikinci büyük ikramiye olan 60 milyar lirayı kazananlara eşit olarak ödenecek. İkinci büyük ikramiye isabet eden biletin de satılmamış olması halinde de teselli ikramiyesi kazananlara eşit olarak ödenecek.'' 
     






</TEXT>
</DOC>
