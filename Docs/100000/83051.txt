<DOC>
<DOCNO> 83051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko16.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil satışları hareketlendi... 
</HEADLINE>
<TEXT>

     Nisan ayındaki otomobil satışları, Mart ayına oranla yüzde 77 artışla 7 bin 594'e yükseldi. 
     Otomotiv Distribütörleri Derneği'nin verilerine göre, Mart ayındaki otomobil satışları 4 bin 290 adet olarak gerçekleşmişti. 
     Otomobil pazarında Nisan ayında lider olan Fiat'ın satışları yüzde 404.1 artışla, 246 adetten 1,240 adete çıktı. İkinci Renault'un satışları yüzde 58.4 artışla 716'dan 1,134'e yükselirken, üçüncü Toyota'nın satışları ise yüzde 12.2 kayıpla 930'dan 817'ye düştü. BMW'nin satışları 61'den 150'ye, Chrysler'in 43'ten 87'ye, Citroen'in 23'ten 38'e, Daewoo'nun 4'ten 9'a, Daihatsu'nun 0'dan 7'ye, Ford'un 288'den 494'e, Honda'nın 156'dan 356'ya, Hyundai'nin 189'dan 318'e, Kia'nın 16'dan 103'e, Land Rover'in 18'den 54'e, Mazda'nın 16'dan 18'e çıktı. Mercedes'in satışları 106'dan 156'ya, Mini'nin 24'den 27'ye, Nissan'ın 2'den 48'e, Opel'in 222'den 650'ye, Peugeot'un 252'den 609'a, Saab'ın 4'den 6'ya, Seat'ın 48'den 106'ya, Skoda'nın 103'den 183'e, Subaru'nun 34'den 35'e, Suzuki'nin 13'den 90'a, Volkswagen'in 500'den 630'a, Volvo'nun 51'den 78'e yükseldi. Ancak, Alfa Romeo'nun satışları 12'den 7'ye, Audi'nin 157'den 113'e Dacia'nın 9'dan 2'ye, Jaguar'ın 15'den 12'ye, Lada'nın 11'den 3'e, Mitsubishi'nin 20'den 13'e gerilerken, Porsche, Mart ayındaki gibi bir araç satışı yaptı. Otomotiv Yetkili Satıcıları Derneği OYDER Yönetim Kurulu Başkanı İsmet Tepret, sektörde bir kıpırdanma bulunduğunu, ancak, önceki yıllara bakıldığında durumun hala çok kötü olduğunu söyledi. Tepret, satışlardaki artışın, ertelenen taleplerin alıma dönüşmeye başlaması, kurlardaki nisbi denge ile düşen kredi faizlerinden kaynaklandığını dile getirdi. Tepret, ''Ayrıca, Nisan ayı bizim sektörün satışlarının harekete geçme başlangıcını oluşturur. Sektörde bir kıpırdanma var ancak önceki yıllara bakıldığında durum hala çok kötü'' dedi. Mayıs ayında otomobil satışlarının yaklaşık 11 bin olmasını beklediğini dile getiren Tepret, sektörde, özellikle satış sonrası hizmetler kapsamındaki bakım işinde önemli sıkıntılar yaşandığını kaydetti. Tepret, ''Servislerde de işler çok kötü. İnsanlar artık araçlarına bakım da yaptırmıyorlar'' diye konuştu. 
     





</TEXT>
</DOC>
