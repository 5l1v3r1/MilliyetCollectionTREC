<DOC>
<DOCNO> 72848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/astro/index.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
William Lilly amcam 
</HEADLINE>
<TEXT>

Şaka bir yana, William Lilly, Rönesans dönemi astrologlarının sonuncusudur. Lilly 1602 yılında İngiltere’de çiftçi bir ailenin çocuğu olarak dünyaya geldi. İyi bir eğitim gördü ama babası erken yaşta ölünce Londra’ya giderek bir tuz tüccarının yanında çalışmaya başladı. 30 yaşında astroloji ile ilgilenmeye başlayan Lilly özellikle Latince kaynaklardan aldığı bilgileri, kendi pratiği ile birleştirerek kitaplaştırmış ve yaptığı kehanetlerle de ilgi uyandırmıştır. En bilinen eseri Christian Astrology kitabıdır ve bu kitap günümüzde de "saat astrolojisi" Horary alanında bir başyapıt özelliğini sürdürmektedir. Size William Lilly’den kısaca bahsetmek istedim çünkü Lilly gerek verimli çalışmaları gerekse saat astrolojisindeki ustalığı ile h l astroloji literatürünün unutulmaz isimlerinden biri. Lilly zamanında monarşi hakkında da yorumlarda bulundu. 1645’te yazdığı Starry Messenger kitabında monarşinin darbe alacağını söyledikten sonra Kral I. Charles’ın idamı, ününü daha fazla perçinliyor. Kuşkusuz Lilly’nin en dikkat çeken öngörülerinden birisi de 1666 yılındaki büyük Londra yangını olmuştur. Hatta yangını kendisinin çıkardığı düşünülerek tutuklanmış ama daha sonra serbest bırakılmıştı. Saat astrolojisi 1990’lardan bu yana yeniden öne çıkmaya başladı. Robert Hand ve Robert Schmidt’in başlattıkları ARHAT Projesi tarihi kaynakların İngilizceye çevrilmesi ve yeniden incelenmesini olanaklı kıldı. Böylece günümüz astrologları şimdi Grek, Arap, Roma dönemine ait kitaplara ulaşma olanağına kavuşuyor. Astroloji binyılları aşan tarihi ile kültürün, felsefenin organik bir parçası. Ülkemizde Astroloji Birliği Derneği Astrobil de bu eski bilgilerin yeniden gündeme gelmesi konusunda eğitim programını devam ettiriyor. Bu yıl başlanan klasik astroloji eğitiminde astrolojinin geçmiş bilgileri konu ediliyor. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
