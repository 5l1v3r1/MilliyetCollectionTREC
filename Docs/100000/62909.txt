<DOC>
<DOCNO> 62909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/asik.html </URL>
<DATE> 2002/01/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Abdülaziz ve... 
</HEADLINE>
<TEXT>

     Padişah Abdülaziz vakti zamanında Amerika’da görevli elçisine Beyaz Saray’ın tören salonunun enini - boyunu gizlice ölçmesini emretmiş... Elçi de bir gün ABD Başkanı Grant’ın yanına çıkmayı beklerken aşağı yukarı geziniyor gibi yapıp salonun boyutlarını "çaktırmadan" adım hesabı ölçmüş... Ve Saray’a bildirmiş... Peki amaç mı neymiş 
     Efendim, o aralar Osmanlı ordusunun bol miktarda tüfeğe ihtiyacı var... Amerika’ya ısmarlanan bu tüfeklerin üretilip Osmanlı’ya teslim edilmesi uzun zaman alacağından Başkan Grant, elindeki eski tüfekleri ucuz fiyattan göndermeyi uygun görmüş... Abdülaziz Han da bu cömertliğe karşılık olarak Grant’a bir sürpriz yapayım deyip, elçinin adım hesabına uygun olarak paha biçilmez bir Uşak halısı dokutmuş, hediye olarak göndermiş... 
     O gün bugündür bu samimiyet devam eder... Eskimiş tüfekler, toplar, gemiler gelir, karşılığında paha biçilmez armağanlar paketlenir okyanus ötesine... Tabii Coni Amca’yı artık halı falan pek kesmediği için Meclis’ten Tütün Yasası, Şeker Yasası, Endüstri Bölgeleri Yasası, Banka Yasası, İhale Yasası falan çıkarılıp memleketimizin tüketim pazarları ve doğal kaynakları hediye olarak sunuluyor kendilerine... 
     
     Basit insan zamanını nasıl öldüreceğini, değerli insan nasıl kazanacağını düşünür. 
     Schopenhauer 
     
Nutuk götürseydi...      Başbakan Ecevit’in ABD Başkanı W. Bush’a armağan olarak Kuran’ Kerim götürdüğünü anımsatan okurumuz Mehmet Yunak 
     - Acaba Atatürk’ün "Nutuk"unu götürseydi nasıl olurdu diyor mektubunda... 
     Her şey berbat olurdu... 
     Çünkü Nutuk 
     "Biz tam bağımsızlık içinde onur ve şerefiyle yaşamak isteyen bir milletiz" gibi hem ABD’yi hem Türkiye’yi yönetenleri rahatsız edecek hususlarla dolu. Böylesi pişmiş aşa su katmak olurdu... 
     
Hüseyni şarkılar...      Beyoğlu Türk Musikisi Derneği’nin yarın İstanbul Üniversitesi Fen Fakültesi Cemil Bilsel Salonunda konseri var. Şef Nazan Sıvacı... Hüseyni ve Acemaşiran makamında şarkılar söylenecek... Mesela "Gel ey denizin nazlı kızı". Konser davetiyesini değerli gazeteci arkadaşımız Atilla Özsever getirdi. O da korodaymış... 68’lidir kendileri... İki buçuk yıl mahpusluğu var. Gazeteciliği var. Radyoculuğu var. "Yahu koro sanatçılığı nereden çıktı " dedik. Güldü "Hapishanede marş söyleyerek başladım bu işe, şimdi Beyoğlu Musiki Cemiyeti korosunda sürdürüyorum" 
     
     Ecevit ABD’ye "Afganistan’da Türk modeli" önermiş. 
     Afganlar hortumu becerebilirler mi .. 
     Haldun Ertem 

Yine Kılıçbalığı      İçişleri Bakanı Rüştü K zım Yücelen önceki gece Fatih Altaylı’ nın "Teke Tek" programına telefonla katıldı... Kılıçbalığı Operasyonu’na ilişkin Şişli Cumhuriyet Savcılığı’nın "Hazırlık Soruşturması" kapsamında İstanbul Emniyeti Mali Şube’ye gönderdiği... Yasal olarak görmesi ve almasına izin bulunmayan ilişkin gizli evrakı alıp incelediğini söyledi. Sayın Bakan Mali Şube polislerine, "Devlet Denetleme Kurulu’nun raporu dışında delil yoksa ek delil isteyin" diye talimat da vermiş... 
     İçişleri Bakanı Rüştü K zım Yücelen bu yaptıklarının yasal olmadığını söyleme dürüstlüğünü gösterdi programda 
     - Ben suç işledim. Kabahati üzerime alıyorum. Hakkımda fezleke düzenlenirse çıkar aynı açıklamayı Meclis’te de yaparım, dedi... 
     Sayın İçişleri Bakanı kendi bağlı birimlerindeki yüzlerce dosyadan neden biriyle bu denli yoğun ilgilenmiş Nedir bu dosyanın özelliği 
     Başbakan Bülent Ecevit ve Yardımcısı Mesut Yılmaz’ın da yer aldığı Yüksek Planlama Kurulu onayı ile Emlak Bankası tarafından bir grup armatör ve işadamına kredi verilmesi... Yaklaşık 300 milyon dolarlık bu kredinin batması. Tahsilatın YPK tarafından bir kez ertelenmesi... Buna rağmen paraların bataktan yine kurtulamaması... 
     Son günlerde olanlar ise malum... Emlak Bankası yöneticilerinin savcılığa celbi İçişleri Bakanı sürekli yalanlasa da insan hakları faciası gibi takdim edildi kamoyuna... Hükümetin etkisindeki basın ve kimi yazarlar sanıkları bıraktı, görevini yapan Cumhurbaşkanlığı DDK üyelerini ve Savcı’yı suçladılar. Mesut Yılmaz, Savcı hakkında gerçek dışı suçlamalarda bulundu. 
     Devlet bankalarını yağmalayan "siyasetçi - batakçı ittifakı" Cumhurbaşkanı Sezer, ona bağlı DDK ile savcılara yönelik yıldırma operasyonunu sürdürüyor. Biliyorlar ki DDK ve savcılar dosyaları açtığı anda işleri bitik... 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
