<DOC>
<DOCNO> 95620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/spor/bbas.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
12 EKSİK ADAM 
</HEADLINE>
<TEXT>

Basketbol Milli Takımımız, 8 günlük ikinci etap çalışmaları için dün İtalya’ya uçtu. Zehirlenen Harun, annesi rahatsızlanan Mirsad ve ABD’de bulunan Mehmet Okur takıma katılmadı 
     Çalışmalar başladı 
     ABD’NİN Indianapolis Eyaleti’nde yapılacak Dünya Basketbol Şampiyonası’na hazırlanan Milli Takımız, dün ikinci etap kamp çalışmaları için İtalya’ya gitti. Uçakla Milano’ya inen 12 Dev Adam, 4.5 saat süren karayolu yolculuğunun ardından Bormio’ya geçip, ayağının tozuyla akşam ilk idmanını gerçekleştirdi. Coach Aydın Örs, "Bireysel çalışmalar, takım hücumu ve savunma sistemlerini çalışacağız. Umarım İstanbul’a dönüşte de aynı memnuniyetim devam eder" dedi. 
     
     İbrahim sevinci 
     TRANSFER görüşmeleri için Atina’da bulunan İbrahim Kutluay, kafileye Milano Havalimanı’nda katıldı. İbrahim, "Panathinaikos’ta kaldığım için mutluyum. Bodiroga’nın ayrılmasına üzüldüm. İyi anlaşıyorduk" diye konuştu. Mehmet Okur ve annesinin rahatsızlığı nedeniyle iznini iki gün uzatan Mirsad Türkcan, 15 Temmuz’da kafileye katılacak. Gıda zehirlenmesi geçiren Harun Erdenay da iki gün sonra İtalya’ya gelecek. 12 Dev Adam 22 Temmuz’da İstanbul’a dönecek. 
     



 SPOR 
























</TEXT>
</DOC>
