<DOC>
<DOCNO> 66020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/soneko01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Başkanı "Kalıcı iyileşme için reformlar uygulansın" 
</HEADLINE>
<TEXT>

     Uluslararası Para Fonu IMF Başkanı Horst Köhler, Türkiye'nin ekonomik durumunda kalıcı iyileşmenin, Türk hükümetinin, ekonomik düzelme, enflasyonu azaltma ve sürdürülebilir borç ödemesinde reform gündemini uygulamaya kesintisiz devam etmesiyle kazanılacağını belirtti. 
     Türk Hükümeti'nin, güçlendirilmiş bir orta vadeli programla, 11 Eylül'ü takiben yaşanılan şoka uygun şekilde yanıt verdiğini belirten Köhler, "Yeni program bankacılık sektörünü temizlemeyi, mali düzenlemeleri sağlamlaştırmayı ve dalgalı kur rejimi çerçevesi içinde enflasyonu indirmeyi hedefliyor" dedi. 
     Horst Köhler, açıklamasına şöyle devam etti 
     "Enflasyonu sürekli olarak düşürmek ekonomik büyümeyi sağlayacak istikrarlı bir makro ekonomik ortamın kazanılmasında ve dalgalı kur rejiminin başarısında merkezi olacaktır. Belirlenen enflasyona ulaşmak için, Merkez Bankası resmi enflasyon hedefine başarılı geçiş hazırlıklarını tamamlarken, temel para hedeflerine sadık kalacaktır. 
     Yetkililerin zorlu ekonomik programı uygulamayı kuvvetle sürdürmesi ve programa ilişkin yenilenen siyasi birlik, Fon'un, Türkiye'nin reform ajandasına verdiği istisnai desteği haklı çıkarmaktadır." 
     






</TEXT>
</DOC>
