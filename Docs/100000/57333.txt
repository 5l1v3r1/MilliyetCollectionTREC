<DOC>
<DOCNO> 57333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/pulur.html </URL>
<DATE> 2001/12/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Soyguna devam... 
</HEADLINE>
<TEXT>

     MEĞER Orhan Duru'nun evini soymak isteyenler örgütlenmiş, aynı yöntemle Necdet Çobanlı'yı da soymak istemişler. 
     Ama Sayın Çobanlı, bizim yazımız sayesinde kurtulmuş, öyle diyor 
     "Bugünkü Yazarları da soyarlar başlıklı yazınız beni bir dertten kurtardı. 
     Geçen hafta Ercan isimli biri aradı, iltifatlar yağdırarak, beni ve eşimi bu akşam yazınızın çıktığı gün Lions Kulübü'nün, Swissotel'de, Türk sporuna hizmet verenlere yapılacak olan ödül törenine davet etti. 
     Hatta, 
     - Necdet Bey, gelip sizi arabamla alayım dedi 
     Teşekkür ettim, ben kendim gelirim, dedim. 
     Bugünkü yazınızı okuyunca uyandım ve soyulmaktan kurtuldum." 
     Demek bizim yazılar, ender de olsa bir işe yarıyor 
     
     ROMANCI Mahir Öztaş'ın soyulması da bir başka olmuş... 
     O da, öğleden sonra, evinde uyukluyormuş, sanki kapının açıldığını, içeri birinin geldiğini görür gibi olmuş ama, sonrasını hatırlamıyormuş, herhalde uyutucu bir gaz sıkmış olmalılar. Bilgisayarla birlikte cüzdanını da almışlar. Bilgisayarda yazılı yeni romanın yarısı gitmiş ama, hırsız yine de insaf sahibiymiş, nüfus kağıdını sokağa atmış, bulan biri de göndermiş... 
     
     ÜNAL Özgöçmen de amcasının evinin, İtalya'daki olaya benzer biçimde soyulduğunu anlatıyor. 
     Amcanın da arabasını çalmışlar, ertesi gün kapıya bırakmışlar, içinde bir mektup 
     "Çok acele işimiz vardı, arabanızı ödünç aldık. Size falan otelde yer ayırttık, hafta sonu tatili yapın " 
     Gerisi malum, amca otele, hırsızlar eve 
     
     ANLAŞILAN bu biçim hırsızlık ve soygun "milletlerarası" bir gelişme gösteriyor. 
     Belçika'da da benzer soygunlar oluyormuş... 
     Meltem Çakır anlatıyor 
     "Brüksel çok farklı insanların yaşadığı ve gelenin, gidenin çok olduğu bir şehirdir. 
     Buranın akıllı hırsızları ev sahibi tatile gidince kamyonu kapıya dayıyor ve başlıyor evi, daireyi boşaltmaya... 
     Eğer komşulardan biri soracak olursa - çok zayıf bir ihtimal - onları da uyutuyorlar 
     - Görevleri bitti, memleketlerine dönüyorlar " 
     
     MELTEM Çakır ve ailesi bunlara karşı tedbir almışlar 
     "Bu nedenle, biz her tatile gidişimizde komşularımıza haber veriyoruz ve bize ulaşacak telefon numaralarımızı bırakıyoruz. Avrupa toplumlarında geçerli olan bireysellik, komşuluk ilişkilerini sınırlıyor ve hırsızlar da yollarını böyle buluyor." 
     Sanırız bizde de "Avrupalılaştırdıklarımızın" sayısı çoğaldıkça, aynı şeyler daha sık başımıza gelecek... 
     Acaba Orhan Duru'nun ya da Necdet Çobanlı'nın evi soyulsaydı, komşulardan kaçı "Ne oluyor " diye hırsızlara sorardı 
     Bunun cevabını şimdilik "semtine göre " diye verebilirsiniz. 
     Kenar mahallelerde bu is kolay olmaz ama, zengin semtlerde kim kime, dum duma 
     Adam karşı dairede, kimin oturduğunu bilmiyor 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
