<DOC>
<DOCNO> 80050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/siyaset/siy04.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Bülent Ecevit Küçülme kolay olmaz 
</HEADLINE>
<TEXT>

     ANKARA Milliyet 

     Başbakan Bülent Ecevit, MHP lideri Devlet Bahçeli’nin bakan sayısının azaltılması konusundaki talebini en kısa zamanda görüşeceklerini belirtirken, "Ortada bir hükümet varken onun yapısını değiştirmek pek kolay olmaz" dedi. 
     Dün eşi Rahşan Ecevit ile TBMM’de verilen resepsiyona katılan Ecevit, Bahçeli’nin devletin küçültülmesi için kendisinden işaret beklediği yorumlarını şöyle değerlendirdi "Bu talebi bugünlerde, en kısa sürede görüşeceğiz. Ekonomik anlamda yaşadığımız hassas dönemde partileri altüst etmek pek kolay değil. Liderlerin görüşünü bilmiyorum. Belki daha ilerisi için söylüyorlardır." 
     Ecevit, Bahçeli’nin başbakanlığa talip olmasını ise "Herkes başbakanlığa hazır olabilir. Olanağı varsa gerçekleştirir" sözleriyle değerlendirdi. 
     
     Öcalan’la ilgisi yok 
     ANAP lideri Yılmaz’ın PKK lideri Abdullah Öcalan’ın idam edilmesine karşı olduğu açıklamalarıyla ilgili Ecevit, "ANAP öteden beri idam cezasına karşı biz de DSP olarak karşıyız. Bunun Öcalan ya da bir başkasıyla ilgisi yok. Bir ilke konusu" dedi. 
     



 SİYASET 















</TEXT>
</DOC>
