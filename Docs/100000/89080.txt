<DOC>
<DOCNO> 89080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sontur21.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "İdam cezasının kalkması için desteğe hazırız" 
</HEADLINE>
<TEXT>

     AK Parti Genel Başkanı Recep Tayyip Erdoğan, idam cezasının tamamen kaldırılması gerektiğini belirterek, ''Bunun için hükümete destek vermeye hazırız'' dedi. 
     Partisinin Silivri İlçe Başkanlığı'nın açılışına katılan Erdoğan, ilçeye gelişinde kalabalık bir partili grubu tarafından karşılandı. 
     Erdoğan, açılışta yaptığı kısa konuşmada, Avrupa Birliği'ne AB 
     giden yoldaki bütün engellerin kaldırılması gerektiğini söyledi. 
     ''AB'ye evet'' diyenlerin başında geldiklerini kaydeden Erdoğan, ''Türkiye, artık AB'nin kenar mahallesi olmaktan kurtarılmalı. İdam cezası tamamen kalkmalı. Bunun için hükümete destek vermeye hazırız. 
     Kürtçe eğitime hayır, ama ana dilde yayına evet'' diye konuştu. 
     Erdoğan, MHP'nin hükümetten çekilmesi durumunda DSP-ANAP koalisyonunu destekleyeceklerini ifade ederek, ''Yeter ki, Kasım ayında seçime gidelim'' dedi. 
     Açılışa, AK Parti İstanbul İl Başkanı Alaattin Büyükkaya'nın yanı sıra çok sayıda partili katıldı. 
     





</TEXT>
</DOC>
