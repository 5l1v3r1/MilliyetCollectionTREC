<DOC>
<DOCNO> 93068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/spor/aspo.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş kıtanın efendisi 
</HEADLINE>
<TEXT>

Dünya Kupası’nın finalinde Almanya’yı yıkan Sambacılar, bütün kıtalarda mutlu sona ulaşarak,tarihi bir başarının mimarı oldu. Rakipsizliğini ilan eden Brezilya, beşinci kez kupayı müzesine taşıdı 
İlk devresi golsüz kapanan müthiş mücadelenin ikinci yarısında Ronaldo sahne aldı, ünlü yıldız iki golle klasını kanıtladı, takımını sırtladı. Finallerin gediklisi Latin Amerika ülkesi, bir ay süren futbol şölenini zirvede noktaladı 
     Direkten döndüler 
     DÜNYA’NIN en büyüğü bir kez daha Brezilya oldu. 17. Dünya Kupası’nın Japonya’nın Yokohama kentinde oynanan finalinde Almanya’yı Ronaldo’nun iki golüyle yıkan Sambacılar, beşinci şampiyonluğuna ulaşarak, rakipsiz olduğunu kanıtladılar. Kupa tarihinin en başarılı iki takımının ilk kez karşı karşıya geldiği finalde, önce direkler yoklandı. 45’te Brezilya’dan Kleberson’un, 49’da ise Almanya’dan Neuville’in şutu direkten döndü. 
     
     Kahn’a yakışmadı 
     KUPADA finale kadar tek gol yiyen Kahn, 67. dakikada Rivaldo’nun şutunda topu sektirince, Ronaldo perdeyi açtı. 79’da yine Ronaldo turnuvadaki 8. golünü filelere yollayarak, takımını iki farklı üstünlüğe taşıdı. Sambacılar böylece, kupada ikisi Milli Takımımız’a karşı olmak üzere oynadığı 7 maçı da kazanıp, bir başka rekora da imzasını attı. Kaptan Cafu, kupayı FIFA Başkanı Blatter’in elinden aldı, törendeki gösteriler nefesleri kesti. 
     
Ronaldo zirvede      SAMBACILAR’IN yıldızı Ronaldo, sekiz golle hem krallık koltuğuna oturdu, hem de kupada son 32 yılın en golcü ismi oldu. Bundan önceki altı kupada krallık 6’şar gol atan futbolcuların olurken, 1974’te de Polonyalı Lato 7 gol kaydetmişti. 70’te ise Alman Müller 10 golle kürsüye çıkmıştı. Ronaldo, son iki kupada attığı toplam 12 golle, Brezilya rekorunun sahibi Pele’yi yakaladı. 
     GOL KLASMANI 

</TEXT>
</DOC>
