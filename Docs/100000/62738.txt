<DOC>
<DOCNO> 62738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/yilmaz.html </URL>
<DATE> 2002/01/17/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Mavi Akım iddianamesi çıkıyor 
</HEADLINE>
<TEXT>

     Mavi Akım soruşturmasını 10 aydır yürüten Ankara DGM Savcısı Cengiz Köksal, TCK’daki değişiklikle birlikte, dosyayı Ağır Ceza’ya devretti. Rusya’dan Karadeniz’i aşıp, Samsun’dan Ankara’ya bağlanacak "Mavi Akım Doğalgaz Projesi" Rusya’nın kara tarafında yürümüyor. Karadeniz geçişini yapacak olan İtalyan firması Eni ise, dünyada bir ilki gerçekleştirerek boruları denizin 2400 metre altına indirip, yol alıyor. 
     Ankara da yol aldı .. 
     Botaş Müfettişleri’nin İran Doğalgaz Boru Hattı Projesi’nin bir parçası olan "Doğubeyazıt - Erzurum" raporu çıktı. 
     Bu raporu Savcı Köksal da bekliyordu. Çünkü Mavi Akım’da boru maliyeti, Doğubeyazıt emsal teşkil edilerek hazırlanmıştı. 
     Müfettişler, Doğubeyazıt hattında döşenen boruların 40 inçten, 48 inçe çıkarılarak maliyetlerde 30 milyon dolar zarara yol açıldığını ileri sürdüler. Aynı zarar, 298 milyon dolara ihale edilen Mavi Akım’ın Samsun - Ankara hattını da bağlıyor. 
     Raporda Botaş’ın, 140 milyon dolara mal olması gereken ve yapımını Fernas - STFA - Enerkom firmalarının üstlendiği Doğubeyazıt - Erzurum projesine, 172 milyon dolar ödediğii belirtildi. Bu ihale Devlet Bakanı Nejat Arseven’in kardeşi Nevzat Arseven’in Botaş Genel Müdürlüğü döneminde yapılmış, müteahhit avansları da Saadet Partisi Lideri Recai Kutan’ın Enerji Bakanlığı döneminde imzalanmıştı. 
     
Botaş’ta yönetim operasyonu      Doğubeyazıt - Erzurum projesinde çarpıcı başka isimlere de rastlıyoruz. Mavi Akım soruşturması sırasında görevden alınan Botaş Yönetim Kurulu üyesi Nadir Bıyıkoğlu’nun yanı sıra Mustafa Taşar’ın kayınbiraderi Uğur Başer de aynı dönemde Botaş yönetimindeydi. Bıyıkoğlu geçtiğimiz günlerde mahkeme kararı ile Botaş’a geri döndü, ancak yönetim kurulu üyesi olarak değil, Eskişehir İşletme Müdürlüğü’ne. Başer ise Enerji Üst Kurulu’na gitmeye hazırlanıyor. 
     Botaş’ta kadro hareketi sürüyor. Bunda iflas eden Amerikan enerji devi Enron’un batışından sorumlu tutulan Arthur Anderson’ın, Botaş’ta yürüttüğü "Toplam Kalite" çalışmasının payı var mı bilemiyorum. 
     Bakü - Ceyhan Petrol Boru Hattı Proje Koordinatörü görevini sürdürürken, bakanın görevden aldığı Botaş eski Genel Müdürü Gökhan Yardım’ın yerine gelen Gökhan Bildacı’nın da Enerji Bakanlığı Müsteşarı olacağı söyleniyor. 
     
Turusgaz’ın geleceği meçhul      Mavi Akım soruşturmasından ne çıkar diye merak ediyor musunuz 
     Ben size yalnızca şunu şöyleyim Mavi Akım’ı su yüzüne çıkartan 1999 Başbakanlık Yüksek Denetleme Kurulu raporuydu. Kurul 2000 raporunu da çıkardı sundu. Raporda dikkatimi çeken, Turusgaz’ın akıbeti ile ilgili yapılan yorum. 
     Turusgaz’ı çok yazdım, hatırlayacaksınız. Botaş Türk firması Gama ve Rus gaz şirketi Gazprom ortaklığında, Rusya’dan gelen gazı dağıtmak amacı ile kurulan bir şirket. Botaş’ın doğalgaz dağıtım tekeli sürerken, Turusgaz şirket ana sözleşmesinde, "dağıtım yapar" denilmesi, "yasalara göre böyle bir şirket yok sayılır" yorumlarına yol açmış ve iptali istenmişti. 
     1998’den itibaren Turusgaz doğalgaz dağıtımını sürdürdü. Böylece Rusya’dan alınan doğalgaz fiyatına 12 dolar eklendi ve şişen doğalgaz faturalarının bir sorumlusu olarak da Turusgaz gösterildi. 
     2001’de 6.1 milyar metreküp doğalgaz dağıtan Turusgaz’ın yol açtığı 12 dolarlık fiyat farkı, Botaş’a 72 milyon dolara maloldu. Fiyatı tam uyguladılarsa... 
     Kurulu’nun 2000 raporu, Turusgaz sözleşmesinin iptali yönünde görüş belirtiyor. 5 Mayıs 2001’de çıkan Doğalgaz Yasası gereği, dağıtımda Botaş tekelini kalkmış olsa da, şirketlere verilecek lisans koşulları hazırlanmadı. En geç ekim ayına kadar açıklanacak lisans koşulları, gerek Rusya cephesinde, gerekse de Türkiye’de yeni Turusgaz’ın çıkmasına yol açabilir. 
     Yasa böyle diyo .. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
