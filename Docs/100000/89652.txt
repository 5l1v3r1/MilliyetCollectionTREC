<DOC>
<DOCNO> 89652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko28.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 188.70 puan kayıpla 9,774.39 puandan tamamladı. 
     2. Seansta hisse senetleri ortalama yüzde 1.89 oranında değer kaybetti. 
     1. seansta BDDK'nın bankalarla ilgili açıklamasının etkisiyle çıkış yaşayan endeks, 2. seansa 22.45 puan artışla, 9,985.54 puan seviyesinde başladı. 10,000 seviyesinde tutunmakta zorlanan endeks, ilk yarıyı da 22.45 puan artışla 9,976.70 puandan geçti. 
     Seansın son yarım saatine girilirken, gelen satışlarla gerileyen endeks, seans içinde en düşük 9,705.95, en yüksek de 10,017.00 puanı gördü. 
     Hisse senetleri günlük bazda ise ortalama yüzde 0.72 değer kazandı. 
     Kapanışta mali endeks 299,70 puan kayıpla 13,181.13 puana, sınai endeks 85.35 puan kayıpla 8,621.45 puana, hizmetler endeksi 156.60 puan kayıpla 5,983.22 puana geriledi. 
     Böylece ilk seansa göre mali grup hisseler ortalama yüzde 2.22, sınai grubu hisseler ortalama yüzde 0.98, hizmetler grubu hisseler ortalama yüzde 2.55 değer kaybetti. 
     2. seansta işlem gören toplam 302 hisse senedinden 183'ü değer kaybetti, 49'u değer kazandı. 70 hissenin fiyatında ise değişiklik olmadı. 
     Seansta, 147 trilyon 976 milyar 279 milyon liralık işlem hacmi belirlendi. İki seansın işlem hacmi toplamı da 285 trilyon 889 milyar 581 milyon lira oldu. 
     2. seansta, Yapı Kredi Bankası, Doğan Yayın Holding, Garanti Bankası, Doğan Holding ve İş Bankası C en yoğun işlem gören hisse senetleri oldular. 
     





</TEXT>
</DOC>
