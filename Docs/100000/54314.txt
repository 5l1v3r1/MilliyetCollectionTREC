<DOC>
<DOCNO> 54314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/akyol.html </URL>
<DATE> 2001/11/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En önemli mesele 
</HEADLINE>
<TEXT>

     FİKRET Bila'nın dünkü haberi çok önemliydi MGK, Güneydoğu'da HADEP dışındaki partilerin de halkla yakın ilişkiler kurmasını istiyormuş... Bugünkü toplantısında bu konuyu görüşecekmiş. 
     Gerçekten, bir bölgenin "tek partili" hale gelmesi sadece ülke geneli için değil, o bölge için de ciddi sorunlar yaratır "tek partili" rejimlerin yarattığı sorunlar iletişimsizlik, içe kapanma, ekonomik soyutlanma, kalkınamama, bir tür kabileleşme... 
     Siyaset bilimci Michael Maffasoli, "yeni kabilecilik" diyor. Ed. John Hutchinson, Nationalism, sf. 317 
     Anthony Birch "etnik tuzak" terimini kullanıyor Yani kendi içine kapanma tuzağı Nationalism and National Integration, sf. 55 - 56 
     Askerlerin şu görüşü de doğrudur 
     "Terörle mücadelede güvenlik kurumlarının sağladığı başarı, ekonomik, sosyal ve siyasal alanda sağlanmazsa, terör tehdidi devam edecek... yeni sorunlar yaşanacaktır..." 
     
     AMA Bask, İspanya'nın en zengin bölgesidir Genelde, durgun köylülükten ve ekmeğe razı fukaralıktan kurtulup belli bir ekonomik düzeye ulaşınca talepler, beklentiler 'kimliğe' yönelmektedir Mikulas Teich, The National Question in Europe, sf. 132 - 136 
     Din ve mezhep kimlikleri de öyle... 
     HADEP'in yönetim kademeleri hakkında sosyolojik bir araştırma yapılsa, mutlaka Cumhuriyet eğitimine sahip okumuşlar ve iktisaden orta ve alt orta kesimler, özellikle serbest meslek erbabı çoğunlukta çıkar 
     Demek ki, mesele çok karmaşık... Fakat, gösterdiğim kaynakların İngilizce olması, bu en önemli sorunumuz hakkında bizde yeterli akademik çalışmanın yaptırılmadığını gösterir 
     Dr. Alev Erkilet Başer din sosyolojisine ilişkin akademik tezinden dolayı üniversiteden kovulmadı mı Araştırmaya kimde mecal kalır 
     
     SOSYOLOG Weber'in gösterdiği gibi, din ve mezhep hareketleri, ekonomik gelişme ve eğitim sürecinde hem yükseliyorlar hem sekülerleşiyorlar, yani rasyonelleşiyorlar ve dünyevileşiyorlar. Onun için, "İrticai sermaye", lafı saçmadır 
     Ama etnik hareketler ekonominin gelişmesiyle genelde daha da radikalleşiyorlar, belli şartlarda ılımlılaşıyorlar. 
     Dennis Austin'in belirttiği gibi, aynı İspanya'da Bask milliyetçiliği radikal ve ayrılıkçıdır... Katalan milliyetçiliği ise ılımlıdır ve İspanyol kimliğini üst kimlik olarak kabul etmektedir... 
     Etnik hareketlerin ılımlılaşmasında en önemli etkenlerden biri, etnik bireylerin aynı zamanda değişik kimliklere, din, mezhep, tarikat, meslek, sosyal sınıf ve siyasi partilere aidiyet duymalarıdır. Denis Austin, Democracy and Cultural Diversity, özellikle sf. 184 
     Milli partilerin orada kök salmaları için sadece ekonomik beklentilere değil, bu tür değişik aidiyetlere cazip gelmesi, etnik kimliğe de saygılı davranması gerekir elbette üniter devlet ilkesi dahilinde... Özal'ın kendini Kürtlere sevdirmesi gibi... 
     Ekonomik faktör, bölge ile ülke genelinin ticari ve endüstriyel ilişkilerini güçlendirdiği oranda kaynaştırıcı olur, bunun için de piyasa ekonomisi lazımdır... 
     MGK bir de bu açılardan bakmalı. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
