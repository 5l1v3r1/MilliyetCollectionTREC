<DOC>
<DOCNO> 66394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun19.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pele'nin açık arttırmayla satılacak forması sahte mi 
</HEADLINE>
<TEXT>

     Brezilya milli futbol takımının eski teknik direktörü Mario Zagallo, Christie's müzayede evinin gelecek ay açık artırmayla satacağı Pele'nin formasının gerçek olduğu konusunda şüpheleri olduğunu söyledi. 
     Brezilya'nın 1970 yılında Meksika'da düzenlenen Dünya Kupası finalinde İtalya'yı 4-1 yendiği maçta Edson Arantes De Nascimento'nun Pele giydiği 10 numaralı koyu yeşil-sarı renkli formanın en az 42 bin dolara alıcı bulması bekleniyor. 
     Brezilya'nın zaferiyle sonuçlanan maçta teknik direktör olan Zagallo, ''O Globo'' gazetesine verdiği demeçte, Pele'nin final maçının ilk yarısında giydiği formanın kendisinde, ikinci yarısında giydiği formanın ise takımın kondisyoneri Admildo Chirol'da olduğunu söyledi. 
     Christie's müzayede evinin Londra'daki bir sözcüsü ise Brezilya'da basında çıkan haberler konusunda bilgileri olduğunu, ancak Pele'nin formasının gerçek olduğuna inandıklarını ve açık artırmanın planladığı gibi 27 Mart'ta yapılacağını belirtti. 
     Christie's, Pele'nin formasını, 21 Haziran 1970 yılındaki finalde Brezilya'ya karşı forma giyen İtalya'nın eski milli futbolcusu Roberto Rosato'ya verdiğini belirtiyor. 
     Rosato da Azteca stadyumunda oynanan maçtan sonra Pele ile formalarını değiştiğini söylüyor. 
     






</TEXT>
</DOC>
