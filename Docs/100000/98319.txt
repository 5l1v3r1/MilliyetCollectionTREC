<DOC>
<DOCNO> 98319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/cemal.html </URL>
<DATE> 2002/07/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ne kadar ayıp Hala neredeyiz 
</HEADLINE>
<TEXT>

     Ayıptır Neyi konuşuyoruz Ölüm cezasının kaldırılmasını mı Zaten uygulanmıyor ki. 1984’ten beri bir tek kişi idam edilmedi Türkiye’de. 
     O zaman neyi konuşuyoruz 
     Avrupa’da ölüm cezasını bizden başka bütün ülkeler kaldırdı. Hem Avrupa Konseyi, hem Avrupa Birliği üyelerinde artık idam yok. 
     Bir tek bizde var. 
     O da kağıt üstünde kaldı. 
     Öyle ama artık onu da kaldırmak zorundayız. Bu yalnız AB’nin bir koşulu değil. Bin yıldır üyesi olduğumuz Avrupa Konseyi de bunun için Türkiye’ye bastırıyor. 
     O zaman neyi konuşuyoruz 
     Sorun Öcalan mı 
     "Öcalan’ı idam edelim, ölüm cezasını sonra kaldıralım " diyen MHP mi MHP’nin bu tavrı yüzünden DYP ile AKP’nin seçim öncesi kaçak güreşmeleri mi Yani ölüm cezasının üzerinden politika yapılması mı 
     Evet öyle. 
     Öcalan’ın idamı akıl karı mı 
     Bırakın AB’yi, Avrupa Konseyi’ni bir yana. Defterinde şiddet yazan ayrılıkçı hareketlerle mücadele açısından veya PKK’ya karşı mücadele konusunda Öcalan’ın idamı akıllıca bir iş mi, bunu düşünün. 
     Genelkurmay’da soruşturun. MİT’e kulak verin. Emniyet Genel Müdürlüğü’nü kolaçan edin. Asker olsun sivil olsun Öcalan’ın idamını savunan aklı başında hiç kimseyi bulamazsınız. 
     Çünkü, bu idamla Türkiye’nin güvenlik çıkarlarının zedeleneceğini bilirler. Çünkü, bu idamla şiddeti hayat tarzı olarak benimsemiş olanların değirmenine su taşınacağını bilirler. Çünkü, bu idamla Türkiye’yi hep istikrarsızlık içinde görmek isteyen dış odaklar’a fırsat sağlanacağını bilirler. 
     O zaman neyi konuşuyoruz 
     Avrupa’da bizden başka ölüm cezası olan ülke kalmadı. 
     Ayıp değil mi 
     Neyi konuşuyoruz 
     Kürtçe radyo televizyonu mu 
     Kürtçe öğrenip öğretmeyi mi 
     Hala bunları mı konuşuyoruz Allah aşkına Bu ülkede Kürtçe gazete, dergi, kitap yayımlamak yasak mı Değil. Kürtçe şarkı kaseti doldurup satmak da yasak mı Değil. 
     Bunlar serbestse, Kürtçe radyoyla televizyon ne diye yasak olsun ki 
     Ayrıca bu yasak yıllardır fiilen delinmekte. Evinin tepesine çanak anteni koyan herkes, yurtdışından Kürtçe yayın yapan PKK’nınki dahil bir sürü televizyon kanalını isterse seyrediyor. 
     Bizde niye yasak olsun ki 
     Niye bizde Kürtçe haber veren, şarkı çalan, program yayımlayan kanalları, radyolar olmasın ki 
     Kürt var. Kürtçe var. Konuşmak serbest. Kitap, dergi, gazete Kürtçe çıkabiliyor. Kürtçe şarkı kasetleri çarşıda satılabiliyor. Kürtçe televizyon da fiilen var. 
     Bu durumda ne diye Kürtçe öğrenmesin ki Kurs açıp, özel dershane açıp Kürtçe öğretmesin ki Böyle bir yasağın mantığı nedir, söyler misiniz 
     Televizyonda Kürtçe dersleri var. Bilgisayarla internet dünyasına girip Kürt sözcüğüne bastın mı, her şey emrine amade... 
     O zaman Bu yasaklar niye 
     Biz hala neyi konuşuyoruz ki 
     Ayıp değil mi 
     Avrupa yolunu kesmekle Türkiye’ye kötülük yapıyorsunuz. 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
