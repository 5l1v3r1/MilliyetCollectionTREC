<DOC>
<DOCNO> 96030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun35.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika bankaları da Yahudilere savaş tazminatı ödeyecek 
</HEADLINE>
<TEXT>

     Belçika Bankalar Birliği ABB , Belçika'daki Yahudilere milyon euro savaş tazminatı ödemeyi kabul etti. 
     Belçika bankaları, İkinci Dünya Savaşı sırasında Yahudiler tarafından bankalarda ve banka kasalarında bırakılan senet ve paralara karşılık olarak bu tazminatı ödeyecekler. 
     Yahudi toplumunun temsilcileri ile bankalar arasında anlaşma, bugün Maliye Bakanı Didier Reynders'in de katıldığı bir törende imzalandı. 
     Yaklaşık 20 kadar bankayı temsil eden ABB, Yahudilere, yıl sonuna kadar milyon 81 bin 416 euro ödeneceğini, ayrıca 700 bin euro'luk senet, mal ve mülk iadesinde bulunulacağını ifade etti. 
     Belçika'daki Yahudi toplumu temsilcileri ile Brüksel hükümeti ve Merkez Bankası arasında, 3 hafta önce imzalanan bir anlaşma çerçevesinde de, ülkedeki Yahudilere 56 milyon euro savaş tazminatı verilmesi kesinlik kazanmıştı. 
     Belçika hükümeti, İkinci Dünya Savaşı sırasında mal, mülk ve paralarına el konulan Yahudilerin ailelerine ve mirasçılarına, 2003-2005 yılları arasında, toplam 55 milyon 579 bin 587 euro 
     ödeyecek. Merkez Bankası da 314 bin 145 euro tazminat vermeyi kabul etti. Bankaların ödeyecekleri milyon euro ile birlikte, Yahudilere yaklaşık 109 milyon euro ödenecek. 
     Başbakan Guy Verhofstadt, geçen yıl, ''Belçika'nın bu soruna çözüm bulmakta en geciken ülke olduğunu'' belirterek, 1940-1945 döneminde mallarına el koyulan 70 bin Yahudi için öngörülen tazminatın, birinci veya ikinci dereceden akrabalarına verileceğini, bunun mümkün olmadığı durumlarda paranın Yahudilerin kontrolundaki sivil toplum örgütlerine aktarılacağını, ırkçılıkla mücadele ve insan haklarını koruma amacıyla değerlendirileceğini açıklamıştı. 
     Belçika'nın el koyduğu Yahudi mülklerinin değeri, 1945 yılının parası ile 74,2 milyon frank yaklaşık 1,8 milyon euro olarak belirlendi. Bankada el konulan para miktarının 88,5 milyon frank yaklaşık 2,2 milyon euro , sigortaların el koyduğu miktarın ise 10,9 milyon frank yaklaşık 250 bin euro olduğu bildirildi. Bu miktarların bugünkü değerinin, enflasyon oranı dikkate alınarak belirlendiği duyuruldu. 
     Hükümet, savaş yıllarında el konulan ve Belçika müzelerinde bulunan 331 sanat eserinin de iadesine karar verdi. 
     Belçika'da, İkinci Dünya Savaşı sırasında nüfusu 70 bin olan Yahudi toplumunun, bugün 30 bin nüfusa sahip bulunduğu belirtiliyor. 
     





</TEXT>
</DOC>
