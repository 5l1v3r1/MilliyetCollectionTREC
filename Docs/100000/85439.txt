<DOC>
<DOCNO> 85439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun16.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de koalisyondaki çatlak büyüyor 
</HEADLINE>
<TEXT>

     İsrail Parlamentosu, koalisyon hükümetinde yer alan Şas Partisi'nin karşı çıktığı acil ekonomik paketi onayladı. 
     Parlamentonun üçüncü büyük partisi Şas Partisi ve ''Birleşik Tevrat Museviliği'' adlı partinin üyelerinin katılmadığı oturumda yapılan oylamada, acil ekonomik paketin lehinde 65 oy, aleyhinde 26 oy kullanıldı. 
     Düşük vergi gelirleri ve yüksek miktardaki savunma harcamalarından kaynaklanan bütçe açığının kontrol altına alınmasını hedefleyen 2,7 milyar dolarlık acil ekonomik paketin yürürlüğe girmesi için parlamento tarafından iki kez daha onaylanması gerekiyor. 
     Parlamentoda 17 sandalyeye sahip aşırı dinci Şas Partisi ve Birleşik Tevrat Museviliği'nin koalisyondan ayrılması halinde, hükümetin 120 sandalyeli parlamentoda 60 sandalyesi kalacak. 
     Başbakan Ariel Şaron, Şas Partisi'nin acil ekonomik paketi destek vermemesi üzerine, bu parti üyesi 5 bakandan 4'ünün görevine son vermiş, diğer bakan da istifa ettiğini açıklamıştı. 
     





</TEXT>
</DOC>
