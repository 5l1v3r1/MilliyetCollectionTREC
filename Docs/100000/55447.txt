<DOC>
<DOCNO> 55447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/spor/spo03.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon olacağız 
</HEADLINE>
<TEXT>

     HALİL ÖZER 

     GALATASARAY 2. Başkanı Fatih Altaylı, Fenerbahçeli yöneticilerin eleştirilerine sert yanıt verdi. "Ağlasalar da, zırlasalar da biz bu ligde bu sene şampiyon olacağız. Avrupa’da da ilk dörde gireceğiz" iddiasında bulunan Altaylı, "Beşiktaş, Fenerbahçe’yi yenmiş herkes çıkıp bizi konuşuyor. Ben sezon başında bu hakemlerle olmayacağını söyledim. Şimdi ne oldu, neden memnun değiller " dedi. 
     İSTANBULSPOR maçının hakemini kendilerinin de eleştirdiğine dikkati çeken Altaylı sözlerini şöyle sürdürdü "Dürüstlüğümüzü defo gibi kullanıyorlar. Her olayı da bize çekmesinler. Üçüncü yıldızı çok mu istiyorlar İstemiyoruz. Yüzbaşı olsunlar, bizi de rahat bıraksınlar. Ama onların dertleri başka. Trabzon’a yenilirlerse 7 puan olacak fark. Bunu şimdiden engellemeye çalışıyorlar" 
     AZİZ Üstel ise Aziz Yıldırım’ın bu sözleri üzüntü ile söylediğine inandığını belirtti. Üstel, hakemlerden tüm takımların şikayetci olduğuna değinerek, "Beşiktaş maçında Emre’nin verilmeyen golü ne çabuk unutuldu. Fenerbahçe bu konuda neden bizi ortaya atıyor anlamıyorum. Oysa üst üste kazandıkları 24 maçta biz şaibe aramadık. Şampiyonlar Ligi’nde sıfır puan aldıklarında niye hakemlerden şikayetçi olmadılarödedi. 
     
     Ergün’ün anlamlı jesti 
     GALATASARAY’IN yıldız oyuncusu imza öncesi yöneticilerle yaptığı görüşmede Chelsea’den teklif aldığını bildirdi. Ergün sezon sonu bedava gitme şansına sahip olmasına rağmen "Ben kulübün de para kazanmasını istiyorum" dedi. Futbol Şube Sorumlusu Abdürrahim Albayrak, bu oyuncuya transferinde her türlü kolaylığın sağlanacağını belirtti, "Kendisine yönetim ve kendi adıma teşekkür ediyorum" diye konuştu. 
     
     Maç Merk’in 
     BARCELONA - Galatasaray maçını Alman hakem Marcus Merk yönetecek. Daha önce Sarı - Kırmızılılar’ın rakip sahada oynadığı Juventus 2-2 ve Glasgow Rangers 0-0 maçlarında düdük çalan Merk ile Galatasaray hiç kaybetmedi. Barcelona maçının son hazırlıklarını dünkü çalışmayla tamamlayan Galatasaray kafilesi bugün İspanya’ya uçacak. 
     
     Sergen-Perez’de yoğun çaba 
     SERGEN ve Perez’in sakatlıkları Barcelona maçı öncesi korku yaratmaya devam ediyor. Her iki futbolcunun da tedavileri sürdürülürken, Teknik Direktör Mircea Lucescu, futbolcularının son durumları hakkında sık sık kulüp doktoru Serhan Kurtulmuş’tan rapor alıyor. 
     SERGEN’in sağ dizindeki ödemin devam ettiği, Perez’in sol dizindeki sakatlığının da ciddiyetini koruduğu öğrenildi. Bu futbolcunun daha önce ameliyat geçirdiği bölgeye aldığı darbe yüzünden ağrılar çektiği ve Barcelona maçında takımdaki yerini almasının oldukça zor olduğu belirtildi. 
     



 SPOR 
























</TEXT>
</DOC>
