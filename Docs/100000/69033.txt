<DOC>
<DOCNO> 69033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur11.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmci olmak garsonluktan geçiyor 
</HEADLINE>
<TEXT>

     Turizm eğitimi alanların büyük bölümünün otellerin yiyecek içecek bölümlerinde çalıştırıldığı bildirildi. 
     Turizm yayıncısı Ekin Yazım Merkezi Araştırma Birimi'nin, otellerde örgütlü OLEYİS sendikasına üye işçilere ilişkin verilerden derlediği bilgilere göre, otellerde geçici ya da stajyer olarak çalıştırılan personelin büyük bölümü yiyecek içecek servislerinde çalıştırılıyor. 
     Otellerde çoğu garson olarak çalışan turizm eğitimi almış stajyerlerin bir bölümü geçici personel olarak çalışırken bir bölümü de mevsimlik olarak istihdam ediliyor. 
     Araştırmaya göre, otellerdeki personel sürekli, mevsimlik, ekstra ve stajyer statüsünde çalıştırılırken, stajyer statüsünde çalışanların en çok yiyecek içecek servisinin garsonluk biriminde görev yaptığı bildirildi. 
     Stajyerlere en az yiyecek içecek biriminin üretim bölümünde görev verildiği belirtilen açıklamada, stajyer olarak çalışanların en çok görevlendirildiği ikinci birimin ise yüzde 31 ile ön büro olduğu kaydediliyor. 
     






</TEXT>
</DOC>
