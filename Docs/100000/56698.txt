<DOC>
<DOCNO> 56698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/astro/index.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnek olmalı 
</HEADLINE>
<TEXT>

Duygusal açıdan esneklik göstermemiz, değişikliklere açık olmamız gereken bir gündeyiz. Akrep burcundaki Ay, Uranüs’le kare açı yapacak ve bu durum sürprizleri, ani duygusal tepkileri, olası kopmaları simgelemekte. Bu durum özellikle Boğa ve Akrep burçlarını daha yakından ilgilendirmekte. Koç’lar bugün duygusal konularda daha heyecanlı ama gergin davranabilirler. Bu durum onların eşleri ya da ortakları ile parasal durumunu da etkileyebilir. Boğa’lar inatçı özelliklerini bugün daha fazla göstermeye eğilimliler. Halbuki ani değişikliklere hazırlıklı olmak gerekiyor. Sakinliklerini korumaları pek kolay olmayabilir. İkizler bugün sağlıkla ilgili konulara önem vermeliler. Ayrıca iş ortamında da daha fazla çaba göstermeleri beklenebilir. Konsantre olmaları pek kolay olmayabilir. Yengeç’ler aşk hayatlarında daha maceracılar ve daha sabırsız davranabilirler. Bu arada sürprizler ya da duygusal açıdan onları gerebilecek konularla da karşılaşabilirler. Aslan’lar biraz daha önlemci olmalılar. Ev ve güvenlikle ilgili konular dünden bu yana öne çıkıyor. İşlerini daha iyi planlamaya çalışmalılar. Başak’lar ise alacakları sürpriz haberlerle yola koyulabilirler. Yakın çevrelerinde daha fazla hareket ve elektrik söz konusu. Akşam saatlerinde rahat açı yapmaya başlayan Güneş ve Uranüs bizi yaratıcı konulara, buluşçu davranmaya özendiriyor. Bu olumlu enerjiyi değerlendirmeliyiz. Terazi’ler harcamalarını dengelemekte zorluk içinde olabilirler. Daha gerçekçi ve tutarlı olmaları gerekiyor. Akrep’ler düne benzer biçimde çok şeyi bir arada yapmak istiyorlar ama duygusal konularda hassaslık göstermeye devam edecekler. Anneleri ile ilgili konular gündeme gelebilir. Yay’ların daha iyimser olmaya çalışmaları gerekiyor. Belki de bir süre için yeni bir harekete geçmemek ve beklemek en iyi alternatif olabilir. Oğlak’lar arkadaşlarından alabilecekleri yeni önerilere açıklar. Geleceğe yönelik bazı planlar ani değişikliğe uğrayabilir. Kova’ların çok rahat olduğu söylenemez. Üzerlerinde çok fazla iş yükü ve sorumluluk var. Daha akılcı davranmalılar. Balık’lar bugün yurtdışı ile ilgili konular, yolculuklar ya da eğitim alanında hareketli olabilirler. Sezgilerinin iyi çalıştığı bir gündeler. 

            Faks 287 74 37 
      







</TEXT>
</DOC>
