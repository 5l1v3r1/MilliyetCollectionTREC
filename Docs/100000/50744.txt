<DOC>
<DOCNO> 50744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo01.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan deplasmanda Torino'ya yenildi 
</HEADLINE>
<TEXT>

     Teknik direktörlüğünü Fatih Terim'in yaptığı Milan takımı deplasmanda Torino'ya 1-0 yenildi. 
     İtalyan 1. Ligi'nin 9. haftasının son maçında Torino'ya 3 puanı getiren golü 27. dakikada Lucarelli kaydetti. Karşılaşmanın 88. 
     dakikasında İnzaghi'nin ceza sahasında düşürülmesi sonucu verilen penaltıyı kullanan İnzaghi topu dışarıya atarak, takımını 1 puandan da etmiş oldu. Kırmızı siyahlılardaki tek Türk futbolcu Ümit Davala ilk 11'de sahaya çıkarken, 73 dakika sonra yerine Contra girdi. İlk yarıda Milan'ın sağ kanattan ataklarının gelişmesinde etkili olan Ümit, ikinci yarıda oyunda kaldığı süre içinde takımına bir katkısının olmadığı görüldü. Shevchenko, Maldini gibi as oyuncularından yoksun olan Milan, maç boyunca özellikle atakların sonunu getirecek pozisyonlar yaratmakta güçlükler yaşadı. Ligde sondan 2. sırada bulunan Torino'ya yenilen Milan, 9. hafta sonunda ligde 15 puan ile 5. sırada yer aldı. Takım kadroları şöyle Milan Abbiati, Roque Junior, Costacurta, Laursen, Kaladze, Ümit Contra 73' , Albertini Simone 46' , Gattuso, Serginho, Rui Costa Pirlo 69' , F. İnzaghi. Torino Bucci, Comotto, Galante, Fattori, Delli Carri, Asta, Cauet, De Ascentis, P.Castellini, Lucarelli, Ferrante Vergassola 64' . 
     






</TEXT>
</DOC>
