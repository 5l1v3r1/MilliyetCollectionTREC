<DOC>
<DOCNO> 59349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur18.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel felaketlerinin sorumlusu, doğayı katleden insan... 
</HEADLINE>
<TEXT>

     Kocaeli Üniversitesi Çevre Mühendisliği Bölümü Başkanı Prof. Dr. Savaş Ayberk, insanların, doğayı bilinçsizce tahrip ederek sel felaketlerine neden oluşturduğunu öne sürdü. 
     Savaş Ayberk, yeryüzünde, daha önce orman, çayır, mera ve tarım alanı olan bölgelerin bilinçsizce kullanıp yapılaşmaya açıldığını belirterek, ''Doğa tahrip edilmiştir. 
     Bu yüzden, yaşanan sel felaketlerinin tek sorumlusu insandır'' dedi. 
     Verimli tarım arazilerinin betonlaştırılarak doğal afetlere davetiye çıkarıldığını ifade eden Ayberk, şöyle konuştu 
     ''Aşırı nüfus artışı yüzünden ortaya çıkan konut ihtiyacı, tarım arazileri, orman, çayır ve meralardaki yapılaşmayla giderilmeye çalışılmıştır. Bu bilinçsiz tercihler nedeniyle, dengesi bozulan doğanın, yağmur sularını tutacak hiçbir gücün kalmadı ve bunun sonucunda da sel felaketleri yaşanmaya başlandı.'' Savaş Ayberk, yağışları yeşil dokunun tutabildiğini de anımsatarak, şöyle devam etti 
     ''Beton, asfalt ve aşınmış toprak, bu görevi üstlenemiyor. 
     Yağışların önünde hiçbir engel kalmamıştır. Yağışın her damlası çarptığı beton zeminde büyük bir akış gücü kazanarak, yamaçlardan aşağı hızla inmektedir. Bunun için kent merkezlerindeki yamaç yapılanmalarında gerekli düzeltmeler sağlanmalıdır. İmar planları, yağışların doğal afete dönüşeceği varsayımı ile yeniden düzenlenmelidir.'' 
     






</TEXT>
</DOC>
