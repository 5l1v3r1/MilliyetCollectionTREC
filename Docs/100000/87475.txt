<DOC>
<DOCNO> 87475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/spor/spo05a.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA’dan Çin’e ihraç tehdidi 
</HEADLINE>
<TEXT>

Jiayi’nin yasak olmasına rağmen FIFA otelinde bir gazeteciyle buluşması ortalığı karıştırdı 
     FİNALLERE ilk kez katılan Çin, kural ihlali nedeniyle FIFA tarafından uyarı aldı. Shao Jiayi’nin, bir Çinli gazeteciye Sogwipo’daki FIFA otelinde randevu vermesi kriz yarattı. Otele futbolcu ve gazetecilerin girmesinin yasak olduğunun hatırlatılmasına rağmen Jiayi buna kulak asmadı. FIFA, resmi açıklamayla bu tip bir olayın tekrarı halinde Çin’i ihraç etmekle tehdit etti. 
     ÇİN’İN yıldız oyuncusu Fan Zhiyi, takım arkadaşı Hao Haidong arasında kavga yaşandığına dair ülkesinde çıkan haberlere ateş püskürdü. Zhiyi, dün Cheju’daki idmanın ardından düzenlediği basın toplantısında gazetecileri dikkatli olmaya çağırıp, "Bu tip haberler genelde düşük tirajlı gazetelerde çıkıyor. Tirajı için yalana başvuruyorlar. Bu da motivasyonumuzu bozuyor" dedi. 
     
Wanchope’dan ilginç tespit      C Grubu’nda Milli Takımımız’la mücadele verecek olan Kosta Rika’nın golcü ismi Paulo Wanchope, ülkesinin ismi geçtiğinde ilk olarak kendisinin akla gelmesinden rahatsızlık duyduğunu belirtti, "Bu hiç hoş değil" dedi. Bu durumun kendisini olumsuz yönde etkileyip, üzerindeki sorumluluğu artırdığını, takım arkadaşlarını da demoralize ettiğini ifade eden yıldız oyuncu, "Biz bir takımız. Bir oyuncu yalnız başına hiçbir şeydir. Ben kaleciden topu alıp, 11 kişiyi geçip, gol atamam" diye konuştu. 
     



 SPOR 


































</TEXT>
</DOC>
