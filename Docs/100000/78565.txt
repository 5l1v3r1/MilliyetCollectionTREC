<DOC>
<DOCNO> 78565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/magazin/yazdud.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
People’da yaz eğlencesi başladı 
</HEADLINE>
<TEXT>

Cilveli Meyhane, Reina Ortaköy’de lider, Russell Crowe’a Oscar haksızlığı, Çapamarka’da şöhretler geçidi, Polo 13’de Fenerbahçe gecesi, Zurname’ turnede, Şefik’in yeni işi, Seda’dan zilli matine... 
     Uzun süredir Şefik Öztek ile görüşememiştik. Aslında Şefik eğlence dünyasında takdir ettiğim, işini iyi bilen bir adam. Yazın aslanlar gibi Laila ile zirveye oturdu, kışın da dinlendi. Nişantaşı’nda açtığı Circus’a birkaç kez uğradım. Fakat kendisinden çok işletmecisi Melissa ile görüştüm. Şefik kampa çekilmiş. 14 kilo vermiş, dişlerini yaptırmış, acayip yakışıklı olmuş. Şefik, Ritz Otel’in içinde yer alan Lounge’un sosyetik sahibesi Esra Çavuşoğlu ile ortak olmasını cuma akşamı Circus’da partiyle kutladı. 
     O gece ne kadar hoş kız varsa, hepsinin gözü Beşiktaş’ın yakışıklı başkanı olan arkadaşım Serdar Bilgili ile Şefik’in üzerindeydi. Dobra dobra sordum, ikisi de gönüllerinin sultanını hala bulamamış. Ama ufak tefek çapkınlıklar yapıyorlarmış. Neyse, Şefik Laila adlı bir de organizasyon şirketi kurdu. Şirketin ilk işi, moda tasarımcısı Dilek Hanif’in Aya İrini’deki defilesiydi. Laila’nın Halkla İlişkiler Müdürü Seçil Gökkaya, medya direktörü Selma 
     Semiz ve tüm ekip canavar gibiydi. Yani bundan böyle Laila adını, başarılı organizasyonlarda sık duyacağız. Epeydir Keops Eğlence Ünitesi’nin içinde 
     yer alan Cilveli Meyhane’ye de gitmiyordum. Halbuki buranın sahibi sevgili 
     Nida Büyükbayraktar, sahneye çıkan Cihan Doğan ve Turgut Reyhan sevdiğim insanlar. Turgut, Akmerkez Vakkorama’nın da müdürü olduğu için onunla daha sık görüşebiliyorum. Nida ise 
     sırlarımı paylaştığım arkadaşım. Baktım, son zamanlarda üçünün 
     de sesi çıkmıyor, darıldıklarını anladım. İlk fırsatta yemeğe gittim. Gittim de doğru dürüst bir şey yemedim. Tabir-i caiz ise çöplendim. İçki bile içmedim valla. Cilveli Meyhane’nin mönüsü zengin. 
     
     12 çeşit soğuk, 2 çeşit ara sıcak var. Ana yemekte et ve piliç arasında seçim yapabilirsiniz. Limitsiz 
     yerli içki kişi başı 35 milyon. Özel gecelerde grup indirimleri yapılıyor. Haftanın 4 günü açık çarşamba, perşembe, cuma ve cumartesi. Açıkçası, Cilveli’ye gidip de eğlenmeyeni görmedim. Sadece ses fazla yükseldiğinde çıldırıyorum, 
     o nedenle kıyıda, köşede oturmayı tercih ediyorum. O gece Turgut 
     çok keyifliydi. Davulda Tuncay, klavyede Hüseyin, basgitarda 
     Emre, kemanda Hakan, ritmde Sedat, kanunda Erkan eşliğinde sahne aldı. Çok şıktı. Repertuvarı da müthiş. Sezen Aksu’dan Ajda Pekkan’a, Yıldırım Gürses’den 
     Seda Sayan’a ve Ebru Gündeş’e varıncaya değin günümüzün hit şarkılarını seslendiriyor. Geçmişin popüler eserlerini okumayı da ihmal etmiyor. O gece Turgut’tan Keskin Bıçak’, Telafi’ ve Dönülmez Akşamın Ufkundayız’ adlı şarkıları istedim. Söyledi, zevkle dinledim. Ardından Cihan Doğan çıktı. İmajını değiştirmiş saçını uzatmış, çok da hoş olmuş ama sanki biraz kilo almış. Cihan’a kanunda ünlü virtüöz Halil Karaduman’ın en az onun kadar başarılı olan kardeşi Müslüm eşlik ediyor. Klavyede 
     ise Okay var. Diğerleri, Turgut’a çalanlar. Cihan’ın sesi çok iyi ama nedense bir türlü albüm yapamadı. Bence bunda Cihan’ın tembelliği önemli rol oynuyor. Cihan da Kenan Doğulu’dan Ebru Gündeş’e, Sertab Erener’den Hande Yener’e kadar pek çok şarkıyı okuyor. Geç saatlerde ise Türk Sanat Müziği’nin sevilen eserlerini icra ediyor. Yani Cilveli’de eğlence sabaha kadar. Telefon numarası 0212 282 79 02. 
     
Ege yemekleri, Yalçın’ın turnesi      İzmirliyim ya, Cenk Eren, Divan’da Ege Yemekleri Haftası’nın başladığını duyunca "Kalk gidelim’ dedi, dayanamadım. Perhizde olmama rağmen çaktırmadan sevdiğim çeşitlerden götürdüm. Amaaan, boşverin. 
     Atın ölümü arpadan olsun. POSTA’nın sağlık sayfasını hazırlayan ve konusunda çok başarılı olan sevgili Oya Özdilek de bana kızdı zaten. 
     Sık sık doktora gitmeme, oramda-buramda bir şeyler bulmama isyan etti. Haklı. Artık bedenimle oynamamaya karar verdim. Gelelim Ege yemeklerine hepsi Tariş zeytinyağı ile hazırlanmış. Yabani ot salataları papatyadan turpa, hardaldan hindibaya kadar , deniz börülcesi salatası vardı. Ayrıca paşa böreği müthişti. Kıyma ve çam fıstığı harcı yufkalara sarılıp pişirilmiş, üzerine biberli, tereyağlı yoğurt eklenmiş. Ahtapot güveci, anamın harika yaptığı kuzu etli enginar, gerdan tatlısı ve İzmir lokması da cabası. Mönü nasıl ama Fiyatlar da ehven. Ege Yemekleri Haftası 20 Nisan’da bitiyor, aman kaçırmayın. Telefon numarası 0212 231 41 00. Çıkışta telefonum çaldı. Aslında geceleri kapatırım ama unutmuşum. Arayan Yalçın Menteş’ti. Zavallı, kötü bir kaza atlattı biliyorsunuz. Hastalık filan dinlemeden turneye çıkmış. Yalçın’ın oyununun adı Zurname’. 
     17-18 Nisan’da İzmir’de, 
     19 Nisan’da Akhisar’da, 
     20 Nisan’da Bandırma’da, 
     22 Nisan’da Büyükçekmece’de, 23 Nisan’da Maltepe Yayla Sanat Galerisi’nde, 24 Nisan’da Halkalı’da sahneleyecek. 
     
     Hafta içi Seda Sayan’ın basın danışmanı sevgili arkadaşım Nermin Ceri ile Kanal D binasının alakart restoranına gittik. Sevgili Seda Sayan da yarım saatliğine uğradı, çünkü İngilizce dersi varmış. Valla helal olsun, bizim sanatçılar kültür sahibi olmaya başladılar. Hülya Avşar, Sibel Can, Gülben Ergen... Şimdi de Seda Sayan İngilizce öğreniyor. Konyalı’nın eli, ayağı olan Ahmet Ağabey ve Kahraman Usta çok güzel bir mönü hazırlamışlar. Izgara, soğansız mücver, tavuk 
     ve yine soğansız, sirkesiz salata. Yemekte Nermin’le dertleştik. 
     Seda, Florya Samba ve Yeşilyurt Spor Kulüpleri’nin işletmecisi olan sevgili arkadaşım Yavuz Samancı ile anlaşmış. 16 Nisan Salı gününden başlamak üzere 4 gün, saat 15.00 - 17.00 arası, Yeşilyurt Spor Kulubü’nde sahne alacak. Kadınlar matinesi yapacak. Yavuz 2000 zil siparişi vermiş. Valla 
     işim olmasa, gidip Seda’yı izleyeceğim. Komik sahnelerin yaşanacağına inanıyorum. 
     
Başkanlar da eğlenir, Çapamarka’da brunch başladı      Hafta içinde iki film izledim. Biri En İyi Erkek Oyuncu’ dalında 
     Oscar ödülü alan Denzel Washington 
     ve Ethan Hawke’nin oynadığı Trainingday - İlk Gün’. Aksiyon filmlerinden hoşlananlar için ideal. Hatta sıkı bir polisiye olduğunu söyleyebilirim. Öykü şöyle 13 yıllık deneyimi olan dedektif Alonzo Harris’in yolu, çaylak polis Jake Hoyt ile kesişir. İkili bir yolculuğa çıkar. Kovalamaca ve çatışmalarla dolu yolculukta çaylak polis komploya kurban gitmemenin yolunu bulmak zorundadır. İkinci film, 4 Oscar ödüllü A Beautiful Mind-Akıl Oyunları". 1994 yılında Nobel Ekonomi Ödülü’nü kazanan dahi matematikçi John Forbes Nash 
     Jr.’ın gerçek yaşam öyküsü anlatılıyor. John Forbes rolünde Russell Crowe muhteşem bir oyun çıkarmış. Bence En İyi Erkek Oyuncu dalında Oscar, Russell’ın olmalıydı. İki filmi de mutlaka izleyin efendim. Canım sıkkındı, sinemadan çıkınca Levent’deki Polo 13’e gittim. Bana kardeş kadar yakın olan sevgili Cenk Eren’i izlemek için. Tıklım tıklımdı. 30 kişilik bir masada Fenerbahçe Spor Kulübü Başkanı Aziz Yıldırım, güzel eşi Yıldız Hanım, Fenerbahçe’nin 
     genç ve başarılı idarecilerinden Osman Yalçın ile zarif eşi Canan eğleniyorlardı. Bir başka masada, geçmişin ünlü playboyu Ahmet Mavitan ve eski mankenlerden olan eşi Yıldız vardı. Yanlarında da Gül Dürüst ve arkadaş kaldığı eski sevgilisi Sabri Demirel, Jumbo’nun ortağı Nurhan Çıtak ve eşi Irma, Fenerbahçe’nin eski idarecilerinden Erol User ve eşi, Kral Mobilya’nın sahibi Fatih Kıral ile eşi Fügen oturuyordu. Anlayacağınız 
     o akşam Polo 13’de Fenerbahçeliler çoğunluktaydı. Sıkıntılıyım ya, fazla kalamadım. Son günlerde sosyetenin gözdesi olan, can dostum İzzet Çapa’nın Harbiye’deki Çapamarka Meyhane’sine gittim. Orada da eğlence tam gazdı. Karda yürüyüp izini belli etmeyen çapkınlardan olan, Beşiktaş’ın eski idarecisi Bahaettin Demir bir grup arkadaşıyla eğleniyordu. Ali Sunal’ın eski sevgilisi Dilruba Sarıyer, çapkın 
     ve yakışıklı oyuncu Gökhan Arsoy, ANAP Başkanı Mesut Yılmaz’ın 
     iş adamı oğlu Yavuz Yılmaz, DYP Genel Başkanı Tansu Çiler’in oğlu Mert Çiller de oradaydı. 10 yıllık ilişkileri Binnaz Avcı yüzünden sekteye uğrayan ama geçenlerde yeniden barışan Muzi Karaata 
     ve Saffet Arıkan, Gürnar Çapa Uğurlu, ünlü söz yazarı Fikret Şenes de eğlenenler arasındaydı. Gürnar Hanım’ın doğum günüymüş, sonradan öğrendim. Buradan nice yıllar diliyorum. Fikret Şenes ile Gürnar Çapa Uğurlu’nun keyifli sohbetine gıpta ettim. Malum Fikret Hanım, Bedii Çapa’nın ilk eşiydi. Gürnar Hanım da son eşi. Eee, hanımefendilerin ikisi de medeni. Mert Çiller ve Yavuz Yılmaz 
     göz göze gelmemek için özel gayret sarfettiler. Mekanı da servis kapısından terkettiler. 
     Aklımdayken belirteyim, bugünden itibaren her pazar Çapamarka’da brunch başlıyor. Müthiş bir manzara eşliğinde nazır ev reçellerinden, kurabiyelerden, böreklerden tatmak isteyenlerin bilgisine. Düşüp ayağını kıran sevgili Rose Kar koltuk değneğiyle de olsa brunch için bütün hafta çalıştı. Telefon numarası 0212 231 03 56. Çapamarka’nın ardından finali Ortaköy’de, son günlerin popüler mekanı Reina’da yaptım. Büyük patron Mehmet Koçaslan, ortağı 
     Ali Ünal ve Cenkhan ile tüm ekip 
     o kadar iyi niyetli ve çalışkan ki, insan Reina’daki sıcaklığı hemen hissediyor. Maşallah orada da yer yoktu. Selim Egeli, Minas Çolak, yeni jenerasyonun hızlı çapkınlarından Cem Cantaş, karısı Özlem Önal’dan ayrıldıktan sonra kendini gece alemine veren Nur Taşkent, Osman Aksoy, Nursen Gündüz, Kahraman Mısırlı’yı gördüm. Reina’nın telefon numarası 0212 259 59 19. Sevgili Aykut Gündüz 
     ve Sabi Totah’a da bir merhaba’ demek için finali Levent’teki People’da yaptım. Patron Sabi’nin ve can dostumun sağ kolu Aykut’un da keyifleri yerindeydi. Ali ve Ezo Sunal kardeşler, fotoğrafçı Serkan Şedele, Tolga ve Ayça Çingilitaş kardeşler, ayakkabıcı Ahmet Hotiç, Fenerbahçe antrenörü Verner 
     Lorant ve ailesi, yönetmen Mustafa Altıoklar, People’ın patronlarından ve ünlü yönetmen Abdullah Oğuz, yapımcı Faruk Aksoy, sosyetenin ünlü kadın kuaförü Mehmet Bahçecik, iş adamı Fehmi Dinçer oradaydı. Seren Serengil, Cengiz İmren ile müzik çalışıyordu . Bahçe temizlenmiş, havuzun suyu değişmiş. Anlayacağınız yarından itibaren People bahçeye taşınıyor. Başarılı DJ Özhan muhteşem müziğiyle yine herkesi coşturacak. Unutmadan, People Animasyon Ekibi’ kurulmuş. Garsonlar hünerlerini havuz kenarında sergileyecekler, gözümüz aydın. 
     Yaz eğlencesinde kapıyı People açtı, sırada Venge Kebap, Q Jazz Club, 
     Le Select var. Eve gittiğimde saat 04.30’du. Efendim, bu pazar da bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 















</TEXT>
</DOC>
