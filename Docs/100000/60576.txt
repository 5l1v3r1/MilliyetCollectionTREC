<DOC>
<DOCNO> 60576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/soneko16.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk havalardan yararlanıp fahiş fiyata zincir satan yandı 
</HEADLINE>
<TEXT>

     İstanbul Defterdarı Kadir Boy, kötü hava şartlarını bahane edip fahiş fiyatlarla zincir, halat, takoz satıldığı duyumunu aldıklarını belirterek, ''Hepsini denetimden geçireceğiz, eksik beyan olursa gereğini yapacağız'' dedi. 
     Kadir Boy, konuya ilişkin kara bağlı olarak çekme halatları ve zincirleri satan esnaf nezdinde fahiş fiyatların uygulandığı, 15 milyon liralık zincirin 60-70 milyon liraya satıldığı yönünde duyum aldıklarını belirtti. 
     Kendilerinin de uyarıda bulunmak istediklerini ifade eden Boy, şunları kaydetti 
     ''Fahiş fiyatlarla satması bizi ilgilendirmez, fahiş fiyatla satamaz diye bir mevzuatımız yok. Ancak kayıt dışı ekonomi ile anlamlı mücadele yapıyorsak, öncelikle hemen kara bağlı ekipman satan esnafın hepsine ağır denetim koyuyoruz, denetimden geçireceğiz. Hepsine fiziki denetim yapacağım. Hangi firmadan almışlar mallarını , Aldığı kadar malı satmışsa kaça vermiş Benim vergi matrahımı tam oluşturmuş mu 
     Zinciri 60-70 milyona satmışsa buna uygun fatura fiş nizamına uyulmuş mu diye ben denetleyeceğim ve eksik beyan olursa da vergi yönünden yasal gereğini yapacağız.'' Denetime en kısa sürede başlayacaklarını belirten Boy, ekipman olarak envanter çıkardıklarını, bu aletleri satan yerlerin hepsinde denetime başlamayı düşündüklerini kaydetti. 
     






</TEXT>
</DOC>
