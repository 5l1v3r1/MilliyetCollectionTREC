<DOC>
<DOCNO> 99804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/okur.html </URL>
<DATE> 2002/08/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Cem’e stres uzmanı geliyor 
</HEADLINE>
<TEXT>

     Talaslılar harekete geçti. Sakın şaşırmayın. Talaslılar malum. Robert Kolejliler. Ünlü isimler, ünlü siyasetçiler, ünlü yazarlar, çizerler, her kesimden insan Robert Kolej mezunudur. 
     Talaslılar, denilince yok yok... 
     Tek tek isimleri saymaya, herkesi anlatmaya ne gerek var. 
     Örneğin, Tansu ve Özer Çiller, Robert Koleji mezunudur... 
     Çiller, aktif siyasete girdi, Talaslılar bekledi. 
     İzlemek, gözlemek onları daha çok ilgilendirdi. Ama Çiller’in başbakanlığı döneminde öyle bir olay yaşamışlar ki, galiba o günden bu yana siyasetle daha fazla ilgilenir olmuşlar. 
     
Değişimin adresi      Kendisi Robert Kolej mezunu olan Yalım Eralp anlattı, hatta yazdı. Çiller’in Başbakan, Recep Tayyip Erdoğan’ın İstanbul Büyükşehir Belediye Başkanı olduğu yıllarda ilginç bir olay yaşanmış. İstanbul Büyükşehir Belediyesi Robert Kolej’e yıkım kararı vermiş. Çiller de bunu imzalamış. Farkında değilmiş. 
     Her neyse sonra bu karar düzeltilmiş. Robert Kolej de yıkılmaktan kurtulmuş. 
     Hal böyle olunca Robert Kolejlilerin siyasetin ısındığı bir dönemde ne yapacaklarını izlemek de bize düşüyor. 
     İşte bir Robert Kolejli... 
     Bülent Özsoy. 
     Bu yıl Talaslılar gününe katılamamış. Ama siyaset rotasını Yeni Türkiye’ye çevirmiş. Değişim diyor, adresi böyle görüyor. 
     Tutkulu bir Galatasaraylı olan İsmail Cem’e koşuyor. 
     Hayrola, aceleniz mi var, diyoruz. Ülke için diyor. Siyasette aktif katılımcılık şart. 
     Tabii ki Talaslıların tümünü bir Talaslı böyle davranıyor diye harekete geçti diye yorumlayamayız. Ancak Bülent Özsoy bize ilginç geldi. Gönüllü olarak Yeni Türkiye’ye katılmak, uzmanlık alanı olan stres konusunda çalışmak istiyor. Az şey mi 
     Bir holdingin tepe yöneticiliğinden sonra oturmuş, düşünmüş taşımış, kendisini yönetim danışmanlığı işine vermiş. 
     "Yıllarca yabancı danışmanlara para ödedik. Sonra bu işi niçin biz yapmıyoruz ki, dedik ve yola koyulduk" diyor. 
     Satış, pazarlama, stres... 
     Organizasyonlara yön vermek, insanları eğitmek. 
     OGEM danışmanlık kanalıyla bu işi yapıyor. 
     Bundan sonraki süreçte ise siyasette bunu gerçekleştirmeyi düşünüyor. Galiba, stresli günler yaşayan İsmail Cem’i biraz olsun stresinden arındırmak istiyor. 
     Oysa bizim derdimiz, iş dünyasından kimler bu dönemde siyaset için devreye girecek, Ankara yoluna düşecek. 
     Herkes sıkı takipte, bekliyor. Durumu gözlemleyip karar vermek istiyor. O yüzden isim telaffuz etmek istemiyor. 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
