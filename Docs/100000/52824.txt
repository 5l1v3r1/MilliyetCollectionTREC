<DOC>
<DOCNO> 52824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur04.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Okuyan "Sayın Mumcu'nun sözleri maksadını aşmış.." 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, ANAP Genel Başkan Yardımcısı Erkan Mumcu'nun Başbakan Bülent Ecevit'e yönelik sözlerinin kendisini bağladığını belirterek, ''Zannediyorum maksadını aşan bir ifadede bulunmuştur'' dedi. 
     Okuyan, Türkiye İnşaat ve Tesisat Müteahhitleri İşveren Sendikası İNTES Olağan Genel Kurulu'nda gazetecilerin konuya ilişkin sorusunu yanıtladı. 
     Okuyan, şunları söyledi 
     ''Sayın Mumcu'nun sözleri kendisini bağlar. Ama zannediyorum maksadını aşan bir ifadede bulunmuştur. Hoş olmamıştır. Sayın Başbakan'ın kabinesinde bakan olarak aylarca görev yapmış bir arkadaşımızın, en azından 20 ayı aşkın, 25 aya yakın bir sürede aynı kabinede Başbakan'ın yanında bakan olarak görev almış bir arkadaşımızın Sayın Başbakan ile ilgili ortaya koyacağı değerlendirme bu olmamalıydı.'' 
     






</TEXT>
</DOC>
