<DOC>
<DOCNO> 82009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/spor/spo07.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen isyanı 
</HEADLINE>
<TEXT>

Fransız futbolcu Pires, ülkedeki başkanlık seçimini aşırı sağcı adayın kazanması halinde birçok arkadaşının Dünya Kupası finallerini boykot edeceğini iddia etti 
     FRANSA’YI sarsan aşırı sağcı Le Pen şoku, Dünya ve Avrupa şampiyonu Fransa Milli Takımı’nı da vurdu. Arsenal’de forma giyen Robert Pires, başkanlık seçimini Le Pen’in kazanması halinde, birçok eski Fransız sömürgesi orijinli yıldızın da bulunduğu Fransa Milli Takımı’nın, Dünya Kupası’nı boykot edeceği tehdidinde bulundu. Pires, "Bunun olmasını istemiyoruz ama Le Pen kazanırsa, birçok milli futbolcu finallere gitmez" dedi. 
     SAKATLIĞI nedeniyle kendisinin Milli Takım’da yer almayacağını, ancak Le Pen’in seçilmesi halinde milli formayı da giymeyeceğini belirten Pires, "Hepimiz Fransa vatandaşıyız, ama köklerimiz başka yerlerden. Milli oyuncular olarak bu aşırı sağcı tehdide tepki göstermek zorundayız. Herkesi seçimde Chirac’a oy vermeye çağırıyorum" dedi. Cezayir asıllı Fransız yıldız Zinedine Zidane da, Le Pen’e sert tepki göstermişti. 
     



 SPOR 




























</TEXT>
</DOC>
