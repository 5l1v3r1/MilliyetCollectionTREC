<DOC>
<DOCNO> 54790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur24.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Koray Aydın "Üç ay sonra bu işin suyu çıkar" 
</HEADLINE>
<TEXT>

     MHP Grup Başkanvekili Koray Aydın, soruşturma önergesinin kabul edilmesini değerlendirirken, ''Üç ay sonra bu işin suyu çıkar'' dedi. 
     Aydın, gazetecilerin sorusu üzerine yarın TBMM'de bir basın toplantısı yaparak Genel Kurul'un kararını değerlendireceğini söyledi. 
     Kararın sürpriz olup olmadığı soruna Aydın, ''Bekliyordum'' karşılığını verdi. Aydın, Anayasa değişikliğinden sonra ayda bir bu tür önergeler beklediğini ifade ederek, ''Üç ay sonra bu işin suyu çıkar'' diye konuştu. 
     Aydın, ''Ortaklarınıza dargın mısınız '' şeklindeki soruya da ''Kimseye dargın değilim'' karşılığını verdi. ''Bundan bir şey çıkmaz'' diyen Aydın, ''İsteyen istediğini soruştursun. Savcılar 500 kişiyi soruşturdu, bir şey çıkmadı'' dedi. 
     Aydın, Genel Kurul'un kararının ''siyasi'' olduğunu savunarak, ''Dolayısıyla siyasi yönünü değerlendireceğiz'' diye konuştu. 
     






</TEXT>
</DOC>
