<DOC>
<DOCNO> 75383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/dunya/dun01.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’le sessiz imza 
</HEADLINE>
<TEXT>

M - 60 tanklarının modernizasyonunu öngören anlaşma dün İsrail’le gün boyu süren müzakerelere Genelkurmay’ın müdahalesiyle imzalandı. Proje müdürü imzadan bir gün önce istifa etti, imza törenine basın çağrılmadı 
     UTKU ÇAKIRÖZER Ankara 

     Türkiye’nin de bir şehit verdiği Ortadoğu’daki şiddet dün artarak devam ederken, Milli Savunma Bakanlığı MSB , "Türk Silahlı Kuvvetleri’nin TSK acil ihtiyacı" için İsrail ile 1 katrilyon liralık tank anlaşması imzaladı. Pazarlıkları yürüten heyetin proje müdürü Sezai Öztürk’ün anlaşmaya bir gün kala gerekli imzaları atmadan görevinden ayrılması soru işaretleri yarattı. 
     
     Korg. Turgut devrede 
     Türk ve İsrail savunma bakanlıklarının üst düzey yetkilileri, dün Ankara’da 9 saat süren pazarlığın sonunda 668 milyon dolarlık tank modernizasyon anlaşmasını gizlice imzaladı. Ancak anlaşma metninde önemli eksiklikler gören Proje Müdürü Sezai Öztürk, önceki gün görevinden istifa etti. "Anlaşmayı tıkadığı" gerekçesiyle görevinden alınan eski proje müdürü Sadık Yamaç’ın yerine üç ay önce projenin başına getirilen Öztürk’ün de son gün imza atmadan ayrılması MSB’yi karıştırdı. İmza töreni için dün 14.00’da MSB’de yapılan toplantıda proje heyetinin direnerek sözleşmeyi "paraflamaması" üzerine kriz çıktı. Dokuz saat süren tartışmayı Genelkurmay’ın gönderdiği Korgeneral Reşat Turgut sona erdirdi ve paraflanmayan maddeleri, proje müdürü Öztürk yerine bir üst seviyedeki Daire Başkanı Nuran İnci imzaladı. 
     Milliyet’e bilgi veren bir Savunma Sanayii Müsteşarlığı yetkilisi, "Yerli firmaların katkısı ve teknik spesifikasyonlarla ilgili maddelerde, imza atanları sıkıntıya sokacak boşluklar var. İhtiyaç acil diye neredeyse boş sayfaya imza atılması isteniyor" eleştirisini getirdi. 
     
     Resepsiyon iptal edildi 
     İhale açılmadan İsrail’e verilen 1 katrilyon liralık proje kapsamında İsrail devlet şirketi İMİ, 5 yıl içinde 170 Türk tankını yenileyecek. Anlaşmanın imza töreni için düzenlenen resepsiyon da dün sabah apar topar iptal edildi. 
     
İki neden      Anlaşmanın apar topar imzalanmasının ardında şu iki nedenin yattığı ileri sürüldü 

</TEXT>
</DOC>
