<DOC>
<DOCNO> 81668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/soneko08.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'ler ilk üç ayda tasarruf genelgesine uygun davranmış 
</HEADLINE>
<TEXT>

     Hazine Müsteşarlığı, 20 KİT'in ilk üç aylık denetimini tamamladı. 
     Uluslararası Para Fonu'nun IMF da istediği ve 30 Nisan'a kadar tamamlanması gereken denetimde, öncelikle KİT'lerin performans ve istihdam politikaları incelendi. 
     Hazine kontrolörleri tarafından yapılan denetimde, KİT'lerin genel olarak, tasarruf genelgesine uygun davrandıkları tespit edildi. 
     İlk üç aylık dönemi kapsayan denetim tamamlanırken, bundan böyle her üç ayda bir yapılacak denetim sonunda hazırlanacak rapor, KİT'lerin ekonomik programı çerçevesinde hareket edip etmediğini de gösterecek. 
     IMF sunulan Niyet Mektubu'nda da, kamu hizmetlerini reforma tabi tutmak amacıyla, 2002 sonuna kadar Bakanlar Kurulu'nun bir kamu hizmetleri reform stratejisini kabul etmesi bekleniyor. 
     KİT'lerdeki ihtiyaç fazlası personelin tespiti için oluşturulan Çalışma Grubu tarafından hazırlanan takvime göre, Mayıs ayı sonuna kadar da KİT'lerdeki ihtiyaç fazlası personel kesin sayısı tespit edilmiş olacak. 
     Mayıs ayı sonuna kadar, ihtiyaç fazlası personelin belirlenmesinin ardından, ihtiyaç fazlasının nasıl azaltılacağı çalışması yapılacak. 
     Konsolide bütçe kapsamında olan atıl istihdam için de, Eylül ayına kadar bir eylem planı hazırlanacak. 
     Eylem planında, atıl istihdamı aşamalı olarak azaltma yöntemi belirlenmiş olacak. 
     KİT'lerin ''personel politikasına uyup uymadıkları'', üçer aylık periyotlar halinde kontrol edilmeye devam edilecek. 
     IMF ile Hükümetin 18 Ocak'ta imzaladığı Niyet Mektubu ve Dünya Bankası ile yürütülen Mali ve Kamu Sektörü Uyumu kredisi PSFSAL 
     çalışmaları uyarınca, KİT'lerde ihtiyaç fazlası personelin tespitinin ardından, ihtiyaç fazlası personelin, Haziran 2002 sonuna kadar üçte biri, Ekim 2002 sonuna kadar kümülatif üçte ikisinin, Haziran 2003 sonuna kadar da kalanların emekli edilmesi veya iş akitlerinin feshedilmesi öngörülmüştü. 
     





</TEXT>
</DOC>
