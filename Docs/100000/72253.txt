<DOC>
<DOCNO> 72253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/guncel/gun06.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Amiri adam vurdu 
</HEADLINE>
<TEXT>

     MUSTAFA ARSLAN Burdur DHA 

     Burdur’un Tefenli ilçesi Emniyet Amiri Hakan Uzun, kaldığı otelde gürültü yaptığı için tartıştığı Sefa Özçoban’ı beylik tabancasıyla vurdu. Ağır yaralanan Özçoban hastanede tedavi altına alındı. 
     Tefenli’deki görevine bir süre önce başlayan Uzun 42 , dün akşam mesai sonrası konakladığı Barutsu Oteli’ne geldi. Alt kattaki restorandan gelen sesler üzerine uyuyamayan Uzun, aşağıya inerek, gürültünün bir an önce bitirilmesini istedi. O sırada restoranda yemek yiyip, bir miktar da alkol alan Sefa Özçoban, Emniyet Amiri Uzun ile tartışmaya başladı. 
     Tartışmanın uzaması üzerine Uzun, beylik silahını çıkartarak, Özçoban’a ateş etti. Karnına isabet eden kurşunla yere yığılan Özçoban, Burdur Devlet Hastanesi’ne kaldırıldı. Soruşturma sürüyor. 
     



 GÜNCEL 




















</TEXT>
</DOC>
