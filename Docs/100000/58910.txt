<DOC>
<DOCNO> 58910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun19.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanı'nda ABD yolcularına ayakkabı röntgeni 
</HEADLINE>
<TEXT>

     Cumartesi günü Amerikan Havayolları'na ait bir uçakta ayakkabılara gizlenmiş patlayıcıyla terörist saldırı girişiminin ardından, Zürih Kloten Havaalanı'ndaki güvenlik önlemleri de en üst düzeye çıkarıldı. 
     Havaalanındaki güvenlik önlemleri kapsamında, ABD'ye ait havayollarıyla uçacak yolcuların, eşyalarına ek olarak, bu günden itibaren ayakkabılarının da röntgeni çekilmeye başlandı. 
     Yolcular, uçağa binmeden önceki polis kontrol noktalarından geçerken, üzerlerinde bulunan çanta ve eşyalarla birlikte, ayakkabılarını da çıkararak röntgen bantlarına koyuyor, kontrol noktasını geçmelerinin ardından ise ayakkabılarını teslim alıyor. 
     Uygulamanın diğer ülke havayolları ile ABD'ye uçacak yolculara uygulanıp uygulanmayacağı ise henüz netlik kazanmadı. 
     






</TEXT>
</DOC>
