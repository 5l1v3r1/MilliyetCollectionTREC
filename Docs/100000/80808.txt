<DOC>
<DOCNO> 80808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/spor/bana.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     REVİVO FENERBAHÇE 
     Türkiye liglerinin tartışmasız en etkili futbolcusu. Taraftarlarla kurduğu uyumlu iletişim sayesinde keyifle oynuyor, keyifle izleniyor. Eşsiz yeteneğini Trabzonspor karşısında yine gösterdi, attığı iki golle takımını galibiyete taşıdı. 
     
     HASAN ŞAŞ GALATASARAY 
     Bu sene takımını adeta tek başına sırtladı. Topu ayağına aldığında tam bir bela. İyi oynayan Galatasaray’ın içinde bireysel karizması, hırsı ve bitmeyen enerjisi ile sivrildi, ön plana çıktı. Maçın sonucunu belirleyen adam olarak alkışlandı. 
     
     VİOLA GAZİANTEP 
     Brezilyalı, Göztepe karşısında nefis futbol figürleri sundu. Top tekniği, çabukluğu, arkadaşlarıyla uyumu dört dörtlüktü. İzleyenleri büyüledi, attığı iki golle klasını kanıtladı. Farklı galibiyetin en önemli oyuncusu ve yaratıcısıydı. 
     
     GÖKSEL SAMSUN 
     Sezonun en önemli maçında Rizespor forvetlerine geçit vermedi. Allum’dan devraldığı kaleyi başarıyla savundu. Refleksleri, zamanında çıkışları ve iyi yer tutuşuyla güven verdi, üst üste gelen rakip ataklara başarıyla direnerek kurtarıcı oldu. 
     
     HAFTANIN KARMASI 

</TEXT>
</DOC>
