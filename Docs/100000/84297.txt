<DOC>
<DOCNO> 84297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/cetiner.html </URL>
<DATE> 2002/05/16/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Zeki Müren'in eşcinsellik tartışması rezalet 
</HEADLINE>
<TEXT>

     Hele şu günler reyting uğruna öyle pespaye, öyle tehlikeli konuları ekranlara getirmeye başladılar ki toplum da, ülke de yara alıyor 
     Bütün bunlar demokrasinin gereğidir, tartışmadan vaz mı geçelim yani diyenler var elbette Ama ülkeyi, toplumu tehlikeye atan, yaralayan tartışmalar hiç değilse böylesine popülist değil, bilimsel düzeyde olmamalı mı 
     Hayran kalmışımdır Amerikan basınının reyting atlama, atlatma yarışına girmeyip süratli bir kararla, üç adet kuleden çıkartılan binlerce cesedin fotoğraflarını, filmlerini yayımlamamasına Hiçbir yerden emir almadan Amerikan medyasının bu milli ve insani, ayrıcı da akılcı mutabakatı bizlere ibret olmalı 
     
Zeki'nin ojeleri, rujları      Zeki Müren, o henüz 19 - 20 yaşındayken tanıdığım dostumdu diyebilirim. Birkaç kez beraber yemek yedik, saatlerce sohbet ettik bu ince ruhlu, terbiyeli, gerçek bir aydın olan sanatkarla Bana "abi" derdi, edebiyat, şiir, sanat hatta kişilere düşürmeden siyaset. Bilmediği, ilgilenmediği konu yoktu ki... İki ayda bir bizim evi arardı sabahın 8'inde. Uyanmışsam kısa bir konuşma yapardık, eğer yoksam selam bırakırdı o kadar 
     Birkaç gün önce yine değerli bir sanatçı Özdemir Erdoğan tarafından Zeki Müren'in giyimi, makyajı, tırnaklarının ojesi, eşcinselliği ortaya atıldı. Çocuklarımız yıllarca Zeki'nin etkisi altında kalmış ve böylece pek çok eşcinsel çıkmış ortaya 
     Malum, TV ekranlarında bir hayli eşcinseli icra - i sanat eylerken görüyoruz ama acaba bunlar Zeki Müren'e imrenerek bu hale geldiler demek insafsızlık, haksızlık olmaz mı Hatta ayıp değil mi 
     Hemen söyleyelim, ender yetişen bir dev sanatçı olan Zeki'nin o ilginç kadınımsı kıyafetleri, ojeleri, allıkları, sürmeleri tıpkı muhteşem şarkıların besteleri, güfteleri gibi içinden fışkırıyordu Doğası tıpkı bir volkan gibi sarsıntılarla bunları bir lav halinde dışarıya atıyordu Üstelik hepsi kendi sanatsal çizgileriyle giysilerinin şarkıları, şiirleri gibi 
     
Bu bir rezalet      Şu iğrençliğe bakınız. Şimdi toplumun önünde "Zeki Müren çocuklarımızı eşcinselliğe özendirdi mi " diye programlar yapılıyor. Utanılacak şey, ayıp, çirkin vallahi Yıllar sonra, kendisini savunamayacak bir ortamda bir yandan "Sanat Güneşimiz, Türkiye'nin batmayan güneşi" gibi popülist kafalarla ölmüş sanatçısı yağla, öte yandan eşcinselliğini tartışalım Bu sadece ayıp değil, rezalet 
     Zeki Müren'in eşcinselliği üç beş kişilik arkadaş gruplarında konuşulabilir, o orada kalır. Ama 70 milyonun ve Zeki'yi tanıyan diğer ülkelerden milyonların önünde meziyetleriyle, kusurlarıyla iftihar ettiğimiz sanatçının kendine özel hayatını kanlı bir gümüş tepsi içinde sunmak... vahşettir, vahşet 
     Reha Muhtar'ın, Özdemir Erdoğan'ın böyle bir show pazarlamaya, yapmaya hakları yoktur. 
     
Reha kovayla benzin döküyor      Dünyaca ünlü eşcinsel sanatçı pek çok. Yunanlısı, Amerikalısı, İngilizi, Fransızı, Rusu, İtalyanı yüzlerce. Bunların bu dehaların çok özel yaşamları kendilerine. Ama bizler sanatçı kimliğine erişmesi mümkün olmayan eşcinselleri her gece ekranlarda görmüyor muyuz 
     Özdemir Erdoğan'ın bu konuyu kamera karşısında ortaya atması çirkin. Reha Muhtar ise, ateşin üzerine kova kova benzin döküyor çoğu zaman yaptığı gibi, reyting uğruna 
     Etiler'de gece hayatı, TV ekranlarındaki gösteriler, güya sanatçıların çirkin sözlerle örnek kavgaları, tokatlamaları zaten toplumu yeter derecede yıpratıyor. Üstelik hiçbir sanatsal değeri olmayan programlarda boy gösteriyor. Peki bunlar bugün çocuklarımıza örnek olmuyor mu 
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
