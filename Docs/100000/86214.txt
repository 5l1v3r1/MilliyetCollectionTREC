<DOC>
<DOCNO> 86214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sondun09.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan "Sabrımızın bir sınırı var" 
</HEADLINE>
<TEXT>

     Hindistan Başbakanı Atal Behari Vaypayii, Pakistan ile yaşadıkları gerginlik konusunda, ''sabırlarının bir sınırı olduğunu'' söyledi. 
     Vajpayii, televizyondan canlı yayınlanan konuşmasında, ''Dünya, Hindistan'ın sabrının da bir sınırı olduğunu anlamalıdır. Ülkemizdeki terörist saldırılara nasıl ve daha ne kadar süre hoşgörü gösterebiliriz'' dedi. 
     Aralık ayında parlamentoya yapılan saldırıya değinen Vajpayii, ''Parlamentoya saldırı yapıldığı gün Hindistan'dan bunun cevabını almalıydılar'' diye konuştu. Vajpayii, ülkede herkesin fedakarlık göstermeye hazır olması gerektiğini belirtti ve ''Zafer istiyoruz. 
     Terörizm karşısında zafer istiyoruz ve bunun için herkesin katkısı gereklidir'' dedi. 
     Hindistan ve Pakistan arasında parlamento saldırısıyla tırmanan gerilim bir süre sonra yatışmış, 14 Mayıs'ta Keşmir'deki Hindistan askeri kampına yapılan kanlı saldırıyla yeniden yükselmişti. 
     Yeni Delhi, Pakistan'ın saldırıları düzenleyen militanları desteklediğini iddia ediyor, İslamabad ise bu iddiayı reddediyor. 
     Bu arada, Pakistan Devlet Başkanı Pervez Müşerref'in de, Hindistan ile yaşanan gerginlik konusunda yarın kamuoyuna yönelik bir konuşma yapacağı bildirildi. 
     Hükümet sözcüsü, Müşerref'in radyo ve televizyonda yapacağı konuşmada ''sınırdaki durum'' ve ''İslamabad'ın aldığı önlemler'' hakkında bilgi vereceğini söyledi. 
     





</TEXT>
</DOC>
