<DOC>
<DOCNO> 72126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Ramallah kentini işgal ediyor... 
</HEADLINE>
<TEXT>

     İsrail ordusu, Batı Şeria'daki Ramallah kentini tamamen işgal etti. 
     AFP muhabirinin bildirdiğine göre, İsrail askerleri, Filistin lideri Yaser Arafat'ın bürolarının bulunduğu şehrin merkez kesimi hariç, bütün Ramallah'ı işgal etmek için dün geceden bu yana operasyonunu sürdürüyor. İşgale 100 kadar tank katılıyor. Tanklardan dördü, Arafat'ın karargahına 100 metre mesafeye konuşlanmış bekliyor. 
     İsrail askerleri, Ramallah yakınlarındaki El Kadura ve El Amhari Filistin mülteci kamplarını da kuşattılar. Askerlerle Filistinliler arasında çatışmalar sürüyor. Ancak çatışmaların can kaybına yol açıp açmadığı bilinmiyor. 
     Arafat'ın karargahına İsrail askerlerince bu sabah açılan ateşte bir kişi yaralanmıştı. 
     
</TEXT>
</DOC>
