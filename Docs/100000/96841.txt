<DOC>
<DOCNO> 96841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur05.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpta uzmanlık sonavı 14-15 Eylül'de Ankara'da yapılacak 
</HEADLINE>
<TEXT>

     Tıpta uzmanlık eğitimi görmek üzere Sağlık Bakanlığı eğitim hastaneleri, üniversitelerin tıp fakülteleri ve Gülhane Askeri Tıp Fakültesi'ne alınacak adaylar için ''2002-Eylül Dönemi Tıpta Uzmanlık Eğitimi Giriş Sınavı-TUS'', 14-15 Eylül'de Ankara'da yapılacak. 
     ÖSYM'den yapılan açıklamaya göre, sınava 2 Ağustos'a kadar mezun olacak adaylar başvuruda bulunabilecek. Sınavla ilgili kılavuz ve başvuru belgeleri, Sağlık Bakanlığı il müdürlüklerine gönderilecek. 
     Adaylar, 22 Temmuz-2 Ağustos 2002 tarihleri arasında Sağlık Bakanlığı il müdürlüklerinden sınav kılavuzunu ve başvurma belgelerini, 3 milyon lira karşılığında alabilecekler. Adaylar, sınav ücreti olarak 40 milyon lirayı bankaya yatıracaklar. Kılavuzda belirtilen kurallara göre doldurulacak başvuru belgeleri ve sınav ücretinin yatırıldığını gösterir banka belgesi, en yakın il sağlık müdürlüklerine teslim edilecek. 
     KKTC'de ikamet edenler, başvurma belgelerini ''Bedrettin Demirel Caddesi No 1 Lefkoşa'' adresinden alabilecekler. KKTC'li adaylar, başvuru belgelerini yine aynı adrese teslim edecekler. 
     Yabancı uyruklu adaylar da Türk uyruklu adaylar gibi başvurularını il sağlık müdürlüklerine yapacaklar. 
     Yurtdışında bulunan yabancı uyruklu adaylar, kılavuz ve başvurma belgelerini, ücret ödemeden, ÖSYM'den yazılı olarak isteyebilecekler. 
     Bu adayların sınava girebilmeleri için başvuru evrakı ve sınav ücreti olarak ''ÖSYM-TUS-3615856-2 Yapı ve Kredi Bankası Güvenevler Şubesi-Ankara Türkiye'' hesabına 30 ABD Doları veya Türkiye Cumhuriyeti Merkez Bankası'nca konvertibilitesi kabul edilen 30 ABD Doları karşılığı yabancı parayı yatıracaklar. Paranın yatırıldığına dair belge ile başvuru belgeleri, ÖSYM'ye gönderilecek. 
     Sınavın birinci basamağını oluşturan yabancı dil sınavı, 14 Eylül Cumartesi günü saat 09.30'da başlayacak. Sınavın bu basamağında başarılı olacak adaylar, 15 Eylül Pazar günü saat 13.30'da bilim sınavına alınacak. 
     





</TEXT>
</DOC>
