<DOC>
<DOCNO> 60448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur27.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemeden, Yargıtay Başsavcısına sert yanıt... 
</HEADLINE>
<TEXT>

     Anayasa Mahkemesi Başkanı Mustafa Bumin, Yargıtay Cumhuriyet Başsavcısı Sabih Kanadoğlu'nun Anayasa Mahkemesi'ne gönderdiği yazıyla ilgili olarak, ''davaların geciktirildiğinin ileri sürülmesi, Başsavcılık makamının sorumluluğu ve ağırlığı ile bağdaştırılamamaktadır'' dedi. 
     Bumin, Kanadoğlu'nun yazısında Anayasa Mahkemesi'nin, HADEP'in kapatılması davası ile AK Parti ile ilgili başvurularının karara bağlanmasının Anayasal ilkeler göz ardı edilerek geciktirildiğini ileri sürdüğünü belirtti. Anayasa'nın 6. Maddesi'ne göre, hiç kimse veya organın kaynağını Anayasa'dan almayan yetkiyi kullanamayacağına işaret eden Bumin, Yargıtay Cumhuriyet Başsavcısı'nın Anayasa Mahkemesi'ni uyarma gibi bir görevinin bulunmadığını söyledi. 
     Bu konunun basın önünde tartışılmaması gerektiğini belirten Bumin, ''Cumhuriyet Başsavcısı'nın işlerin hızlandırılması dışında bir amaçla davrandığını düşündürmektedir'' dedi. 
     HADEP Davası'nda, DGM'lerdeki davaların delil olarak gösterildiğini belirten Bumin, ''bu durum göz ardı edilerek davaların geciktirildiğinin ileri sürülmesi, Başsavcılık makamının sorumluluğu ve ağırlığı ile bağdaştırılamamaktadır'' diye konuştu. 
     






</TEXT>
</DOC>
