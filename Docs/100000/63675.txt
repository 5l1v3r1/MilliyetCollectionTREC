<DOC>
<DOCNO> 63675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/eko06.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanalıyım, Vakko adamıyım 
</HEADLINE>
<TEXT>

Yüzde 60 indirim, bir saatte mağaza boşalttı. İndirimi görenler cep telefonları ile tanıdıklarına da haber verince Vakko’nun üç katlı Adana mağazası hınca hıç doldu 
     SİNAN UÇKAÇ Adana DHA 

     Vakko Mağazası’nın Adana’da müşterilerine davetiye çıkararak yaptığı yüzde 60’lık indirimden yararlanmak isteyen tüketiciler, akın edince izdiham yaşandı. 
     Mağazanın kendi müşterilerine davetiyeyle duyurduğu indirim gününe davetiyesiz müşteriler de eklenince üç katlı mağazanın rafları bir saat kadar kısa sürede boşaldı. Vakko Mağazası’nın bulunduğu Metro Sokağı’ndan geçen vatandaşlar, indirim afişlerini görünce, mağazaya akın etti. Bir taraftan kendileri için ürün beğenirken, diğer yandan da cep telefonu ile yakınlarını arayıp ucuzluğu haber verdi. 
     Mağazanın hınca hınç dolması ve kasa önünde uzun kuyruklar oluşması üzerine mağaza yetkilileri, kapıları kapatmak, boşaldıkça içeri müşteri almak zorunda kaldı. Uzun süre kapı önünde bekledikten sonra alışveriş yapmak için mağazaya giren müşteriler, boş rafları görünce mağaza yetkilileri ile tartıştı. 
     Öfkeli müşteriler, "Sabah erkenden gelip sırada bekledik. İçeriye girince alacak bir şey kalmadığını gördük. Bize bu indirimi davetiyeyle duyurdular. Davetiyesiz müşterilerin bizden önce alış veriş yapmasına izin verilmesi Vakko’ya yakışmadı’’ diye tepki gösterdiler. 
     



 EKONOMİ 




















</TEXT>
</DOC>
