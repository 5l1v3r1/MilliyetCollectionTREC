<DOC>
<DOCNO> 60738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sonspo10.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımlar Antalya'da ikinci yarıya hazırlanıyor 
</HEADLINE>
<TEXT>

     Birinci Süper Lig ekiplerinden Bursaspor, Denizlispor ve Göztepe, Antalya Belek'te ikinci yarı hazırlıklarını sürdürüyor. 
     Kamplarda, Denizlispor, Arnavut ve Brezilyalı, Göztepe de Brezilyalı futbolcu deniyorlar. 
     Yeşil-beyazlı ekip, ikinci yarı hazırlıklarını teknik direktör Nejat Biyediç yönetiminde, günde çift idmanla sürdürüyor. Gloria Verde Otel'de kamp yapan Bursaspor'da, Afrika Kupası için milli takımlarda bulunan Moshoeu, Bouazizi, Mamadau ve Kifu Antalya'daki kampa katılamıyorlar. Bu oyuncular, ligin ilk 4 haftasındaki maçlarda da takımlarında yer alamayacak. 
     Antalya'daki Attelia Tatil Köyü'nde kampta bulunan Denizlispor, teknik direktör Rıza Çalımbay yönetiminde hazırlıklarını sürdürüyor. Yeşil-siyahlı takım, Arnavut Milli takımının orta sahasında görev yapan Ridu ve Brezilyalı Marua'yı kamp süresince deneyecek. 
     Antalya'da kampını sürdüren diğer bir takım Göztepe de teknik direktör Ümit Kayıhan yönetiminde, günde çift antrenman yaparak, ligin ikinci yarısına hazırlanıyor. Kaya Otel'de kampta bulunan İzmir'in sarı-kırmızılı ekibi, 25 yaşındaki Brezilyalı stoper Daniel Bruno Deluca'yı deniyor. 
     






</TEXT>
</DOC>
