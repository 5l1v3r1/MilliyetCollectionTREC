<DOC>
<DOCNO> 97759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sonspo17.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol Federasyonu, "üç büyükler"den ümidini kesmedi 
</HEADLINE>
<TEXT>

     Voleybol Federasyonu, ''Üç Büyükler'' olarak adlandırlan Galatasaray, Beşiktaş ve Fenerbahçe'nin ligden çekilme kararını değiştirme ihtimaline karşı, lisans işlemlerini bir ay uzattı. 
     Voleybol Federasyonu'ndan yapılan yazılı açıklamada, yönetmelik gereği 31 Temmuz'da sona eren lige katılım taahhüdü ve lisans işlemlerinin bir ay uzatıldığı kaydedilerek, şöyle denildi 
     ''Beşiktaş, Galatasaray, Fenerbahçe kulüplerinin yapmış oldukları açıklamalarda, voleybol branşlarını kapatacaklarını beyan etmeleri ve mali destek sağlamak için bakanlık makamına başvurmaları, Birinci Liglerimizde yer alan bu güzide kulüplerimizin voleybol sporuna olan katkılarının önemini bir kez daha gündeme getirmiştir. Türkiye Voleybol Federasyonu olarak da değerli kulüp yöneticilerimizin daha sağlıklı düşünerek yapılanmalarına imkan sağlamak ve bizler için önemli olan kulüplerimizin voleybol liglerine devam etmelerine imkan verecek mali desteği oluşturmalarını kolaylaştıracak olduğuna inandığımız bir aylık süre uzatma uygun görülmüştür.'' Açıklamada ayrıca, Voleybol Federasyonu Başkanı Hüsnü Can'ın, ''Bu değerli spor kulüplerimizin büyük camialara hitap eden değerli yöneticilerinin, bu süre zarfında futbol bütçelerinin yanında çok küçük değerler ifade eden bütçeleri de yaratacaklarına olan inancımızla, kulüplerinde çok uzun bir geçmişi olan voleybol branşlarını faaliyetlerine devam ettireceklerine olan inancımızı yineliyoruz'' görüşlerine yer verildi. 
     





</TEXT>
</DOC>
