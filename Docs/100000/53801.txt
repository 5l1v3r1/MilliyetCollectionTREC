<DOC>
<DOCNO> 53801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/dunya/adun.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs çözülecek’ 
</HEADLINE>
<TEXT>

Fransa’nın AB Bakanı Moscovici kesin ve iyimser konuştu Kıbrıs sorununa güneyin AB üyeliğinden önce siyasal çözüm bulunacak, herşey yolunda gidecek 
     MİNE G.KIRIKKANAT Paris 

     Fransa’nın Avrupa Bakanı Pierre Moscovici, "Kıbrıs Rum Kesimi Avrupa Birliği’ne üye olmadan ve dolayısıyla Türkiye’nin Kuzey Kıbrıs’ı ilhakına gerek kalmadan adadaki sorunun çözüleceğini" söyledi. 
     Paris’teki Quai d’Orsay Sarayı’na davet ettiği Avrupa Basın Kulübü’nde Milliyet’e özel bir demeç veren AB’den sorumlu Sosyalist Bakan Moscovici, Milliyet temsilcisinin "Güney Kıbrıs siyasal çözüm öncesi üyeliğe kabul edilirse, Türkiye de AB’yi Kuzey Kıbrıs’ı ilhak etmekle tehdit ediyor. Böyle bir durumda AB’nin tepkisi ne olur " sorusuna şu cevabı verdi "Türkiye’nin bu tehdidi uygulamasına gerek kalmayacak. İş oraya varmayacak. Kıbrıs sorununa, AB üyeliğinden önce siyasal çözüm bulunacak. Göreceksiniz, herşey yolunda gidecek". 
     
İkiyüzlü değiliz’      Kendinden çok emin konuşan Moscovici, çözümün ne olacağı ve nasıl bulunacağı sorusunu ise şöyle cevaplandırdı "İşin teknik yanına giremem. Ama konu hakkında iyimser olduğumu söyleyebilirim. Kıbrıs sorunu, iyiniyet ve mantığın hakim olduğu ve siyasal çözüm için oturulan görüşme masasında çözülecektir. AB, Kıbrıs’taki sorunda Türklere ve Rumlara aynı mesafeden bakmaktadır. Yunanistan AB üyesi, Türkiye AB adayıdır ve iki ortağımız arasındaki ilişkilerin düzelmesi herkesin çıkarınadır." 
     Moscovici, Türkiye’nin AB üyeliği konusunda şunları söyledi "Türkiye’nin adaylığı hem AB, hem de Türkiye açısından namusluca değerlendirilmelidir. Biz iki yüzlülük yapmıyoruz, yalan söylemiyoruz. Türkiye, AB üyelik koşullarını yüzde yüz yerine getirdiği zaman AB’ye girecektir." 
     



 DÜNYA 













</TEXT>
</DOC>
