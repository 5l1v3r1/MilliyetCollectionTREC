<DOC>
<DOCNO> 65294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/guncel/gun05.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliyet arttı, radar sistemi durdu 
</HEADLINE>
<TEXT>

     MUSTAFA BAKACAK İstanbul 

     Denizcilikten Sorumlu Devlet Bakanı Ramazan Mirzaoğlu’nun temelini 29 Ocak 2001’de attığı "Türk Boğazları Gemi Trafik Yönetim ve Bilgi Sistemi" projesi daha inşaat aşamasında bir yıl rötar yaptı. Sistemin ilk ayağını oluşturan iki kontrol merkeziyle 13 radar kulesinin inşaatında, artan maliyet nedeniyle üç aydır tek çivi çakılmıyor. 3.4 trilyon liraya inşaat işini üstlenen iki firmaya bugüne kadar 8 trilyon lira ödenmesine karşın kuleler h l tamamlanamadı. 
     
     İhale şart oldu 
     Keşif bedelindeki artışın yüzde 30’u geçmesi yeni bir ihaleye gidilme zorunluluğunu doğurunca, gözler Bayındırlık Bakanlığı’na çevrildi. İhaleye bugün çıkılması halinde bile inşaatın bitirilmesi için en az dört ay, elektrik sistemleri için de beş ay gerekiyor. Denizcilik Müsteşarlığı Muhabere ve Elektrik Daire Başkanı Kemal Danacı ise, "Artan maliyetler nedeniyle 27 milyon dolarlık proje, 40 milyon dolara mal olacak" dedi. 
     



 GÜNCEL 


















</TEXT>
</DOC>
