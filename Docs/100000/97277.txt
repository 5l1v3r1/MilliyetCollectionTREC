<DOC>
<DOCNO> 97277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun16.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan sahil güvenlik gemisi, kaçak taşıyan tekne ile çarpıştı. 
</HEADLINE>
<TEXT>

     Arnavutluk'un Valona sahili açıklarında yasadışı göçmen taşıyan bir tekne ile İtalyan sahil güvenlik ekibi gemisinin çarpışması sonucunda 2 kaçağın öldüğü, 6 kişinin de yaralandığı bildirildi. 
     İtalyan haber ajansı ANSA'nın haberinde, Pazar akşamı geç saatlerde yaşanan olayda, yasadışı göçü engellemek için çalışan İtalyan sahil güvenlik gemisinin, 31 kaçak taşıyan bir tekneyle çarpıştığı belirtildi. 
     Arnavutluk'un Durazzo limanında görev yapan İtalyan heyeti tarafından yapılan açıklamada, biri kadın 2 kişinin öldüğü, ölü sayısının artmasından endişe edildiği ifade edildi. 
     Kaçakları taşıyan teknenin, İtalya'ya gitmek üzere Arnavutluk'tan hareket ettiği belirtiliyor. 
     





</TEXT>
</DOC>
