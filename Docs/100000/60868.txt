<DOC>
<DOCNO> 60868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/soneko09.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'in yeni Ekonomi Bakanı "Mucizelere inanmıyorum" 
</HEADLINE>
<TEXT>

     Arjantin'in yeni ekonomi bakanı Jorge Remes Lenicov, mucizelere ve devalüasyon çaresine pek inanmıyor. 
     Göreve gelmesinden bu yana yapacağı en önemli şeyin devalüasyon kararını uygulamaya koyması olacak Lenicov, Reuters'e verdiği demecinde, ''Mucizelere inanmıyorum, eğer birisi dese ki, devalüasyon işleri daha iyi kılacak, oturup bunu analiz ederim, fakat, bu işleri hiç de iyileştirmez'' dedi. 
     Yeni Devlet Başkanı Duhalde'nin Buenos Aires valisi olduğu dönemde onun ekonomi şefi olan Lenicov, o zamanlar ABD Doları-peso paritesinde bire bir denkliği savunuyor, devalüasyonu tercih etmiyordu. Lenicov, bu görüşü ve vergi artışlarının mali sağlığa götürdüğü savından şimdi U dönüşü yapacak. 
     Bazı analistler, yeni ekonomi bakanı Remes Lenicov'un devalüasyon kararını uygulamakla, iş yapmanın en pahalıya malolduğu ülkelerden biri olan Arjantin'de rekabeti canlandırmasını bekliyor. Bir uzmana göre, Remes Lenicov'un sunduğu en iyi garanti, entellektüel ve kişisel tutarlılık, ortodoks ve pragmatik bir ekonomist oluşu. 
     Yeni Devlet Başkanı Duhalde ile Ekonomi Bakanı Lenicov'un yönetiminde, istihdam yaratma ve ticarette korumacılıkla popülizme dönüş bazı çevreleri tedirgin etse de, işsizlik oranı yüzde 20'ye dayandı. 
     Bir zamanlar Kongre'de Güney Amerika Ticaret Bloğu Mercosur komisyonu başkanı olan Lenicov, Arjantin'in ihracatını artırıcı herhangi bir önlemde, Mercosur'daki ortaklar Brezilya, Paraguay ve Uruguay ile ortak üyeler Şili ve Bolivya'nın görüşlerinin dikkate alınmasından yana. 
     






</TEXT>
</DOC>
