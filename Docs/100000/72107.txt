<DOC>
<DOCNO> 72107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yasam/yas13.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüyadaki kuyudan ölüm çıktı 
</HEADLINE>
<TEXT>

Ercan ve Muammer, geçen çarşamba kayboldu. Ve annelerinin gördüğü rüya üzerine yapılan aramada, cesetleri bir su kuyusunda bulundu.. 
     M. AKİF ERDEM İstanbul 

     İstanbul’da beş gündür kayıp amca çocukları Ercan 5 ve Muammer Polat’ın 5 aileleri, dün korkunç haberle yıkıldı. 
     Kuruçeşme Caddesi Çınarlı Sokak’ta evlerinin önünde oynayan minik Ercan ile Muammer, geçen çarşamba günü kayboldular. Tüm aramalarına rağmen iki miniği bulamayan aileleri, sonunda çareyi itfaiyeye haber vermekte buldu. Evleri yakınındaki harabe bir binanın bahçesinde yer alan iki su kuyusundan kuşkulanan aileler, kuyuların kontrol edilmesini istedi. Ancak fenerle yapılan kontrolde, kuyularda cesede rastlamadı. 
     
     Kuyu yeni boşaltıldı 
     Bunun üzerine Ercan’ın babası Erdal ve annesi Hayriye ile Muammer’in babası Nihat ve annesi Ergül ile diğer akrabaları, üzerinde çocuklarının fotoğrafları bulunan kayıp broşürleri’ hazırlayarak çevrede dağıttılar. 
     Ancak anne Ergül Polat, önceki gece rüyasında oğlunun su kuyusunda boğulduğunu görünce, yeniden itfaiyeye haber verildi. 20 metre derinliğindeki su kuyusuna gelen itfaiye ekipleri, dün yarım saat süren çalışmanın ardından çocuklardan birinin cesedine ulaştı. Motopomplarla kuyudaki su boşaltılarak, iki miniğin cesetleri çıkarıldı. 
     



 YAŞAM 
























</TEXT>
</DOC>
