<DOC>
<DOCNO> 81607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/cemal.html </URL>
<DATE> 2002/05/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara'da askerin, İstanbul'da işadamının dünyası... 
</HEADLINE>
<TEXT>

     Ankara'da askerin, İstanbul'da işadamının dünyasında siyasetle ilgili değerlendirmeler daha çok bundan sonraki seçimlerde düğümleniyor. 
     Sandıktan istikrar çıkacak mı 
     Sandıkta istikrar nasıl yakalanır 
     Yoksa bölünmüşlükten, Recep Tayyip Erdoğan'dan dolayı siyasal istikrarsızlık büyüyerek devam mı edecek 
     Bu soru işaretlerinin çengelleri, askerin ve işadamının dünyasında çoktan beri zihinlere asılmış durumda. Her iki dünyada da bugün için iki ilgi odağının ön plana çıktığı söylenebilir 
     1 Ecevit sonrası senaryo... 
     2 Mehmet Ali Bayar... 
     Bu iki konu yakın markajda 
     Ecevit'inki şöyle özetlenebilir 
     Bundan sonraki seçime de Ecevit eğer başbakan adayı olarak girerse, DSP'nin yüzde 10 barajına takılması büyük bir ihtimal. 
     Onun için soruluyor 
     Acaba Ecevit artık başbakan olmayacağını açıklayıp, kendisini parti içinde onursal bir konuma çekerek, İsmail Cem - Kemal Derviş ikilisini veya ikisinden birini öne sürebilir mi 
     Bunu yapabilirse, DSP'nin yine başa oynayacağını, hatta seçimi kazanacağını düşünenler var askerin ve işadamının dünyasında... 
     Bu bakımdan Ecevit'in ikna edilmesinin daha büyük ihtimal olduğu belirtiliyor. Ancak, "Rahşan Ecevit ne yapar " sorusunun karşılığı ise belirsizliğini koruyor. 
     Mehmet Ali Bayar'a gelince... 
     Hem askerin, hem işadamının dünyasında merak ve ilgi uyandırmış durumda. Dikkatle izleniyor. Kendisini tanımak için değişik platform ve kanallar kullanılıyor. 
     Başlangıç olarak hakkında olumlu titreşimlerin yayıldığı söylenebilir. 
     Ancak, yargıların daha bir şekillenmesi için Mehmet Ali Bayar'ın Demokrat Türkiye Partisi'nin DTP genel başkanlık koltuğuna oturacağı 18 Mayıs'taki kongre çıkışı, Türkiye ve dünya vizyonu, kadrosuyla vitrini ve Anadolu'da yaratacağı dalgalanma bekleniyor. 
     Mehmet Ali Bayar'la birlikte yakın takipte tutulan bir başka kişinin Kemal Derviş olduğu malum. 
     Ne yapabilir Derviş 
     Bayar'ın kampında şu seçenekleri içeren bir değerlendirme kulağıma çalındı 
     1 Derviş ANAP'a gidebilir mi 
     Hayır deniyor. 
     2 Derviş, CHP'ye gidebilir mi 
     İhtimal verilmiyor. 
     3 Ecevit senaryosu olabilir mi 
     Çok uzak ihtimal deniyor. 
     4 Kendi partisini kurabilir mi 
     Sıfır ihtimal deniyor. 
     5 Bayar'la politika yapabilir mi 
     Bayar ekibi, Kemal Derviş'in kendi saflarında siyasete girebileceğini dikkatli bir üslupla belirtiyorlar. 
     Olabilir mi 
     Bu soruya neden olmasın yanıtı verilebilir ilk bakışta. 
     Ancak, iş dünyasında öteden beri Kemal Derviş'in siyasete girmesine sıcak bakanlardan biriyle dün sohbet ederken, Derviş'in Bayar'la birleşmesine ihtimal vermediğini söyledi. 
     Çok özetlenirse 
     Siyasetle ilgili olarak Ankara'da askerin, İstanbul'da işadamının dünyasında seçim ve istikrar konusu çok ağır basıyor. Bu çerçevede bir yanda Ecevit sonrası DSP, öte yanda Mehmet Ali Bayar ve DTP yakın mercek altında. 
     Yine bu çerçevede İsmail Cem ve Kemal Derviş isimleri de çok geçiyor. 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
