<DOC>
<DOCNO> 87055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur23.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolmabahçe'de denize düşen kadını İngiliz turist kurtardı 
</HEADLINE>
<TEXT>

     Dolmabahçe'de denize düşen ve kurtarılan kadına, İngiliz bir kadın doktor tarafından suni teneffüs yapıldı. 
     Dolmabahçe'deki bir çay bahçesinin önünde deniz kenarında yürüyen Esma Çınar 32 , birden suya düştü. 
     Denize atlayan vatandaşlarca kurtarılarak sudan çıkarılan Çınar'a, o sırada olay yerinde bulunan turist kafilesindeki İngiliz bir kadın doktor tarafından suni teneffüs yapıldı. 
     Taksim Hastanesi'ne kaldırılan Çınar, buradaki tedavisinin tamamlanmasının ardından, Bakırköy Ruh ve Sinir Hastalıkları Hastanesi'ne sevk edildi. 
     Akli dengesinin yerinde olmadığı bildirilen Esma Çınar'ın, hastanede verdiği ilk ifadesinde, ''sahilde yürüdüğü sırada başının döndüğünü ve dengesini kaybederek denize düştüğünü'' söylediği öğrenildi. 
     





</TEXT>
</DOC>
