<DOC>
<DOCNO> 52132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur18.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle baba olur mu Oğlunu 100 bin lira için döverek öldürdü 
</HEADLINE>
<TEXT>

     Hatay'ın İskenderun İlçesi'nde, bir baba, halasının çantasından izinsiz 100 bin lira aldığı gerekçesiyle dövdüğü oğlunun ölümüne neden oldu. 
     Emniyet Müdürlüğü yetkililerinden alınan bilgiye göre, Buruktepe Mahallesi'nde meydana gelen olayda, İbrahim Demirtaş, oğlu Rıdvan Demirtaş'ı 12 , halasının cüzdanından izinsiz olarak 100 bin lira aldığı için dövdü. Hırsını alamayan baba, bu sırada eline geçirdiği kaşık, çatal, bıçağı oğlunun üzerine attı. Kendinden geçen Rıdvan Demirtaş, evdekiler tarafından İskenderun Devlet Hastanesi'ne ağır yaralı olarak kaldırıldı. Buradaki ilk müdahalenin ardından Adana Numune Hastanesi'ne kaldırılan Rıdvan Demirtaş, tüm müdahalelere rağmen kurtarılamadı. 
     Ailenin polise verdiği ilk ifadede, çocuğun ''damdan düştüğünü'' söylediğini, ancak yapılan soruşturma sonunda, baba İbrahim Demirtaş'ın ''ölüme neden olduğu'' iddiasıyla gözaltına alındığını bildirildi. 
     






</TEXT>
</DOC>
