<DOC>
<DOCNO> 51609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sonspo01.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'da milli maç için olağanüstü güvenlik önlemleri... 
</HEADLINE>
<TEXT>

     Viyana'da oynanacak Avusturya-Türkiye milli maçı için olağanüstü güvenlik önlemleri alındı. 
     Stat içinde Türk seyircilerin oturtulacağı kale arkasındaki A ve F sektörlerinde anti-terör timleri ve polis köpeklerinin görev alacağı bir güvenlik çemberi oluşturulacak. 
     Ernhst Happel Stadı'nın bulunduğu Pratr mahallesine sefer yapan tramvay, otobüs ve metro gibi kamu taşıtlarında toplumsal olaylara karşı eğitilmiş sivil polisler görev yapacak. Maçın bitiminde de aynı şekilde sivil polislerin görev alacağı ve şehir içinde, özellikle de içkili lokallerin bulunduğu bölgelerde olası bir çatışmaya anında müdahale etmek üzere polis ekipleri bulundurulacağı belirtildi. 
     15 bini Türk olmak üzere toplam 48 bin futbolseverin izleyeceği 
     karşılaşma nedeniyle stat girişine havaalanlarındaki kontrol cihazları yerleştirildi. Silah, bıçak veya kesici aletlerle stada giriş yasaklandı. Flama ve bayrakların sopalarına da girişte el konulacak. Seyircilerin alkollü içkiyle stada girişlerine izin verilmeyecek, stat büfelerinde de alkollü içecek satılmayacak. Türk basınının Türk seyircilerini kışkırtıcı, provaktif haberler yayımladığı iddialarında bulunan Avusturya Televizyonu ORF , ''Tek yumruk olduk'', ''İsterse çığ düşsün'', ''Avusturya korksun'' başlıklarını örnek gösterdi. Bu arada, Milli Takımlar Teknik Direktörü Şenol Güneş, A millilere maçın oynanacağı Ernst Happel Stadı'nda son bir anrenman yaptırdı. Antrenmana seyirci ve Avusturyalı basın mbensupları alınmadı. Sadece Türk basınından TV kameranları ile foto muhabirlerinin bir süre görüntü almasına izin verildi. Aynı şekilde Avusturya Milli Takımı'nın da maçın oynanacağı statda yaptığı anternmana Türk basını alınmadı, sadece Avusturyalı gazetecilerin izlemesine izin verildi. 
     






</TEXT>
</DOC>
