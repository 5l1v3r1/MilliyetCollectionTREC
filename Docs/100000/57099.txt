<DOC>
<DOCNO> 57099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/guncel/gun01.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaray’da imzalar atıldı 
</HEADLINE>
<TEXT>
Tüp geçit için düğmeye basıldı 
198 milyar Japon Yeni’ne mal olacak proje 7 yılda bitecek. Sayıştay’ın onaylaması halinde 6 ay içinde temel atılacak 
     ANKARA Milliyet 

     Ulaştırma Bakanı Oktay Vural, Demiryolu Boğaz Tüp Geçişi İnşaatı’nın Marmaray milenyumlu yılların yıldız projesi olduğunu söyledi. Marmaray için imza töreni, Vural ile sistemin yapımını üstlenen Avrasya Konsorsiyumu temsilcileri tarafından Demiryolları, Limanlar ve Hava Meydanları İnşaatı Genel Müdürlüğü’nde gerçekleşti. 7 yılda tamamlanması hedeflenen projenin yatırım bedelinin 198 milyar Japon Yeni olduğunu söyleyen Vural, 12.5 milyarın Japon hükümeti ile yapılan anlaşmada temin edildiğini belirtti. Vural, projenin Boğaz tüp geçişi kısmı için 800 milyon dolar, banliyönün iyileştirilmesi için 680 milyon dolar ve araçlar için 1 milyar dolar olmak üzere 2.5 milyar dolara ihtiyaç olduğunu bildirdi. Vural, Sayıştay’dan geçmesinin ardından 6 ay içinde projenin temelinin atılacağını sözlerine ekledi. 
     
     Projenin özellikleri... 
     41 istasyondan oluşan projenin özellikleri şöyle Hat Uzunluğu 76. 30 km l Yüzeysel Metro Uzunluğu 63 km l Tüp Tünel Uzunluğu 1.8 km l Tüp Tünel Güzerg h Uzunluğu 13. 30 km l Hat Sayısı Avrupa ve Asya yakasında 3, tüp tünel içinde 2 l İstasyon boyu 180 metre l Saatte taşınacak yolcu sayısı 75 bin kişi l Maksimum hız 100km saat. 
     



 GÜNCEL 










</TEXT>
</DOC>
