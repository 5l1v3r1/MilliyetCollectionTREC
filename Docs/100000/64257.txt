<DOC>
<DOCNO> 64257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/yas00.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi çocuklar Washington’a 
</HEADLINE>
<TEXT>

Amerika’da okul otobüsü şoförü yaşlı bir çılgın, sadece gezdirmek’ için 13 öğrenciyi kaçırdı, gezdirdi ve Washington’da dolu silahıyla polise teslim oldu.. 
     DIŞ HABERLER SERVİSİ 

     Çılgınlıklar ülkesi Amerika’nın Pennsylvania eyaletinde bir okul otobüsü, tek amacı çocuklara Washington’u gezdirmek’ olan çılgın’ şoförü tarafından kaçırıldı. 
     İlginç yolculuk’, yaşları 6 - 16 arasında değişen 13 öğrenciyi 10 kilometre ötedeki özel bir okula götürecek okul otobüsünün, Oley Valley Lisesi’nden yola çıkmasıyla başladı. Otobüs, buradan ayrıldıktan kısa süre sonra ortadan kayboldu. Direksiyonda oturan ve yanında dolu bit tüfek bulunan otobüs şoförü Otto Nuss 63 , çoğu küçük yaştaki öğrencileri, Sizi gezmeye çıkardım’ diyerek kaçırmıştı. 
     
Yemek bile yedirdi      Durumun farkına varan okul yönetiminin ihbarı üzerine polis, yağmurlu ve sisli havaya rağmen helikopterle yoğun arama çalışmaları başlattı. 
     Bu sırada çılgın şoför Nuss, hiçbir zarar vermediği çocuklara öğle yemeği yediriyordu. Tam 185 kilometre uzakta, Washington yakınlarındaki Landover Hills bölgesinde bir mağazanın önüne kadar ilerleyen Nuss, altı saatlik yolculuğun ardından burada otobüsten inip soğukkanlı bir şekilde polislerin yanına gitti ve tüfeği olduğunu söylerek teslim oldu. 
     Çocukları istekleri dışında bir geziye çıkardım. Onlara başkent Washington’u göstermek istemiştim. Anneleri merak etmesin diye size teslim ediyorum" demeyi de ihmal etmeyen Nuss, tutuklandı. 
     



 YAŞAM 





















</TEXT>
</DOC>
