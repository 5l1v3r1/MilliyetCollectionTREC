<DOC>
<DOCNO> 89929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko08.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar’a İstanbul rahatlaması 
</HEADLINE>
<TEXT>

İşadamı Cavit Çağlar ile Erol Aksoy’un kredi borçları, İstanbul Yaklaşımı kapsamında yeniden yapılandırıldı 
     EKONOMİ SERVİSİ 

     Çağlar Grubu’na bağlı şirketler Nergis Holding, Polylen ve Sifaş, yaklaşık 25.7 milyon dolar tutarındaki kredi borçlarının tasfiyesine yönelik Vakıfbank ile anlaştı. 
     Her üç şirketten İMKB’ye gönderilen açıklamalara göre, kredi kullanılan Vakıfbank ile yapılan görüşmeler sonucu, borçların tasfiyesine yönelik bir ödeme planında anlaşma sağlandı. 
     Böylece İstanbul Yaklaşımı’na yönelik finansal yeniden yapılandırma çerçeve anlaşmasının BDDK onayından geçmesinin ardından, Çağlar Grubu şirketleri de, Vakıfbank’a olan toplam 25.7 milyon dolar tutarındaki anapara borcunu faizleriyle birlikte yeniden yapılandırmış oldu. 
     Erol Aksoy’un yönetimine seçildiği Factofinans ise, Cine 5 ile Avrupa ve Amerika Holding’in de aralarında bulunduğu grup şirketlerinin borçlarını İstanbul Yaklaşımı’nı içeren yeniden yapılandırma kapsamına aldı. 
     



 EKONOMİ 



















</TEXT>
</DOC>
