<DOC>
<DOCNO> 74111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/magazin/amag.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AJANS’a güvenen kazanacak 
</HEADLINE>
<TEXT>

Abdullah Oğuz, Türkiye’de bir ilke daha imza attı... Oğuz’un yeni şirketi AJANS, yetenekleri keşfedecek, ünlüleri yönetecek 
     YAŞAR ÇAKMAK 

     Uzmanlar seçecek 
     ÜNLÜ yapımcı Abdullah Oğuz, uluslararası standartlarda yetenekleri keşfedip pazarlayacak Türkiye’nin kurumu AJANS’ı kurdu. Ali Poyrazoğlu, Atilla Özdemiroğlu, Cemil İpekçi, Prof. Dr. Mansur Beyazyürek, Şule Kutlay, Ömer Durak, Uğurkan Erez gibi alanlarında uzman kişilerin danışmanlık yapacağı Ajans, ünlülerin yanı sıra, yeni yeteneklere de hizmet verecek. 
     
     İşte üç ana hedef 
     BU ünlü isimlerin dışında yabancı direktörleri de bünyesinde bulunduracak AJANS, başlıca şu üç temel hedef etrafında çalışacak Star olan insanların iş alanlarını çeşitli eğitimler vererek çeşitlendirmek, sanatçı olma yeteneği taşıyan kişileri her konuda donatarak, okuyacağı kitaptan, izlemesi gereken kitaplara ve özel yaşamına kadar her şeyini kontrol edip sektöre kazandırılmalarını sağlamak ve yeni yetenekler keşfetmek. 
     
     Ünlüler akın etti bile 
     HANDE Ataizi, Serdar Ortaç, Nurseli İdiz gibi isimlerin yanı sıra Çağla Şıkel, Asuman Krause gibi başarılı mankenleri, ünlü futbolcuları, yerli ve yabancı yönetmenleri bünyelerine aldıklarını söyleyen Oğuz, katılımların süreceğini kaydederek şöyle konuştu "Mesela, bir sahne sanatçısı vergi kaçırdığı gerekçesiyle suçlu duruma düşmüş. AJANS’a dahil bir sanatçı bu duruma düşmeyecek, çünkü her şeyi kurumumuz kontrol edecek." 
     



 MAGAZİN 












</TEXT>
</DOC>
