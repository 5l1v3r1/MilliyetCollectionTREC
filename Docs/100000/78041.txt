<DOC>
<DOCNO> 78041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sonspo18.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli oyunculara şampiyonluk pastası... 
</HEADLINE>
<TEXT>

     Birinci Süper Futbol Ligi'nde 14 Nisan Pazar günü Beşiktaş ile derbi maçta karşılaşacak Fenerbahçe'de, teknik heyet ve futbolcular birlikte yemek yedi. 
     Ortaköy'deki bir restoranda düzenlenen yemeğe, sakatlığı nedeniyle tedavisi süren kaleci Rüştü ile sınavları olduğu için teknik direktör Werner Lorant'tan izin alan yedek kaleci Oğuz katılmadı. 
     Sarı-lacivertli futbolcular, yemeğin ardından restoran sahibinin yaptırdığı ''şampiyonluk pastası''nı yediler. Teknik direktör Lorant ve takım kaptanı Ogün, pastayı birlikte keserek, basın mensuplarına poz verdiler. 
     Restoran sahibi ayrıca, teknik heyet ve futbolculara sarı-lacivertli renklerden oluşan çiçek verdi. 
     





</TEXT>
</DOC>
