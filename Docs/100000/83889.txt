<DOC>
<DOCNO> 83889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun09.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmir'deki baskında ölü sayısı 32'e yükseldi 
</HEADLINE>
<TEXT>

     Hindistan'ın Cammu-Keşmir eyaletinde, militanların bir otobüse ve askeri kampa saldırmasıyla meydana gelen çatışmada ölü sayısı 32'ye yükseldi. 
     Hint ordu sözcüsü, çatışmanın sona erdiğini belirterek, olayda 32 kişinin öldüğünü, 57 kişinin de yaralandığını açıkladı. Ölenler arasında, saldırıda bulunan 3 militan ile askerler ve asker aileleri de bulunuyor. 
     Militanlar, Cammu'nun 10 kilometre güneyindeki Kaluchak bölgesinde bulunan askeri kampın dışında bir otobüsten inmiş ve ateş açarak çatışmaya girmişlerdi. Militanlar, daha sonra askeri lojmanların bulunduğu bölgeye girerek çatışmayı sürdürmüştü. 
     Kimliği hernüz bilinmeyen militanların, Manali'den Cammu'ya gitmekte olan otobüse Pakistan sınırına 10 kilometre uzaklıktaki Vijaipur'dan bindikleri belirtilmişti. 
     Saldırının sorumluluğunu henüz üstlenen olmadı. 
     





</TEXT>
</DOC>
