<DOC>
<DOCNO> 87806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/spo18.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası Notları 
</HEADLINE>
<TEXT>

Müthiş güvenlik      ULSAN Munsu Stadı’nda maç öncesinde alınan geniş güvenlik önlemleri dikkat çekti. Atlı polislerin yanı sıra, yüzlerce resmi ve sivil polis 24 saat süreyle güvenlik setleri oluşturdular. Ayrıca gazeteciler de stada girerken arandılar. 
     
Her dilden hostes      SABAHIN erken saatlerinde lisan bilen çok sayıda hostes de görev yaptı. Yakalarında bildikleri lisanları yazılı rozetlerle stat çevresinde dolaşan hosteslerin, sorun olması halinde hemen devreye girerek yardımcı oldukları gözlendi. 
     
Prim pazarlığı      BAŞKAN Haluk Ulusoy, teknik kadro ile prim konusunu masaya yatırdı. Başkan, gruptan çıkılması halinde 100’er bin dolar verilmesi önerilerini geri çevirdi, 75’er bin doları ise kabul etti. 
     
Sisli havaya yakalandılar      FUTBOL Federasyonu’nun davetlisi olarak G.Kore’ye gelen 180 kişilik kafile sisli hava nedeniyle Seul’e rötarlı geldi. Seul - Ulsan arasındaki uçuşların iptal edilmesi üzerine kafile uzun bekleyişten sonra Busan’a gitmek zorunda kaldı. 
     
Blatter’in merakı      FIFA Başkanı Sepp Blatter, Brezilya - Türkiye maçından üç saat önce kurmaylarını görevlendirerek, Türkiye kadrosunu eline geçirmek istedi. Blatter’in kadroyu ne yapacağı gazeteciler arasında merak konusu oldu. 
     



 SPOR 

































</TEXT>
</DOC>
