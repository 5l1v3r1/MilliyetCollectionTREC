<DOC>
<DOCNO> 84938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sontur17.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Akciğer kanserine karşı yeni ilaç... 
</HEADLINE>
<TEXT>

     Deney aşamasındaki yeni bir ilacın akciğer kanseri hastalarında tümörleri küçültebildiği, kemoterapide olduğu gibi saçları dökmediği ve mide bulantısına yol açmadığı bildirildi. 
     Amerikan Klinik Onkoloji Kuruluşu'nun Orlando'da yapılan genel kurulunda verilen bilgiye göre, tablet şeklinde alınabilen Iressa adlı ilaç, kanser hücreleri üreten proteinlere saldırırken, sağlıklı hücrelere zarar vermiyor. 
     Avrupa merkezli AstraZeneca firmasının ürünü olan ilacın klinik deneme safhasında olduğu, firma yetkililerinin Amerikan Gıda ve İlaç Dairesi'ne FDA başvurarak, onay almaya çalıştıkları bildirildi. İlacın bu yılın sonuna doğru piyasaya çıkarıbileceği belirtildi. 
     Deneysel adı ZD1839 olan ilaç, daha önce iki dönem kemoterapi geçiren 216 ileri derecede akciğer kanseri hastası üzerinde denendi. İlacın hastalığı karşı etkin bir tedavi sağlamadığı, ancak hastalığın ağırlığını yüzde 43 oranında azalttığı ifade edildi. İlacı kullanan hastalarda nefes darlığı, kilo kaybı, öksürük ve iştahsızlık gibi yan etkiler daha az görülürken, sadece deride sivilce şeklinde lekeler meydana getirebildiği belirtildi. 
     İlacın iki haftada etkisini gösterdiğini belirten araştırmacılar, hastaların yüzde 12'sinde urların en az yüzde 50 oranında küçüldüğünü belirtti. 
     





</TEXT>
</DOC>
