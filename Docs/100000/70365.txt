<DOC>
<DOCNO> 70365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/akyol.html </URL>
<DATE> 2002/03/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Haçlı Avrupa 
</HEADLINE>
<TEXT>

     AVRUPA Parlamentosu AP Türkiye'yi suçlayan "Güney Kafkasya Raporu"nu kabul etti. Raporda, Ermenilerin Azerbaycan'da on yıl önce yaptığı Hocalı katliamı yok, Azeri topraklarının dörtte birinin Ermeniler tarafından işgal edildiği, 2 milyon Azerinin sürüldüğü de yok 
     Peki ne var 
     "Türkiye Azerbaycan'ı destekleyerek Ermenistan'ı tehdit ediyor" lafı var Kafkasya'da Türkiye'yi desteklediği için ABD'yi eleştiriyorlar. 
     87 yıl önce yapıldığı söylenen "Ermeni soykırımını" Türkiye'nin tanımasını da emrediyorlar 
     Bu soykırım o kadar gerçekmiş ki, I. Dünya Savaşı sonunda İstanbul'da bazı Türkler soykırımdan yargılanıp mahkum olmuş... 
     Atatürk de 10 Nisan 1921'de TBMM'de "jöntürk rejiminin Ermeni halkına karşı bir soykırım yaptığını" söylemiş imiş... 
     
     RAPORDA, 2 milyon Azeri "kaçgun"un ve halen devam eden Ermeni işgalinin görmezlikten gelinmesi, Haçlı bilinçaltının yeterli göstergesidir. 
     Evet, I. Dünya Savaşı'ndan sonra bazı Türkler Ermeni soykırımından dolayı "Nemrut Mustafa Divanı Harbi"nde yargılanıp mahkum edilmişti. Ama bu kararlar, o zamanki işgal kuvvetlerinin siyasi kararıydı 
     Mustafa Kemal Paşa, 10 Nisan 1921'de Meclis'te konuşmamış, o günlerde Meclis'e gelmemiştir bile 1 Nisan 1921'de kazanılan II. İnönü Zaferi'nden sonraki askeri harekatla ve Koçkiri isyanıyla meşguldür. II. İnönü Zaferi hakkında, 13 Nisan'da Meclis'e gelerek bilgi veren de Milli Müdafaa Vekili Fevzi Paşa'dır. 
     Atatürk "Ermeni soykırımı" hakkında konuşmuştur. Mesela 17 Ocak 1921 tarihli demecinde demiştir ki 
     "Türkler tarafından Ermeniler aleyhine kıtal yapıldığı rivayet ve şaiaları bir takım tezvirat ve uydurmalardan ibarettir. Bunların kat'iyyen doğru olmadığına emniyet edebilirsiniz. Bunların belgelendirilmesi için tarafsız heyetlerin memleketimizde tam serbesti ile tahkikat yapmalarını memnuniyetle kabul ederiz. Bu meseleye dair, Ermenistan'daki Yakın Doğu Amerikan yardım heyetleri tarafından verilen en son raporların okunmasını tavsiye ederiz." Söylev ve Demeçler, III, sf. 23 
     
     AMERİKALI tarihçi Donald Quataert, geçen yıl çıkan "The Ottoman Empire" adlı kitabında, Avrupalılardaki olumsuz ve haksız önyargıların, bugün de Türkiye'nin Avrupa Birliği yolundaki engellerden biri olduğunu belirtir ve eleştirir. Sf. 195 
     Evet, Avrupa'da derin kör önyargılar var. Ama Avrupa Parlamento'suna Türk milletvekilleri de seçilse, bütün AB kurumlarında Türkiye de üye olup veto hakkına sahip olsa daha iyi olmaz mı Haçlı önyargıları ne olursa olsun, onlarla mücadele ederek, AB üyeliği yolunda ilerlemeliyiz. 
     Öte yandan, Ecevit'in de belirttiği gibi, Amerikalılarda, belirli lobiler dışında, bu tür önyargılar yok ya da azdır, çünkü Amerika, "ortaçağ"ı yaşamamış bir toplumdur. 
     Amerika ile ilişkilerimiz dünya dengeleri bakımından da son derecede önemli ve değerlidir. 
     Türkiye, Batı'da güçlenerek Doğu'da güçlü olur. 
     ----------- 
     DÜZELTME Dünkü yazımda TBMM üyesi Feridun Fikri Bey'in adı sehven Lütfi Fikri olarak yazılmıştır. Lütfi Fikri, Mebusan Meclisi üyesidir. Düzeltir özür dilerim. 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
