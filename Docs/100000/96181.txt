<DOC>
<DOCNO> 96181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/guncel/gun06a.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyet sınavı artık merkezi 
</HEADLINE>
<TEXT>

Bakanlık usulsüz yollarla ehliyet alanların önüne geçmek izin 2 ayda bir merkezi sınav yapacak 
     ANKARA Milliyet 

     Milli Eğitim Bakanlığı MEB , usulsüz yollarla ve gerekli bilgi seviyesine ulaşmadan ehliyet alınmasını önlemek amacıyla, sürücü adaylarını, üniversiteye giriş sınavında olduğu gibi tek merkezde hazırlanacak sorularla sınavdan geçirecek. Sürücü sınavlarını "direksiyon" ve "teorik" olarak ikiye ayıran MEB, teorik sınavı Türkiye genelinde aynı soruları içeren merkezi sınav yapma kararı aldı. Bu sınavın, MEB Eğitim Teknolojileri Genel Müdürlüğü’nce 2 ayda bir yapılacağı belirtildi. 
     Yeni uygulamayla sürücü adayları, Trafik ve Çevre Bilgisi, Motor ve Araç Tekniği ile İlkyardım’dan oluşan derslerden merkezi sınava girecek. Kurslar her sınav tarihinden 25 gün önce, sınava girecek kursiyerlerin onaylı listesini ve kursiyerin sınav ücretini yatırdığına dair banka makbuzunu il milli eğitim müdürlüklerine teslim edecek. Kursiyerler teorik sınava, giriş kimlik kartı ve nüfus cüzdanıyla girecek. 
     Her teorik dersin sınavı 100 puan üzerinden değerlendirilecek, 70 ve üzeri puan alan adaylar başarılı sayılacak, ayrıca sınav sonucuna itiraz edebilecek. Tek bir teorik dersin sınavında başarılı olmayan adaylar, direksiyon sınavına giremeyecek. 
     



 GÜNCEL 


























</TEXT>
</DOC>
