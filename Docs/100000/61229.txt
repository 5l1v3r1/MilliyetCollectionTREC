<DOC>
<DOCNO> 61229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo11.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Corriere dello Sport'a göre Ancelotti Terim'den daha iyi 
</HEADLINE>
<TEXT>

     İtalyan Corriere dello Sport gazetesi, sezonun ilk yarısına göre A.C Milan takımında yaptığı değerlendirmede, teknik direktör Carlo Ancelotti'yi Fatih Terim'den daha iyi olarak gösterdi. 
     Fatih Terim'in görev yaptığı 9 hafta içinde Milan'ın 15 puan topladığı anımsatılan haberde, Ancelotti'nin aynı puanı 8 haftada yakaladığı belirtildi. Kırmızı-siyahlı kulübün, Terim zamanında 17 gol atıp, 12 gol yediği de kaydedilen haberde, ''Ancelottili Milan sadece 9 gol attı, ama kalesinde 6 gol gördü'' denildi. 
     Geçen sezona göre yapılan rakamsal kıyaslamada da bu yılki Milan'ın Zaccheronili Milan'dan daha iyi durumda olduğu görüldü. 
     Bu arada Milan Kulübü Başkan Yardımcısı Adriano Galliani, 3 yıl önce de Milan'ın aynı puanda 30 ilk yarıyı tamamladığını, ama ligi şampiyon bitirdiğini anımsattı. Galliani, tarihin tekerrür edebileceğini savundu. 
     Ancelotti ise eksikleri bulunan takımında Pirlo, Serginho ve Jose Mari'den daha fazla gol atmalarını ve göze hoş gelen oyun sergilemelerini istedi. 
     






</TEXT>
</DOC>
