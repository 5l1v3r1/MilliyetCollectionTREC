<DOC>
<DOCNO> 91943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/yilmaz.html </URL>
<DATE> 2002/06/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bankadan futbola anılar konuşuyor 
</HEADLINE>
<TEXT>

     Spordan sanata, ekonomiden siyasete kadar hangi alanda anılara girsen, karşına Türkiye’nin bildik aktörleri çıkar, her seferinde de irkilirsin 
     Geçen akşam bankacılık sohbeti yapıyoruz, siyasettin göbeğinden iş dünyasına uzanan yollarda yürüyen bir "girişimci" ile... 
     Konumuz Çukurova Grubu’nun patronu Mehmet Emin Karamehmet’in başına gelenler. Üzerinde farklı yorumlar yapılsa da, ortak bir soru beliriyor 
     Türkiye’nin evlatlarını yemesi ekonomi yönetiminin başarısı olabilir mi 
     Kafalar karışıyor, ilişkiler tartışılıyor. 
     1994 yılına gidiliyor, DYP lideri Tansu Çiller’in başbakan olduğu yıla... 
     Geride 8 bin bankazede bırakan TYT Bank, Marmara Bank ve İmpeksbank’ın tasfiyesine... 
     Cumhurbaşkanı Ahmet Necdet Sezer’in Başbakanlık’a soruşturmak üzere gönderdiği 49 yolsuzluk dosyasından biri olan bu bankalara... 
     İşadamı anlatıyor 
     "DYP Urfa milletvekili Sedat Bucak’ın Marmara Bank’ta mevduat güvence tutarının çok üzerinde parası vardı. Marmara Bank’ın patronu Atilla Uras’a "Paralarımızı öde" diye baskı yaptılar ve Bucak’ın hesabı bankanın tasfiye tarihinden önceki bir cüzdana aktarılıp, bölündü, ödeme yapıldı." 
     Nasıl yani 
     "Banka cüzdanı yırtılıyor." 
     Bir milletvekili bu kadarını göze alır mı 
     "Tarafların buluşması bir ünlü işadamının ofisinde gerçekleşti..." 
     Hani bir Mercedes vardı, Susurluk’ta kaza yaptı ve içinden emniyet tarafından aranan Abdullah Çatlı, polis müdürü Hüseyin Kocadağ ve milletvekili Sedat Bucak çıktı. 
     Bucak’ın parasının tahsili için Atilla Uras’a baskı kuranlardan biri, Susurluk’ta yaşamını yitiren Kocadağ, diğeri ise Ali Yasak, nam -ı diğer Direj Ali ... 
     Sezer’in dosyalarına bakan adli merciler, hesap hareketlerinden Bucak’a ulaşırlarsa işin doğrusunu öğreniriz. 
     
Özal’ın ilk maçı      Bugünlerde ya ekonomi yönetimi ya da futbol konuşuyoruz. 
     Kafile Güney Kore’ye uçarken, Türk futbolunun kilometre taşlarına değindiğim, Turgut Özal’ın atadığı TFF Başkanı Kemal Ulusu’nun anılarına yer verdim. Şimdi izliyorum, yaptıkları anlatılıyor, ancak adından söz eden yok. 
     Türk futbolu Anadolu’ya açıldı deniliyor BJK, GS, FB standları dahil ve bir yılda 40 tane çim sahayı yapan Ulusu’ya kaynak yaratan, Türk Sporunu Kalkındırma Fonu’nu oluşturan rahmetli Maliye Bakanı Adnan Kahveci anımsanmıyor. 
     Özal’ın futbola verdiği destekten söz ediliyor, hayatında ilk kez maça BJK - GS Ulusu’nun ısrarı ile gittiği, aynı dönemde futbolunda özerk yönetime geçildiği, Teknik Direktör Derwall’in Türkiye’ye gelmesi, 3 puan tartışması, Ulusu’nun istifası anan yok. 
     Asya ülkesi olarak sayılmamıza rağmen Türkiye’yi UEFA’ya sokan TFF eski Başkanı Hasan Polat’ı, Dış İlişkiler Komitesi Başkanı Necdet Çobanlı’yı FİFA İcra Kurulu üyesi yadeden yok. 
     Spora emek vermiş üç - beş spor adamının adı statlarda yaşatılıyor belki İstanbul’a Ali Sami Yen, Şükrü Saracoğlu, Trabzon’da Avni Aker, Gaziantep’te Kamil Ocak, Hatay’da Tayfun Sökmenoğlu, Ankara’da bir spor kompleksine adı verilen Orhan Şeref Apak... Kalıcı başarılar, kahramanlar istiyor. 
     
     







Futbol ve inanç 


Operacılar... 


Çiller Kürtçe kurs açılabilir 


Asya’nın değil, dünyanın aslanı 


Ek sefer yok... 


Marmara’da yine seçim var 


Final maçı için ben hazırım... Ya siz Hakan 


Türkiye’nin geleceği 


Meclis tatili çözüm mü 


Para karşılığı haber yazdıranların itirafı 


Batan geminin malları bunlar Alsa alsa yabancılar alır... 


Bankadan futbola anılar konuşuyor 


</TEXT>
</DOC>
