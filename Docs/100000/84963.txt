<DOC>
<DOCNO> 84963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/guncel/gun02.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Villası’nda sır cinayet 
</HEADLINE>
<TEXT>

Fenerbahçe Kulübü Başkanı Aziz Yıldırım’ın babası Şevki Şefik Yıldırım, Akçay’daki villasında eşi Tülin Yıldırım’ı öldürüp polise ihbarda bulundu 
     AHMET ERTAN, HİLMİ DUYAR Balıkesir DHA 

     Fenerbahçe Kulübü Başkanı Aziz Yıldırım’ın babası cinayetten aranıyor. Balıkesir’in Edremit ilçesi Akçay Sahili’nde Piding Caddesi 1. Sokak’taki Yıldırım Villası’nda önceki gün cinayet işlendi. Şevki Şefik Yıldırım’ın 77 bir süre önce evlendiği genç eşi Tülin Yıldırım 31 , av tüfeğiyle vurularak öldürüldü. 
     
     İhbarla anlaşıldı 
     Olaydan bir gün süreyle kimsenin haberi olmazken, cinayet dün polise gelen telefon ihbarıyla orta çıktı. İhbar üzerine dün akşam Yıldırım Villası’na giden polisler, Tülin Yıldırım’ın cesediyle karşılaştı. Eşi Şevki Şefik Yıldırım bulunamadı. 
     Av tüfeğiyle öldürüldüğü saptanan Tülin Yıldırım’ın cesedi, Edremit Devlet Hastanesi morguna kaldırıldı. Cinayetten sonra ortaya çıkmayan ve polise telefonla cinayet ihbarında bulunan kişi olduğu sanılan Şevki Şefik Yıldırım, katil zanlısı olarak aranmaya başlandı. 
     
     Teslim olacağım’ 
     Şevki Şefik Yıldırım’ın, Balıkesir Emniyet Müdürlüğü’nü arayarak, "Yarın pazartesi Balıkesir ya da Edremit’te teslim olacağım’’ dediği belirtildi. 
     Polis olayı gizli tutarken, aralarında büyük yaş farkı bulunan Tülin ve Şevki Şefik Yıldırım çiftinin yaz aylarını Akçay’da geçirdikleri ifade edildi. Villadan silah sesi duymadıklarını, cinayet işlendiğini ise polisin cesedi çıkarmasıyla öğrendiklerini söyleyen komşuları, Yıldırım çiftinin iki yıldır sadece yazın villaya geldiklerini, ancak çevrelerinde oturanlarla ilişki kurmadıklarını kaydetti. 
     
     Aziz Bey’i hiç görmedik’ 
     Aziz Yıldırım’ın 20 yaşından beri memleketi Ergani’ye gitmediği, babasıyla görüşmediği ve dargın olduğu öğrenildi. 
     Komşulardan biri, "Aziz Yıldırım’ın buraya, babasının evine geldiğini hiç görmedik. Yaşlı adam kimseyle konuşmazdı, eşi ise başı öne eğik yürür, zorunlu kalmadıkça kimseyle muhatap olmazdı" dedi. 
     



 GÜNCEL 














</TEXT>
</DOC>
