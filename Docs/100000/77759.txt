<DOC>
<DOCNO> 77759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun21.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tulkarim'de bir canlı bomba son anda yakalandı 
</HEADLINE>
<TEXT>

     İsrail askerlerinin dün gece Batı Şeria'nın kuzeyindeki Tulkarim'de canlı bomba olduğu sanılan bir Filistinli genç kadını yakaladığı bildirildi. 
     İsrail devlet radyosunun haberinde, daha önce çekildiği Tulkarim kentine kısa süreli giren İsrail askerleri, İsrail topraklarında büyük bir intihar saldırısı düzenleme hazırlığında olduğu ileri sürülen 24 yaşındaki Şifa Adan El-Kutzi'yi evinde yakaladığı belirtildi. 
     Yakalama operasyonu sırasında birçok tank ve zırhlı aracın yanı sıra bir helikopterin de havadan destek sağladığı ve tutuklamanın ardından Tulkarim'deki bütün birimlerin çekildiği kaydedildi. 
     Öte yandan, Batı Şeria'nın bir başka kenti Cenin'de dün akşam 1 Filistinlinin öldürüldüğü bildirildi. 
     Filistin güvenlik kaynakları, Filistinlinin İsraillilerin açtığı ateş sonucu öldüğünü belirttiler. 
     






</TEXT>
</DOC>
