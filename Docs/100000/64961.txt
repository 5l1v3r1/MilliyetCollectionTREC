<DOC>
<DOCNO> 64961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun01.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Californiya'da bir banka soyguncusu 7 kişiyi rehin aldı.. 
</HEADLINE>
<TEXT>

     ABD'nin California eyaletindeki Los Angeles kentinde bir bankayı soymak isteyen soyguncunun en az 7 kişiyi rehin aldığı bildirildi. 
     Polis kaynakları, bankanın bulunduğu binanın etrafının 3 saattir keskin nişancılar tarafından sarıldığını ve 30 yaşlarında, Asya kökenli olduğu sanılan soyguncunun rehineleri serbest bırakmak için 50 bin dolar istediğini belirttiler. 
     Aynı kaynaklar, soyguncunun bankaya girdiği sırada bankada kaç kişinin bulunduğunun henüz kesin olarak bilinmediğini, ancak bazı banka memurlarının rehineler arasında bulunduğu bilgisine sahip olduklarını söylediler. 
     Polisin uyguladığı taktiğin soyguncuyla temasa geçerek, olayı barışcı bir şekilde çözmek olduğu belirtiliyor. 
     






</TEXT>
</DOC>
