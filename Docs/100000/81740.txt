<DOC>
<DOCNO> 81740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/astro/index.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars ve Satürn 
</HEADLINE>
<TEXT>

Dünden gelen Mars ve Satürn enerjisi, bugün artarak devam etmekte. Bizi öfkeye sürükleyecek konularla yüzleşmek zorunda kalabiliriz. Gün boyunca iletişim ve hava ulaşımı dikkat çekici. Koç’lar geleceğe yönelik planlar yapmak için başkalarından destek görebilirler. Bu arada kısa yolculuklardan yana dikkatli olmalılar. Boğa’lar temkinli olmaları gereken bir gündeler. Dikkatsiz davranırlarsa maddi kayıplar ve iş hayatında yeni sorumluluklar söz konusu olabilir. İkizler hareket halinde ama yapıcı davranması da gerekiyor. Girişimlerinde bazı engellerle karşılaşabilir. Ani tepkilerden zarar görebilir. Yengeç’ler ortaklaşa konulara önem vermeli. Parasal destek gündeme gelebilir. Elde olmayan nedenlerden kendini çaresiz hissedebilir. Aslan’lar ilişkilerinde eleştirilere açık olmalı. Ne kadar esnek olursa o kadar yapıcı davranabilecek. Başak’lar sağlıklarına özen göstermeliler. Düzenli olmadıkları durumlarda sıkıntı çekebilirler. Vakit kaybettirici işlerle uğraşmak durumunda kalabilirler. Bugün Ay-Merkür uyumu öğleden sonra akıcı enerjiler getiriyor. Bilgi alışverişi ve yeni şeyleri hızlı öğrenmek için güzel fırsatlar doğabilir. Terazi’ler rahat edebilecekleri bir gündeler. Yaratıcı konular söz konusu ama tanımadıkları kişilerle ilgili bazı sorunlar yaşayabilirler. Akrep’ler duygusal konularda bocalayabilirler. Bazı şeyleri ispat etmeleri ve enerjilerini daha yapıcı kullanmaları gerekiyor. Yay’lar biraz daha önlemci olmalılar. Ortaklaşa konularda yeni fırsatlar ortaya çıkabilir ama sözlere önem vermek gerekiyor. İlişkilerde kırıcı olmamak gerekiyor. Oğlak’lar parasal açıdan hareketli bir gün yaşayabilir. Birikimlerini iyi değerlendirmeleri gerekiyor. Bu arada sağlıkla ilgili harcamalar da gündeme gelebilir. Kova’lar aktif bir gündeler. Düşünceleri ile başkalarını etkileyebilirler. Kişisel konularda başlangıçlar söz konusu. Balık’lar ise önlemci olmalılar. Şansını fazla zorlamamaları gereken bir gündeler. Geçmişte yaptıkları bazı ihmallerin sorununu yaşayabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
