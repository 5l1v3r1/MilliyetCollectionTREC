<DOC>
<DOCNO> 91369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yazar/akyol.html </URL>
<DATE> 2002/06/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve milliyetçilik 
</HEADLINE>
<TEXT>

     MİLLİYETÇİ görüşe sahip Altemur Kılıç’a göre, "AB’ye üye olmak Atatürk’e ihanettir." 
     Yine milliyetçi görüşe sahip değerli tarihçi Yılmaz Öztuna’ya göre ise, Avrupa Birliği’ne girmemiz, "Üçüncü Selim’in, İkinci Mahmud’un, Reşid Paşa’nın, Büyük Atatürk’ün ruhunu şad edecektir." 
     Ertuğrul Özkök, Yılmaz Öztuna’nın Türkiye gazetesindeki başyazılarından AB üyeliğimizi kuvvetle savunan uzun alıntılar yayımladı. 
     Ben de milliyetçi bir limden alıntı yapmak istiyorum. Fakat önce "metodöla ilgili bir uyarı "Atatürk yaşasaydı" veya falanca önder, lider, rehber, mürşit yaşasaydı "bugün şöyle düşünürdü" diye akıl yürütmenin hiçbir bilimsel değeri yoktur. 
     Çünkü, insanlar kendi hayatlarının değişik dönemlerinde bile, farklı duygularla ve verilerle düşünür, görüşlerinde değişmeler olur. 
     
     BAMBAŞKA şartlarda, farklı duygular içinde yaşamış tarihi şahsiyetlerin bugünkü şartlarda nasıl düşüneceğini bilemeyiz. Olsa olsa, kendi duygu ve düşüncelerimize tarihteki saygın bir kişiden gerekçeler çıkarmış oluruz. 
     Eskiden solcular Atatürk’ün "mazlum milletler..." sözüne dayanarak NATO’ya ve Ortak Pazar’a karşı çıkarken ne kadar gerçekçi idiler Bugün AB’yi "Atatürk’e ihanet" saymak da, "Atatürk’ün yolunda" görmek de ancak o kadar gerçekçidir. 
     Biz kendi zamanımızın ve konularımızın verileriyle düşünmeliyiz. Çağımıza damgasını vuran "entegrasyon hareketleri" İkinci Dünya Savaşı’ndan sonra başlamıştır. Önceki nesillerin böyle bir konusu yoktu. 
     Örnek, Kazan Türklerinden ve Atatürk’ün akademisyen ekibinden milliyetçi alim Prof. Sadri Maksudi Arsal’dır. 
     1930’lardaki tarih kongrelerinde yaptığı konuşmalar başkadır... "Entegrasyon çağı"nı sezerek 1950’lerde yazdıkları başkadır. 
     
     SADRİ Maksudi Bey, "Milliyet Duygusunun Sosyolojik Esasları" adlı kitabını 1955’te yayımladı. Bu tarihlerde artık CHP’li değil, Demokrat Partili ve Avrupa Konseyi’nde Türk Heyeti Başkanı idi. 
     Kitap, 1970’lerde defalarca milliyetçi Ötüken Yayınevi tarafından basılmış ve MHP gençliğinin el kitaplarından biri olmuştu. 
     Orada Sadri Maksudi Bey, "bugünkü milliyetçiliğin hürriyetçi, liberal, demokratik, barışçı..." olduğunu belirterek diyor ki 
     "Bugünkü milliyetçilik, gerekirse, federalizmi de kabul eder. Harpleri ortadan kaldırmanın yegane yolunun federalizm olduğuna kanaat getirirse, rasyonel esaslara dayanan, milletlerin hükümranlığı ve bağımsızlığı ile telif edilebilen bir federasyona dahil olmayı kabul edebilir." Sf. 192 
     Kim Sadri Maksudi Bey’in milliyetçiliğinden şüphe edebilir 
     Bugün Avrupa’nın geleceği için Almanya "federatif Avrupa"yı, benzer değerlere sahip olduğumuz Fransa ise "milletler Avrupası"nı savunuyor. 
     Türkiye’nin AB’ye girmesi milliyetçiliğe aykırı da değildir, milliyetçiliğin şartı da değildir. Anlayışlara bağlıdır. 
     Ben Avrupa üyesi bir Türkiye’nin daha güçlü olacağına inandığım için AB üyeliğini savunuyorum. 
     
     







Avrupa ve milliyetçilik 


Merhaba ey 76 


Vapura selam 


Çiller Kürtçe dahil anadilde yayın yapılsın 


1 trilyona ne yapılır 


İflasın eşiğine gelmeden olmuyor 


Yeni "üç" mü 


Vakıf üniversitelerinin vizyon arayışı 


Sevilla fırsatı kaçtı, ama... 


Başarıya başarı demem sanatla taçlandırılmayınca... 


Bodrum’da aile zirvesi 


İstanbul'un karma mahalleleri... 


Senegal anıları 


Dünyanın en manzaralı müzesi 


Tercih sizin 


Üçüncü büyük üniversite rektör seçiyor 


</TEXT>
</DOC>
