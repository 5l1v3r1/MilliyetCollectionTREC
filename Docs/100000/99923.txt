<DOC>
<DOCNO> 99923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yasam/yas07.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzmek her derde deva 
</HEADLINE>
<TEXT>

     ÖZLEM DOĞAN Kayseri DHA 

     Kireçlenmeye dikkat 
     YAZ aylarının en sevilen aktivitesi yüzmek, felç, şeker ve romatizmayı önlüyor, kasları ve kemikleri güçlendiriyor. 30’lu yaşlardan sonra vücutta kireçlenmenin arttığını söyleyen Erciyes Üniversitesi Tıp Fakültesi Fiziksel Tedavi ve Rehabilitasyon Anabilim Dalı Öğretim Üyesi Yrd. Doç. Dr. Mustafa Çalış, yüzerek vücudun bütününün hareket ettirildiğine dikkat çekiyor. 
     
     Kasların dinamiği artar 
     ÇALIŞ, yüzmenin yararlarını şöyle sıralıyor "Yüzmek bütün vücudun hareket etmesini sağlar. Bu da romatizma ve kireçlenme gibi hastalıkları azaltır. Sırt ve bel ağrılarını gideren yüzme, kasların dinamiğini artırır. Kalça ve bacak kemiklerini kuvvetlendirir. Yüzmek eklemleri harekete geçirerek, güçlenmesine katkıda bulunur. Kemiklerin erimesini geciktirir." 
     



 YAŞAM 


















</TEXT>
</DOC>
