<DOC>
<DOCNO> 64122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/sazak.html </URL>
<DATE> 2002/01/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tayyip Erdoğan’ın ABD turu 
</HEADLINE>
<TEXT>

     AKP lideri Tayyip Erdoğan, Türkiye'de 312'nci madde değişikliğinin ve hakkındaki "siyaset yasağı"nın tartışıldığı dönemde "hak ve özgürlükler" konusunda destek aramak üzere ABD'ye gidiyor. 
     Erdoğan önümüzdeki hafta Washington'daki think - tank kuruluşlarında AK Parti'yi anlatacak tartışma başlıklarından birinin "İslam ve demokrasi" olması 11 Eylül'ün anılarından kopmayan ABD'de, anketlerde birinci parti gözüken AKP'yi tanımak açısından dikkat çekici bir zamanlama oluşturuyor. 
     Tayyip Erdoğan'la gezi öncesinde konuştuk. Batı medyasında AKP'nin "İslamcı parti" olarak anılmasından yakındı "ABD'deki temaslarımızda din eksenli bir parti olmadığımızı anlatacağız. Biz muhafazakar - demokrat partiyiz" diye konuştu. 11 Eylül saldırılarının ABD'de radikal İslama karşı yarattığı duyarlılık nedeniyle AKP'nin sivil toplum kuruluşlarında vereceği mesajların önem kazandığını belirten Tayyip Erdoğan programı hakkında şunları söyledi 
     "Esas olarak Davos Grubu'nun New York'ta şubat başında toplanacak Dünya Ekonomik Forumu toplantılarına davetliyiz. O vesileyle ABD'ye giderken önce Washington'daki think - tank'lerde konuşacağız. Ülkemizle, partimizle ilgili uzanabildiğimiz kadar, kulis ve lobi faaliyetine gireceğiz. Georgetown Üniversitesi'nde bir toplantıya katılacağız. İslam ve demokrasi ilişkisini tartışacağız. 
     AK Parti olarak biz 11 Eylül saldırısını, Afganistan'daki Taliban rejimini derhal ve açık biçimde kınadık. Terörün dini, ırkı, milleti olmaz. İnancımız budur. ABD'de katılacağımız forumlarda partimizi tanıtırken, temel hak ve özgürlükler konusunda dünyada geçerli değerler çerçevesinde Türkiye'de savunduğumuz görüşlere destek arayacağız." 
     Tayyip Erdoğan burada sözü TCK'nın 312'nci maddesine getirerek referandum öneriyor 
     "Düşünce özgürlüğü kişisel meselemiz değil, sorun benim siyasi haklarımın ötesinde Türkiye'deki demokratik açılımlarla ilgili, yasa değişikliği Meclis'ten bu haliyle geçerse cezaevleri 312 sanığı dolacak. TCK 159 daha da beter, hükümet kesinlikle eleştiriye açık değil. Madem tereddüt var, o halde referanduma gidelim, kararı halk versin." 
     Erdoğan ABD gezisi öncesinde AB Türkiye temsilcisi Karen Fog'la görüşmüş. Mini demokrasi paketinin özgürlükleri genişletmek yerine "olası tehlikeler"e göre "yeni suçlar" ihdas etmesi üzerine Büyükelçi Fog, Erdoğan'a "Bu şekilde yol alamazsınız, AB üyelik müzakerelerine başlamanın tek yolu Kopenhag kriterlerine uyumdan geçiyor" demiş. 
     Tayyip Erdoğan liderliğindeki - Abdullah Gül de katılıyor - AKP heyeti Washington'da Nixon'ı başkanlıktan eden Watergate skandalının yaşandığı bloklardaki Watergate Oteli'nde kalacak. Konuşma yapılacak think - tank'ler arasında ünlü Rand Corporation da bulunuyor. 
     AKP yönetiminin ABD turu, geçmişte Özal'ın yaptığı gibi Washington'dan "vize" arayışı anlamına geliyor mu Göreceğiz. 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
