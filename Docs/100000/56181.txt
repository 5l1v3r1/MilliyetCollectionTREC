<DOC>
<DOCNO> 56181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun09.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel ve yılbaşında terör saldırısı korkusu... 
</HEADLINE>
<TEXT>

     İngiltere İçişleri Bakanı David Blunkett, noel ve yılbaşı döneminde ülkeye yönelik yeni terör saldırıları olabileceği uyarısında bulunurken, hala Parlamento ile Lordlar kamarası arasında gidip gelen yeni terörle mücadele yasalarının bir an öce çıkarılmasını istedi. 
     Bu tür tehlikeleri önlemek için polisin güce ihtiyacı bulunduğunu söyleyen Blunkett, yasayı onaylamaktan kaçınan Lordlar Kamarası'na da, gerekli onayı vererek bu güce destek olması için çağrıda bulundu. 
     İçişleri Bakanı, istihbarat raporlarının potansiyel terör saldırılarına işaret ettiğini de belirttiği BBC Radyo 4'teki açıklamasında, ''Allah bizi Noel ve yeni yıl döneminde olabilecek bu yeni saldırılardan korusun. Bazı kesimler bana üzerimizde hiçbir tehdit yok diyor, çünkü benim gördüğüm istihbarat raporlarını onlar görmüyor'' deyi konuştu. 
     İngiltere'nin ABD ile yaptığı ittifakın tehditleri artırdığını belirten Blunkett, ''işte bu nedenle kendimizi daha büyük güvenlik önlemleriyle donatmalıyız'' dedi. 
     






</TEXT>
</DOC>
