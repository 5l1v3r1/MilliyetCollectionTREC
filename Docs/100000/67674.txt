<DOC>
<DOCNO> 67674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur02.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da bir otomobil pompalı tüfekle tarandı 
</HEADLINE>
<TEXT>

     Adana'da, 3 Şubat 2001 tarihinde, yol ortasında pompalı tüfekle öldürülen Osman Varol'un yakınları, otomobil tarayarak ''misilleme'' yaptı. Saldırıda ölen ya da yaralanan olmazken, olayla ilgili 2 kişi gözaltına alındı. 
     Alınan bilgiye göre, Yenibey Mahallesi 51. Sokak'taki Zümrütyaprak Taksi durağı yakınlarında meydana gelen olayda, Ahmet Zümrütyaprak yönetimindeki 01 RH 313 plakalı otomobil, Mehmet Ali Turhan 23 ve M.P. 17 tarafından pompalı tüfekle tarandı. 
     Olayda, ölen yada yaralanan olmazken, saldırganlar suç aletleriyle yakalanarak gözaltına alındı. 
     Yetkililer, olayın 3 Şubat tarihinde işlenen ''Pompalı Tüfek cinayeti'' ile bağlantılı olduğunu ve ''Misilleme amacıyla'' yapıldığının belirlendiğini kaydettiler. 
     Adana'da, 3 Şubat Pazar günü, İstasyon Caddesi DDY Dinlenme Tesisleri önünde, Osman Varol 29 , pompalı tüfekle vurularak öldürülmüş ve cinayetle ilgili olarak, N.Z. 16 katil zanlısı, Recep Zümrütyaprak 29 ve Beycan Zümrütyaprak 28 ise cinayeti azmettirdikleri gerekçesiyle tutuklanarak cezaevine konmuşlardı. 
     






</TEXT>
</DOC>
