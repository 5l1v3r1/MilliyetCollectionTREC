<DOC>
<DOCNO> 85184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/spor/spo04.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Lange şoku 
</HEADLINE>
<TEXT>

Bordo-Mavili yönetim, bonservisinden 4 milyon mark gelir beklediği Norveçli golcünün açtığı davayı kaybetti, üstüne üstlük borçlu çıktı 
     MEHMET Ali Yılmaz döneminde iki sezon önce büyük umutlarla transfer edilen Norveçli Lange, Trabzonspor’a ağır bir fatura çıkardı. Yaklaşık 15 milyon marka transfer edilen, ancak bekleneni veremeyince Brugges’e transfer olan golcü oyuncunun bonservisi için Belçika kulübü 3.5 milyon mark vermiş, ancak yönetim 4 milyon markta ısrar etmişti. Lange, anlaşmazlıklar halinde yerel mahkemeye gidebileceği şartını göz önüne alıp, ülkesinde Trabzon aleyhine dava açtı. 
     OSLO Yerel Mahkemesi bu futbolcuyu serbest bırakırken, yöneticilerin 4 milyon mark beklentisi de havaya uçtu. Mahkeme, son olarak Bordo - Mavili kulübün yaptığı itirazı da reddedip, Lange’yi haklı buldu. Ayrıca bu oyuncunun dört aylık alacağının da ödenmesi kararını verdi. Genel Sekreter Mahmut Ören, "Bir üst mahkemeye gideceğiz. Sezon sonuna kadar alacaklarının ödenmesi kararına karşılık biz de Türk mahkemelerinde hakkımızı arayacağız" açıklamasını yaptı. 
     
     Erdinç imzaladı 
     KAYSERİSPOR’DAN Erdinç’i renklerine bağlayan Trabzonspor, dün aynı takımdan Hakkı ile de üç yıllık sözleşme imzaladı. 25 yaşındaki başarılı futbolcuya 250 milyar lira verileceği bildirildi. Öte yandan kaleci konusunda yabancı adaylara yönelen Trabzonspor, Bursaspor’un golcü oyuncusu Murat Sözkesen’in transferi için çalışmalarını sürdürüyor. 
     



 SPOR 



























</TEXT>
</DOC>
