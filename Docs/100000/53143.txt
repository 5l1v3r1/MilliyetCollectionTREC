<DOC>
<DOCNO> 53143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/magazin/yazdud.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Buyrun Ramazan eğlencelerine 
</HEADLINE>
<TEXT>

Papermoon, Sabi'den sevgiliye People'da parti, Polat'da hanımlara özel, Eylülist'de müzikli geceler, Ceneviz Kemal's, kaliteli ve ekonomik giyimin yeni markası "Express M", Bridget'in günlüğü, Gatto, Hammam, Liman, Feshane'de iftar... 
     Son günlerde biraz üzgünüm. Sevdiğim bir dostum ve de bana göre modanın zirvedeki ismi, duayeni Yıldırım Mayruk'un üzerine çok gelindi. Ayıp, Türkiye'ye bir Yıldırım daha gelmez. Nedense bazı değerleri kaybetmek için özel bir gayret sarfediyoruz. Cengiz Abazoğlu da yetenekli bir kardeşim ama bir Mayruk olabilmesi için aradan seneler geçmesi lazım. Sevgili Güzide Duran ve menajeri sevgili Özgür Aras da bu konuda hayli dertli. İkisi de "Yıldırım bizim babamız, büyüğümüz, onun sevgisi bambaşka" dediler. Gerçekten üzüldüm. Medyanın da işi bu kadar ucuzlatması büyük yanlışlık, neyse gerçi herkes kendi işini yapıyor. Yılmat A.Ş'nin patronu sevgili Burak Türeci ve karısı Müge ile Ulus'da, Akmerkez'in bitişiğindeki sosyetenin gözde mekanı Papermoon'da karşılaştık. Papermoon'un sahibi Ali Dinçkök sosyetenin gözde bekarlarından ama bir süredir mimar Barbara Penso ile birlikte. Burası Ramazan da olsa hayli hareketli geçiyor, tıpkı People gibi. O gece Papermoon'da Burak'ın yanında sevgili Ömer Gürsoy vardı. Ömer, Galatasaray'ın eski başkanlarından işadamı Ergun Gürsoy ile Ayşe Hanım'ın büyük oğlu . Biraz Ömer'le sohbet ettik, küçük kardeşi Ali, bir süre Türkan Şoray'ın kızı Yağmur ile flört etmişti. Ali şimdilerde Amerika'da öğrenimini sürdürüyormuş. O gece Papermoon'da BMW Kosifler Otomotiv'in ortaklarından Selim Kosif, Fenerbahçe Başkanı ve işadamı Aziz Yıldırım ve dostları, manken Selin Toktay ile yaşadığı fırtınalı aşkla gündeme gelen yakışıklı Ralf Tezman, ünlü sunucu Ece Erken ile hoş bir birliktelik yaşayan genç işadamı Tuncer Öztarhan vardı. Tuncer ve Ralf ile sohbet ettim. Bir akşam hep birlikte Ralf, Tuncer, Ece yemek yiyeceğiz. Ralf, Selin'in intihara kalkışmasına üzülmüş, ama birlikteliğinin kesin sona erdiğini, bu konuda konuşmanın yersiz olduğunu söyledi, kibar çocuk. Tam kapıdan çıkarken baktım Serdar Bilgili Beşiktaş Kulübü'nün Başkanı , yanında da bizim sevgili Şefo Şefik Öztek, yaz sezonunun in eğlence mekanı Laila'nın başarılı patronu . Ayaküstü sohbet ettik, Şefik 2002'de kışlık Laila'yı kesin açacakmış. Yemeğe, Papermoon'da buluştuğum sırdaşım İsmail Akkaya ile gittik. Valla kim ne derse desin, can dostum İzzet'e torpil değil, People'da o gece bir deniz mahsulleri karışık rizotto yedim, İtalya'da en lüks lokantada bu kadar olur. Ahçıbaşı Gazi Ateş, her gelene tabir-i caiz ise parmaklarını yalatıyor. Gazi Bice, Şans, Bisttrot, Mezzaluna, Maymun gibi önemli lokantalarda şeflik yapmış. Masaya garson Barış Demirtaş baktı. Barış İzzet'in mekanlarında yedi yıldır çalışıyor, hayli de başarılı. O gece People'ın ortaklarından sevgili Ari konuklarıyla oradaydı. Bir başka masada ise baktım kalabalık bir grup eğleniyor. Efendim People'ın sempatik ortağı Sabi Totah ve sevgilisi Sevcan Ergüder, ikinci aylarını kutluyorlarmış. Hayret eskiden yıl kutlanırdı, demek ki şimdi aylar kutlanıyor, pes yani Kutlama masasında Stelyo Pipis, Varol Kaynar, Birsen Çetin, turizmci Didem İzmen, Seda Ergüder, Allegra Levi, Uğur Tan vardı. People'ın telefonu 0212 279 86 98. 
     
Polat'da kadınlara özel, bir film, Daily News      Bana ailem kadar yakın sayılan sevgili dostlarım Derya-Zafer Babacan çifti şu günlerde üzgün. Sevgili Zafer 15 yıl sonra ikinci kez bel fıtığı ameliyatı geçirdi. Ameliyat öncesi biraz moral olsun diye hep birlikte evlerinin karşısında olan Daily News'a yemeğe gittik. Alkent Sitesi Hillside Clup'ın içinde yer alan restoranın ortaklarından Tolga Tuğsavul, İbrahim Kutluay, Hidayet Türkoğlu gibi ünlü basketbolcularımızın menajeri. Diğer ortaklar ise Haluk Güleryüz ve Özcan Karamahmutoğlu. Özcan ile yazın Çeşme'de güzel bir eğlence gecesi yaşamıştık. Erken saatte gitmemize rağmen hareketliydi. Daily News'un şefi Mustafa Özçelik ile halkla ilişkiler yöneticisi Begüm Erdemli mönü konusunda yardımcı oldu. Karışık yeşillikler, sote tavuk dilimleri, domates, mısır ve zeytin ile soyadan meydana gelen 'Insalata di Polla'yı ben ve Derya tercih ettik. Zafer ise mantar, zeytinyağı, sarmısak, domatesten oluşan 'Funghi Toscana' yedi. Aynı bina içinde, Hillside Clup'da yer alan Peugeot Cinecity'de 22.20 seansına, bize Babacanlar'ın güzel kızı Sinem'in de katılmasıyla 'Bridget Jones'un Günlüğü'ne girdik. Ben daha önce kitabını okuduğum için filmi merak etmiştim. Başrollerini Renee Zellwager, Hugh Grand, Colin Firth'ın paylaştıkları film ne yazık ki kitabı kadar etkili olmadı, ama izleyenlerin fikirlerini aldım, çoğu beğenmiş. O nedenle Ramazan günlerinde gidebileceğiniz ve hoş vakit geçirebileceğiniz bir seyirlik olabilir. Peugeot Cinecity'nin numarası 0212 257 37 68. Çıkışta Yeşilköy'de oturan hostes bir kız arkadaşıma rastladım. Yeşilyurt'da bir İbrahim Polat Holding kuruluşu olan Polat Hotel'e beni bir akşam, iftar yemeğine davet etti. Bu arada Polat Hotel'de merkezi İsviçre'de olan CLP Clinique La Prairie kadınlara özel yüzde 30 indirimli bir güzellik paketi başlatmış. 12 saatlik selülit paket programın 12 seansının 3'ü ücretsiz, 16 seanslık bölgesel incelme paketinin 3 seansı yine ücretsiz, cilt bakımına ise vücut masajı ücretsiz. Ayrıca ödemelerinizi kredi kartınızla üç taksitte de yapabiliyorsunuz. Telefon 0212 662 17 00. 
     
Eylülist'de müzik dolu geceler, Ceneviz Kemal's      Yazın en popüler eğlence mekanlarından biri olan Ortaköy'deki Laila'nın barlar sorumlusu sevgili Kemal Gedik'e Arnavutköy'de turlarken rastladım. Yine sevdiğimiz bir ağbimizin, Doğan Kalkavan'ın açtığı, önceleri fasıl olarak çalışan meyhanenin işletmesini alıp Ceneviz Kemal's olarak açmış. E, 'hayırlısı' olsun demek için Razaman da olsa, ertesi gece de soluğu Kemal's'de aldım. Tam Vira Vira'nın karşısında. Kemal ekibini toparlamış. Şef İsmet Öztürk, garsonlar Cafer Bayer, Yusuf Tunç, Erol Korkmaz, barmen Bilgin İzgi ve mutfak şefi Hasan Karaman pazar hariç en iyi hizmeti vermek üzere toplanmışlar. Şık, hoş, 50-60 kişilik sıcacık bir mekan. O nedenle rezervasyon yapmanız şart. Mönüde yok yok. Salata büfesinde tavuklu Sezar salatasından tutun da, Hawai sos ile sunulan egzotik salataya kadar pek çok çeşit var. Fiyatları ise 4,5 ila 6 milyon lira. Ana yemekler içinde Kemal spesiyal olan fıstıklı pilici önerdi. Eskolop Zingara, balık kavurma da favori yemekleri arasındaymış. Fiyatlar ana yemeklerde baktım 7 ila 9 milyon lira arasında. Finali yine buranın bir spesyeli olan krep hamuru içinde incir, üzüm, kayası, çeviz, bal, fıstık ve franbuazdan oluşan Krep Ceneviz ile yaptık. Kişi başı 25 milyona çıkabiliyorsunuz. Telefon 0212 287 03 03. Bu arada hafta sonları dört kişilik bir öğrenci grubu yemek müziği yapıyor. Çıkışta Arnavutköy ile artık bütünleşmiş olan Eylülist'e şöyle bir uğradım. Her çarşamba Bilgi Üniversitesi jazz geceleri, her cuma Birsen Tezer ve grubu, her cumartesi ise NP3'lüsü Mine-Kave-Yosun sahne alıyorlar. 
     
"Express M', Liman, Gatto ve Feshane'ye buyrun      Alışverişimi yolumun üzerinde hangi süpermarket varsa, yakınsa onda yapıyorum. Genelde Maslak'da MMM Migros ile Champion'a gidiyorum. Maslak'da MMM Migros'a cumartesi uğradım, iftar ve sahurluk almak için. Türkiye'de bir başka örneği bulunmayan, Marks Spencer, DKNY ve GAP gibi markalara üretim yapan Arat Tekstil'in hazırladığı, perakende stratejileri AK's Danışmanlık tarafından oluşturulan "Express M" koleksiyonuna bayıldım. Pamuk ve yünlü kumaşlarla rahatlık ön plana çıkarılmış. Modellerde geniş bir renk ve beden yelpazesi var "Express M"de. Fiyatlar son derece ekonomik. Kadın, erkek, çocuk giyiminden, yatak çarşafına, havluya, ayakkabıya kadar müthiş bir ürün yelpazesi, bakarken şaşkınlıktan başım döndü. Türk tekstili gerçekten çok ilerlemiş. Bence İstanbul Maslak, Kartal, Bahçeşehir, Merter, Beylikdüzü, İzmir Balçova, Ankara ve Antalya'da MMM Migros'larda yer alan "Express M" kaçmaz. Evet bugün mübarek ramazanın üçüncü günü, nasıl gidiyor. İftar saati erken olduğu için sanırım herkes memnun. Milli Takımın, Avusturya'ya vals yaptırdığı, 5-0 yendiği gece bizim Seba Grubu'ndan sevgili Filiz Yolaçan, Meltem Sayın ve Aşkım Sağıroğlu birlikte Gatto'da yemekteydik. Sosyetenin son gözdesi olan Levent'de eski Lal Ocakbaşı'nın yerine açılan Gatto o akşam gerçekten tıklım tıklımdı. Milli Takım yöneticileri, futbolcular, eşleri Gatto'daydı. Baktım buranın genç ortakları sevgili Süleyman Köse ile Raşit Karakuş'un ağzı kulaklarında. Helal olsun çocuklara. İşletmeci Utku, ahçıbaşı Selim ve DJ David de işlerinin ehli kişiler. Gatto iftar için üç mönü uyguluyor. Kişi başı 12,5 ila 17,5 milyon lira arasında. Guruplara özel indirim var. İçeçekler limitsiz bu arada. Telofon 270.13.48. Çıkışda Peopla uğradım, Karaköy Liman, Sirkeci Sepetçiler Kasrı Hammam'ın patronu, eğlencenin kralı Celal Çapa, kardeşi İzzet'in Milona'da iş gezisinde olduğu için kendisinin de ortak olduğu Levent'deki Peopla'a kontrole gelmiş, şaka tabi. Celal, "Sen müslüman kızsın, ne zaman iftara geliyorsun "dedi. Liman ve Hammam'da bu yıl iftar mönüsü ortak çıkarılmış. Yine canlı fasıl eşliğinde iftarınızı açıyorsunuz, bozacısı, akide şekercisi, mangalda kestane kebap, şerbetçi Liman ve Hammam'ın geleneksel iftar gecelerinin değişmeyen yüzleri olarak bu yıl da varmış. Kişi başı 14 ila 19 milyon lira arasında değişiyor. Gruplara özel indirim var. Karaköy Liman telefon 0.212 292.39.92. Sirkeci Hammam telefon 511.63.16. Eyüp'de Defterdar Durağı'nda iki yıldır geleneksel Ramazan şenlikleri ile dikkati çeken Feshane'de bu yıl da eğlence tam gaz. Muazzez Ersoy, Mehmet Ali Erbil, Seda Sayan ve Gülben Ergen Ramazan boyunca pazartesi ve çarşamba geceleri dönüşümlü olarak sahne Feshane'de sahne alacaklar. Feshane'ye sanatçıların olduğu gece giriş büyükler 6, küçükler 3, direklerarası eğlencenin yeraldığı diğer geceler ise giriş büyükler 2, çocuklar 1 milyon lira. Ayrıca yine Feshane'nin içinde yer alan Lale Lokantası, Sadabat Solonu'nda tasavvuf müziği eşliğinde iftarınızı sanatçıların yer aldığı geceler kişi başı 21, diğer geceler ise 15 milyon liraya açabilirsiniz. Ya da Ramazan boyunca yine Feshane'nin içinde kurulan 24 adet Osmanlı Evi'nde çorba, mantı, sucuk-ekmek, gözleme, lokma gibi daha ekonomik yiyeceklerle bozup, sanatçıları izleyebilirsiniz. Efendim bu pazar da bu kadar kalın salıcakla, en kötü gününüz benimkinden iyi olsun... 
     
     



 MAGAZİN 













</TEXT>
</DOC>
