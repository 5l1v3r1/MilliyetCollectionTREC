<DOC>
<DOCNO> 86955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun10.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Pakistan sınırında çatışmalar sürüyor 14 ölü 
</HEADLINE>
<TEXT>

     Nükleer savaş endişesi yaratan Hindistan ile Pakistan arasındaki gerginlikte kan dökülmeye devam ediliyor. 
     Taraflar, birbirlerine ültimatom vermeyi sürdürürken, bugün iki ülke sınırındaki çatışmalarda iki taraftan en az 14 kişi öldü. 
     Bölgede temaslarda bulunan İngiltere Dışişleri Bakanı Jack Straw başkanlığındaki heyetin, taraflara sükunet çağrısında bulunmasından saatler sonra yaşanan çatışmaların, sınırdaki Punch ve Nausahra bölgelerinde çıktığı bildirildi. 
     Hindistan, Pakistan'ın, havan toplarıyla ateş açtığını ve aralarında 3 askerin de bulunduğu en az 14 kişinin öldüğünü, 20 kişinin yaralandığını açıkladı. 
     Pakistan televizyonu ise Hindistan tarafının dün gece sınırda ateş açması sonucu 14 sivilin öldüğünü bildirdi. 
     





</TEXT>
</DOC>
