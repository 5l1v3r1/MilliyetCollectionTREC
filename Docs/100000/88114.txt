<DOC>
<DOCNO> 88114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo06.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almeyda "Dünya Kupası sonunda karar vereceğim" 
</HEADLINE>
<TEXT>

     Arjantin Milli Takımı'nın yıldız futbolcularından Matias Jesus Almeyda, Fenerbahç e mi yoksa SS Lazio'ya mı gideceği kararını Dünya Kupası maçları sona erdikten sonra açıklayacağını söyledi. 
     İtalyan Corriere dello Sport Gazetesi'nde yer alan demecinde Almeyda, ''Cragnotti'nin beni Roma'ya geri götürmeyi düşünmesi memnuniyet verici. Ama her türlü karar Dünya Kupası sonuna ertelendi. Lazio'nun benim için çok önemli bir değeri olsa da Türkiye'den çok büyük bir öneri aldım'' dedi. 
     AC Parma Kulübü ile sözleşmesi olan Almeyda, SS Lazio'nun kendisini istemesinden gurur duyduğunu, ancak şu andaki tek düşüncesinin Arjantin Milli Takımı olduğunu bildirdi. Almeyda daha sonra, ''Dünya Şampiyonu olmak için buradayız. İngiltere'yi yenersek ilk turu geçmeyi garantileyeceğiz. Hiçbir takımda bizdeki gibi güçlü forvet oyuncuları yok. Bu avantajımızı iyi kullanmalıyız'' diye konuştu. 
     





</TEXT>
</DOC>
