<DOC>
<DOCNO> 53329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/siyaset/siy02.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık Afganistan için doktor arıyor 
</HEADLINE>
<TEXT>

     ANKARA Milliyet 

     Başbakanlık, Sağlık Bakanlığı'nın eğitim ve araştırma hastanelerinden yurtdışına gönderilmek üzere doktor istedi. Başbakanlık ve Sağlık Bakanlığı'nın "acil" ibaresiyle aradığı doktorları Afganistan'a göndermesi bekleniyor. 
     Sağlık Bakanlığı tarafından aynı gün Ankara'daki eğitim ve araştırma hastanelerine gönderilen yazıyla özellikle kadın doğum ve çocuk doktoru istendi. Numune, Yüksek İhtisas, Ankara, Zekai Tahir ve Sami Ulus hastaneleriyle hızır acil servise ulaştırılan yazılarda, bu konularda ikişer doktor talep edildiği bildirildi. 
     Başbakanlığın yazısında görevlendirileceği ülke belirtilmezken, oluşturulacak sağlık ekibinin Afganistan'a gönderilmesine kesin gözüyle bakılıyor. Doktor talebinin "acil" olması ve kadın doğum uzmanlarının "kadın"lardan seçilmesi de ekibin Afganistan'a hareket edeceğinin işaretleri olarak yorumlandı. 
     
     



 SİYASET 










</TEXT>
</DOC>
