<DOC>
<DOCNO> 94653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun37.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimon Peres Filistin İçişleri Bakanı ile görüştü 
</HEADLINE>
<TEXT>

     İsrail Dışişleri Bakanı Şimon Peres, Filistin'in yeni İçişleri Bakanı Abdürrezak El Yahya ile Kudüs'te görüştü. 
     Görüşmeyi olumlu bulduğunu söyleyen Peres, Filistinli yetkililerle görüşmelerin süreceğini belirtti. 
     İsrail Dışişleri Bakanlığı'nın açıklamasında da, ''Taraflar diyalogun sürmesinin önemli olduğunu biliyor, bu yüzden başka görüşmeler de yapılacak'' denildi. 
     Görüşmeye katılan Filistinli yetkili Saib Erakat da, birkaç gün içinde başka görüşmelerin yapılması gerektiğini belirtti. 
     Peres, dün de Kudüs'te Filistin Maliye Bakanı Selam Fayed ile görüşmüştü. 
     





</TEXT>
</DOC>
