<DOC>
<DOCNO> 64949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yazar/cemal.html </URL>
<DATE> 2002/01/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Özgürlüğü ve açık toplumu düşmandan korumak... 
</HEADLINE>
<TEXT>

     Almanya İçişleri Bakanı. Adı, Otto Schily. 69 yaşında. Küba purosuna düşkün... 
     Lakabı, Kızıl Şerif 
     Aslında kızıllığı mazi olmuş. Zengin, sanayici bir aileden geliyor ama bir zamanlar aşırı sol çizgideymiş. 1960'lı, 1970'li yıllarda Baader - Meinhoff gibi Almanya'daki bazı terör örgütlerinin ve birçok teröristin avukatlığını yapmış. 
     Önce Yeşiller'de politikaya atılmış. Alman Sosyal Demokrat Partisi SPD'ye giriş yılıysa 1989. 
     İçişleri Bakanı olarak 11 Eylül'den beri ilginç bir çizgi izliyor. Uluslararası Af Örgütü ile bazı sivil toplum kuruluşları tarafından eleştirilen bir çizgi bu. 
     Özgürlük - güvenlik terazisinde ikinci kefeye ağırlık vermeye başladığı için bazı çevrelerin hışmına uğruyor. Eski aşırı sol odaklarda adı çoktan 'hain'e çıkmış durumda... 
     Şu sözler onun 
     "Özgürlüğün temeli güvenliktir " 
     Devam ediyor 
     "Kendimizi ve açık toplumu düşmanlara karşı korumak zorundayız. Çünkü düşmanlarımız, açık toplumun olanaklarından yararlanıyorlar." 
     Sonra da ekliyor 
     "Savunmacı demokrasiye ihtiyaç var." 
     Otto Schily'nin bu anlayışının altında, 11 Eylül trajedisi ve buna yol açan 11 teröristten 3'nün Hamburg'da yaşamış ve örgütlenmiş olmaları yatıyor. Bu yüzden, güvenlikle ilgili iki yasanın üst üste çıkarılmasına damgasını vurmuş Alman İçişleri Bakanı. 
     Almanya'da güvenlik ve istihbarat güçlerinin yetki alanları genişletilmiş. Mahremiyeti ve özel alanı koruyan yasalar bazı bakımlardan gevşetilmiş. İstenmeyen yabancıların sınır dışı edilmeleri, poliste ırk ve din temeline dayalı kimliklerin tutulması kolaylaştırılmış... 
     Otto Schily şöyle diyor 
     "İslamcı tehlikenin boyutu sandığımızdan daha büyükmüş. Eğer tehdit altındaysan, özgür bir insan değilsin demektir. Benim yeni politikamın altında bu anlayış yatıyor." 
     Şu sözler de onun 
     "Elbette totaliter bir devlet istemiyoruz. Totaliter bir devlete kesin karşıyım. Açık toplum istiyorum ve bunu sonuna kadar savunmaya kararlıyım." 
     Alman İçişleri Bakanı Schily bir zamanlar devrimci şiddeti savunmuş, düşman olarak 'Amerikan emperyalizmi'ni bellemiş. 
     Bu hatırlatılınca yanıtı şu olmuş 
     "Artık değiştim " 
     Bu konudaki röportajı, 14 Ocak 02 tarihli Herald Tribune gazetesinin ikinci sayfasında okudum. "Alman İçişleri Bakanı 'savunmacı demokrasi'den yana" diye bir başlığı vardı. 
     İşte böyle. 
     Peki, ben bu yazıyı neden yazdım 
     Biri dışında, birçok neden aklınıza gelebilir. Ama ben, gazeteci değilseniz, aklınıza gelmeyecek o nedeni belirtmek isterim. 
     Bugün New York'a uçuyorum. 11 saat havada olacağım. O yüzden bugün yazı yazmam olanaksız. Bu nedenle de dün yedeğiyle birlikte iki yazı yazmak zorundan kaldım. 
     Bu yazı da güncel sayılır. Üstelik bu yazıdan yola çıkarak ilginç demokrasi tartışmaları üretilebilir. 
     Fakat bir dip not 
     Almanya'nın 11 Eylül sonrası bazı açılardan aklının başına gelmeye başladığı söylenebilir. Ancak, bundan yola çıkılarak bizdeki demokrasinin özellikle düşünce özgürlüğü ve kültürel kimlik konularındaki bazı eksiklerini savunmak mı akla takılacak hemen .. 
     
     







Karabekir'e saygı 


Postacı farkı... 


İnce ayar 


Özgürlüğü ve açık toplumu düşmandan korumak... 


TCK 312 ve arabesk 


Eğitimin ticareti olur mu 


Ekonomik düzelmenin nedeni ve kolaycılık 


Örtülü çete düzeni donanıyor 


Ortadoğu dengeleri zorlanıyor 


Recep Tayyip Erdoğan'ın Amerika güncesi 


Bugün susan yarın konuşamaz .. 


Karamehmet'in rötarlı TÜSİAD üyeliği 


Erken bahar notları başıbozuk... 


Enflasyonda, dövizde ve faizde "en kötü" olmanın "dayanılmaz utancı" 


</TEXT>
</DOC>
