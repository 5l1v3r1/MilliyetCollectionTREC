<DOC>
<DOCNO> 85766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/astro/index.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgi ve endişe 
</HEADLINE>
<TEXT>

Akrep burcundaki Ay gün içinde sezgilere, duygusal yoğunluğa ve çoğu zaman da endişelere işaret ediyor. Öğle saatleri duygusal konularda anlayış ağır basacak. Koç’lar ikilemde kalabilirler. Duygusal açıdan çok huzurlu olmadıklarından bazı hatalar yapabilirler. İlişkilerine önem vermeliler. Boğa’lar bugün de sabırlı davranmalılar. İlişkilerinde ortaya çıkan gerginlikleri çözmenin pek çok yolu var. Başkalarını dinlemek ve inattan vazgeçmek gerekiyor. İkizler ise kendine daha fazla özen göstermeli. Yoğun iş temposundan dolayı gevşemeye vakit bulamamak sonunda sağlığı zora sokabilir. İş ortamında da gerginlik olabilir. Yengeç’lerin keyfi yerine geliyor. Zevklere daha fazla vakit ayırmak ve mutlu olabilmek ön planda. Yaratıcı konular için uygun bir gün. Aslan’lar iddiadan uzak kalmalılar. İnatçılık gerek işte gerekse evde bazı gerginlikler yaratabilir. Başak’lar ise çok sayıda yazışma, hareket ve iletişim içindeler. Yenilikler için güzel bir gün. Hareket onlara keyif getirmekte. Terazi’ler birikimlerini daha ilginç yollardan değerlendirmenin yollarını arayabilirler. Çalışma kapasiteleri son derece yüksek seyrediyor. Akrep’ler kendilerinden çok söz ettirebilirler. Sezgilerle hareket söz konusu. Kişisel konularda yenilikler yapmak için uygun bir gündeler. Yay’lar daha temkinli olmalı. Ellerinde olmayan nedenlerden ötürü kendilerini çaresiz bulabilirler. Aşırı hassaslar ve daha iyimser olmaya çalışmalılar. Oğlak’lar sosyal faaliyetler ve arkadaşlıklar açısından güzel bir gündeler. Yeni görüşler ortaya koyabilecekler. Yaratıcılıklarını çekinmeden sergilemeliler. Kova’ların çok huzurlu olduğu söylenemez. Sorumluluklar ağır basarken, bundan kaçmak isteyebilirler. Bu yüzden üstleriyle ilişkilerde daha ılımlı olmaya bakmalılar. Balık’lar çok daha rahatlar. Gün boyunca yapacakları yenilikler onlara çok şey öğretebilir. Yabancılarla temas edebilirler ya da yolculuklarla ilgilenebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
