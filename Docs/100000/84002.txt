<DOC>
<DOCNO> 84002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/dunya/dun03.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda’da seçim bugün 
</HEADLINE>
<TEXT>
Irkçı parti ikinci sırada 
Aşırı sağcı politikacı Fortuyn’un öldürülmesi, partisine yaradı. Anketlere göre, "Pim Fortuyn Listesi" yüzde 18.5 oy alacak 
     0DIŞ HABERLER SERVİSİ 

     Hollanda bugün yapılacak olan genel seçimlere, aşırı sağcı politikacı Pim Fortuyn’un suikasta kurban gitmesi damgasını vurdu. Fortuyn’un partisi "Pim Fortuyn Listesi" genel seçimlere istisnai bir gelişmeyle lidersiz girerken, diğer yandan da liderinin ölümünün yarattığı sempati nedeniyle iktidarı garantiledi. 
     Başka bir deyişle, Fortuyn’un ölümü partisine yaradı. Geçen hafta suikasta uğramadan önce yapılan kamuoyu yoklamalarında yüzde 16 civarında oy alması beklenen Pim Fortuyn’un Listesi LPF , önceki gün yapılan son yoklamada oy oranını yüzde 18.5’e çıkararak ikinci sıraya yerleşti. Birinci sırayı yüzde 20.5 ile Hıristiyan Demokratlar alırken, iktidardaki İşçi Partisi oylarının neredeyse yarısını kaybederek yüzde 16.5’lik oranla üçüncü sırada kaldı. 
     Bazı yayın organlarına göre, iktidardaki sol koalisyonun bu denli oy kaybetmesinin başlıca nedenlerinden biri 8 yıllık iktidar süresinde yıpranma ise, diğer nedeni de Fortuyn’un ölümü oldu. Fortuyn’un zaten parti sayılamayacak listesinin seçimlere lidersiz girmesi, seçimin diğer ilginç yanı oldu. LPF, liderini seçimden sonra belirleyecek. 
     



 DÜNYA 












</TEXT>
</DOC>
