<DOC>
<DOCNO> 54135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yasam/ayas.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki gün daha soğuk 
</HEADLINE>
<TEXT>

Yurdun dört bir yanı, aşırı soğuk, minare deviren fırtınalar, seller ve karla boğuşuyor.. Meteoroloji, Yağışlar iki gün daha sürer’ diyor.. 
     ANKARA Milliyet DHA 

     Türkiye’yi etkisi altına alan, önceki gün can kaybına da yol açan soğuk ve yağışlı hava ile hızı yer yer saatte 120 kilometreye ulaşan şiddetli fırtına, dün de bir çok yerde minareleri devirdi, yolları kapadı, iletişimi kesti. 
     Meteoroloji yetkilileri, İskenderun’dan Sakarya’ya, Muğla’dan Kayseri’ye Türkiye’nin dört bir yanını kasıp kavuran soğuk hava ve şiddetli yağışın önümüzdeki üç gün daha etkili olacağı uyarısında bulundu. Hava sıcaklıklarının çarşamba gününden itibaren biraz’ artacağını kaydeden Devlet Meteoroloji İşleri Genel Müdürlüğü’nden alınan bilgiye göre, bugün Marmara’nın doğusu, İç Ege, Bolu, Zonguldak ve Eskişehir çevresi, Akdeniz, Doğu Karadeniz, Doğu ve Güneydoğu Anadolu’nun doğusu yağışlı geçecek. Yağışlar, Akdeniz ve Doğu Karadeniz’de yağmur, diğer yerlerde karla karışık yağmur ve kar şeklinde olacak. 
     
Umut çarşambada      Doğu Karadeniz’in doğusu, Doğu Anadolu’nun kuzeydoğusu, Doğu Akdeniz ve Güneydoğu Anadolu’nun batısı yarın yağışlı, diğer yerler az bulutlu olacak. Yağışlar, Doğu Akdeniz, Güneydoğu Anadolu’nun batısında sağanak, Doğu Anadolu’nun kuzeydoğusuyla Doğu Karadeniz’in doğusunda kar şeklinde görülecek. Marmara’nın batısı ve Kıyı Ege 28 Kasım Çarşamba günü sağanak yağışlı geçecek. Hava sıcaklıkları, çarşamba günü biraz artacak. 
     Fırtına ve yağışın bazı illerimizde açtığı hasar ve can kayıpları ise şöyle 
     

</TEXT>
</DOC>
