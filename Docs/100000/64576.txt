<DOC>
<DOCNO> 64576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun13.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide savaşçıları kuşatıldı... Hastane operasyonu sürüyor... 
</HEADLINE>
<TEXT>

     Afganistan'ın Kandahar kentinde, Amerikan özel birliklerinin ve nişancıların kuşattığı Çin Hastanesi'ni haftalardır işgal eden 6 El Kaide üyesine, teslim olmaları için ültimatom verildi. 
     Afgan polis yetkilisi Hayat Muhammed, yaptığı açıklamada, işgalcilere, TSİ 11.30'a kadar teslim olmaları yolunda ültimatom verildiğini söyledi. 
     Kandahar'ın merkezinde bulunan Çin Hastanesi'ni işgal eden El Kaide üyelerinin, yetkilileri, içeri girmeye teşebbüs edildiği takdirde vücutlarına sardıkları el bombalarını patlatacakları yolunda tehdit ettikleri bildirildi. 
     İşgalcilerin, koğuşlarının pencelerine yataklarla ve somyalarla barikat kurdukları belirtildi. 
     El Kaide üyeleri, Kandahar'ı geçen Aralık'ta ele geçiren muhalefet birliklerinin kendilerini hastaneden çıkarmak istemesinden bu yana direniyor. Hastaneyi işgal eden El Kaide üyelerinin birçoğu kaçmayı başarmıştı. 
     






</TEXT>
</DOC>
