<DOC>
<DOCNO> 82102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo16.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği Bursaspor'u 3-2 yenerek ligi 3 puanla bitirdi 
</HEADLINE>
<TEXT>

     Stat 19 Mayıs. 
     Hakemler Cem Tosyalı xx, Aykut Uçarer xx, Hamit Korkmaz xx. 
     Gençlerbirliği Patrick xx, Ömer xx, El Saka xx, Tolga xx, Beyhan x, Ahmed Hassan xx, Thomas xx, Ferdi xx, Okan xx, Cafer xxx, M'Bayo xx. 
     Bursaspor Kelemen xx, Boazizi xx, Erkan xx, Serkan xx, İlhan x Dk. 35 Sedat x , Faruk xx, Mustafa x DK. 35 Tayfun x Mosheou xx, Murat xx, Metin x, Okan xx. 
     Birinci Süper Ligi'nin son haftasında Gençlerbirliği, Bursaspor'u 3-2 yendi. 
     
     İlk yarı 

     Karşılaşmanın ilk yarısında oyun üstünlüğünü elinde bulunduran başkent ekibi, Ahmet Hassan'ın ayağından kazandığı golle devreyi önde tamamlarken, konuk ekip Bursaspor, oynadığı defans ağırlıklı futbolla rakip yarı alanda etkili olamadı. 
     5. dakikada Ahmed Hassan'ın pasında ceza alanına giren M'Bayo, kaleciyle karşı karşıya pozisyonda topu aşırtma bir vuruşla kaleye gönderdi. Meşin yuvarlak, az farkla auta çıktı. 
     10. dakikada sol taraftan gelen ortaya ceza alanı içinde Okan'ın kafa vuruşunda top kaleci Patrick'te kaldı. 
     14. dakikada Thomas'ın ceza alanı dışından sert şutunda topu Kelemen kontrol etti. 
     28. dakikada Cafer'in pasında soldan Bursaspor ceza alanına giren Ahmed Hassan, yerden bir vuruşla topu filelere gönderdi 1-0. 
     41. dakikada Cafer'in pasında ceza alanında kaleciyle karşı karşıya kalan Beyhan'ın vuruşunda top, Kelemen'den döndü. Ceza alanı dışında topla buluşan M'Bayo, meşin yuvarlağı yeniden Beyhan'a aktardı. Bu futbolcunun 2. vuruşunda da tehlikeyi Kelemen önledi. 
     Karşılaşmanın ilk yarısı, ev sahibi takımın 1-0 üstünlüğüyle sona erdi. 
     
     İkinci yarı 

     47. dakikada Gençlerbirliği yarı alanından aldığı topla ceza alanına kadar giren Okan'ın şutunda, top yan direkten döndü. 
     56. dakikada ceza alanında topa yükselen Serkan'ın hareketini 
     hakem penaltı olarak değerlendirdi. Ahmed Hassan'ın kullandığı penaltı atışında, Kelemen yatarak golü önledi. 
     61. dakikada Tolga'nın pasında ceza alanında kaleci ile karşı karşıya pozisyonda topla buluşan Cafer, takımının 2. golünü kaydetti 2-0. 
     65. dakikada Bursaspor'da, Faruk'un yerine Metin Akan x oyuna dahil oldu. 
     70. dakikada sağ taraftan yapılan ortada, Metin Telle'nin kafa vuruşunda top üst direğe çarparak auta gitti. 
     71. dakikada Bursaspor ceza alanının sol çaprazında topla buluşan Ahmed Hassan'ın sert şutunda top üst direkten döndü. 
     78. dakikada Beyhan'ın yerine Mustafa x oyuna girdi. 
     81. dakikada Cafer yerini İdris'e xx bıraktı. 
     83. dakikada Ahmed Hassan'ın pasında topla buluşan İdris, plase bir vuruşla farkı 3'e çıkaran golü attı 3-0. 
     87 dakikada Gençlerbirliği'nde kaleci Patrick yerini Hasan'a bıraktı . 
     89. dakikada Bursaspor'un kullandığı serbest atışta, Murat topu filelere gönderdi 3-1. 
     90. dakikada Tayfun'un ortasında ceza alanında iyi yükselen Boazizi farkı 1'e indiren golü attı. 
     Karşılaşma 3-2 Gençlerbirliği'nin üstünlüğü ile sona erdi. 
     





</TEXT>
</DOC>
