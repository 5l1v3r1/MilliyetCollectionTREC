<DOC>
<DOCNO> 93990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/dunya/dun03.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’de 400 atom bombası 
</HEADLINE>
<TEXT>

     Nüfusu ve coğrafyasının küçüklüğüne karşın dünyanın sayılı askeri güçlerinden biri kabul edildiği gibi, nükleer silaha sahip az sayıda ülkeden biri olan İsrail’in sır gibi sakladığı nükleer gücüne ilişkin ilk kez bir veri ortaya çıktı. Amerikan Hava Kuvvetleri’ne bağlı olarak araştırma yapan Nükleer Silahların Yayılmasını Önleme Merkezi, İsrail’in elinde 400 adet atom ve hidrojen bombası bulunduğunu açıkladı. 
     Hava Kuvvetleri’nde görevli Albay Warner Farr tarafından hazırlanan raporda, İsrail’in bu bombaları hem karadan hem de denizden fırlatabilecek teknolojiyi de geliştirdiği belirtiliyor. 
     Buna göre İsrail’in elinde nükleer başlık taşıyabilecek, 350 kilometre menzilli füzeler bulunuyor. İsrail ayrıca, Deniz kuvvetlerindeki Alman yapımı, Dolfin sınıfı denizaltılara da nükleer başlıklı füze yerleştirmek için harekete geçti. 
     



 DÜNYA 












</TEXT>
</DOC>
