<DOC>
<DOCNO> 79241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/pulur.html </URL>
<DATE> 2002/04/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Silifke'nin kalesi... 
</HEADLINE>
<TEXT>

     SİLİFKE Kalesi'nin eteğine, belediye "Kafe - Restoran" yaptı mı, yapmadı mı 
     Türkiye Arkeolojik Tahribat Raporu'na göre "yapıldı", Belediye Başkanı Sayın Bayram Ali Öngel'e göre yapılmadı. 
     Biz bu rapordan söz ederken, örnekler arasında Silifke Kalesi'ni de göstermiştik. 
     
     ŞİMDİ Sayın Belediye Başkanı'nın açıklamasını okuyalım 
     "Silifke Kalesi, gerek 1999'dan beri süren başkanlığımız, gerekse önceki belediye başkanları döneminde, kesinlikle tahribata uğramamış, taşına dahi dokunulmamıştır. 
     2001 yılında Kafe Restaurant 2. kat inşaatı yaptırdığım, kesinlikle doğru değildir. Kale eteğinde, surlardan 100 m. kadar aşağıda, kaleye çıkan yolun sonunda, kalenin SİT alanı ilanı olan 1977 yılından önce, belediyece yaptırılan tek katlı, kapalı alanı ve açıkta oturma alanı olan bir inşaat mevcuttu. 
     Kaleye çıkan turistlerin ve halkın oturma, dinlenme, yeme - içme, tuvalet vb. sosyal ihtiyaçlarını karşılayan bu bina, başkanlığa seçildiğimiz sıralarda, işletmecinin tahliyesinden sonra tahrip edilmiş haldeydi. Doğramaları, camları sıhhi tesisatları çürümüş veya kırılmış haldeydi. Bırakın konaklamayı, tuvalete bile gitme şansı yoktu. 
     
     ÇOK sayıda vatandaşımız, gelen turistlerden utandıklarını ve buranın düzenlenmesini istedi. Belediyemiz Fen İşleri Müdürlüğü'nce, tuvalet içleri, temiz, düzenli ve çalışır hale getirildi. Duvarlar boyatıldı. Korkuluk demirleri yaptırıldı. Yeni inşaat veya genişletme yapılması, 2. kat çıkması, kesinlikle sözkonusu değildir. Bu durum, Adana Kültür ve Tabiat Varlıklarını Koruma Kurulu Müdürlüğü'ne sunulan, Arkeoloji ve Mühendis Raporu ile de doğrulanmıştır. Rapor Tarihi 12.11.2001 
     
     AVRUPA ülkelerinin tümünde, kaleler ve diğer tarihi eserler, müze, huzurevi, dinlenme eğlenme, piknik - park alanı olarak hizmete açılmış, gelenlerin sosyal ihtiyaçları karşılanmıştır. Bu düzenlemeler, tarihi eserlerin korunması ve turizm girdisinin artırılmasının garantisidir. Silifke Kalesi ve birçok kalemiz, bu düşünceyle hareket edilseydi, sanırım, daha iyi korunurdu. Ne var ki, tarihi eserler yıkılmaya terk edilir, gelen turistler çevrede hiçbir sosyal hizmet alamadıklarından, öfkeyle dönüp giderler. İhtiyaç olan tesisleri devlet yapmaz, vatandaşa ve belediyeye de izin vermez. Geçmiş yıllarda, sahipsizlikten, birçok tarihi eserimizdeki sütun, heykel veya kabartmaların, Avrupa'ya taşındığı bir gerçektir." 
     
     SAYIN Belediye Başkanı elbette doğruyu söylüyor, yalnız raporda yayımlanan fotoğraf ile açıklamasıyla çelişen bir görüntü var. 
     Kendilerinin birinci kat dedikleri yapının üzerinde henüz tamamlanmamış, ikinci kat görülüyor, fotoğrafın çekiliş tarihi de var 13.07.2001... 
     Sayın Başkan, bir kere de, bu raporu hazırlayan TAY projesi sorumlularıyla görüşmesini öneririz. Telefon numaraları 212 263 17 58 224 32 09, Adres Aslanyatağı Sok. Sedef Palas 35 2 80060 Cihangir, İstanbul. 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
