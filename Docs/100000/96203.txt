<DOC>
<DOCNO> 96203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/siyaset/siy00.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveden sonra koalisyonun devamı konusunda hiçbir açıklama yapılmadı 
</HEADLINE>
<TEXT>
3 Kasım’a tamam hükümete devam 
Koalisyon liderleri zirvesinden, 3 Kasım’da erken seçim yapılması kararı çıktı MHP Genel Başkanı Bahçeli, Hükümet devam ediyor inşallah’ dedi 
     ÖNDER YILMAZ Ankara 

     Liderler zirvesinden, MHP’nin ısrar ettiği tarih olan 3 Kasım’da erken seçim yapılması kararı çıktı. Zirve açıklamasına hükümetin devamı konusunda bir ifade yansıtılmazken, MHP lideri Devlet Bahçeli, "Hükümet devam edecek mi " sorusuna, "Devam ediyor inşallah" yanıtını verdi. Başbakan Ecevit başkanlığında Konut’ta yapılan zirveye Bahçeli ve ANAP lideri Mesut Yılmaz’ın yanı sıra Başbakan Yardımcılığı’na atanan Şükrü Sina Gürel de ilk kez katıldı. 
     Bir saat süren zirvede Ecevit, partisindeki istifalar nedeniyle hükümetin güvenoyu çoğunluğunun altına düştüğünü dile getirerek, Gürel’e sayının son durumunu sordu. Gürel’den "275’e düştü" yanıtını alan Ecevit, ortaklarına da "Bu durumda hükümetin istifa etmesi konusunda yoğun bir baskı oluşturulacak, muhalefet üzerimize gelecek, sizin görüşleriniz nelerdir " sorusunu yöneltti. 
     
Muhalefet 276’yı bulamaz’      Bahçeli, hükümetin düşmesi için iki yol bulunduğunu belirterek şunları söyledi 
     "Ya muhalefet 276’yı bulup hükümeti düşürebilir veya 276’nın altına düşen hükümet istifa eder. Birinci ihtimalin gerçekleşmeyeceği açık. Hükümetin istifasını da doğru bulmuyorum. Önemli olan Buraya kadar mı, yoksa devam mı ’ buna karar verilmeli. Seçim kararı alınırsa muhalefet hükümeti istifaya zorlayamaz." Yılmaz ise, Meclis’in hemen toplanıp AB uyum yasalarını çıkarmasının ardından seçim tarihinin belirlenmesini önerdi. Bahçeli de "Meclis’in 22 Temmuz’da toplanması için girişimler var. 3 Kasım’da seçim kararı alınacaksa bunu destekleriz. AB yasalarını 3 Kasım’a kadar çıkarabilirsiniz" dedi. 
     
Seçimde görüş birliği’      Liderler, "gelişmeleri izleyerek hükümete devam" eğiliminde birleşirken zirvenin ardından yapılan açıklamada ise "3 sayın genel başkan, 3 Kasım 2002’de erken genel seçim yapılması konusunda görüş birliğine varmıştır. Bu konuyu partilerinin yetkili kurullarına götürmeyi kararlaştırmışlardır" denildi. 
     
Muhalefet ne dedi      ANKARA Milliyet 


</TEXT>
</DOC>
