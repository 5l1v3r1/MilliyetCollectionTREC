<DOC>
<DOCNO> 61538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yasam/yas06.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce üfle’ sonra sür 
</HEADLINE>
<TEXT>

     GÜVEN ÖZALP Brüksel 

     Belçika, alkollü araç kullanımına karşı hayli ilginç bir uygulamaya geçti. 'Alco - lock alkol kilidi ' adı verilen sistem, sürücünün nefesinde yasal oranı aşan miktarda alkol belirlemesi halinde otomobilin çalışmasını engelleyen bir mekanizmaya dayanıyor. Doğrudan kontak sistemine bağlı olacak 'alco - lock', sürücünün bu mekanizmaya bağlı cihaza 'üflemesi' ile devreye giriyor. Ve sürücünün nefesindeki alkol oranı belirleniyor. 
     
     Uyanıklara önlem 
     Bu oran normal düzeyde ise sistem otomobilin çalışmasına izin veriyor. Alkol oranı yasal limitin üzerindeyse, mekanizma elektrik devrelerini bloke ederek aracın trafiğe çıkmasını engelliyor. 
     'Alco - lock' birtakım 'uyanıkları' da düşünerek tasarlanmış. Alkolsüz birinin alete üfleyip aracı çalıştırdıktan sonra yerini alkollü sürücüye bırakma olasılığı, alco - lock’ belli bir süre sonra ikinci kontrolü yaptığı için engelleniyor ve bu yola başvuran 'uyanık sarhoşlar' da yolda kalıyor. 
     



 YAŞAM 

















</TEXT>
</DOC>
