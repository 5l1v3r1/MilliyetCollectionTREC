<DOC>
<DOCNO> 97038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur29.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Değişiklik yapmaya zaman olmayacağı düşüncesindeyim 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, kendileri için kabul edilecek konunun parti liderlerinin 3 Kasım seçimiyle ilgili ortak iradeleri olduğunu belirterek, "Bu iradeye bağlı kaldıkları müddetçe hangi önceliği vermek isterlerse istesinler ama Türkiye'yi erken seçimden vazgeçirebilecek bir davranışın içine girmesinler" dedi. 
     Etimesgut'ta bazı açılış törenlerine katılan Bahçeli, gazetecilerin sorularını yanıtladı. 
     Bahçeli, Başbakan Bülent Ecevit'in seçim tarihi konusundaki açıklamarının hatırlatılması üzerine, "Birçok siyasi partinin kabul gördüğü tarih 3 Kasım'dır. Bundan geri dönüş olmaması gerekir"dedi. 
     Devlet Bahçeli, "Öncelikle seçim kararı mı, yoksa AB yasalarının mı çıkması gerekiyor" şeklindeki bir soruyu yanıtlarken de bir yandan seçim hazırlıkları yürütülürken, MHP dışındaki siyasi partilerin de görüşbirliği sağlamalırı durumunda, AB yasalarının çıkabileceğini söyledi. 
     Seçim ve Siyasi Partiler yasalarında yapılması düşünülen değişikliklerinin seçimden önce gerçekleştirilip gerçekleştirilmeyeceği yönündeki bir soru üzerine Bahçeli, bu kanunları değiştirmeye zaman olmayacağı kanaatinde olduğunu belirtti. 
     Bahçeli, "22 Temmuz'da Meclis'te olacak mısınız " sorusuna, "Biz her zaman Meclis'teyiz" cevabını verdi. 
     





</TEXT>
</DOC>
