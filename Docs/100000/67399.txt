<DOC>
<DOCNO> 67399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/akyol.html </URL>
<DATE> 2002/02/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Model ülke 
</HEADLINE>
<TEXT>

     ADALET Bakanı Prof. Hikmet Sami Türk, son "mini demokrasi paketi" Meclis'te görüşülürken çok önemli bir konuşma yaptı. 
     Konu 312. maddeyle ilgili... Bu madde, herhangi bir başka sebeple değil, sırf "din, mezhep, ırk, sınıf ve bölge farklılığı sebebiyle" halkın bir kısmını ötekine karşı kin ve düşmanlığa tahrik etmeyi cezalandırıyor... 
     Ama Sayın Bakan'ın dediği gibi, bu maddeye, adli uygulamada "başka görevler de, başka işlevler de yüklendiği görülmektedir. Bu bakımdan bu maddenin açıklığa kavuşturulması büyük önem taşımaktadır..." Tutanak, 6.2.2002 
     Halbuki, hukuk bilimine bakarsanız, yargı yorum yoluyla suç yaratamaz 
     Sayın Türk daha önce de 312. maddenin "biraz da zorlamayla" uygulandığını söylemişti 
     Doç. Dr. Ahmet Gökcen, mahkeme kararlarından birçok örnekler vermiştir Türk'ün yakınmalarını doğrulayan... 
     Bu uygulamalar, "militan demokrasi" örnekleridir 
     
     16. YÜZYILDA Avrupalılar Osmanlı idari ve adli sistemini en iyi "model" olarak görüyorlardı. Donald Quataert, The Ottoman Empire, sf. 5 - 8 
     Özellikle 18. asır sonlarından beri, ileri gitmiş Avrupa'yı biz model olarak görüyoruz Sadece makine medeniyetinde değil, hukukunda ve siyasi sisteminde de... 
     AİHM'ye başvuruda neden şampiyonuz 
     Ekonomik düzeyimiz ise, bizden sonra modernleşme yoluna çıkmış, Kore ve Malezya gibi ülkelerin bile gerisinde 
     Nasıl bir "model"iz biz 
     Türkiye'yi diğer İslam ve bölge ülkelerinden ayıran en önemli farklardan biri, bizim uzun asırları kapsayan bir hukuk geleneğimizin bulunması ve o sayede Tanzimat'tan itibaren kanunlarımızı modernleştirmiş olmamızdır. 
     Osmanlı bir aşiret düzeni olsaydı, hukukunu modernleştirebilir miydi Cumhuriyet bir ortaçağ toplumu üzerine inşa edilseydi ayakta kalabilir miydi 
     Ekonomimizin ve sosyal standartlarımızın, İsrail dışında, öteki bölge ülkelerine göre daha iyi olduğu da bir gerçek... 
     
     'MODEL ülke' olmanın sadece milli gururumuzu okşayan manevi bir değer değil, aynı zamanda stratejik işlevi olabilecek, işe yarayacak bir kavram olduğunu da seziyoruz. 
     Coğrafyamız, tarihi tecrübemiz ve bugünkü nispi gelişmişlik düzeyimiz de Türkiye'yi bir "model ülke" potansiyeline sahip kılıyor. 
     Önemli olan bu potansiyel enerjiyi harekete geçirebilmek... 
     Bunun için... Hukuk kültürümüzü ve "adalet" kavramına verdiğimiz anlamı çağımızın düzeyine ulaştırmak gerekiyor. Yani, "yargının tarafsızlığı" felsefesini içimize sindirmek, artık hukuku ve yargıyı "bekçi" değil, "hakem" gibi görmek... 
     Bu noktada en büyük engel, resmi ideolojinin "bekçilik" anlayışıdır. 
     Rasyonel işleyen bir ekonominin bütün gereklerini yerine getirmek, yakın ve uzak tarihimizden gelen popülist halkçı alışkanlıkları terk etmek, üretkenlik ve verimliliğe öncelik vermek şart... 
     Ve "yöneten demokrasiyi" gerçekleştirerek, demokrasinin toplumu iyi yönetip iktisaden kalkındırabileceğini göstermek... 
     O zaman "potansiyel model" olmaktan, "fiilen model" olma düzeyine çıkmış oluruz. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
