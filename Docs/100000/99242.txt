<DOC>
<DOCNO> 99242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko05.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bitmemiş villa bile satılacak 
</HEADLINE>
<TEXT>

TMSF, Aksoy’un eski bankası İktisat’a el konulmasıyla mülkiyetine geçen tamamlanmamış villayı 2.5 trilyona yeniden satışa çıkaracak 
     SONGÜL HATISARU 

     Tasarruf Mevduatı Sigorta Fonu’nun TMSF sürpriz bir operasyonla dün 29 tablosuna el koyduğu Erol Aksoy’un Tarabya Haziran Sokakta bulunan tamamlanmamış villası da yeniden satılışa çıkarılıyor. İktisat Bankası üzerine kayıtlı bulunan arsanın mülkiyetide bankanın Tasarruf Mevduatı Sigorta Fonu’na geçmesinin ardından Şubat 2002’de Fon’a geçmişti. Aksoy, şu anda Tasarruf Mevduatı Sigorta Fon’un mülkiyetinde bulunan Haziran sokaktaki villasını imar sorunları nedeniyle tamamlayamamıştı. 
     
     Tarabya’da bulunuyor 
     TMSF’nin 21 Mayıs 2002 tarihinde 2.5 trilyon lira peşin bedelle Eskidji Müzayede Evi aracılığıyla satışa çıkardığı tamamlanmamış villa Fon’un istediği fiyat oluşmadığından satılamamıştı. TMSF’nin Tarabya’da bulunan villayı yakın bir tarihte yeniden satışa çıkaracağı öğrenildi. TMSF Tarabya’nın en değerli bölgesinde bulunan boğaz manzaralı tamamlanmamış villa için 2.5 trilyon peşin muhammen ekspertiz değerlerin ortalaması bedel istiyor. Arsa alanı 1267 metrekare olan, kapalı garajıda bulunan üç katlı villa toplam 650 metkekare alandan oluşuyor. Erol Aksoy villanın üzerinde inşa edildiği değerli arsayı 1987 yılında bankaya devretmişti. 
     
Manzara şahane      Villanın bulunduğu ulaşım rahatlığı ve çok iyi bir panoramik manzaraya sahip olan bölgede altyapıda tamamlanmış durumda. Bölgenin önemli bir özelliğide çevrede satılık arsa ve binaların az olması. Yüzme havuzu bulunan villada bodrum, zemin ve bir normal kat inşa edilmiş durumda. Villanın aynı zamanda bodrum katında kapalı garajı bulunuyor. 
     



 EKONOMİ 

















</TEXT>
</DOC>
