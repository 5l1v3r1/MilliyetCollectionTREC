<DOC>
<DOCNO> 62417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo15.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Beşiktaş maçı hazırlıklarına devam ediyor 
</HEADLINE>
<TEXT>

     Antalya'daki 11 günlük kamp çalışmalarının ardından Trabzon'a dönen ve dünü izinli geçiren Trabzonspor'da, Beşiktaş maçının hazırlıkları başladı. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmaya gribal enfeksiyon geçiren Bülent katılmadı. Sakatlıkları bulunan Osman, Şenol ve Bushaj düz koşu, Augustine ise saha kenarında yürüyüş yaptı. 
     Kulüp doktoru Ahmet Çağlar, Osman, Şenol ve Augustine'nin Beşiktaş maçında forma giyemeyeceğini, sol kasığında sertleşme olan Bushaj'ın oynayıp oynamayacağının ise maç günü belli olacağını söyledi. 
     Antrenmanda Briegel, futbolculara koşunun ardından taktik ağırlıklı çift kale maç yaptırdı. Çift kale maçta kırmızı takım, sarı takımı 2-1 yendi. Sarı takımın gollerini Da Silva ve Aurelio atarken, kırmızı takımın gollü Zafer'den geldi. Briegel, futboluları kanatları kullanmaları konusunda sık sık uyardı. 
     Trabzonspor, yarın yapacağı çift antrenmanla Beşiktaş maçının hazırlıklarını sürdürecek. 
     






</TEXT>
</DOC>
