<DOC>
<DOCNO> 60946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/spor/aspo.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu ne hava" 
</HEADLINE>
<TEXT>

Beşiktaş’ın hocası Daum, kampın ilk gününde oyuncularına yüklendi. Alman Teknik Direktör "Şampiyon olmuş gibi demeçlerinizi görüyorum. Ayaklarınızı yere basın" dedi 
     ORHAN YILDIRIM 

     Röportaj yasak 
     SİYAH - Beyazlı ekibin teknik patronu Christoph Daum, Side kampına sert uyarılarla başladı. Alman hoca, ilk idman öncesi oyuncularla yaptığı toplantıda, "Hangi gazeteyi açsam, hepinizin şampiyon olmuş gibi demeçlerinizi görüyorum. Bundan sonra şampiyonluk hakkında konuşmak yasak. Artık ayaklarınızı yere basın" diye çıkıştı. Daum ayrıca özel röportaj yasağı da getirdi. Kampta her gün iki futbolcu ortak basın toplantısı yapacak. 
     
     Daum 1 numara’ 
     DAUM, basınla sohbetinde de ilginç mesajlar verdi. Alman hoca, "Yönetimin bana 15 - 20 vaat vermesi yerine, Üç şey yapacağız’ deyip, yapmasını tercih ederim" dedi. Teknik patron sezon sonuna kadar Beşiktaş’ta olduğunu vurguladı, "Bilgili bana 5 3 yıllık teklif yapmadı. Ancak istediği zaman masaya otururuz" diye konuştu. Daum, Fenerbahçe’nin yeni hocası Lorant’a da yine övgüler yağdırdı, "Ancak Daum bir tane ve her zaman bir numara" dedi. 
     
     Trabzon maçı zor’ 
     1860 Münih’in ön eleme turunda Leeds’e elendiğini hatırlatan Daum, Scala’ya göndermede bulunarak "Leeds’in nasıl takım olduğunu en iyi Beşiktaşlılar bilir" ifadesini kullandı. Briegel’in başarılı olmak için her şeyi yapan bir hoca olduğunu belirten Daum, "Ancak şu anda en iyi kadro Galatasaray’da" saptamasını yaptı. Daum, ilk üç maçı kazandıkları takdirde, şampiyonluk yolunda önemli bir adım atacaklarını ekledi, "En zorlusu Trabzon" dedi. 
     



 SPOR 


















</TEXT>
</DOC>
