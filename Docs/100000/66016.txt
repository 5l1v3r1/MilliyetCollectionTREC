<DOC>
<DOCNO> 66016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun15.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvanlı bayan milletvekili Playboy'a giyinik poz verdi 
</HEADLINE>
<TEXT>

     Tayvanlı bayan miletvekili Yu Yueh-hsia, Çince yayımlanan Playboy dergisinin bu ayki sayısına giyinik poz verdi. 
     Parlamentoda açık sözlü olmasıyla tanınan 41 yaşındaki milletvekili Yu, Reuters'e yaptığı açıklamada, ''60 yaşında siyaseti bıraktığı ve meslektaşlarının ne diyeceği endişesini taşımayacağı zaman çıplak poz verebileceğini'' söyledi. 
     Yu, Tayvanlı kadınların kendilerine özgü güzelikleri olduğunu belirterek, ''Uzun olmayabiliriz, ancak yumuşak tenimiz var. 
     Çillerimiz yok'' dedi. 
     Playboy dergisinin iki yıldır kendisinden çıplak poz vermesini istediğini anlatan Yu, 19 yaşındaki kızının ısrarı üzerine dergiye demeç vermeyi kabul ettiğini belirtti. 
     Yu, Playboy'a verdiği demeçte, yeni boşandığı eşini beklerken televizyonda kukla gösterisini ve ardından başlayan Japon pornografi filmlerini izlediğini anlattı. 
     Savunma bakanı olmak istediğini, çünkü askerlerden hoşlandığını belirten Yu, ''Askerler bana benziyor. Dürüst ve açık sözlüler'' dedi. 
     Milletvekili Yu, ana muhalefetteki Milliyetçi Parti'nin geçen yıl yapılan toplantısında, zayıf bir lider olarak görülen Lien Chan'a ''daha sert olması'' gerektiğini söyleyerek, salonda kahkaha tufanına neden olmuştu. 
     






</TEXT>
</DOC>
