<DOC>
<DOCNO> 94659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/soneko05.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Forbes'un ''En büyük 500'' listesinde 4 Türk şirket yer aldı 
</HEADLINE>
<TEXT>

     Amerikan finans çevrelerinin dergisi FORBES, ABD dışındaki en büyük 500 uluslararası firmayı açıkladı. 
     Cirolarına göre sıralanan firmalar arasında 4 Türk firması bulunuyor. Bunlar sırasıyla 325'inci sırada bulunan Türkiye İş Bankası, 371'inci sırada bulunan Koç Grubu, 453'üncü sırada yer alan Sabancı Grubu ve 480'inci sıradaki Tüpraş. 
     Türk firmaları arasında Tüpraş hariç diğer üçü geçen yıla oranla daha üst sıralarda yer aldılar. Bu yıl 325'inci sırada bulunan Türkiye İş Bankası geçen yıl 345'inci durumdaydı. FORBES, İş Bankası'nın bu yılki cirosunun 8 milyar 94 milyon dolar, net karı ise 254 milyon dolar olduğunu bildirdi. İş Bankası'nın piyasa değeri 3 milyar 503 milyon dolar. 
     Bu yıl 371'inci sıraya yükselen Koç Grubu geçen yılki listede 383'üncü sıradaydı. Koç Grubu'nun bu yılki cirosu 7 milyar 71 milyon dolar, net kazancı ise 108 milyon dolar olarak belirlendi. Koç Grubu'nun piyasa değeri 2 milyar 82 milyon dolar. 
     462'inci sıradan 453'üncü sıraya yükselen Sabancı Grubu'nun cirosu 5 milyar 626 milyon dolar, net karı ise 190 milyon dolar olduğu bildirildi. Sabancı Grubu'nun piyasa değeri 2 milyar 223 milyon dolar olarak hesaplandı. 
     Türk şirketleri içinde sadece Tüpraş, bu yıl geçen yıla oranla geriledi. Geçen yıl 417'inci sırada bulunan kuruluş, bu yıl 480'inci oldu. Tüpraş'ın cirosu 5 milyar 183 milyon dolar, net karı ise 154 milyon dolar. Tüpraş'ın piyasa değeri 1 milyar 166 milyon dolar. 
     
     İLK 10'A GİRENLER 

     FORBES'un sıralamasında ilk 10'a giren firmalar da şunlar 
     

Şirket Ülkesi Cirosu Milyon Dolar BP İngiltere 174.218 Daimler Chrysler Almanya 136.798 Royal Dutch-Shell Hollanda 136.211 Royal Dutch-Shell İngiltere 135.211 Toyota Japonya 120.731 Mitsubishi Japonya 105.741 Mitsui Japonya 101.136 Total Fina Elf Fransa 94.243 Nippon Tel Japonya 93.360 Itochu Japonya 91.114 Allianz Worldwide Almanya 85.867      





</TEXT>
</DOC>
