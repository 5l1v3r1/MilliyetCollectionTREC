<DOC>
<DOCNO> 81085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo04.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligin havası bu yıl Karadeniz ekiplerine yaramadı... 
</HEADLINE>
<TEXT>

     Birinci Süper Lig'in, Karadeniz temsilcileri Trabzonspor, Samsunspor ve Çaykur Rizespor için bu sezon hayal kırıklığı içinde geçti. 
     Geçtiğimiz sezonlarda ligdeki performanslarıyla, başarılı bir grafik çizen üç ekip de, Süper Lig uygulamasına geçildiği bu sezonda adeta yaprak dökümü yaşadı. 
     Sezonun ilk üç haftası geride kaldığında elde ettiği 3 galibiyetle puan cetvelinde 9 puanla ilk sırada yer alan Trabzonspor, haftalar ilerledikçe gerileyerek alt sıralara yerleşti ve bir ara küme düşme korkusu da yaşadı. 
     Samsunspor ve Çaykur Rizespor ise 33. hafta maçlarının ardından Birinci Süper Lig'de kalabilme umutlarını, son hafta maçlarına bıraktı. 
     
     TRABZONSPOR 
     Birinci Lig tarihinde 6 şampiyonluğu bulunan Trabzonspor, geçen sezonu 58 puanla 5. sırada tamamlamıştı. 
     En son şampiyon olduğu 1983-84 sezonundan bu yana, sadece 1994-95 ve 1995-96 sezonlarında ligi 2. sırada tamamlayarak en iyi başarısını elde eden bordo-mavili ekip son yıllarda büyük bir düşüş yaşadı. 
     1999-2000 sezonunu puanla 6. sırada tamamlayan Trabzonspor, 
     1998-99 sezonunda 58 puanla 4. sırada yer aldı. 1997-98 sezonunda 66 
     puanla 3. sırayı alan bordo-mavili ekip 1996-97 sezonunu da 72 puanla 4. sırada bitirdi. 
     
     SAMSUNSPOR 
     Birinci Lig'de 25. yılını yaşayan Samsunspor, 1991-92 sezonu sonunda küme düşüp, 1993-94 sezonunda yeniden döndüğü ligde, bu tarihten itibaren geride kalan 8 sezonda düşme korkusunu bu derece hissetmemişti. 
     1991-92 sezonunda küme düşüp, 1993-94 sezonunda yeniden 1. lige 
     dönen kırmızı-beyaz-siyahlı ekip, 1993-94 sezonunu 50 puanla 5. sırada tamamladı. Ardından gelen 1994-95 sezonunu 45 puanla 8. sırada bitiren Samsunspor, ligde 1995-96'da 43 puanla 8., 1996-97'de 45 puanla 9., 1997-98'de 49 puanla 5., 1998-99'da 41 puanla 10., 1999-2000'de 52 puanla 7. ve 2000-2001'de de 48 puanla 8. sırada yer aldı. 
     
     ÇAYKUR RİZESPOR 
     Ligde 8. sezonunu yaşayan Karadeniz temsilcisi Çaykur Rizespor, uzun bir aradan sonra geçen sezon tekrar yükseldiği 1. ligde kalma umutlarını son haftaya bıraktı. 
     Geçen sezonu 46 puanla 9. sırada tamamlayan Çaykur Rizespor, 33. 
     hafta maçında İstanbulspor'a 3-1 mağlup olarak, ligde kalma şansını büyük ölçüde azalttı. Birinci Futbol Ligi'ne ilk yükseldiği 1979-80 sezonunda ligi Galatasaray ve Beşiktaş'ın da üstünde yer alarak 32 puanla 5. sırada tamamlayan Çaykur Rizespor'un en büyük başarısı da bu oldu. Yeşil-mavili ekip 1. ligde mücadele ettiği 1980-81 sezonunu 29 puanla 14. sırada bitirirken, 1985-86'da 32 puanla 15., 1986-87'de 33 puanla 13., 1987-88'de 46 puanla 16. sırada yer aldı. 1988-89 sezonunda ligi 35 puanla 17. sırada bitiren Çaykur Rizespor küme düşmüştü. 
     





</TEXT>
</DOC>
