<DOC>
<DOCNO> 72304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yasam/yas12.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cono’ isyanı 
</HEADLINE>
<TEXT>

Adana’da Cono aşiretinden bir aile, koca bir mahalle ile kavgaya tutuştu.. Sopa, bıçak ve silahlı savaşta’, Cono aşireti çoluk çocuk diri diri yakılmak istendi... 
     YÜKSEL EKER, YAKUP YILMAZ Adana DHA 

     İstanbul Esenler’de can alan çatışmalarla getto’ tartışmalarını gündeme getiren şiddet olaylarının benzeri, bu kez de Adana’da yaşandı. 
     Adana’nın Kışla Mahallesi’nde oturan Cono aşiretine mensup aile ile mahalle sakinleri arasındaki gerilim, Cono aşiretinden Tosun Paşa’ lakaplı Orhan Hızavcılar’ın 32 , geçen cumartesi gecesi mahallede otomobiliyle aşırı hız yapmasıyla patladı. Hızavcılar, bu yüzden kendisini uyaran mahalleli gençlerle tartıştı. Bu tartışma sırasında tartaklanan Hızavcılar bir süre sonra aşiretten arkadaşlarıyla olay yerine dönünce, Conolar ile mahalleli bıçak ve sopalarla birbirine girdi. Bu olaylarda mahalle sakinlerinden Selami Zencir 31 öldü, Murat Tenşir 31 , Cahit Gök 29 ve Ali Sürer 33 ile aşiretten Metin Birkiye 42 yaralandı. 
     
     "Cono’lara ölüm" 
     Hızavcılar’ın sorgusu sürerken, mahalleye iki ay önce taşınan Conolar’dan Orhan Eken’in, önceki gün Kayserili G.Y’yi 16 kaçırması bardağı taşırdı. 
     Hava karardıktan sonra toplanan semt halkı, önce Eken ailesinin evini taşlamaya ve ateş etmeye başladı. İhbar üzerine olay yerine gelen polisin çabaları sonuç vermedi ve Conolar’a ölüm’ diye bağıran kalabalık, üç katlı binayı, zemin kat penceresinden içeri attığı molotof kokteyliyle ateşe verdi. Evde mahsur kalanlar demir parmaklıklar yüzünden kaçamazken, takviye ekipler gelene kadar alevler ikinci kat penceresine çıktı. 
     Çevredeki kalabalığı uzaklaştıran polis, mahsur kalanların bir odaya geçmesini sağlayarak demir parmaklıkları söktü ve 8’i çocuk 15 kişiyi kurtardı. Olaylarda Cono aşiretinden evde bulunan ikisi çocuk yedi kişi yaralandı. 
     Yangın itfaiye ekiplerinin müdahalesiyle söndürülürken, halkı kışkırttığı ileri sürülen Ordubey Çirkin 36 , İzzet Çirkin 57 , Hasan Hüseyin Akkaya 52 , Hasan Yıldız 33 , Güler Yıldız 34 ve Cengiz Türk 38 gözaltına alındı. 
     
Sabıkalı aşiret      Haymatlos vatansız diye bilinen aşiretin kökeni Bulgaristan’a dayanıyor. 1918’de Erzurum’un Horasan ilçesine yerleşen aşiret, sonra Adana’ya göç etti. Akıncılar Mahallesi’nde oturan Conolar hırsızlık, gasp, yankesicilik olaylarıyla sık sık adliyelik oldu. Aşiret kadınları da, otoyollarda durdurdukları araç sürücülerini gasp ettikleri gerekçesiyle defalarca h kim karşısına çıktı. Aşiret, ilk lideri 40 çocuklu Cono Ahmet’in ardından 1986’da başa geçen Şahmeran Gezer’in bir kavgada ölmesiyle başsız kaldı. 
     



 YAŞAM 





















</TEXT>
</DOC>
