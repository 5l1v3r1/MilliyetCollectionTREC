<DOC>
<DOCNO> 58939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo03.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta hangi futbolcu kaç dakika oynadı 
</HEADLINE>
<TEXT>

     Beşiktaş'ta ligin ilk yarısında en çok forma giyen oyuncu Brezilyalı Guiaro Ronaldo oldu. 
     Sezon başında Portekiz'in Benfica takımından transfer edilen Ronaldo, ilk yarıdaki 17 maçın 16'sında forma giyerken, bunların hepsinde de sahada 90'ar dakika kaldı. 
     Yeni transfer edildiği için ligin ilk haftasındaki Trabzonspor maçında forma giyemeyen Ronaldo, ilk yarıda toplam 1440 dakika sahada kalarak, Beşiktaş'ın en çok forma giyen futbolcusu olarak dikkat çekti. 
     Beşiktaş'ın sol kanat oyuncusu İbrahim Üzülmez ise, ilk yarıdaki 17 maçta da forma giyerek, sakatlık ve cezalara adeta meydan okudu. 
     Ligin ilk yarısındaki 17 maçın 14'ünde 90'ar dakika sahada kalan İbrahim, toplam 1436 dakika oynayarak, Ronaldo'dan sonra en istikrarlı 2. futbolcu oldu. 
     Yeni transferlerden İlhan Mansız ve Zoubeir Baya da, teknik direktör Christoph Daum'un vazgeçemediği futbolcular arasında yer aldı. 
     İlhan Mansız cezası, Baya ise sakatlığı nedeniyle birer maçta görev almazken, İlhan Mansız 1364, Baya ise 1352 dakika sahada kaldı. 
     Bu arada yine yeni transferlerden Tümer Metin ise, ilk yarıda sadece 4 kez 90 dakika forma giyerken, 15 maçta görev aldı. 
     Yabancı transferlerde bu sezon sıkıntı yaşayan Beşiktaş'ta beğenilmeyen kaleci Peter Kjaer ve Sixten Veit, ilk yarı bitmeden takımdan uzaklaştırıldı. 
     Kjaer, 5 maçta Beşiktaş kalesini korurken, Veit ise 4 kez forma giydi ve toplam 257 dakika sahada kaldı. 
     Beşiktaş, bu sezon kaleci mevkiinde bir türlü istikrar yakalayamadı. 
     İlk yarıda bu mevkide 3 kaleci görev yaparken, Fevzi 10, Kjaer 5 ise 4 maçta görev aldı. Fevzi, tüm eleştirilere rağmen, yeni gelen kalecilerin sakatlanmaları üzerine, yine de ilk yarıda kalede en çok görev alan oyuncu oldu. 
     Fevzi 789, Kjaer 450, Mhyre ise 301 dakika Beşiktaş kalesini korudu. 
     Ligin ilk yarısında 25 futbolcunun görev aldığı Beşiktaş'ta, 4 genç futbolcu ise, forma şansı bulamadı. 
     Ayhan Akman'a karşılık Galatasaray'dan transfer edilen Mehmet Aksu'yla, altyapıdan A takıma alınan Ali Cansun Begeçaslan ve kaleciler Yasin Yıldız ile Sertaç Kale, 17 maçta da forma giyemedi. 
     Beşiktaş'ta 2001-2002 sezonunun ilk yarısında forma giyen oyuncular ve oynadıkları süreler şöyle 
     
     
Futblcuların oynadığı süreler Futbolcu Maç 90 dk. Toplam süre 1- Guiaro Ronaldo 16 16 1440 2- İbrahim Üzülmez 17 14 1436 3- İlhan Mansız 16 12 1364 4- Zoubeir Baya 16 8 1352 5- Tayfur Havutçu 16 13 1261 6- Bayram Bektaş 15 8 1172 7- Nihat Kahveci 13 12 1166 8- Tümer Metin 15 4 923 9- Fevzi Tuncay 10 8 789 10-Yasin Sülün 12 6 785 11-Ahmet Yıldırım 10 7 714 12-Ümit Bozkurt 12 6 623 13-Dmitri Khlestov 10 3 610 14-Erman Güraçar 7 5 496 15-Peter Kjaer 5 5 450 16-Arild Stavrum 10 1 446 17-Sertan Eser 12 - 410 18-Ali Eren Beşerler 5 3 404 19-Thomas Mhyre 4 2 301 20-Sixten Veit 4 2 257 21-Ahmet Dursun 5 1 199 22-Turan Tunç Kip 1 1 90 23-Necat Aygün 3 - 48 24-İlhan Şahin 1 - 10 25-Tamer Tuna 1 - 7 
     






</TEXT>
</DOC>
