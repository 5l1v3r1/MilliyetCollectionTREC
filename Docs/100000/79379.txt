<DOC>
<DOCNO> 79379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/magazin/mag02.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga ettik ayrılmadık’ 
</HEADLINE>
<TEXT>

DJ Erol Derviş ile nişanlısı Yasemin Kozanoğlu, ayrıldıkları yolunda çıkan haberler için yalan’ dediler 
     YAŞAR ÇAKMAK 

     Geçtiğimiz hafta nişanlanan sosyetik güzel Yasemin Kozanoğlu ile Ekonomiden Sorumlu Devlet Bakanı Kemal Derviş’in diskjokey DJ oğlu Erol Derviş, ayrıldıkları haberlerini yalanladı. Hakkında çıkan yanlış haberlerden çok sıkıldığını ve bu yüzden psikolojisinin bozulduğunu anlatan Kozanoğlu, "Ayrılmadık, nişanı da atmadık. Çıkan haberler de yalan. Ara sıra tartışmalarımız oluyor ama şimdi aramız çok iyi. Hiçbir problemimiz yok. İlişkimle ilgili spekülasyonlardan yoruldum" diye konuştu. 
     
Gazetelerden öğrendik ’      DJ Derviş’in annesi Neslihan Taki ise oğlunun haberi gazetelerden okuduğunu belirterek, "Erol ile konuştum. Ayrıldıklarını o da benim gibi gazetelerden görmüş. Nişanı atmadıklarını, sadece tartışıp barıştıklarını söyledi. Böyle şeyler her çift arasında yaşanır" diye konuştu. 
     Kozanoğlu’nun annesi Ahu Tuğbay ise kızı ile nişanlısının tartışmalarına alıştıklarını belirterek şöyle konuştu "Yasemin ile Erol tartışırlar daha sonra da barışırlar. Biz bu duruma alıştık. Olağan bir durum bizim için ama şu anda nişan atmaları gibi bir şey söz konusu değil." 
     



 MAGAZİN 











</TEXT>
</DOC>
