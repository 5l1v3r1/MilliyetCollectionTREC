<DOC>
<DOCNO> 61961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sontur07.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartalkaya'da kar kalınlığı 3 metre... 
</HEADLINE>
<TEXT>

     Türkiye'nin kış turizm merkezlerinden Kartalkaya'da, kar kalınlığı 3 metreye ulaştı. Kayakçılar, 4 gündür aralıksız yağan karın ardından, bugün havanın güneşli olmasını fırsat bilerek, pistleri doldurdular. 
     Dorukkaya Otel Genel Müdürü Yusuf Avcı, A.A muhabirine, Kartalkaya'ya 18 yıldır böyle kar yağmadığını söyledi. Şeker Bayramı ve yılbaşı tatillerinde Kartalkaya'daki otellerin yüzde 100 doluluk oranına ulaştığını belirten Avcı, ''Sömestr ve Kurban Bayramı'nda da yüzde 100 doluluk oranına ulaşmayı bekliyoruz'' dedi. 
     Bu arada, Kartalkaya'ya giden yol güzergahlarında Kayak Merkezi'ne gelenlere zincir kiralayan köylüler, zincir kiralama noktalarını belirtmek için kardan adamlar yaparak boynuna zincir taktılar. 
     Köylüler 40 milyona sattıkları zincirleri günübirlik 5 milyon liraya kiralıyorlar. 
     Meteoroloji yetkilileri, kar kalınlıklarının Kartalkaya'da 300, Uludağ'da 270, Erciyes'te 250, Ilgaz'da 230, Saklıkent'te 152, Sarıkamış'ta 130, Palandöken'de 58 santimetre olarak ölçüldüğünü bildirdiler. 
     






</TEXT>
</DOC>
