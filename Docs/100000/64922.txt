<DOC>
<DOCNO> 64922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/spor/spo01.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafyaya hayır 
</HEADLINE>
<TEXT>

Daum’a, Shakhtar Donetsk’in bir servet önerdiği, ancak Alman hocanın bu kulübün Ukrayna mafyasının elinde olduğunu öğrendikten sonra görüşmeleri kestiği ortaya çıktı 
     ORHAN YILDIRIM 

     BEŞİKTAŞ Teknik Direktörü Daum’un, kendisine adeta servet öneren Ukrayna’nın Shakhtar Donetsk kulübünün teklifi, mafyanın elinde olması nedeniyle reddettiği bildirildi. Alman hocanın, Holovko’yu izlemek üzere Kiev’e gittiğinde, Donetsklilerle görüştüğü ve Beşiktaş ile sezon sonuna kadar sözleşmesi olduğunu hatırlattığı ifade edildi. Ancak Daum’un, bu kulübün Ukrayna mafyasının elinde olduğunu öğrendikten sonra görüşmeleri kestiği belirtildi. 
     UKRAYNA Ligi’nde şampiyonluğa oynayan Shakhtar Donetsk’in, Daum’a 2.5 milyon dolar yaklaşık 3.4 trilyon lira ve şampiyon olunması halinde 500 bin dolar prim önerdiği de ortaya çıktı. Ukraynalı yöneticilerin ayrıca, Alman hocanın önüne, bu yıl için 25, önümüzdeki sezon için ise 50 milyon dolarlık dev bir transfer bütçesi serdikleri de öğrenildi. Daum’un, bu teklifi öncelikle Beşiktaş Futbol Şube Sorumlusu Yıldırım Demirören’e bildirdiği vurgulandı. 
     YILDIRIM Demirören de, Daum’a yapılan teklifi doğruladı. Demirören, "20 - 25 kulüpten teklif vardı. Ama en ciddisi ve rakam olarak en büyük olanı Donetsk’ten geldi. Buna rağmen Daum bizi tercih etti. Kendisi ile uzun yıllar çalışacağız" dedi. Shakhtar Donetsk, Daum ile anlaşamayınca Beşiktaş’ın eski hocası Nevio Scala’yı göreve getirmişti. Bu arada, İtalyan Parma’nın, Daum’un kapısını transfer için bir kez daha çaldığı da öğrenildi. 
     
Sosyetik Marinho      BEŞİKTAŞ’IN yeni transferi, apartman dairelerini beğenmedi ve villa için yönetime baskı yaptı. Siyah-Beyazlı kulüp, bu nedenle Marinho’ya, Etiler’de bir villa kiraladı. Ancak bu kez de Beşiktaş’ın 5 bin dolar olan kiranın sadece 2 bin dolarını ödemesi nedeniyle kriz çıktı. Bu kriz de, pazarlıklar sonrası Siyah-Beyazlılar’ın, kiranın yarısını ödemeyi kabul etmesiyle çözüldü. 
     
Myhre resti      MENAJER Sinan Engin, Kocaelispor’un Myhre için kendisine yaptığı teklifi geri çevirdiğini açıkladı. Engin, Norveçli file bekçisinin yedek kaldığı için Diyarbakır’da sorun çıkardığı yolundaki haberlerin doğru olmadığını belirtti, "Sakatlıktan daha yeni çıktı. Hem böyle bir olaya, ne ben ne de Daum asla izin vermeyiz" dedi. 
     
Fevzi'nin büyük düşüGaziantep’e kiralanan genç kaleci, Beşiktaş’a karşı Türkiye Kupası’nda forma giymeyi hedeflediğini söyledi, "O zaman, beni sevmeyenlerin tribünde olmasını isterim" dedi 
     BİLAL MEŞE 

     BEŞİKTAŞ’TA Thomas Myhre ve Asper’in gelişiyle birlikte üçüncü kaleci durumuna düşen Fevzi, Gaziantepspor’a kiralık verildi. Samet Aybaba’nın isteği üzerine Başkan Celal Doğan, Siyah - Beyazlılar’la pazarlığa oturdu. Başkan Serdar Bilgili’nin de onayı ile Fevzi sezon sonuna kadar kiralandı. Genç kaleci dün sabah Fulya’ya gelerek önce eşyalarını toparladı, ardından Menajer Sinan Engin’le vedalaştı. 
     1994 - 95 sezonunda Muğlaspor’dan büyük umutlarla transfer edilen kaleci Fevzi Tuncay, Gaziantepspor’a kiralık gitmekten mutlu olduğunu söyledi. Hiç kimseye kırgın olmadığını belirten genç kaleci, "Aslında beni sevmeyen kesimlerden kurtuldum. Ancak onlar benden kurtulamayacaklar. Türkiye Kupası maçında Beşiktaş’a karşı forma giyersem, beni sevmeyenlerin tribünde olmasını isterim" diye konuştu. 
     SEZON sonuna kadar Gaziantepspor’un başarısı için çalışacağını da hatırlatan Fevzi şöyle devam etti "Beşiktaş ilk göz ağrım, ayrılmak zor. Ama geri döneceğim, kaleyi alacağım. Şimdi en büyük hedefim 2002 Dünya Kupası’nda mücadele edecek Milli Takım kadrosunda yer almak. Bunu başaracağım, Fevzi’nin nasıl bir kaleci olduğunu özellikle beni istemeyenlere kanıtlayacağım" ifadesini kullandı. 
     
Yaşandı ve bitti      SİYAH - Beyazlı formayla, eski takımı Samsunspor’a karşı ikinci kez mücadele edecek olan İlhan Mansız, "İlk maçta bana ve Tümer’e yapılanları bütün camiaya mal etmek doğru olmaz" dedi. Genç golcü, buralara gelmelerinde Samsunspor’un büyük payı olduğunu belirtti, "Orada çok güzel günlerimiz oldu. Ancak her şey gibi, o da yaşandı ve bitti. Şimdi Beşiktaş için ter döküyorum" ifadesini kullandı. 
     
Tümer’e Newcastle kancası      İNGİLTERE Premier Ligi takımlarından Newcastle United’ın, Beşiktaşlı Tümer’i transfer etmek için harekete geçtiği öğrenildi. Siyah - Beyazlı futbolcu "Bana henüz resmi bir teklif gelmedi. Ancak menajerler aracılığıyla Newcastle United beni istedi. Ben de konuyu hafta sonuna kadar düşüneceğimi söyledim" dedi. 
     



 SPOR 























</TEXT>
</DOC>
