<DOC>
<DOCNO> 55040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sondun07.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Başbakan Yardımcısı ABD'ye meydan okudu 
</HEADLINE>
<TEXT>

     Irak Başbakan Yardımcısı Tarık Aziz, ABD'nin terörizmle saldırısı kapsamında Irak'a askeri müdahale tehditlerinin Bağdat'ı korkutmadığını söyledi. 
     Irak-İran savaşında ölen binlerce Irak askeri için düzenlenen anma törenine katılan Aziz, gazetecilere yaptığı açıklamada, ''Onların tehditlerinden korkmuyoruz'' dedi. 
     Irak'ta Saddam Hüseyin iktidarının devrilmeyeceğini belirten Aziz, bu liderliğin köklerinin derinde olduğunu, 30 yıldan fazla bir süredir ülkeye hizmet ettiğini ve Irak halkının liderlerine karşı büyük güven duyduklarını söyledi. Tarık Aziz, ''Bu liderlik, dışardan gelen tüm tehditlere karşı, Allah'ın ve Irak halkının izniyle devam edecek'' diye konuştu. 
     Aziz, Bağdat'ın silah denetçilerinin dönüşüne izin vermeyeceğini de belirtti. 
     Amerikan Savunma Bakanı Donald Rumsfeld ise CNN televizyonunda yaptığı açıklamada, Irak lideri Saddam Hüseyin iktidardan uzaklaşmadıkça bu ülke için reform şansının ''sıfır'' olduğunu söyledi. 
     






</TEXT>
</DOC>
