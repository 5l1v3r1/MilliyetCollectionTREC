<DOC>
<DOCNO> 58147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo08.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknik adamlar yardımcılarını futbolcu arkadaşlarından seçiyor 
</HEADLINE>
<TEXT>

     -BİRİNCİ SÜPER LİG'DE ÇALIŞTIRICILAR ''3 BÜYÜKLER'' AĞIRLIKLI -LİGDE MÜCADELE EDEN 18 TAKIMIN 6'SININ TEKNİK ADAMLARI VE YARDIMCILARI, ÖNCEKİ YILLARDA BEŞİKTAŞ, FENERBAHÇE VE GALATASARAY'DA FORMA GİYDİ İSTANBUL A.A - 20.12.2001 - Yıllarca ''3 Büyükler''de forma giyen ve Türk futboluna damgasını vuran eski futbolcuların büyük bölümü, şimdi futbola Birinci Süper Lig'de teknik adam olarak hizmet veriyor. 
     Ligde mücadele eden 18 takımdan 6'sının teknik direktörlüğünü ve yardımcı antrenörlüklerini, geçen yıllarda Beşiktaş, Fenerbahçe ve Galatasaray'da forma giymiş futbolcular yapıyor. 
     Ligde görev yapan yabancı çalıştırıcılar da dikkate alındığında bu rakamın hiç de az olmadığı gözleniyor. 
     Beşiktaş'tan 3, Fenerbahçe'den 2, Galatasaray'dan da 1 eski futbolcu ligde teknik adamlık yaparken, yardımcılarını da yine aynı dönemdeki arkadaşlarından seçmeleri dikkat çekiyor. 
     Birinci Süper Lig'de ''3 Büyükler''den yetişen teknik adamlar, yardımcıları ve halen çalıştırdıkları takımlar şunlar 
     Fenerbahçe Mustafa Denizli Galatasaray , Oğuz Çetin Fenerbahçe , Nurettin Yıldız Fenerbahçe 
     İstanbulspor Aykut Kocaman Fenerbahçe , Gökhan Keskin Beşiktaş 
     Yimpaş Yozgatspor Rasim Kara Beşiktaş , Ali Gültiken Beşiktaş 
     Malatyaspor Ziya Doğan Beşiktaş , Mustafa Çimen Beşiktaş 
     Gençlerbirliği Erdoğan Arıca Fenerbahçe , Metin Tekin Beşiktaş 
     Gaziantepspor Samet Aybaba Beşiktaş , Ulvi Güveneroğlu Beşiktaş . 
     






</TEXT>
</DOC>
