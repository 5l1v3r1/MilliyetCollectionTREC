<DOC>
<DOCNO> 83967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo19.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jetpa Başkanı "Sergen bana Beşiktaş ile anlaştığını söyledi" 
</HEADLINE>
<TEXT>

     Siirt Jet-Pa Spor Kulübü Başkanı Takiddin Yarayan, bonservisini ellerinde bulundurdukları Sergen Yalçın'ın Beşiktaş ile anlaştığını söyledi. 
     Beşiktaş Kulübü Asbaşkanı Yıldırım Demirören ile bugün bir görüşme yapan ve yarın bir basın toplantısıyla transferi hakkında açıklama yapacağını söyleyen Sergen Yalçın ile telefon görüşmesi yaptığını kaydeden Yarayan, ''Beşiktaş ile anlaştığını Sergen bana söyledi'' dedi. 
     Siyah-beyazlı kulübün Sergen'in bonservisiyle ilgili olarak henüz kendilerine bir öneride bulunmadığını ifade eden Yarayan, ''Biz daha önce de söyledik. Sergen'in bonservisi 1.5 milyon dolar. Bu rakamdan da herhangi bir indirim yapmayacağız'' diye konuştu. 
     





</TEXT>
</DOC>
