<DOC>
<DOCNO> 97192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/ekonomi/eko01.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 4.2 katrilyon borç ödeyecek 
</HEADLINE>
<TEXT>

Bu hafta toplam 4.2 katrilyonluk iç borç geri ödemesi bulunan Hazine, bu ödemelerin finansmanı için ikisi Türk Lirası cinsinden, birisi döviz cinsinden olmak üzere üç ihale düzenleyecek 
     Bu hafta toplam 4.2 katrilyon liralık iç borç geri ödemesi bulunan Hazine, bunu finanse edebilmek amacıyla biri döviz cinsinden, toplam üç ihale gerçekleştirecek. 
     Hazine önümüzdeki hafta, vadesi gelen eski borçlanmaları dolayısıyla toplam 4 katrilyon 153.6 trilyon liralık geri ödeme yapacak. Salı günü düzenleyeceği iki bono ihalesinin ardından çarşamba günü 2 katrilyon 736.9 trilyon liralık geri ödemede bulunacak. 
     Cuma günü de 1 katrilyon 400.8 trilyonu piyasaya olmak üzere toplam 1 katrilyon 416.7 trilyon liralık itfa gerçekleştirecek. 
     
     Üç ihale düzenleyecek 
     Hazine bu hafta, 91 gün vadeli referans bono ve 224 gün vadeli bono ihaleleri ile 348 gün vadeli döviz cinsinden ABD Doları iskontolu bono ihalesi düzenleyecek. 91 gün vadeli referans ve 224 gün vadeli iki bono ihalesi yarın yapılacak. Bu iki ihalede net 1.1 katrilyon liralık ihraç yapılacak. İhalede ortalama ve opsiyon satışı yapılmayacak. Aynı gün yapılacak 224 gün vadeli bono ihalesinin geri ödemesi de, 5 Mart 2003’de gerçekleştirilecek. 
     224 gün vadeli Hazine bonosunda ihraç edilecek senet, 29 Mayıs 2002 tarihinde ihracı gerçekleştirilen 238 gün vadeli Hazine bonosunun yeniden ihracı şeklinde olacak. 
     
     Döviz cinsinden ihale 
     Hazine, 25 Temmuz günü ise 348 gün vadeli, döviz cinsinden ABD Doları iskontolu Hazine bonosu ihalesi düzenleyecek. Bu ihalede ihracı yapılacak senet, 10 Temmuz 2002 tarihinde ihracı gerçekleştirilen 364 gün vadeli döviz cinsinden ABD Doları iskontolu devlet tahvilinin yeniden ihracı şeklinde olacak. 
     Hazine, bu hafta yalnızca 33.8 milyon dolarlık dış borç ödeyecek. Bu ödemeyle, temmuz ayındaki toplam ödemeler 387.1 milyon dolara ulaşacak. 
     
Cumhuriyet’e talep artıyor      ABD’de geçen yılki 11 Eylül saldırıları sonrası Cumhuriyet altınına başlayan talep sürüyor. Darphane’nin Cumhuriyet altınında üretim artışı bu yılın ilk yarısında, geçen yılın aynı dönemine göre adet bazında yüzde 70.5, ağırlık bazında da yüzde 93.5’i buldu. Darphane verilerini göre, bu yılın 6 ayında yaklaşık 6 milyon 531 bin adet Cumhuriyet altını üretildi. Geçen yılın ilk yarısında bu rakamın 3 milyon 831 bin olduğu gözönüne alındığında, yaklaşık yüzde 70.5 oranında bir artış olduğu görülüyor. 
     
Üretimde yüzde 70.5 artış oldu Ocak-Haziran adet  Damgalı Ziynet Toplam 2002 515.689 6.015.568 6.531.257 2001 125.633 3.705.794 3.831.427      
     



 EKONOMİ 

















</TEXT>
</DOC>
