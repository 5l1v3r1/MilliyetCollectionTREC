<DOC>
<DOCNO> 57511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo05.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Boston ilk kez liderliğe yükseldi 
</HEADLINE>
<TEXT>

     ABD Profesyonel Basketbol Ligi'nde NBA , 6. hafta mücadelesine, bu sabaha karşı yapılan 10 maçla devam edildi. 
     Atlantik Grubu'nda, geçen yıllara oranla bu sezona iyi bir başlangıç yapan Boston Celtics, 21. maçında, deplasmanda Charlotte Hornets'ı yenerek 14. galibiyetini aldı ve bu sezon ilk kez liderliğe yükseldi. 
     Karşılaşmada, konuk ekibi galibiyete taşıyan isimler olarak 30 sayı, 10 ribaunt ve 5 asistle Paul Pierce, 18 sayı, 10 ribaunt ve 5 asistle Antoine Walker, 12 sayı ve 5 asistle Kenny Anderson ile 10 sayı ve 10 ribauntla da Ukraynalı forvet Vitaly Potapenko göze çarptılar. 
     Ev sahibi ekipte ise David Wesley'in 24 sayı ve 6 ribaunt, Baron Davis'in 18 sayı ve 7 asist, Lee Nailon'ın da 15 sayı ve 5 ribauntluk çabaları, galibiyet için yeterli olmadı. 
     Ortabatı Grubu lideri San Antonio Spurs, kendi sahasında grubundaki ezeli rakiplerinden Utah Jazz'ı farklı skorla yenerek 21. 
     maçında 17. galibiyetini elde etti. Spurs böylece, galibiyet yüzdesini 81'e çıkararak Pasifik Grubu lideri ve son 2 sezonun şampiyonu Los Angeles Lakers'a çok yaklaşmış oldu. Spurs'da bu maçta ''ikiz kuleler'' olarak adlandırılan oyunculardan Tim Duncan, 26 sayı ve 10 ribauntla yine galibiyette başrolü oynarken, Antonio Daniels, 18 sayı ve 7 ribaunt, Tony Parker da 12 sayıyla galibiyete katkı yaptılar. Konuk ekipte ise ''postacı'' lakaplı ünlü forvet Karl Malone, 31 sayı ve 8 ribauntluk performansına karşın yenilgiyi önleyemezken, Rus forvet Andrei Kirilenko, 15 sayı ve 10 ribaunt, Deshawn Stevenson da 14 sayıyla oynadı. Ligde 6. hafta mücadelesi, yarın sabaha karşı yapılacak 6 maçla tamamlanacak. 
     
     
NBA'de, günün maçlarında alınan sonuçlar şöyle Boston Celtics 106 Charlotte Hornets 97 Philadelphia 76'ers 94 Cleveland Cavaliers 91 San Antonio Spurs 100 Utah Jazz 80 Miami Heat 76 Houston Rockets 73 Atlanta Hawks 80 Chicago Bulls 79 Milwaukee Bucks 115 Indiana Pacers 95 Dallas Mavericks 125 Minnesota Timberwolves 117 Denver Nuggets 106 Phoenix Suns 98 Portland Trail Blazers 117 Orlando Magic 106 Golden State Warriors 93 Memphis Grizzlies 84 
     






</TEXT>
</DOC>
