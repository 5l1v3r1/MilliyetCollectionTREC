<DOC>
<DOCNO> 88395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/eko06.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşıma, gereken desteği vereceğiz’ 
</HEADLINE>
<TEXT>

     Dünya Bankası Türkiye Direktörü Ajay Chhibber, kamuoyunda İstanbul Yaklaşımı olarak nitelenen finansal yeniden yapılandırma konusunda sağlayacakları mali yardımın kesin miktarı ve diğer detaylar üzerinde çalıştıklarını söyledi. 
     Chhibber, Dünya Bankası’nnı kesin mali yardım miktarı konusundaki soruya "İstanbul Yaklaşımı konusunda, sağlayacağımız mali yardımın kesin miktarı üzerinde halen çalışıyoruz. Bunu iki ya da üç ay içinde kesinleştirebiliriz" yanıtını verdi. 
     Bu konuda gereken tüm mali yardımı yapacaklarını belirten Chhibber, "İstanbul Yaklaşımı’nda, ne kadar mali katkı ihtiyacı varsa bu ihtiyacı karşılayacağız" ifadesini kullandı. Chhibber, başka bir soru üzerine de "Mayıs ayı enflasyonu, yüzde 35’lik enflasyon hedefinin yıl sonu gerçekleştirilebileceğini gösteriyor" dedi. 
     
     



 EKONOMİ 




















</TEXT>
</DOC>
