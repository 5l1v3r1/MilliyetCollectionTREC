<DOC>
<DOCNO> 77947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/tamer.html </URL>
<DATE> 2002/04/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Benim oğlum perakendeci olacak 
</HEADLINE>
<TEXT>

     Siz hiç "Büyüyünce perakendeci olacağım" diyen çocuğa rastladınız mı 
     Soru Tansaş Yönetim Kurulu Başkanı Aclan Acar'a ait. 
     Gerçekten de çocuklar doktor - avukat falan olurlar. Bakan, başbakan olmaya heveslenenleri de vardır. Asker olurlar. Bilgisayar mühendisi olurlar. Polis olurlar. Yazar olurlar. Kaptan olurlar. Hatta itfaiyeci bile olurlar, ama ya perakendeci 
     Büyüyünce perakendeci olacağım diyen çocuğa rastlamadım ben. Nedenini Tansaş'ı atağa hazırlayan yeni Genel Müdür Servet Topaloğlu'dan öğrendik 
     "Perakendecilikte önemli olan sistem ve standartlaşmadır. İşin doğası gereği çalışanın yaratıcılığını kullanmasına hemen hiç imkan tanınmaz. Tansaş'ın 200 mağazası var. Ancak ne yapılacağına tepedeki 5 - 6 kişi karar verir. Mağaza müdürü bile kendi mağazasında herhangi bir ürünü dilediği yere koyamaz." 
     Yaratıcılığa bu denli izin vermeyen bir sektörde yönetici nasıl yetişiyor dersiniz Organize perakende sektöründe en altlardan işe başlayan birinin tepelere gelme şansı yok. 
     Örneğin Tansaş'ın Genel Müdürü Servet Topaloğlu, uzun yıllar Türk - Siemens, ardından bir süre Mercedes'te çalıştıktan sonra, son 5 yıl da Almanların bir diğer güçlü dünya markası Metro'nun perakende zinciri Real'in genel müdürlüğünü yapmıştı. Topaloğlu'dan öğrendiğimize göre Tansaş'ın yeni beyin takımında Carrefour'da deneyim kazanmış bir yönetici de var. 
     Yıllar önce fiyat istikrarının sağlanmasına yardımcı olmak mantığıyla, pazar yerlerinin tam göbeğine kurulan Tanzim Satış Mağazaları, bugün Tansaş adıyla süpermarketten hipermarkete, sanal marketten gürme markete ve indirim mağazalarına organize perakendecilik sektörünün hemen tüm kollarında faaliyet gösterirken, bundan sonra sadece süpermarketçiliğe odaklanacak ve Topaloğlu'nun ifadesiyle "yerli zincirleri değil, Avrupalı kaliteli süpermarket zincirleri kendine rakip ve hedef alacak." 
     
Ameliyathane gibi market      Organize perakendecilikte kurumlara ve ülkelere göre farklı üsluplar var mı Türk perakendecilerin üslubu ne 
     Tansaş Yönetim Kurulu Başkanı Aclan Acar'a göre "yerli perakendecilerin henüz herhangi bir üslubu falan yok. Onlar ticaret yapıyorlar." 
     Genel Müdür Topaloğlu, Fransız ve Alman perakendecilerin yoğurt yeyişlerinin taban tabana zıt olduğunu, örneğin bir Alman süpermarketine girdiğinizde tertemiz, hijyen, hatta steril bir ortamla karşılaştığınızı, bir an için kasapları ameliyathane elemanlarıyla karıştırabilmenizin bile mümkün olduğunu anlatıyor. 
     Fransızların süpermarketleri ise insanı cezbeden, sıcak, albenili ortamlar. Ama örneğin fırının arkasına geçiverdiğinizde hijyen koşulların yanına bile yaklaşılmadığını hayretle görebiliyormuşsunuz. 
     
Kalp mi, beyin mi      Kalbinin sesini mi dinleyeceksin, beynininkini mi 
     Doğuş Grubu'nun üst yönetimi, Osmanlı Bankası'nın ardından geçtiğimiz günlerde bir kez daha bu zor soruyla karşı karşıya kaldı. A ve B1 gelir grubu İstanbulluların yakından tanıdığı Makrocenter'ların idam fermanı imzalandı. 
     Makrocenter'lardan bir bölümü Tansaş Exclusive, diğer bir bölümü Tansaş olacak. Ama marka, tıpkı Osmanlı Bankası gibi tarihe karışacak. 
     Doğuş'un bu açıdan cesur kararlar aldığını görünce bir adım daha ileri giderek, "Acaba sadece Makrocenter'dan değil, Tansaş markasından da vazgeçip, atılıma hazırlandığınız şu dönemde marketlerinize de Garanti ismini veremez miydiniz " diye soracak oldum. Ve Topaloğlu'nun kesin itirazıyla karşılaştım 
     "Garanti, grubumuzun tüm finans faaliyetlerinin ortak markası. Son derecede başarılı. Kendini kanıtlamış. Aynı markayı bambaşka bir sektörde kullanmak, yarar sağlamayacağı gibi sadece Türkiye'de değil, yurtdışındaki finans çevrelerinde bile olumsuz karşılanabilir." 
     Anlayacağınız bu örnekte ne kalp, ne de beyin 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
