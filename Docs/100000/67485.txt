<DOC>
<DOCNO> 67485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur03.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Şubat öncesinde filmleri bir de bu yorumla izleyin 
</HEADLINE>
<TEXT>

     Gözyaşları içinde izlenen ünlü aşk filmlerinden sevgililere yönelik pek çok ders çıkıyor. 
     Internetteki ''Hollywood'' sitesi, ''Sevgililer Günü'' öncesinde aşıklara öğüt veren filmleri derledi. Bu derlemeye göre, aşıklara rehber olan filmler ve çıkarılacak dersler şöyle 
     149   İhtiras Rüzgarları Legends of the Fall -1994-Brad Pitt, Aidan Quinn, Julia Ormond Aynı ailenin birbirine bağlı fertleri, aralarına giren bir kadınla darmadağın olur. Ağabeyinin nişanlısı ile aşk yaşayan asi küçük kardeş, daha sonra uzaklara gider. Ama, nişanlı asla onu unutamaz. 
     Filmden Çıkarılacak Ders Eğer erkek kardeşiniz Brad Pitt gibi yakışıklı ve karizmatik ise onu asla güzel nişanlınızla tanıştırmayın. 
     149   An Affair to Remember-1957- Cary Grant, Deborah Kerr Yakışıklı çapkın Nicky Grant ile güzel şarkıcı Terry bir gemide tanışıp aşık olur. Çevreden kaçıp ilişkisini saklayan çift, birbirine 6 ay sonra Empire States binasının tepesinde randevulaşmak üzere söz verir. 
     Filmden Alınacak Ders Eğer ortada yasaklanan birşey varsa aşk çıkagelir. 
     149   Chocolat-2000-Juliette Binoche, Johnny Depp Bir kasabaya yerleşerek çikolata dükkanı açan genç kadın, özel formülüyle hazırladığı ''sihirli çikolataları'' ile kasaba halkına ''şifa dağıtır''. Bu arada, genç bir çingene ile de aşk yaşar. 
     Filmden Çıkarılacak Ders Çikolata aşkı ateşler. 
     149   Özel Bir Kadın Pretty Woman -1990-Julia Roberts, Richard Gere 
     Ünlü işadamı Edward Lewis, yabancı olduğu kentte bir fahişeden yolu göstermesini ister. Daha sonra, kendisine eşlik edecek bir bayana ihtiyaç duyan Lewis, güzel hayat kadınından bu istekte bulunur. Daha sonra aşk devreye girer. 
     Filmden çıkarılacak Ders Peri masallarında fahişeler ve Lotus marka otomobiller pek olmaz. Ama, gerçek bir kalbe sahip olanlar, modern bir masal yaşayabilir. 
     
     Dansın sihirli gücü 

     149   Dirty Dancing-1987-Patrick Swayze, Jennifer Grey Ailesiyle tatile gelen kendi halinde genç kızın dünyası, otelde çalışan bir dans öğretmeniyle tanışınca değişir. 
     Filmden Çıkarılacak Ders Belli bir yaşın üzerindeyseniz ve genç kızları cezbedip kendinize hayran bırakmak istiyorsanız dans gibi üstün yetenekleriniz olmalıdır. 
     149   When Harry Met Sally-1989-Meg Ryan, Billy Crystal Sürekli karşılaşmaları sayesinde arkadaş olan Harry ile Sally, sonunda birbirine aşık olur. 
     Filmden Çıkarılacak Ders Mutlu ve dürüst arkadaşlıkları olan kişiler, günün birinde birbirine aşık olur. 
     149   So I Married an Axe Murderer-1993-Mike Myers, Nancy Travis 
     Charlie, aşktan yana şansı olmayan bir şairdir. Günün birinde hayallerinin kadını olan Harriet ile tanışır. Ancak, nedense onun kocalarını öldüren seri katil olduğunu sanmaktadır. 
     Filmden Çıkarılacak Ders Sevgiliniz eli baltalı bir katil olabilir. 
     149   Say Anything-Ione Skye, John Cusack Lise son sınıf öğrencisi Lloyd Dobler'ın en büyük düşü, güzel Diane Court ile çıkmaktır. Lloyd, Diane burs kazandığı İngiltere'ye gitmeden önce onun kalbini kazanmaya çalışır. 
     Filmden Çıkarılacak Ders Mükemmel erkeği arayan kadının kalbine giden yol romantik metotlardan geçer. 
     
     Eski aşk unutulmaz 

     149   Casablanca-1942-Humphrey Bogart, Ingrid Bergman Yıllar sonra karşılaşan iki aşık, aralarındaki engellere rağmen yeniden aşkı tadar. 
     Filmden Çıkarılacak Ders Ne kadar mağrur bir yaradılışa sahip olursa olsun, eski aşklar, insanların içindeki duyguları yeniden ateşler. 
     149   Il Postino-1995-Massimo Troisi, Maria Grazia Cucinotta Utangaç bir postacı, mektuplarını taşıdığı Pablo Neruda'nın sayesinde sevdiği kadına ulaşır. 
     Filmden Çıkarılacak Ders Şiirler aşkın dilidir. 
     






</TEXT>
</DOC>
