<DOC>
<DOCNO> 64461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo11.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 0 - Gençlerbirliği 0 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor ile Gençlerbirliği arasında yapılan maç 0-0 berabere bitti. 
     Maçın ilk yarısı golsüz eşitlikle tamamlandı. 
     6. dakikada İlker'in sağdan çalımlarla getirip ceza alanı içindeki 
     Mehmet'in önüne bıraktığı topta, bu futbolcunun sert şutunda, meşin yuvarlak auta çıktı. 
     12. dakikada Serkan'ın sağdan kullandığı köşe atışında ceza alanı 
     arka köşesinde topla buluşan Alper, şut atmak yerine meşin yuvarlağı kontrol etmeye kalkınca, araya giren İstanbulspor savunması tehlikeyi uzaklaştırdı. 25. dakikada Bülent'in soldan ortasında, altıpasta uygun durumda bulunan Cenk, kötü bir kafa vuruşuyla topu yandan auta gönderdi. 31. dakikada İlker'in sağdan ceza alanına getirip Cenk'e çıkardığı topta, bu futbolcunun sert şutunda, Tolga'ya çarpan meşin yuvarlak kornere çıktı. 32. dakikada Petkov'un yaklaşık 25 metreden sert şutunda, kaleci Patrick meşin yuvarlağı son anda köşeden kornere çeldi. 35. dakikada Filip'in sağdan kullandığı serbest atışta, altıpas içindeki Ömer'in kafa vuruşunda, top kaleci Zdravkov'da kaldı. 42. dakikada Bülent'in ara pasıyla ceza alanında topla buluşan Saidou yerden sert vurdu. Kaleci Patrick, yatarak topu kontrol ederek tehlikeyi önledi. 43. dakikada İstanbulspor'un ani gelişen atağında, Bülent'in uzun pasıyla sağdan ceza alanına giren Mehmet, önce topu kontrol etti, sonra sert vurdu. Köşeyi giden topu Patrick son anda kornere çeldi ve maçın ilk yarısı 0-0'lık skorla bitti. Gençlerbirliği ikinci yarıya Beyhan'ın yerine İsmail'i xx oyuna alarak başladı. 48. dakikada, Bülent'in düşürülmesi sonucu kazanılan serbest atışı Petkov kullandı. Bu futbolcunun yerden sert şutunda yan direkten dönen top, kaleci Patrick'in kucağında kaldı. 57. dakikada, Gençlerbirliği'nde Thomas çıktı, yerine Mustafa x oyuna girdi. 60. dakikada, İstanbulspor'da Saidou sarı kart gördü. 63. dakikada, İstanbulspor'da Bülent çıktı, Ferdi x oyuna dahil oldu. 67. dakikada, Philips'in sağdan kullandığı korner atışında ceza sahası içinde iyi yükselen Youla, kafa ile topa istediği gibi vuramayınca Gençlerbirliği bir golden oldu. 70. dakikada, Cenk'in ceza alanın dışından sert şutunda top az farkla yandan auta çıktı. 73. dakikada, İstanbulspor'da Güven çıktı, Murat x oyuna girdi. 77. dakikada, İstanbulspor'da İlker'in yerine Andre x oyuna dahil oldu. 81. dakikada, İstanbulspor ceza sahası içinde oluşan karambolde Alper topa vurdu. Kaleci Zdravkov'u geçen ve direkten dönen meşin yuvarlak sol çaprazdaki Youla'nın önünde kaldı. Bu futbolcu topa vurmakta gecikince Zdravkov meşin yuvarlağa sahip oldu. 82. dakikada, Gençlerbirliği'nde Alper yerini Cafer'e x bıraktı. 84. dakikada, Andre'nin ara pasıyla sağdan ceza sahasına giren Mehmet, kaleci Patrick'i de çalımladı. Bu futbolcu meşin yuvarlağı boş kaleye gönderirken araya giren Tolga, topa ayak koyarak tehlikeyi uzaklaştırdı. 87. dakikada, İstanbulspor'da Yalçın, sarı kart gördü. 89. dakikada, Murat'ın soldan ceza alanına girip ortaladığı topta altıpas içinde Ferdi ve Cenk'ten önce araya giren İsmail, meşin yuvarlağı kornere atarak tehlikeyi önledi ve karşılaşma 0-0 berabere bitti. 
     
     Yıldız tablosu 
     İstanbulspor Zdravkov xx, İlker xx, Saffet xx, Yalçın xx, Petkov xxx, Saidou xx, Güven x, Selçuk xx, Bülent xx, Mehmet xx, Cenk x. 
     Gençlerbirliği Patrick xx, Tolga xx, Beyhan xx, Ömer xx, Serkan xx, Thomas xx, Ferdi xx, Nihat xx, Filip xx, Alper x, Youla x 
     






</TEXT>
</DOC>
