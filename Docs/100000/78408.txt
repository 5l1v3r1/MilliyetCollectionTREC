<DOC>
<DOCNO> 78408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/spo07.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari ezdi, geçti 
</HEADLINE>
<TEXT>

San Marino Grand Prix’inde Michael Schumacher birinci, takım arkadaşı Rubens Barrichello ikinci oldu. Ferrari yine duble yaptı 
     FORMULA 1’de sezonun dördüncü yarışı olan San Marino Grand Prix’sinde yine Ferrari dublesi yaşandı. Imola Pisti’nde Ferrari’yi destekleyen binlerce İtalyan’ın önünde damalı bayrağı ilk gören, yeni aracı F2002 ile yarışı baştan sona önde götüren Dünya şampiyonu Alman pilot Michael Schumacher olurken, onu takım arkadaşı Brezilyalı Rubens Barrichello izledi. Williams pilotları Ralf Schumacher üçüncü, Kolombiyalı Juan Pablo Montoya da dördüncü oldu. Kariyerinde 56., bu sezon da üçüncü zaferine ulaşan Schumacher, böylece genel klasmanda en yakın rakibi olan kardeşi Ralf’e 14 puan fark attı. 
     
PUAN TABLOSU PİLOTLAR KLASMANI 1. Michael Schumacher Ferrari 34 puan 2. Ralf Schumacher Williams 20 puan 3. Juan Pablo Montoya Williams 17 puan 4. Jenson Button Renault 8 puan 5. Rubens Barrichello Ferrari 6 puan      
MARKALAR KLASMANI 1. Ferrari 40 puan 2. Williams - BMW 37 puan 3. McLaren - Mercedes 9 puan 4. Renault 8 puan 5. Jaguar 3 puan      



 SPOR 
































</TEXT>
</DOC>
