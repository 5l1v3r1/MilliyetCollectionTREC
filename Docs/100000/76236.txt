<DOC>
<DOCNO> 76236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sonspo18.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 0 - Galatasaray 2 maç bitti 
</HEADLINE>
<TEXT>

     Galatasaray, zorlu Trabzon deplasmanından 3 puanla evine dönüyor. Böylece Galatasaray, hem şampiyonluk yarışında altın değerindeki 3 puanı aldı hem de deplasmandaki galibiyet orucuna son verdi. 
     Saır kırmızılıların gollerini ilk yarıda Arif ikinci yarıda Hasan Şaş kaydetti. 
     
     İlk Yarı 

     10. dakikada gelişen Trabzonspor atağında, Gökdeniz'in ceza alanı 
     dışından şutunda, top kaleci Mondragon'da kaldı. 
     14. dakikada sol taraftan ceza alanına doğru hareketlenen Hasan 
     Şaş'ın pasında, ceza alanı içinde topla buluşan Arif'in yerden şutunda, meşin yuvarlak filelerle buluştu 1-0. 
     23. dakikada Ergün'ün ceza alanı dışı sol çaprazından şutunda, 
     kaleci Metin 2 hamlede topu kontrol etti. 
     40. dakikada Ümit Karan'ın sağdan ortasında, ceza alanı içindeki 
     Hasan Şaş'ın sert şutunda, top az farkla direğin yanından auta gitti. 
     Karşılaşmanın bundan sonraki dakikalarında gol olmadı ve ilk yarı Galatasaray'ın 1-0 üstünlüğüyle sona erdi. 
     
     İkinci Yarı 

     52. dakikada soldan ceza alanına giren Aurelio'nun ortasında, ceza 
     alanı içindeki Osman'ın kafa vuruşunda, meşin yuvarlak direğin üzerinden auta gitti. 
     56. dakikada Aurelio'nun ortasında, Osman topu kafayla Hami'ye 
     doğru çıkardı. Bu futbolcunun ceza alanı dışından şutunda, kaleci Mondragon topun sahibi oldu. 
     58. dakikada Trabzonsporlu Kürşat sarı kart gördü. 
     61. dakikada Da Silva'nın yakın mesafeden şutunda, kaleci 
     Mondragon topu güçlükle kornere çelmeyi başardı. 
     63. dakikada Hami'nin derinleme pasında, savunmada Victoria son 
     anda Da Silva'dan önce davranarak topu uzaklaştırdı. 
     68. dakikada Hami'nin soldan ortasında, ceza alanı içinde iyi 
     yükselen Da Silva'nın yere doğru sert kafa vuruşunda, top direğin az farkla yanından auta çıktı. 
     Aynı dakikada Galatasaray'da Arif çıktı, yerine Radu Niculescu oyuna girdi. 
     76. dakikada Hasan Şaş'ın pasında, Radu'nun çapraz pozisyondaki 
     şutunda, top direğin üstünden auta çıktı. 
     79. dakikada Trabzonspor'da, Mehmet'in yerine Şenol oyuna 
     dahil oldu. 
     80. dakikada Galatasaraylı Radu sarı kart gördü. 
     81. dakikada da Galatasaray'da, Batista'nın yerine Fleurquin 
     oyuna dahil oldu. 
     85. dakikada Hasan Şaş'ın kendi getirdiği topa ceza alanı 
     dışından vuruşunda, meşin yuvarlak yandan auta gitti. 
     86. dakikada Ergün'ün pasında bir anda kaleciyle karşı karşıya 
     kalan Radu'nun vuruşunda, kaleci Metin topu kornere çelmeyi başardı. 
     87. dakikada Da Silva'nın soldan ortasında, ceza alanı içinde 
     Şenol'un etkisiz vuruşunda, top kaleci Mondragon'da kaldı. 
     88. dakikada gelişen Galatasaray kontraatağında Hasan Şaş, 
     savunmada Cem'i geçerek kaleciyle karşı karşıya kaldığı pozisyonda yerden bir vuruşla topu filelere gönderdi 2-0. 
     90. dakikada Galatasaray'da, Suat'ın yerine Ayhan oyuna girdi 
     ve karşılaşma Galatasaray'ın 2-0 galibiyetiyle sona erdi. 
     






</TEXT>
</DOC>
