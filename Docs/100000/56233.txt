<DOC>
<DOCNO> 56233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur20.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip'ten imambayıldı siyasetine eleştiri 
</HEADLINE>
<TEXT>

     AK Parti Genel Başkanı Recep Tayyip Erdoğan, ''İmam bayıldı yiyerek Kıbrıs meselesi çözülmez'' dedi. 
     Erdoğan, Cumhuriyet Meydanı'nda düzenlenen mitingde, hükümeti eleştirerek, ''Türkiye'nin sıkıntısı yokluk değil, aciz, basiretsiz, güvenilir olmayan yönetimlerdir'' diye konuştu. 
     Hükümetin ''ayakta duramadığını'' savunan Erdoğan, şöyle devam etti 
     ''Ayakta duramayan bir hükümet, performansı yüksek bir ülkeyi nasıl idare edebilir Ülkemizin yüzde 60'ı dinamik bir yapıya sahip. 
     Şimdi 50 yaşın üstündekileri emekli edeceğiz diye tutturmuşlar. Önce kendinizi emekliye ayırın. Vatandaşın 50 yaşında emekliye ayrılmasını istiyorsunuz, 77 yaşına geldiniz hala orada duruyorsunuz.'' 
     
     Kıbrıs sorunu 
     Kıbrıs'ta sorunların çözümlenmesi için 1960 yılından bugüne dek ciddi bir adım atılmadığını öne süren Erdoğan, şunları söyledi 
     ''Klerides imam bayıldıyı çok severim demiş. Hale bakın. Bunlar Kıbrıs sorununu çözecekler. İmam bayıldı yiyerek Kıbrıs meselesi çözülmez. Lozan ve Zürih anlaşmalarında Kıbrıs anayasası onaylandı. Bu anayasaya göre, Türkiye ve Yunanistan'ın üye olmadığı bir birliğe, Kıbrıs üye olamaz diye koşul var. Böyle bir şart varken, AB'ye Güney Kıbrıs nasıl üye olur Sonuçta yine onları alacaklar, Türkiye'yi almayacaklar. Buradan AB'ye sesleniyorum, gelin Kıbrıs'ı zora sokmayın. AB ile Kıbrıs'ı birbirine karıştırmayın.'' Erdoğan, mitingin ardından Niğde İl Teşkilatı binasının açılışını yaptı. 
     






</TEXT>
</DOC>
