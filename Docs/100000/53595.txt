<DOC>
<DOCNO> 53595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/soneko23.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 29.49 puan düşüşle, 2. seansı 11,856.00 puandan tamamladı. 
     2. seansta hisse senetleri ortalama yüzde 0.25 oranında değer 
     yitirdiler. 
     Seans, 1. seanstaki 268.33 puanlık artışın ardından, sadece 1.10 puan artışla 11,886.59 puan seviyesinde açıldı. Seansın ilk yarısı hacimsiz, durgun ve dar bir bantta seyirle 11,777.34 puandan geçildi. 
     Seansın ikinci yarısında da sıkışık ve hacimsiz seyir sürdü. İlk seansta gelen tepki alımlarının ardından ikinci seansta gözlenen yatay seyire bağlı olarak yaklaşık 200 puanlık bir bantta sıkışan endeks günü 11,856.00 puandan tamamladı. 
     Endeks seans içinde en düşük 11,703.60, en yüksek de 11,910. 
     puanı gördü. 
     Hisse senetleri, ilk seanstaki artışın etkisiyle günün tamamında ise yüzde 2.06 oranında değer kazandılar. 
     Kapanışta mali endeks 0.80 puan artışla 15,457.33 puana yükselirken, sınai endeks 43.78 puan düşüşle 10,324.35 puana ve hizmetler endeks 59.57 puan düşüşle 7,627.35 puana geriledi. 
     Böylece ilk seansa göre mali grup hisseler ortalama yüzde 0.01 oranında değer kazanırken, sınai grubu hisseler yüzde 0.42 oranında, hizmetler grubu hisseler de yüzde 0.77 oranında değer yitirdiler. 
     2. seansta işlem gören toplam 288 hisse senedinden 123'ü değer 
     yitirirken, toplam 61 hisse senedi değer kazandı. 104 hissenin fiyatında ise değişiklik olmadı. Seansta, 194 trilyon 596 milyar 420 milyon liralık işlem hacmi oluştu. İki seansın işlem hacmi toplamı da 507 trilyon 401 milyar 34 milyon lira olarak gerçekleşti. 2. seansta Garanti Bankası, Doğan Holding, Yapı Kredi Bankası, Turkcell ve Sabancı Holding en yoğun işlem gören hisse senetleri oldular. 
     






</TEXT>
</DOC>
