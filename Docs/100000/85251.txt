<DOC>
<DOCNO> 85251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun29.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba dünyanın en çok süt veren ineğini kopyalayacak 
</HEADLINE>
<TEXT>

     Kübalı bilim adamlarının, dünyanın en çok süt veren ineği olarak bilinen Ubre Blanca adlı ineği kopyalamayı amaçlayan bir proje üzerinde çalıştığı bildirildi. 
     Ciddi boyutlarda süt sıkıntısı çekilen Küba'nın, Fidel Castro'nun emriyle bu projeyi geliştirmeye çalıştığı Wall Street Journal gazetesi tarafından duyuruldu. 
     Küba ihtilalinin en değerli varlıklarından biri kabul edilen Ubre Blanca'nın dünyada süt verme rekorunu elinde bulundurduğu ve Guiness Rekorlar kitabına geçtiği hatırlatıldı. İneğin, 1982 yılında bir günde 109.5 kilo süt verdiği ve bu miktarın normal bir ineğin verdiği sütün 
     4 katı olduğu bildirildi. 
     Ancak önemli sorun, söz konusu ineğin ölmüş olmasından kaynaklanıyor ve Kubalı bilim adamları, şimdi ölmüş bir ineğin DNA'sından yararlanarak onu kopyalamanın mümkün olup olmadığını araştırıyor. 
     





</TEXT>
</DOC>
