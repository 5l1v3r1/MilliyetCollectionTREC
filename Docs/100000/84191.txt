<DOC>
<DOCNO> 84191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sontur05.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki lüks oteller sezona iyi başladı 
</HEADLINE>
<TEXT>

     İstanbul'daki lüks oteller, sezona iyi başladı. Nisan ayından itibaren ''yüksek sezona'' giren lüks otellerin doluluk oranı, geçen yılın aynı dönemine göre yüzde 10 artarak yüzde 63 seviyesine ulaştı. 
     İstanbul Turistik Otelciler ve İşletmeciler Birliği TUROB 
     Yönetim Kurulu Başkanı Hüseyin Şahin, bu yıl İstanbul'daki otellerin iyi bir sezon geçireceğini belirterek, ''Hedefimiz yüzde 70 doluluk. 
     Önümüzdeki aylar için gelen rezervasyonlar dikkate alındığında, bunun hayal olmadığı görülüyor'' dedi. 
     Şahin, 11 Eylül'de ABD'de meydana gelen terör olayının, tüm dünya turizmini olduğu gibi Türk turizmini de olumsuz etkilediğini belirtti. 
     Turizm Bakanlığı'nın da desteğiyle bir kriz masası oluşturulduğunu ve sektörün olumsuzluklardan etkilenmemesi için tanıtım atağına geçildiğini anlatan Şahin, Avrupa'daki turizm fuarlarına katılarak bire bir tur operatörleriyle görüştüklerini söyledi. 
     Şahin, bu görüşmelerde Türkiye'nin durumun çok net bir biçimde anlatarak, tur operatörlerine yardımcı olma sözü verdiklerini, onların da Türkiye'ye turist getirecekleri yönünde vaatlerde bulunduğunu ifade etti. 
     Özellikle otobüs mesafesindeki Yunanistan, Bulgaristan, Romanya, İran, Suriye gibi ülkelere ağırlık verdiklerini ve bunun da meyvelerini almaya başladıklarını bildiren Şahin, son aylarda bu ülkelerden İstanbul'a gelen turist sayısında ciddi artışların kaydedildiğini belirtti. 
     Şahin, dünyadaki bütün ülkelerde turizm gerilerken, Türkiye'de geçen yılın ilk dört ayına göre yüzde 19'luk bir artışın görüldüğünü vurgulayarak, ''Bu, sektörün ve Bakanlığın yaptığı ortak çalışmalarla gerçekleşti'' dedi. 
     Son zamanlarda ''ABD'li turistlerin rezervasyonlarını iptal ettiği'' yönündeki haberlere de değinen Şahin, şu bilgileri verdi 
     ''İlk 4 ayda ABD'den gelen turist sayısı, bir önceki yılın aynı dönemine göre 88 binden bine düştü. Ancak buna karşılık, Rusya'dan gelenlerin sayısı 120 binden 128 bine, Hollanda'dan gelenlerin sayısı 92 binden 112 bine, Yunanistan'dan gelenlerin sayısı da binden 63 
     çıktı. Biz, açığı komşularımızla telafi ediyoruz.'' 
     
     İSTANBUL'UN YATAK KAPASİTESİ 76 BİN 300 
     Hüseyin Şahin, yıldızlı, özel belgeli ve apart otuller ile tatil köyleri de dahil olmak üzere 321 konaklama tesisinin bulunduğu İstanbul'un toplam yatak kapasitesinin yaklaşık 76 bin 300 olduğunu söyledi. 
     İstanbul'daki otellerin Nisan ayından itibaren ''yüksek sezona'' geçtiğini vurgulayan Şahin, şöyle dedi 
     ''Geçen yılki verilere bakıldığında, İstanbul'daki otellerin doluluk oranları yüzde 60 civarında idi. Otel sahipleri ve işletmecileri olarak, bu yıl İstanbul'daki otellerin iyi bir sezon geçireceğini umuyoruz. Hedefimiz yüzde 70 doluluk. Önümüzdeki aylar için gelen rezervasyonlar dikkate alındığında, bunun hayal olmadığı görülür. Zaten otelcilerimiz de yaptıkları toplantılarda bunu teyit ediyorlar.'' Şahin, İstanbul'daki otellerin şu anki doluluk oranlarının da geçen yılın aynı dönemine göre yüzde 10 artarak yüzde 63 seviyesine ulaştığını bildirdi. 
     





</TEXT>
</DOC>
