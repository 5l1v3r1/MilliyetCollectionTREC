<DOC>
<DOCNO> 89721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko08.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
JCI’den skandal harita için özür geldi 
</HEADLINE>
<TEXT>

JCI, kuzey kısmında Türk işgali’ olduğu yazılan Kıbrıs haritası için özür diledi 
     EKONOMİ SERVİSİ 

     Genç Müteşebbisler Derneği Junior Chamber International JCI Genel Sekreteri Benny Ellerbe, 40. JCI Avrupa Konferansı sırasında yaşanan harita skandalından dolayı son derece üzgün olduklarını açıkladı. 
     Lütfi Kırdar’da dün de süren konferansın düzenlendiği salonun girişinde Kıbrıs Rum Kesimi’nin açtığı standın karşısına asılan haritaya ilişkin yazılı açıklama yapan Ellerbe, önceki akşam, fuarın resmi açılışından önce, üzücü bir olay yaşandığını söyledi. 
     Gözden geçirilmemiş bir broşürün standlardan birinde yer aldığını hatırlatan Ellerbe, şöyle konuştu "Stand, o saatte henüz açılmamıştı ve söz konusu broşür, dağıtım amacıyla getirilmemişti. İlgili broşür, herhangi bir üyeye ya da delgeye de herhangi bir maksatla kesinlikle dağıtılmamıştır. JCI olarak dostlarımızı ve saygıdeğer ev sahiplerimizi böyle zor bir durumda bırakmış olmaktan son derece üzgünüz." 
     



 EKONOMİ 



















</TEXT>
</DOC>
