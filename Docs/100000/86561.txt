<DOC>
<DOCNO> 86561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun46.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Ortadoğu Konferansı'na evsahipline talip 
</HEADLINE>
<TEXT>

     İtalya Başbakanı Silvio Berlusconi, Ortadoğu Konferansı'na Sicilya adasında evsahipliği yapmayı önerdi. 
     Berlusconi, NATO-Rusya zirvesinden sonra gazetecilere yaptığı açıklamada, ''Ortadoğu sorunu konusundaki görüşmelerin, Sicilya'nın Erice kasabasında başlatılabileceğini'' söyledi. 
     İtalya Başbakanı, bu öneriyi zirveye katılan diğer liderlerle görüşüp görüşmediği ve kabul edilip edilmediği konusunda bilgi vermedi. 
     Adının açıklanmasını istemeyen bir İtalyan hükümet yetkilisi, önerinin yalnızca ilk adım olduğunu belirtti. 
     ABD, Rusya, AB ve BM, çıkmaza giren İsrail-Filistin görüşmelerini yeniden başlatmak için bir uluslararası konferans yapılmasını önermişti. 
     İsrail Başbakanı Ariel Şaron da, yazın yapılması planlanan görüşmelerin yeri için İtalya'yı tercih ettiğini söylemişti. 
     





</TEXT>
</DOC>
