<DOC>
<DOCNO> 56514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sontur22.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar'dan büyük iddia... "Bu yolda kafamı koyarım" 
</HEADLINE>
<TEXT>

     Turizm Bakanı Mustafa Taşar, tur operatörlerini yalnız bırakmayacaklarını belirterek, "Bu yolda elimi taşın altına koydum, kafamı da koymaya hazırım" dedi. 
     Bakan Taşar, Avusturya'da tur operatörleriyle gerçekleştirdikleri toplantıda yaptığı konuşmada, büyük hedefleri kovalamak ve gerçekleştirmek kararlılığı içerisinde sektörde ikinci bir atılım dönemine imza atmak istediklerini söyledi. Tur operatörlerini hedeflerinde ve gayretlerinde yalnız bırakmayacaklarını ifade eden Taşar, "Bu yolda Turizm Bakanı olarak elimi taşın altına koydum. 
     Kafamı da koymaya hazırım" diye konuştu. 
     Gelecek sezona yönelik yepyeni bir stratejiyle dış tanıtım atağı başlattıklarını, destinasyon bazında dış tanıtım yapacaklarını kaydeden Taşar, bu destinasyonların bir araya gelmesiyle bir Türkiye markasının oluşacağını söyledi. Taşar, iyi bir tanıtım kampanyasının Türkiye'ye yönelik seyahat taleplerini artırmada etkili olacağını bildirdi. 
     






</TEXT>
</DOC>
