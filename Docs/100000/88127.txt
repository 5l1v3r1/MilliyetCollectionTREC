<DOC>
<DOCNO> 88127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo19.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Denizlisporlu Timuçin'li anlaştı 
</HEADLINE>
<TEXT>

     İç ve dış transfer çalışmalarını sürdüren Malatyaspor, Denizlisporlu Timuçin ile İstanbul'da 1 yıllık sözleşme imzaladı. 
     Polat Rönesans Otel'de gerçekleştirilen ve kulüp futbol şubesi sorumlusu Süleyman Karaman ile yönetim kurulu üyesi Şahin Metin'in de hazır bulunduğu törende Timuçin, kendisini 1 yıllığına sarı-kırmızılı renklere bağlayan sözleşmeyi imza attı. 
     Tören sonrasında basın mensupların sorularını yanıtlayan Timuçin, Malatyaspor Kulübü'nün ve teknik direktör Ziya Doğan'ın kendisini çok istediğinin belirterek, ''Onların bana gösterdiği ilgiye ben de en iyi bir şekilde yanıt vermek istiyorum. En üst seviyede oynamaya çalışacağım. Denizlispor'da yaşadığımız başarını aynısını Malatyaspor'da yaşamak istiyorum'' diye konuştu. 
     Kulüp futbol şubesi sorumlusu Süleyman Karaman ise geçen sezon sıkıntılı bir dönem yaşadıklarını, ancak yeni sezonda aynı sorunları yaşamak istemediklerini kaydederek, şöyle devam etti 
     ''Hedefimiz yeni sezonda ilk 5 içinde yer almak. Geçen sezonki zor dönemi bir daha yaşamak istemiyoruz. Büyük takımlardan birinden de bir forvet oyuncusu alacağız. Bunun için de girişimlerimiz sürüyor. Teknik direktörümüzün isteklerine göre hareket ediyoruz. Mert Korkmaz konusunda da bir pürüz kalmadı. Önümüzdeki günlerde bu futbolcuyla da sözleşme imzalayacağız. Çaykur Rizesporlu Tetteh'in transferi için görüşmelerimiz sürüyor. Bu oyuncu için kalan 1-2 ufak pürüzü de giderip, transfer edeceğimizi düşünüyoruz.'' Malatyaspor, Samsunsporlu Mehmet Nas ve Bulgaristan'ın Levski Sofya takımda forma giyen Martin Petkov Stankov ile de sözleşme imzaladı. 
     Mehmet Nas'ın 2 yıllık, Stankov'un ise 1 yıllık sözleşmeye imza attığını açıklayan Süleyman Karaman, 2 futbolcuya gece geç saatlerde sözleşme imzalattıklarını söyledi. 
     





</TEXT>
</DOC>
