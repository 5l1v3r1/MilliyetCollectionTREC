<DOC>
<DOCNO> 62551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun10.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve Klerides biraraya geldi 
</HEADLINE>
<TEXT>

     KKTC Cumhurbaşkanı Rauf Denktaş, Rum Yönetimi Lideri Glafkos Klerides ile Kıbrıs sorununa kalıcı çözüm bulunması amacıyla yapacakları yüz yüze görüşmeler çerçevesinde bugün biraraya geldi. 
     Lefkoşa ara bölgede, BM kontrolünde bulunan uluslararası havaalanı yakınlarındaki binada başlayan görüşme öncesinde liderler, basın mensuplarına birlikte görüntü verdi. 
     Görüşmeye, önce Kıbrıs Rum Yönetimi Lideri Klerides geldi. 
     Klerides'e müsteşarı Pandelis Kuros, Rum Yönetimi Sözcüsü Mihalis Papapetru ve Başsavcı Alekos Markides eşlik ediyor. 
     Klerides, basın mensuplarını sorularını yanıtsız bıraktı. 
     KKTC Cumhurbaşkanı Denktaş ise görüşmeye müsteşarı Ergun Olgun ile geldi. Denktaş, ''Neden yalnız geldiniz '' sorusuna karşılık ''Yalnız değilim'' diyerek, Olgun'u gösterdi. 
     Denktaş, ''ekibindeki diğer kişilerin daha sonra katılacağını, şimdi başka işlerini olduğunu'' söyledi. 
     Denktaş ve Klerides, görüşmeye, resmi makam araçlarıyla geldiler. 
     






</TEXT>
</DOC>
