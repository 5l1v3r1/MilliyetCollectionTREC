<DOC>
<DOCNO> 97381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/astro/index.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denge ihtiyacı 
</HEADLINE>
<TEXT>

Önümüzdeki birkaç gün ilişkiler, ortaklıklar ve denge gerektiren konularda daha akılcı olmamız gerekiyor. Koç’lar iş hayatına ilişkin konularda başarılı olabilirler. Kendilerine güven duymaları ve bunu başkaları ile rahatça paylaşabilmeleri onları dikkat çekici kılmakta. Boğa’lar verimli bir gün geçirebilirler ama bu arada ev ve yakın çevrelerine ilişkin konularda tembelliği bırakmaları gerekiyor. Yeni olanaklar ve eğitime ilişkin konular da gündemde. İkizler duygusal konularda akılcı olmak zorunda. Gereksiz tepkilerle fırsatları tepebilirler. Duygusal konularda ölçülü olmalılar. Yengeç’ler kritik günlerden geçmekteler. Şimdiye kadar yaptıklarının ürünlerini toplayabilirler. Ortaklaşa konularda dengeyi korumak zorundalar. Aslan’lar yeni enerjiler alıyorlar ve şanslılar. Bununla birlikte iş ortamında ya da genel düzenlerindeki değişikliklerden ötürü huzursuzluk çekebilirler. Başak’lar hareketli günlerindeler ve gelişmelerden keyif duyabilirler. Yaratıcı konularda başarılı olmak var. Duygusal konularda rahatlar. Terazi’ler iş ve ev arasında dengeye özen göstermeliler. Sabırsızlıkları nedeniyle, duygusal konularda gerginleşebilirler. Yeni fırsatlar var. Akrep’ler canlı bir gündeler. Olumlu haberlerle iyimser olacaklar. İşe ait konularda disiplinli olmaları da gerekmekte. Sorumluluklar artmakta. Yay’lar parasal konularda akılcı ve ölçülü olmak zorundalar. Çalışma kapasitelerini değerlendirmeye bakmalılar. Değer verdikleri konularda eleştirilerle karşılaşabilirler. Oğlak’lar yeni başlangıçların eşiğindeler. Böyle zamanlarda ilişkilere de özen göstermek gerekiyor. Sert tepkilerden ve cimrilikten uzak kalmalılar. Kova’lar ise geçmişe ait konularla ya da daha önceden yaptıklarının sonuçları ile ilgilenmek zorunda kalabilirler. Sağlıklarına da özen göstermeliler. Balık’lar aşk hayatında gerçekçi olmak zorunda. İlişkilerde hep alttan alması nedeniyle kendini kötü hissedebilir. Dostlardan destek olacak. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
