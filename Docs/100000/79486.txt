<DOC>
<DOCNO> 79486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo19.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen Türkiye Kupasında 46 sayı farkla finalist 
</HEADLINE>
<TEXT>

     Salon Abdi İpekçi. 
     Hakemler Mehmet Keseratar xxx, Fatih Söylemezoğlu xxx. 
     Türk Telekomspor Cüneyt x 7, Gökhan x 7, Radosevic x, Jurkovic xx 11, Mutavdzic x 3, Murat x 5, Ali x 2, Hüseyin x 3, Cevher xx 4, Mutlu x 2. 
     Efes Pilsen Kerem xxx 9, Brown xxx 16, Stombergas xxx 14, Kambala xxxx 21, Mehmet xxx 11, Alper xx 3, Ender xx 5, Kaya xx 3, Ömer xx 4, Arda xx 4. 
     1. periyot 9-27. 
     Devre 20-47. 
     3. periyot 34-70. 
     Basketbol Erkekler Türkiye Kupası Dörtlü Finali'nde Efes Pilsen, Türk Telekomspor'u 90-44 yenerek ikinci finalist oldu. 
     Maçın ilk dakikalarında Mehmet ve Kambala ile pota altını iyi kapatan Efes Pilsen, Brown ve Stombergas'ın 3 sayılık basketleriyle 6. 
     dakikayı 19-9 önde geçti. İyi savunma yapan rakibi karşısında bu dakikadan sonra sayı bulamayan Türk Telekomspor, 1. periyodu 27-9 geride kapadı. İkinci periyotta da yüksek bir şut yüzdesiyle oynayan Efes Pilsen, Kerem'in 3 sayılık basketiyle 14. dakikada 40-10'luk skorla farkı 30 sayıya çıkarırken, ilk yarıyı da 47-20 önde kapadı. Lacivert-beyazlılar, bu yarıda kullandıkları 10 adet 3 sayılık atıştan 6'sını sayıya çevirerek yüzde 60 ile oynarken, Türk Telekomspor ise yüzde 27 gibi düşük bir şut yüzdesiyle oynadı. Karşılaşmanın ikinci yarısında da iyi oynayan Efes Pilsen, Ender'in attığı 3 sayılık basketlerle 3. periyodu 36 sayı farkla 70-34 önde kapadı. Maçın başından sonuna kadar üstünlüğünü bırakmayan Efes Pilsen, bitime 30 saniye kala 48 sayı farkla 90-42 ile en farklı skora ulaşırken, maçı da 90-44 kazanarak finale yükseldi. Efes Pilsen, Türk Telekomspor'a ribauntlarda 45-28'lik bir üstünlük sağladı. Karşılaşmanın bitimine 4 dakika 16 saniye kala maçın yardımcı hakemi Fatih Söylemezoğlu sakatlanarak soyunma odasına gidince, maç tek hakemle tamamlandı. Dörtlü finalde, günün ilk maçlarına basketbolseverler fazla ilgi göstermedi. Basketbol Federasyonu'nun dörtlü final maçları için bilboardlara ve kamuya açık yerlerle okullara afişler asmasına karşın, Abdi İpekçi Spor Salonu'nun tribünlerinin büyük bir kısmı boş kaldı. Darüşşafaka ile Efes Pilsen arasındaki final maçı, yarın saat 16.00'da yine Abdi İpekçi Spor Salonu'nda yapılacak. 
     





</TEXT>
</DOC>
