<DOC>
<DOCNO> 55932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/guncel/gun05.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Naklen rüşvet 
</HEADLINE>
<TEXT>

     İSTANBUL Milliyet 

     Show TV'de canlı yayınlanan pazarlık sonunda 1 milyar lira rüşvet alan iki bürokrat, anında gözaltına alındı. 
     Kendisini Fransız işadamı olarak tanıtan, Show TV Haber Müdürü Taner Dilekel, 4 aydır sürdüğü pazarlık sonucu masaya oturduğu Devlet Bakanı Şuayip Üşenmez'in eski özel kalem müdürü Cemal Kaban ve TBMM'de memurluk yapan Nevzat Dürgen'i suç üstü yakalattı. Dilekel'e orman arazisinde turizm belgesi alabilmek için gerekli kolaylığı sağlayacaklarını garanti eden Kaban ve Dürgen, büro haline getirilen Show TV'nin bir odasında rüşvet pazarlığı yaptı. 100 - 200 milyar lira karşılığı sorun yaşanmayacağını garanti eden iki bürokrat, Dilekel'den avans olarak seri numaraları alınmış 1 milyar lira aldı. İki bürokrat, parayı çantalarına koyarken polis tarafından yakalanarak gözaltına alındı. 
     
     MHP Bakanlıkla ilişkisi yok" 
     MHP'li yetkililer, Devlet Bakanı Şuayip Üşenmez'in özel kalem müdürlüğünü yapan Cemal Kaban'ın 3 ay önce kendi isteğiyle görevden ayrıldığını açıkladı. 
     Kaban'ın halen Başbakanlık Personel Genel Müdürlüğü'nde Şube Müdürü olduğu öğrenildi. 
     



 GÜNCEL 














</TEXT>
</DOC>
