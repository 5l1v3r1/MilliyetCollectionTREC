<DOC>
<DOCNO> 96643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur28.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede yangın çıktı... Hastalar bahçeye taşındı... 
</HEADLINE>
<TEXT>

     Ankara Eğitim ve Araştırma Hastanesi'nin çatı katında yangın çıktı. 
     Henüz belirlenemeyen bir nedenle çıkan yangına, itfaiye ekipleri müdahale ediyor. 
     Ankara Eğitim ve Araştırma Hastanesi'nin yemekhane ve mutfağın bulunduğu çatı katında yangın çıktı. Yangın nedeniyle üst katlarda yatan hastalar alt katlara taşındı. 
     Yangının başlamasının ardından orta katlar tamamen boşaltılırken, bazı hastalar alt katlara indirildi, bazı hastalar da hastanenin bahçesine çıkarıldı. 
     Hastane yetkilileri, tahliye işlemleri sırasında hasta ve yakınlarına sakin olmaları konusunda uyarılarda bulunurken, tahliye işlemleri sırasında, durumu ağır olan bazı hastaların güçlükle taşındıkları gözlendi. 
     Yangın nedeniyle güvenlik için hastanenin elektrikleri kesildi ve binada bulunan bazı tıbbi cihazlar ile oksijen tüpleri de dışarı çıkarıldı. 
     Yangına, itfaiye ekiplerinin müdahalesi sürüyor. 
     Bu arada, yangın nedeniyle hastaneye gelen Sağlık Bakanlığı yetkilileri de incelemelerde bulunuyor. 
     





</TEXT>
</DOC>
