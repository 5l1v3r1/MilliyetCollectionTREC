<DOC>
<DOCNO> 80327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun18.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzdağı Ross denizini tıkadı milyonlarca penguen yok oldu 
</HEADLINE>
<TEXT>

     Antarktika'da devasa boyutlardaki bir buzdağının besin zincirini kırması yüzünden milyonlarca penguen yok oldu. 
     Uzmanlar, Kıbrıs'tan daha büyük olan B15 adlı buzdağının, önceki yılın martında sürüklenmeye başladıktan sonra Ross denizini kısmen tıkadığını belirttiler. 
     Amerikan Ulusal Havacılık ve Uzay Dairesi'ne ait NASA bir uydunun, yaklaşık 11 bin kilometrekare büyüklüğündeki buzdağının, Ross denizinde plankton miktarının yüzde 40 azalmasına yol açtığını belirlediğini söyleyen uzmanlar, planktonların denizlerdeki yaşam zincirinin en önemli halkası olduğuna dikkat çektiler. 
     Yeni Zelanda'daki Stanford Üniversitesi profesörlerinden jeofizikçi Kevin Arrigo, AFP muhabirine durumu değerlendirirken, bu olgunun penguenlerin ölmesinin ötesinde eko-sistem üzerinde fazlasıyla etkili olacağını, planktonların bu derece azalmasının bölgedeki büyük canlıları da etkilememesinin düşünülemeyeceğini belirtti. 
     Dünyadaki ''İmparator'' türü penguenlerin yüzde 25'i, ''Adelie'' türü penguenlerin de yüzde 30'u Ross denizinde yaşıyor. 
     





</TEXT>
</DOC>
