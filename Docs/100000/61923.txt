<DOC>
<DOCNO> 61923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yazar/sazak.html </URL>
<DATE> 2002/01/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Güreş'ten uçakları indirme emri 
</HEADLINE>
<TEXT>

     TV 8'de Turan Yavuz'un sunduğu "8. Gün" programına katılan Genelkurmay eski Başkanı Doğan Güreş, Körfez Savaşı'nda Bağdat'a hava saldırısının başladığı 17 Ocak gecesi "Özal'a rağmen, Amerikan askeri filosunun Türkiye hava sahasını kullanmasına izin vermediğini" açıkladı. 
     Güreş'in ilk kez açıkladığı bilgilere göre "savaşın patladığı gece müttefik uçakları İncirlik'ten kalkamamış " 
     ABD yönetiminin İskenderun hava sahası üzerinden Irak'ı bombalama isteğinin Cumhurbaşkanı Özal tarafından Köşk'te kendisine iletilmesi üzerine Meclis'ten yetki alınmasında ısrar eden Doğan Güreş Paşa şunu söylemiş 
     "Kanunsuz emri yerine getirmem. Hava sahamızın yabancı uçaklara Irak'a saldırı amacıyla açılması savaş ilanına girer. Meclis'ten yetki almazsanız, hava önlemeli emir veririm, uçakları indiririm." 
     TV 8'deki programda Başbakan Ecevit'in ABD gezisi öncesinde Irak'a olası bir harekat ve 1990 - 91'de yaşanan Körfez Savaşı anıları konuşuldu. Bağdat ve Washington eski Büyükelçisi Nüzhet Kandemir ile 3 Aralık'ta Necip Torumtay'ın istifası üzerine Genelkurmay Başkanı olan Doğan Güreş'in katıldıkları programda Kuzey Irak'tan cephe açılması tartışıldı. 
     İstanbul'dan Güreş'e, Torumtay'ı istifaya götüren "siyasi direktif"in hedefini ve Özal'ın "Musul Kerkük planı"nı sordum. 
     Doğan Paşa, 3 Aralık'ta kendisi Genelkurmay Başkanı olduktan sonra da Cumhurbaşkanı'nın bazı telkinleri karşısında "yetki" tartışması yaşandığını belirterek 17 Ocak gecesine açıklık getirdi 
     "İncirlik'in kullanımı dahil Irak'a yönelik hava saldırılarında Türkiye'den izin alınmazsa uçakları indireceğimi söyleyince Cumhurbaşkanı Özal, Kıbrıs harekatını örnek vererek Ecevit'in eskiden kalma bir yetkiyi kullanarak adaya çıktığını ve ertesi gün Meclis'e gittiğini söyledi. Ben buna rağmen Özal'a direndim ve hükümetin Meclis'ten yetki almasını istedim. Başbakan Akbulut da aynı şeyi söyledi." 
     TV 8'deki bu tarihi açıklama üzerine dün telefonla görüştüğüm Güreş Paşa daha sonra olanlara da netlik kazandırdı 
     "Cumhurbaşkanı Özal, tahmin ediyorum Bush'la konuşmuştu, Amerikan Büyükelçisi Abramowitz'le de görüşmüş olabilir. ABD uçaklarına izin konusunda ısrar ediyordu, konu birkaç gün sürüncemede kaldıktan sonra hükümet yetki için Meclis'e gitti. 17 Ocak gece yarısından sonra savaş başladı. O gece İncirlik kullanıma açılmadı. Ertesi gün Meclis'ten karar çıktıktan sonra da Amerikan ve öteki müttefik filoların sayısı, uçak tipleri ve vurulacak hedeflerin yerlerinin Türk Hava Kuvvetleri'ne bildirilmesi emrini verdim. Ben Türkiye'ye yakın olan yerlerin hedef alınmasını istemiyordum." 
     Güreş bunları anlatırken Torumtay Paşa'nın istifasının da etkisiyle "imza haneleri boş" siyasi direktifin yeniden yazıldığını belirtiyor. 
     Belki saat farkından 17 Ocak'ı izleyen günlerde Irak'a hava saldırısı yapan ABD uçaklarının İncirlik'ten kalktığı haberini Türk kamuoyu CNN'den öğreniyordu 
     
     







Pantolon serbest 


Adaleti ararken 


Ecevit ve Saddam 


Başkentte esen havanın olumlu tarafı... 


Akıntıya kürek 


Koruma altında bir katil 


Mühendislerin kalite arayışı 


Hangisi terör, hangisi değil .. 


Cinsel tercihlerinde özgür’ olmak 


Bir devin batışı’ 


Nazım Hikmet'in kaçış macerası 


Güreş'ten uçakları indirme emri 


Ben onlardan daha şanslıyım’ 


Denetçi hasım değildir 


"Dünyanın hiç bir yerinde.." 


Kurtar bizi baba’ diyenler yüzünden Bush’un başı dertte 


Çörtük milli bir dava mı güdüyor 


</TEXT>
</DOC>
