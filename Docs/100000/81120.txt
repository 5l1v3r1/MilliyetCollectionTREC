<DOC>
<DOCNO> 81120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur21.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Konu aynı, yorumlar farklı... Kimin kafası karışık.. 
</HEADLINE>
<TEXT>

     TBMM Başkanı Ömer İzgi, yasalar çıkarken kişilerin baz alınamayacağını belirterek, ''Hukuk devletinde eşitlik esastır. Ağca ve Kırcı çıkmasın diye diğerlerini de onlar için yakmak, hukuk devleti ilkesiyle bağdaşır mı '' dedi. 
     Buna karşılık bugün bir basın toplantısı düzenleyerek affı savunan Adalet Bakanı Türk, medyayı suçladı. Türk, basın toplantısında Meclis Başkanı'nın söylediğinin tersi görüşler savunup "Bu yasa Haluk Kırcı ve Mehmet Ali Ağca'yı kapsamayacak" dedi. 
     Kamuoyu aynı gün aynı konuda açıklama yapan devletin zirvelerindeki iki siyaset adamının farklı şöyler söylemesini yadırgadı. 
     Bu arada Bakanlar Kurulu'nda affın Cumhurbaşkanı'na aynen iade edilmesi kararlaştırıldı. 
     İzgi, PMD'yi ziyaretinde gazetecilerin sorularını yanıtlarken, Cumhurbaşkanı Ahmet Necdet Sezer tarafından bir kez daha görüşülmek üzere TBMM'ye gönderilen Şartla Salıverme Yasası üzerindeki eleştirileri yanıtladı. İzgi, ''Mehmet Ali Ağca ve Haluk Kırcı'nın da aftan yararlanması'' konusundaki eleştirilerin hatırlatılması üzerine şunları söyledi 
     ''Benim bunları değerlendirmem, hukuk devleti anlayışı ile hiç bağdaşmaz. Yasalar çıkarken, kişilere göre çıkmaz, baz alınacak husus toplum yararıdır. Kişileri öne alırsanız, hukuk devletinin dışına çıkarsınız. Bahsettiğiniz isimler var, peki Mehmet Ali Akman'ı, Mühre Kozan'ı ne yapacaksınız Daha başka size onlarca kişi sayarım, 2-3 idam cezası almış kişiler var. Kan gütme güdüsü içinde suç işlemişler. 
     Onlar da içeride. Mehmet Ali Ağca ve Haluk Kırcı... Bu ikisi çıkmasın, öbürleri de yansın onlar için diye düşünmek, hukuk devleti ilkesiyle bağdaşır mı Kırcı çıkmasın diye Akman'ı içeride tutmaya ne hakkımız var Kaldı ki, Haluk Kırcı da yararlanacak elbette. Hukuk devletinde eşitlik esastır. Bu eşitlik kime uygulanırsa uygulanacak. 
     Bunu ayırıma tabi tutarsanız, Anayasa ve hukuk devleti ilkesinin dışına çıkmış olursunuz.'' İzgi, yasanın yeniden görüşmelerinde hangi karar yeter sayısının uygulanacağını soran bir gazeteciye, Genel Kurul'daki görüşmelerde bir usul tartışması açılacağını ve bunun sonucuna göre yöntemin belirleneceğini söyledi. 
     Bir gazetecinin, ''Yasa görüşülmeden önce nasıl bir uyarınız oldu '' sorusuna karşılık, konusunun basında yanlış değerlendirildiğini belirten İzgi, 23 Nisan resepsiyonu sırasında Adalet Bakanı ile görüşürken yasanın gündeme geldiğini ve görüşlerini ifade ettiğini söyledi. 
     -''6 AY DA GEÇER 16 AY DA GEÇER'' İzgi, ''6 aylık sürenin sonuna kalmış olması, sıkıntı yaratmadı mı '' sorusuna karşılık, Meclis'in yoğun bir tempo ile çalıştığını vurguladı. İzgi, ''Böyle bir boşluğun doğacağını kimse tahmin etmiyordu'' dedi. 
     Yasa hakkında kimseyle görüşmediğini belirten İzgi, buna gerek kalmadığını, hem Hükümet'in hem de Meclis'in harekete geçtiğini söyledi. İzgi, ''6 ay da geçer 16 ay da geçer. Meclis, geceli gündüzlü çalışıyor. Meclis'e gelmesindeki gecikmeyi bana niye soruyorsunuz'' diye konuştu. 
     İzgi, Cumhurbaşkanı'nın yasayı 15 gün değerlendirme süresi bulunduğunu, ancak devlet yöneticilerinin tıkayıcı olamayacağını belirterek, ''Bu sorumluluğu paylaşanlar, 15 günü kullanacağım 
     demezler. Nitekim buna girmemişler ve bakın 1 günde gönderdiler. Kim devlet idare ediyorsa, tıkayıcı değil açıcı olur'' dedi. İzgi, bir başka soru üzerine, affa karşı olduğunu belirterek, Meclis Başkanı olmadan önce, MHP TBMM Grup Başkanvekili iken bu görüşlerini dile getirdiğini hatırlattı. Partisinin de affa karşı olduğunu vurgulayan İzgi, ancak affın gündeme gelmesiyle demir parmaklıklar arkasında bekleyenlerde büyük bir beklenti oluştuğunu ve bu insanları üzmemek için yasaya ''evet'' dediklerini kaydetti. İzgi, ''Sizce de bu yasa af yasası mı '' sorusuna da ''Hayır af yasası değil, şartla salıvermedir'' karşılığını verdi. İzgi, gazetecilerin sorusu üzerine, ''TBMM'nin iradesi bu şekilde ortaya çıkmışken, sindi, sinmedi demek doğru değildir'' şeklinde konuştu. 
     





</TEXT>
</DOC>
