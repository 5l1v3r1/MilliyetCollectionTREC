<DOC>
<DOCNO> 97988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sonspo03.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik futbolculardan Federasyon'a karşı oturma eylemi.. 
</HEADLINE>
<TEXT>

     Samsun'da amatör spor kulüplerden Kadıköy Spor Kulübü'nün minik oyuncuları, Türkiye Futbol Federasyonu'nun TFF kulüpten kulübe aktarma işlemlerini 225 milyon lira olarak belirlemesine tepki göstererek, protestoda bulundular. 
     Kadıköy Mahallesi'ndeki tesislerde sabah antremanına çıkmayan yaklaşık 10-12 yaş grubu 60 minik futbolcu, 18 yaşından küçük lisanslı oyunculara uygulanacak kulüp değiştirme ücretinin, TFF'ye 150 milyon lira, Amatör Spor Kulüpleri Federasyonu Şubeleri'ne de 75 milyon lira olarak belirlenmesine tepki gösterdiler. 
     Saha içinde aileleriyle birlikte pankart açan minik futbolcular ''Paramız yoksa spor yapmayalım mı '' diyerek olaya tepki gösterip oturma eylemi yaptılar. Çocuklarının spor yapma özgürlüğünün ellerinden alınmaya çalışıldığını iddia eden ailelerde, ''Biz de zaten para yok. Çocuklarımız futbolu severek oynuyorlar. Bu parayı bizler veremeyiz'' dediler. 
     Kadıköy Spor Kulübü Antrenörü Güven Gümüşdağ ise her yıl aktarma ücretlerinin yükseltidiğini belirterek, şunları söyledi 
     ''Bizler zaten zor şartlarda hizmet veriyoruz. Başka bir kulübe gitmek zorunda kalan bir çocuk, parası olmadığı için futbol oynayamayacak mı Bizler para alınmasına karşı değiliz ama fiyat çok fazla. Futbolda yetişmiş, 15 yaşını aşmış oyunculardan yüksek olmamak şartıyla alınabilir. Daha yeni futbola başlamış 10-11 yaşındaki çocuktan para alınması gerçekten garipsenecek bir durum'' 
     





</TEXT>
</DOC>
