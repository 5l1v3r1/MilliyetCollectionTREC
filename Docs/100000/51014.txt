<DOC>
<DOCNO> 51014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/siyaset/siy01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasete taze kan’ teklifi 
</HEADLINE>
<TEXT>

ANAP’lı Çelebi ve arkadaşlarının Meclis Başkanı’na verdikleri teklif yasallaşırsa "lider sultası" tarih olacak 
     ANKARA Milliyet 

     ANAP İzmir Milletvekili Işın Çelebi ve arkadaşları deklarasyon çalışmalarının ardından hazırladıkları Siyasi Partiler ve Seçim yasalarında yapılmasını istedikleri değişiklikleri teklif haline getirerek, TBMM Başkanı Ömer İzgi’ye sundular. 
     Çelebi başkanlığındaki heyette yer alan vekiller, "Liderlerin milletvekili değil, milletin vekili olmak istiyoruz. Bu değişikliklerin bir an önce yapılması milletin nezdinde düşen itibarımızın yükseltilmesini sağlayacaktır" dedi. 
     İzgi de, "Seçimin erken yapılacağı" mesajını vererek, bu nedenle değişikliklerin bir an önce yapılması için liderlerle görüşeceğini ve ardından teklifin olgunlaştırılacağı" sözünü verdi. 
     
     Güvensizliğin aşılması 
     Çelebi’nin hazırladığı, MHP, DSP ve DYP’den birer milletvekili ile ANAP’tan 11, bağımsızlardan da 8 milletvekilinin imzaladığı teklifin gerekçesinde, halkın siyasete katılımının sınırlı olduğu vurgulandı. Siyasetin saygınlığının yok olduğu belirtilen gerekçede, Türkiye’nin krizi atlatması ve siyasete olan güvensizliğin aşılması için söz konusu yasa değişikliklerinin mutlaka yapılması gerektiği ifade edildi. 
     

</TEXT>
</DOC>
