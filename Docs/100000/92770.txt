<DOC>
<DOCNO> 92770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/spo03.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç G.Saray'da 
</HEADLINE>
<TEXT>

Sarı-Kırmızılılar transferde bombayı patlattı ve Real Madrid’te forma giyen Fenerbahçe’nin eski yıldızını renklerine bağladı. Sürpriz bir şekilde Florya’da dün idmana çıkan Boşnak futbolcunun Cim-Bom’la üç yıllık sözleşme imzalayacağı belirtildi 
     ERHAN TELLİ 

     Büyük özveri 
     SARI - Kırmızılı kulüp, transferdeki en önemli bombasını patlattı ve Real Madrid’te oynayan Fenerbahçe’nin eski yıldızı Balic’i renklerine kattı. Boşnak futbolcu dün sürpriz şekilde Florya’ya gelerek idmana çıktı. Gizlice İstanbul’a getirilen bu futbolcu ile bir yılı obsiyonlu, üç yıllık sözleşme yapılacağı ve kendisine yıllık 1 milyon dolar ödeneceği bildirildi. Balic, oynamaması halinde dahi Real Madrid’den alacağı 2.5 milyon dolardan vazgeçti. 
     
     Bonservisi elinde 
     ELVİR Balic, idman sonrası yönetici Burak Elmas’la gazetecilerin sorularını yanıtladı. Elmas, "Sağlık kontrolünün ardından imzayı atacak. Bu transfer son anda gelişti. Kendisi bizi arayıp, gelmek istediğini söyledi. Biz de olaya sıcak baktığımızı bildirdik. Bonservisini kendisi alarak, bizim oyuncumuz oldu" dedi. Yıldız oyuncu ise, "Her şeye yeniden başlamak istiyorum. Galatasaray’a geldiğim için çok mutluyum" diye konuştu. 
     
     Herkes şaşırdı 
     BALIC’İN sürpriz şekilde antrenmana çıkması futbolcular ve taraftarları şaşkına çevirdi. Bir kısım taraftar, Boşnak oyuncuya sevgi tezahüratında bulunurken, bazıları da daha önce "Kefen giyerim, Galatasaray forması giymem" dediği iddiasıyla "Mezarcı Balic" şeklinde protesto etti. Ancak grup, Fatih Terim’in uyarısıyla sustu. Balic, "Ben bu kelimenin Türkçe’deki karşılığını bile bilmem. Böyle bir şey söylemedim" diyerek, kendini savundu. 
     
Aslan’a PSG’li golcüGalatasaray, Brezilyalı forvet Alex’in transferi için Fransız kulübüyle temasa geçti. Yöneticiler, Sambacı’nın işinin kısa zamanda bitirileceğini açıkladılar 
     HALİL ÖZER 

     Nanni’nin alternatifi 
     TRANSFER çalışmalarına hız veren Galatasaray, Paris Saint Germain takımında forma giyen Brezilyalı forvet Dias de Almeida Alex’in peşine düştü. Sarı - Kırmızılılar’ın Arjantinli Nanni’nin fiyatının yüksek olması nedeniyle Alex’e yöneldiği, Fransız kulubü ile görüşmelerinin sürdüğü öğrenildi. Yöneticiler PSG formasıyla bu yıl üç gol atan 30 yaşındaki santrforun transferini bitirmeye çalışıyor. Brezilyalı futbolcu önceki yıl da oynadığı Saint Etienne’de 13 gol atmıştı. 
     
     İki Brezilyalı tamam 
     GALATASARAY, günlerdir beklenen, yabancı transferindeki yeni yıldızlarını basına açıkladı. Teknik Direktör Fatih Terim, Metin Oktay Tesisleri’nde düzenlediği basın toplantısında, Brezilya’nın Internacional takımında oynayan Pinto Fabio ve Vasco da Gama formasını giyen Jorge Felipe ile anlaştıklarını açıkladı. Sarı - Kırmızılılar’ın hocası, Brezilyalı yeni futbolcularının, iki gün içinde imza için İstanbul’a geleceğini bildirdi. Terim Fabio’nun orta sahada, Felibe’nin ise kanatlarda oynadığını söyledi. 
     
Barca Şaş’dedi      MEHMET ÇİFTÇİ-BARCELONA 

     DÜNYA Kupası’nda oynadığı futbolla Avrupa’nın birçok kulübünün gözdesi olan Hasan Şaş, Barcelona’nın da transfer listesine girdi. Galatasaraylı yıldızın menajerinin, Hasan’ın İspanyol kulübünde forma giymeye hazır olduğu şeklinde ülke basınında yer alan demeçlerinin ardından Barcelona harekete geçti. Hasan Şaş’ı renklerine bağlamak için her türlü fedakarlığa hazır olduklarını belirten yöneticilerin, yaklaşık 15 milyon euro’yu gözden çıkardığı öğrenildi. 
     BARCELONALI yöneticiler, "Van Gaal’la bir araya gelip, bu transfer için görüş birliğine vardık. Önümüzdeki hafta Galatasaray’a resmi teklifte bulunacağı" açıklamasını yaptılar. Transfer girişimine geniş yer veren İspanyol basını, köklü kulübün Lazio’da forma giyen ünlü yıldız Mendiata’dan astronomik maliyeti nedeniyle vazgeçip, Hasan Şaş’ı renklerine bağlamak istediğini yazdı. Lazio, Mendiata’nın transferi için 25 milyon euro istemişti. 
     
Terim Hasan’da pürüz çıkmaz      DÜNYA Kupası’nda sergilediği performansla, özellikle İtalyan kulüplerinin gözdesi olan Hasan Şaş konusunda, Fatih Terim çarpıcı açıklamalar yaptı. Terim, "Hasan Şaş’ın istenmesinden gurur duyuyoruz. Hasan ve Ergün ile oturup konuşacağız. Gereken neyse yapacağız. Pürüz çıkacağını sanmıyorum. Galatasaray, her oyuncusunun hakkını verir. Ancak yine de kesin bir şey demiyorum. Sadece, pürüz çıkacağını sanmıyorum diyorum" dedi. 
     
Hepimizin başarısı’Galatasaray Teknik Direktörü Fatih Terim, "Milli Takım’ın başarısı için, herkes bir tuğla koydu ve sonunda ortaya bu bina çıktı" dedi 
     GALATASARAY Teknik Direktörü Fatih Terim, dünkü basın toplantısına katılan Koreli bir gazeteci ile ilginç bir diyalog yaşadı. Koreli gazetecinin, Türkçe sorusu üzerine, şaşıran Terim, "Kupa sayesinde biz de Korece öğreneceğiz galiba" dedi. Terim, Milli Takım ile ilgili soru üzerine, "Bu çıkışta herkesin emeği var. Milli Takım’ın başarısı için herkes bir tuğla koydu ve sonunda ortaya bu bina çıktı. Zaferde emeği olan herkesi tebrik etmek gerekiyor" dedi. 
     TEKNİK Direktör Fatih Terim, yeni sezonda büyük başarılara imza atmak istediklerini de söyledi. Galatasaray’ın transferde sessiz gibi gözüktüğünü dile getiren başarılı hoca, "Daha zamanımız var. Galatasaraylılar’ın gönlündeki Bir an önce alınsa’ duygusunu biliyorum. Kadromuzun, en iyi şekilde oluşacağından kimsenin şüphesi olmasın. Sezon içersinde de transferler yapacağız. İşimizi artık transfer dönemine bırakmayı düşünmüyoruz" dedi. 
     



 SPOR 


































</TEXT>
</DOC>
