<DOC>
<DOCNO> 57259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/ekonomi/aeko.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara sermaye kredisi 
</HEADLINE>
<TEXT>

Sermaye yeterlilik rasyosunu yüzde 8’e yükseltemeyen bankalara, Hazine k ğıdıyla kaynak aktarımı düşünülüyor 
     REUTERS 

     Uluslararası Para Fonu IMF ile sürdürülen görüşmelerde Tasarruf Mevduatı Sigorta Fonu’nda bulunan bankaların, Toprakbank hariç tamamının yıl sonuna kadar çözüme kavuşturulması hedeflendi. 
     IMF’ye verilecek niyet mektubunda yıl sonuna kadar Fon bankalarının satış, tasfiye, devir yoluyla çözüme kavuşturulacağı belirtildi. Fon’da Türk Ticaret Bankası, Tariş Bank, EGS Bank, Bayındır Bank ve Site Bank bulunuyor. 
     IMF ile sürdürülen görüşmelere göre, benzer krizleri yaşayan ülkelerde gündeme gelen banka sermayelerine katkıda bulunma konusunda önemli ağırlıklı bir görüş ortaya çıktı. Bu çerçevede, sermaye yeterlilik rasyosunu yüzde 8’e yükseltemeyen bankalara kaynak aktarımı öngörülüyor. Bu konuda düşünülen formüllerden biri bankalara Hazine k ğıdı verilmesi. Bankalar aldıkları kaynağı daha sonra faiziyle birlikte geri ödeyecek. 
     
Bilançolar bekleniyor      Gerekli olan kaynak ihtiyacının bankaların 31 Aralık bilançolarının alınmasıyla netleşeceği belirtilirken, kaynağın da IMF’den alınacak yeni krediden karşılanabileceği ve Hazine’nin bu çerçevede bankalara k ğıt verebileceği kaydediliyor. 
     Niyet mektubunda kamu bankalarında yeniden yapılandırma çalışmaları ile bundan sonraki hedeflere de yer veriliyor. 
     
Vergi artışları da mektupta      IMF’ye verilecek niyet mektubunda yer verilen taahhütlere göre, doğalgazdan metreküp başına 5 bin lira Akaryakıt Tüketim Vergisi ATV alınmasına ilişkin yasa tasarısı tamamlandı. Tasarının önümüzdeki günlerde Bakanlar Kurulu’na sunulacağı belirtilirken bu vergi her ay toptan eşya fiyatları kadar artırılacak. Tasarıda ayrıca Bakanlar Kurulu’na vergiyi artırma yetkisi de veriliyor. Büyük kentlerdeki Emlak Vergisi yüzde 100 artırılacak. Böylece 
     Emlak Vergisi meskenlerde binde 1’den 2’ye, işyerlerinde binde 2’den 4’e, arsalarda vergi binde 3’ten 6’ya yükselecek. Buna ilişkin tasarı, ay sonuna kadar Meclis’e sevkedilecek. 
     



 EKONOMİ 




















</TEXT>
</DOC>
