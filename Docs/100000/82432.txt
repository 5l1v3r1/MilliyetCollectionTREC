<DOC>
<DOCNO> 82432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo08.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Nets, Pistons ve Lakers 1-0 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda New Jersey, Charlotte Hornets, Detroit Pistons, Boston Celtics ve Los Angeles Lakers, San Antonio Spurs önünde 7 maçlık seride 1-0 öne geçti. 
     Doğu Konferansı birincisi New Jersey Nets, Charlotte Hornets ile East Rutherford'da karşılaştı. Nets'in son 8 sayısından 6'sını atan Jason Kidd, 21 sayıyla takımın sayı liderliğini de elde etti. Kidd ayrıca 7 ribaund aldı, 7 asist yaptı. 
     Hornets'da Baron Davis 23 sayıyla en çok sayıyı atmasına rağmen maçın son dakikalarında etkili olamadı. Jamal Mashburn ve Jamaal Magliore'nin oynamadığı takımda skora Elden Campbell 22 sayı ekledi. 
     Doğu Konferansı'ndaki diğer maçta da Detroit Pistons, Boston Celtics'i 96-84 yendi. 
     Auburn Hills'deki mücadelede, Cliff Robinson 30, Jerry Stackhouse 26 sayı atarak galibiyette önemli rol oynadılar. Stackhouse ayrıca 11 
     ribaund, 8 asistle kariyerinin en iyi play-off maçını çıkardı. 
     Michael Curry de 15 sayıyla play-off serisinde kariyerinin en yüksek skorlu maçını oynadı. Normal sezonda yalnızca 7 kez 3 sayılık atıştan sayı bulan Curry, Celtics karşısında 3 şutunda da isabet kaydetti. 
     Pistons'da Antoine Walker 20, Paul Pierce ve Kenny Anderson 17'şer sayı attı. 
     Batı Konferansı'ndaki maçta da son 2 yılın şampiyonu Los Angeles Lakers, San Antonio Spurs'ı 86-80 yendi. 
     Los Angeles'daki karşılaşmada, maç sabahı sol el bileğinden hafif sakatlık geçiren Shaquille O'Neal, 13'ü son çeyrekte olmak üzere 23 sayı kaydetti, ayrıca 17 ribaund aldı. Sağ dizinden sakatlanarak oyunu bırakan Kobe Bryant da 20 sayı gerçekleştirdi. 
     Spurs'da Tim Duncan, ilk 10 şutunu kaçırmasına rağmen 26 sayı, 21 ribaundla takımın en başarılı ismi oldu. 
     Lige yarın, Sacramento Kings-Dallas Mavericks maçıyla devam edilecek. Kings, seride 1-0 önde bulunuyor. 
     





</TEXT>
</DOC>
