<DOC>
<DOCNO> 91736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun18.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da sıcaklardan 5 kişi öldü 
</HEADLINE>
<TEXT>

     İtalya'da son bir haftadır etkili olan bunaltıcı sıcaklar nedeniyle özellikle yaşlıların dikkatli olması gerektiği uyarıları yapılırken, hafta sonunda Milano kentinde ciddi hastalıkları bulunan 5 yaşlının sıcaklara da dayanamayarak öldüğü bildirildi. 
     Yetkililer, kuzeydeki Lombardia bölgesinde hava sıcaklığının 42 dereceye varmasından dolayı 70 yaşın üstündekilerin serin yerlerde kalıp, güneşe çıkmaması konusunda uyarılarda bulunuyor. Sıcaklardan dolayı hafta sonunda tüm İtalya'da 2 bine yakın kişinin 118 acil servisi aradığı belirtildi. 
     Cumartesi-Pazar günlerini deniz kıyısında geçirmek isteyen İtalyanlar yollarda uzun kuyruklar oluştururken, bu hafta sonunda 15 milyon İtalya'nın deniz için yollara döküldüğü kaydedildi. Yetkililer, hafta sonunda çok sayıda trafik kazası meydana geldiğini, ancak ölü sayısının az olduğunu açıkladı. 
     Roma, Milano, Napoli, Floransa, Katanya gibi büyük şehirlerde gün içinde sıcaklık 36 dereceden aşağıya inmezken, ülkede toplu taşıma sektöründeki grevlerden dolayı vatandaşlar zorluklar yaşıyor. 
     Medya organlarında uzmanlar, sürekli olarak sıcaklara karşı ne tür önlemler alınması, neler yenilmesini anlatıyor. 
     Bu arada, meteoroloji uzmanları, sıcakların devam edeceğini, ancak kuzey kesimlerde yağış beklendiğini ifade ettiler. 
     





</TEXT>
</DOC>
