<DOC>
<DOCNO> 70826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/magazin/yazdud.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Starlar, Efendy’de buluşacak 
</HEADLINE>
<TEXT>

Levent’te Bursalı Kebap, Taksim’de hoş bir kulüp Shaman’, 5. Kat’da her şey farklı, Keops’da Hande Yener rüzgarı, Cool Bar, Casita Mantı, arkadaşım Lou Bega ve The Mix... 
     Efendim, kebap sevmem diyorum ama şansıma son günlerde acayip kebap yer oldum. Ama sumaklı soğanlardan, nar ekşili gavurdağı salatalarından, çiğ köftelerden mahrumum. Mevsim nedeniyle yine kolitim azdı da. Artık sevgili Rıfat benim enteresan hastalıklarımdan bıktı ama ona da toplantılarda eğlence çıkıyor, bir saat reflü üzerine konferans veriyor. Kendisi 
     kolit hastası, nasıl diyet yapmamız gerektiğini anlatıyor ama ne yazık ki ne Rıfat ne de ben gırtlağımıza hakimiz. Son günlerde çok acılar çektiğim, uykumdan uyandığım için zorunlu kolit diyetine başladım. Baharat, çiğ sebze, çikolata, kızartma ve yağlı yiyeceklerden uzak kalmaya çalışıyorum. Bu arada 5 yıldır çilemi çeken sevgili doktorum, şöhreti Avrupa’ya kadar yayılan Mehmet Tekinel’e de, benimle bıkmadan, usanmadan ilgilendiği için teşekkür ediyor, sabır diliyorum. Efendim, çok cici bir kız, 
     
     Pelin Günaydın, 3. Levent’teki Bursalı Kebapçı’nın sahibesi. Çok da başarılı, güleryüzlü. Pelin’e bir yıldır mekanına gitme sözüm vardı. Aslında bir kez bahçesine girmiş, nargile içmiştim ama yemek yememiştim. Kısmet işte, bir haftada iki kez gittik. Birincisi sırdaşım İsmail Akkaya’yla. İkincisi ise Yayın Yönetmenimiz Rıfat Ababay komutasında 10 kişilik bir ekiple. Müthiş bir gece geçirdik. Neyse, o gece Pelin’den İskender Kebabı’nın öyküsünü dinledim. Efendim, 1800’lü yılların başında Bursa’da yapılmış İskender kebap. Ateşin üzerindeki kuzunun yatık değil, dik duran bıçağa takılarak pişirilmesi o zaman gerçekleşmiş. Bursalı Kebapçı’da tüm malzemeler Bursa’dan geliyor. Pelin üşenmeden haftada iki gün Bursa’ya gidip etleri ve diğer malzemeleri getiriyor. Fiyatlar makul öğle 7.5-10 milyon, akşam içki dahil 15-17.5 milyona çıkabiliyorsunuz. Yazın bahçesi muhteşem. Kışın da 100 kişilik bir iç salon ve üst katta 50 kişilik VIP salonu var. Mönüde pideli köfte, kaşarlı İnegöl, kuzu kalem pirzola, tavuk şiş, yöresel ot salatası, mevsim yeşillikleri, gavurdağı, karışık turşu, köy peyniri, ciğer sote de bulunuyor. Her türlü alkollü içki mevcut. Tatlı olarak sütlü kadayıf, pişmaniye, kestane şekeri özel. Salon şefi Muharrem Güneş işinin ehli. O gece bize Vedat, Engin, Kemal ve İbrahim servis yaptılar. Bursalı Kebap’da iskender Emin, Metin ve Hüseyin Usta tarafından kömürde yapılıyor. Köfteler ve diğer meze çeşitleri ise Recai Usta’nın marifeti. Bursalı Kebap’ın müdavimleri arasında Kanal D Genel Müdürü Murat Saygı, Show Haber Genel Müdürü Reha Muhtar, Ali ve Ömer Karacan kardeşler, Türkiye’de olduğu günler İbrahim Kutluay ve Demet Şener, Kanal D’nin başarılı yıldızları Behzat-Süheyl Uygur kardeşler, müzisyen Melih Kibar, işadamı Murat Polat, Nazan Şoray, Zerrin Özer, Nükhet Duru, Adnan Şenses, Göksel Arsoy, Halit Kıvanç, modacı Hakan Elyaban, sosyeteden İnci-Mehmet Gazioğlu, Hayrettin-Buket Taşdelen çifti var. 
     Telefon numarası 0212 264 63 98. 
     
Taksim’deki Shaman World Club’da dünya müziği      Bursalı Kebap çıkışı bir ara can dostum İzzet Çapa ve sevgili Çınar Nalbantoğlu tarafından Big Buda, ardından Tropical Jungle, daha sonra da Dedikodulu Meyhane olan, şimdi ise Cool Bar olarak açılan gece kulübüne gittik. Selim Göncü çalıyordu. Bugüne değin Magma, Milk, Dulcinea, Godet, Millennium, Twenty gibi birçok kulüpte müzik yapan, New York’da da çalışan Selim Göncü, perşembe geceleri 
     nu-jazz, deep-tribal house tarzında sürpriz live mixleriyle artık Cool’da. Levent’teki Polo 13’ün başarılı işletmecisi sevgili Ali Sayar’ı Cool çıkışı yanımıza alıp uzun süredir methini işittiğim Taksim’deki Shaman Music Club’a gittik. Taksim Sıraselviler’de, Dilson Hotel’in altında farklı bir yer. Hani şu Teoman’ın, Tarkan’ın baldızı Berna ile halvet olup televizyonculara yakalandığı VIP kulüp. Tarkan da buranın müdavimiymiş. Sahibi Yasin Kolaşın ve işletmeciliğini yapan Uğur Özen çok gençler. Uğur’u Q Jazz Club’da işletme müdürlüğü yaptığı sıralarda tanımıştım. Onu çok başarılı bulurum. Shaman’a, üç yıldır sessiz sedasız dünya müziğinin ustaları, Türk ve yabancı sanatçı grupları konuk oluyormuş. Bizim gittiğimiz gece Buzuki Orhan, Balkan müziğinden örnekler sundu. Canlı müzik 24.00’den sonra başlıyor, 06.00’ya kadar sürüyor. Öyle elinizi, kolunuzu sallayıp giremezsiniz. Pazar ve pazartesi geceleri kapalı. Biz 
     Uğur ile sohbet ederken Sinan Doğar geldi, Maksim Gazinoları’nın müdürlerinden, Dilson Hotel ve Shaman’ın da gece müdürlüğünü yapıyormuş. Haftanın iki gecesi hariç farklı müzik var. Çok değişik bir mekan, öneriyorum. Ben yine gideceğim. Telefon numarası 0212 249 96 06. 
     
Yasemin ekranlara döndü, Hande Yener Show, Casita      Oyunculuğuna hayran olduğum isimlerden biridir Yasemin Alkaya. 9 yıldır da Cihangir’deki 5. Kat Cafe Bar Restaurant’ı başarıyla işletiyor. Bayramda sözümüz vardı, gidemedik. Geçen gece gecikmiş sözümüzü tutmak üzere Yasemin’e uğradık. Yasemin sabah televizyon çekimleri olduğu için yoktu. Kanal D’de yeni başlayan Başımıza Gelenler’ adlı dizide Gazanfer Özcan ve Ahmet Uğurlu ile başrolleri paylaşıyor da. Dizi şimdiden küçük-büyük herkesin sevgilisi olmuş ama ben daha izleyemedim. Bence çok kültürlü ve dünya standartında bir oyuncu olan Yasemin’in diziyle de olsa oyunculuğa dönmesine çok sevindim. Evet, 5. Kat’ta İşletme Müdürü Cüneyt Saygı bizi karşıladı. Yabancı konuk çoktu. Önce barda son günlerin trendy içkisi absoloud votka ve nar suyu karışımı aldık. Barmenler Bora Pamir, Yasin Ünsal şeker çocuklar. Daha sonra masaya geçtik. Ramazan Gedik, Metin Özbek, İbrahim Bozalp servis yaptılar. Aşçılar Fatih Uçar, Yakut Şimşek mönüde bazı değişiklikler yapmışlar. Yasemin de İzzet Çapa gibi, sık değişiklikten hoşlanıyor. DJ Murat Yılmaz yine keyifliydi. Ortaya galeta ununa bulanarak tavada kızartılmış olan hellim geldi. Yanında kaşar peynirli mantar, yeşillikler üzerinde balsamic soslu yarım avokado salatası söyledik. Ben ve İsmail karides, sebzeli mantar, Thai baharatları ile servis yapılan karidesli piliç istedik. Ali ise Çin baharatları ile tatlandırılmış, sebzeli, safranlı basmati pilavı ile servis yapılan Çin usulü bonfile yedi. Ardından da birer parça brownie ve tiramisu aldık. Yasemin orada olmamasına rağmen çocuklara tembih etmiş ki çok normal bir hesap gönderdiler. 5. Kat yemek, atmosfer ve manzarası nedeniyle defalarca gidilecek yerlerden biri. Bir de Yasemin’in sohbeti tabii. O gece olmaması hepimiz açısından şanssızlıktı. Telefon numarası 0212 293 37 74. Biraz Beyoğlu’nda turladık. Bu arada Karafaki’nin sahibi sevgili Göksel Sunter’in ağabeyi Recep’in çok genç yaşta öldüğünü öğrendim. Buradan sevgili arkadaşım Göksel’e taziyelerimi bildiriyorum. Sonra da Etiler’in girişindeki Keops’da epeydir başarılı sahne çalışması yapan Hande Yener’de aldık soluğu. Hepimizin ortak arkadaşı olması nedeniyle Hande sahneden tezahürata başladı. Ben Hande’yi yıllar öncesinden tanırım. Hiç burnu büyümedi, saygısından hiçbir şey kaybetmedi. 
     O nedenle Hande’nin daha büyük başarılara imza atmasını çok istiyorum. Keops Eğlence Ünitesi’nin sahibi sevgili Nida salonda yer olmadığı için locaya 
     aldı bizi. Hakikaten aşağısı tıklım 
     tıklımdı, gençlik üst üsteydi. Eee tabii, 
     giriş 20 milyon. Cuma, cumartesi 1000 kişi alacaklar neredeyse. Hande’nin repertuvarı müthiş. Orkestrası da başarılı. Hakkı Doğusoy, Turgay Çelik, Bilge Candan, Taner Sar, Recep Özçakır’dan meydana gelen orkestrada Aylin Aksu, Erdem ve Bülent Nargas vokal yapıyorlar. Hande 
     yine saçına kaynak yaptırmış. Mos’dan İsmail yapıyormuş saçını. Kıyafetleri de Melih’den. O gece deri etek, üzerinde çok seksi beyaz bluz vardı. Biraz kilo aldığı için bazı kıyafetleri hafif rüküş ama. Hande Yalanın Batsın’ adlı kendi şarkısıyla açtı sahneyi. Ardından da Yoksa Mani’, Ex Aşkım’, Ellerimde Çiçekler’, Hüp’, Neler Oluyor Bize’, Telafi’, Kahpe Kader’i okudu. Boşver’de herkes koptu. Hande sadece kendi repertuvarından değil, starların şarkılarından da örnekler veriyor ve ortalık yıkılıyor. Saat 04.30’da benim pilim tükendi ama bu kez Hande’nin karnı acıkmış, Casita Mantıcısı’na gittik. İstanbul’un en iyi mantıcısı burası. Kullandıkları malzemeler mideyi rahatsız etmiyor. Bodrum ve Şaşkınbakkal’da da şubeleri var. Ama ben reflü nedeniyle o saatte yemek yememem gerektiği için bir yıldır gitmiyordum. Sahibi Haluk Tanrıverdi dünya iyisi bir insan. Çocuklar İrem Zafi, Cengiz ve Hasan Yanar, Doğa Ünlü 
     o kalabalıkta çok zor yer ayarladılar. Bu arada da "Abla resim çekip çerçeveleteceğiz, nihayet geldin" dediler. Tabii boş durmadım, Allah ne verdiyse götürdüm. Casita Etiler’in telefon numarası 0212 263 70 07. 
     
Bega ve Efendy’de müthiş müzikal      A Little Bit Of Mambo’ albümüyle müzik listelerini altüst eden Lou Bega, DMC Doğan Music Company ’nin davetlisi olarak, cuma gecesi gençliğin son gözdesi Ortaköy’deki The Mix’de sahne aldı. Bega’yı, 10 Ağustos 2000’de Türkiye’nin en büyük içki ithalatçısı olan Yılmat AŞ’nin davetlisi olarak geldiği Çeşme’de Seaside’da tanımıştım. Muhteşem bir konser vermişti, ardından da hep beraber Çeşme’nin altını üstüne getirmiştik. 
     O gece benim davetlim olarak konsere gelen Çiğdem Kayalı ve yakışıklı oğlu Emre’yle tanışan Bega, Çiğdem’e bayılmıştı. Ben Çiğdem’in, Türkiye’nin 
     en ünlü spor adamı ve antrenörü Mustafa Denizli’nin eşi olduğunu söyleyince hafiften bozulmuştu. Çapkın Bega kısa süre kaldığı Çeşme’de dansçı kızlarla minik kaçamaklar yapmıştı. Yine konser sonrası Çeşme’nin ünlü kumrucusuna götürmüştük. Yılmat’ın o tarihlerde ortağı olan sevgili Nevda Yılmaz, genç patron Burak Türeci ve ben sabahın ilk ışıklarına kadar Seaside’da içmiş, alkol komasına girmiştik. Lou Bega, Türkiye’ye gelince, onunla ilgili eski bir anımı aktarayım istedim. Efendim, 15 Mart’da Maslak’taki Efendy Theater’da muhteşem bir müzikal-komedi bekliyor sizleri. Ortaklar Ahmet San, Aykut Kutluel ve tüm ekip şimdiden büyük heyecan içinde. Müzikal tam bir yıldızlar geçidine dönüşecek. Kimler mi var Türkiye’nin en iyi yorumcularından ve 
     müzikal yıldızlarından 
     Nükhet Duru, tiyatro dünyasının dev ismi senarist, oyuncu, yazar Müjdat Gezen, seksi şempanze Yıldız Kaplan, 
     Cem Özer, Ayşen Gruda, İlhan Daner, Mirkelam, Ufuk Yıldırım, Halit Akçatepe, Ateş Böceği Ercan, Çağla Şıkel ve daha pek çok sürpriz isim. Bir pop yarışmasının kulisinin yansıtılacağı müzikalde Müjdat Gezen organizatör, 
     Çağla sunucu, diğer tüm oyuncular ise yarışmacı olacaklar. Şimdiden 
     bu müzikali bekliyorum, çok, ama çok iyi iş yapacağına da inanıyorum. Bugünlük de bu kadar, iyi pazarlar efendim. 
     
     



 MAGAZİN 











</TEXT>
</DOC>
