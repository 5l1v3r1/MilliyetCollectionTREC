<DOC>
<DOCNO> 53722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sondun02.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Böbreğini internetten satmaya kalkıştı, cezaya çarptırıldı 
</HEADLINE>
<TEXT>

     Almanya'da böbreklerinden birini internet aracılığıyla satmaya çalışan 20 yaşındaki bir kişi, 100 saat kamu yararına çalışma cezasına çarptırıldı. 
     Homber mahkemesinde görülen davada sanık, ailesine yardım etmek ve geleceğini güvence altına almak istediğini, bu nedenle böbreklerinden birini internette 45 bin dolara satılığa çıkardığını kabul etti. 
     Düzenli olarak eroin ve kokain kullandığı belirlenen Rus asıllı sanığın mesajını internete geçtiğinde uyuşturucunun etkisinde olduğu belirtildi. 
     Hiç kimsenin yanıt yazmadığı mesajda, ''Satılık böbrek. Seyrek olarak sigara içerim. Alkol kullanmam ve sağlıklıyım'' ifadeleri yer alıyordu. Genç Alman, ciddi öneri gelmesi halinde böbreğini satmaya hazır olduğunu söyledi. 
     






</TEXT>
</DOC>
