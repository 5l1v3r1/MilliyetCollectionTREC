<DOC>
<DOCNO> 63180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/ekonomi/eko08.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
12,600 desteğinde güçlenebilir 
</HEADLINE>
<TEXT>

Senetlerde izlenen destek bulma görünümleri tepki alımlarının gelebileceğini gösteriyor 
     Zeynep Candan AKTAŞ 

     Endekste geçen hafta başlayan k r satışları desteklerin birer birer aşağı kırılmasına ve 12,636 puanın test edilmesine neden oldu. Haftanın son üç gününde izlenen tutunma ve destek bulma çabaları kısa vadeli göstergelerin de aşırı satım bölgelerinden gelen alım sinyalleriyle destekleniyor. 
     Ancak uzun vadeli göstergelerin aşırı alım bölgelerinden başlayan düşüş eğilimi bu alımların şimdilik bir tepki olarak algılanması gerektiğini gösteriyor. 
     
     Destekler 12,500-12,000’de 
     Özellikle bankacılık kesimi hisselerinde yaşanan yoğun satış eğilimi bu tepkilerin endekste belki çok güçlü hissedilmesine engel olabilir. Ancak genel olarak senetlerin hemen hepsinde izlenen destek bulma çabaları ve göstergelerinin aşırı alımlardan dönüş eğilimi az ya da çok senetlerin bir tepkiye hazırlandığını işaret ediyor. Bu teknik göstergeler ışığında önümüzdeki hafta için endeksin destekleri 12,500 ve 12,000 seviyelerinde iken, dirençler 13,100 ve 13,600 seviyelerinde bulunuyor. 
     
     Dolardaki süreç tersine döndü 
     Geçen yıl şubat ayında patlak veren kriz ile aşırı değer kazanan döviz ve ardından serbest bırakılan kurlar doların 1 milyon 650 bine ulaşmasına neden oldu. Doların değer kazanması ise endeksin aşırı değer kaybetmesini sağladı. Endeks eylül ayında, 11 Eylül saldırılarının da etkisiyle 0,44 centteki tarihi diplerine geriledi. Şimdi dolardaki süreç tersine dönmüş görünüyor. 
     Doların olması gereken fiyatın ne olduğu konusunda kimse bir şey söyleyemiyor. Ancak düşüş eğiliminin devam etmesi bazı yazarların savunduğuna göre ihracata zarar verebilirmiş. Dış ticaret açığı oluşabilirmiş. Ancak bizi asıl ilgilendiren dövizin hisse senetleri üzerinde hem değer kazanırken, hem de değer kaybederken oluşturduğu baskı. 
     Dövizin değer kazanması alternatif bir yatırım aracı olarak hisse senetleri piyasaları üzerinde baskı oluştururken, değer kaybetmesi senetlerin ve piyasanın değerlenmesine, pahalı görünmesine neden oluyor. Bu da özellikle yabancı yatırımcıların k r realizasyonlarının güçlenmesine neden olabilir. 
     Gerçekten de yabancı yatırımcıların piyasa payları yüzde 40,90'lara kadar ulaşmışken bu hafta yaşanan k r realizasyonlarıyla payları yüzde 39,90'lara kadar geriledi. Özellikle orta vadeli projeksiyonlarda bu unsur gözardı edilmemeli. 
     Bol kazançlı haftalar dileğiyle. 
     



 EKONOMİ 















</TEXT>
</DOC>
