<DOC>
<DOCNO> 79001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir general için kanun çıkarıldı’ 
</HEADLINE>
<TEXT>

TBMM İdare Amiri Elkatmış, milletvekillerinin asılması gerektiğini söyleyen Tümgeneral Özbek’e sert yanıt verdi 
     ANKARA Milliyet 

     TBMM’nin sağlık işlerinden sorumlu İdare Amiri Mehmet Elkatmış, sağlık harcamaları nedeniyle milletvekillerinin "Meclis bahçesi"nde asılması gerektiğini söyleyen emekli Tümgeneral Osman Özbek’i eleştirerek, "Herhalde bu kişinin ağzından çıkanı kulağı duymuyor" dedi. 
     Elkatmış, "Meclis’te bütün işlemler halkın önünde yapılıyor. Türkiye’de maalesef hiç denetlenmeyen kuruluşlar da var. Esas bunların denetlenmesi gerekir" dedi. Eski Deniz Kuvvetleri Komutanı Oramiral Güven Erkaya’nın yurtdışında tedavi görmesini sağlamak amacıyla çıkarılan yasaya Özbek’in tepki göstermemesini eleştiren Elkatmış, şöyle konuştu 
     
     Başbakana küfretmesin’ 
     "1998’de çıkarılan 4375 sayılı kanunla bütün kamu görevlilerine yurtdışında tedavi imk nı getirilmiştir. Bu kanun da bir kişi için çıkarılmıştır. Özbek o zaman da görevdeydi, çıkıp o zamanki Başbakan’a küfredeceği yerde, özel kanun çıkarılan bu kişi hakkında konuşsaydı kendisini takdir ederdim. Bu kanun bir meslektaşı için çıktı, bir general için." Elkatmış, Meclis yerine 4’te bir fiyatla yemek çıkan orduevlerinin incelenmesini önerdi. Bu arada Emekli Tümgeneral Osman Özbek, yaptığı yazılı açıklamayla, milletvekillerinin tamamını hedef almadığını belirterek, "Eğer milletvekilinin 70 milyar liralık harcama yaptığı doğru değilse mesele yok, konu kapanır" diye konuştu. 
     



 SİYASET 















</TEXT>
</DOC>
