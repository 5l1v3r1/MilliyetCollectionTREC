<DOC>
<DOCNO> 55918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/ekonomi/eko04a.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB son çıkışın birincisi 
</HEADLINE>
<TEXT>

İstanbul Borsası dünkü yüzde 6’lık artışla 8 Ekim’den bu yana dolar bazında yüzde 85 yükselerek, dünya borsaları arasında ilk sıraya tırmandı. Dün 1 katrilyon liralık işlem oldu 
     EKONOMİ SERVİSİ 

     İstanbul Borsası 1999 sonları ve 2000 başındaki günlerine dönüş sinyalleri veriyor. Hisse senetleri dün TL bazında yüzde 6.34 değer kazandı. Endeks 765 puanlık artışla 12.687’ye çıktı. IMF’nin ek krediyi onaylayacağı beklentisiyle 8 Ekim’de başlayan ralli, dün de sürdü. 8 Ekim’de 0.47 cent düzeyinde olan endeks, dün 0.87’ye, yine 7.499 olan TL bazlı endeks ise 12.687 puana ulaştı. Endeks, 21 Eylül dip seviyesi olan 7.306 puandan yaptığı çıkışla son iki buçuk ayda yüzde 73.65’lik yükseliş yaşadı. Dünkü seanslarda toplam 1 katrilyon liralık işlem hacmi gerçekleşti. İMKB, ekimden bu yana içinde bulunduğu yükseliş ve sağladığı yüzde 30 getiri ile geçen yıla göre dünyanın önde gelen borsaları arasında ilk sıraya oturdu. Ancak dolar kurunun serbest bırakılmasının ardından liranın hızlı değer kaybına uğraması, dolar bazındaki kaybı yüzde 40’a çıkardı. 
     
     Çin Borsası da atakta 
     Yılın en yüksek getiri sağlayan borsaları arasında yüzde 88 ile Çin Borsası ilk sırada yer alırken, Rusya Borsası’ndaki artış da yüzde 67 olarak gerçekleşti. 
     
Arjantin’e para yok      IMF İcra Direktörleri Kurulu, önceki gece yaptığı gayri resmi toplantıda Arjantin’e verilecek 1.3 milyar dolarlık krediyi bloke etti. IMF, Arjantin’in programa yeterli uyumu göstermediğini açıkladı. Kararı Arjantin’e darbe’ olarak değerlendiren analistler, bu ay 900 milyon dolar dış borç ödemesi olan Arjantin’in borcunu ödemek için iç kaynaklara’ yönelmek zorunda kalacağını belirtiyor. Ekonomi Bakanı Cavallo, IMF ile görüşmelerin sürdüğünü kaydetti. Arjantinli ekonomist Juan Aleman, "Bu çok sert bir karar, Arjantin’i çöküşe biraz daha yaklaştırdı" dedi. 
     



 EKONOMİ 



















</TEXT>
</DOC>
