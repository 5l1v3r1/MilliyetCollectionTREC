<DOC>
<DOCNO> 81172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/spor/spo01.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergio itirafı 
</HEADLINE>
<TEXT>

Beşiktaş’ın, Bayern Münih’in Brezilyalı yıldızını 1 milyon dolara transfer etmeye çalıştığı ortaya çıktı. Teknik Direktör Daum, "Bunu duyunca adeta şoke oldum" diye konuştu 
     MEHMET DEMİRCAN 

     İnanılmaz teklif 
     SİYAH - Beyazlı ekibin teknik patronu Daum, gider ayak ilginç açıklamalarına bir yenisi ekledi. Alman hoca, "Yönetim bana geldi ve B.Münihli Sergio’ya teklif yapacaklarını iletti. Kendilerine çok iyi bir transfer olduğunu söyledim. Ancak teklif edecekleri rakamı öğrendiğimde adeta şok oldum. Bir milyon dolar önereceklerini söylemeleri üzerine, İşte size Sergio’nun numarası. Teklifinizi yapın’ dedim. Sergio’nun bu rakama gelmesi mümkün değildi" dedi. 
     
     Rüyadaki iki isim 
     KULÜP ekonomik krizde olduğu için daha kaliteli oyuncu almalarının mümkün olmadığını savunan Daum, "Veit, Baya, Ronaldo, Asper, Myhre’nin bonservisleri elindeydi. Stavrum 100 bin dolara, Necat 75 bin dolara kiralandı. Daha iyilerini alma olanağımız yoktu" diye konuştu. Tecrübeli çalıştırıcı, ekonomik şartların uygun olması halinde transfer etmek isteyeceği iki ismi Tristan ve Van Nistelrooy olarak gösterdi, "Rüyalarımı süslüyorlar" ifadesini kullandı. 
     
     İmzayı istemedim’ 
     GÖZTEPE karşılaşmasında futbolcuların galibiyet inancından uzak kaldıklarını kaydeden Beşiktaş’ın hocası, Başkan Serdar Bilgili’nin yeni teknik direktör arayışlarına girmesini de doğal bulduğunu söyledi. Christoph Daum, "Buna kızmam söz konusu olamaz. Serdar Bilgili imza attırmaya çalıştı, ancak ben istemedim. Beşiktaş da geleceğini düşünmek zorunda. Mahkemem bitmeden hiçbir kulübe imza atmak istemiyorum" açıklamasını yaptı. 
     
Yönetimin transfer listesi Ronald De Boer Barcelona Sergio Bayern Münih Jankauskas Benfica - Sociedad Amaral Fiorentina Conte Juventus Giovanni Panathinaikos      
     
Daum’un transfer listesi Washington Ponte Preta Kleberson Paranaense ort saha Baiano Corinthians defansif Vampeta Corinthians stoper      
     
Ronaldo ayrılıyorBrezilyalı futbolcu, İtalya’da oynamayı düşündüğünü belirtip, sözleşmesi devam etmesine rağmen gitmek istediğini açıkladı 
     BEŞİKTAŞ’IN bu sezon en formda isimlerinden olan Guiaro Ronaldo ayrılık kararı aldı. Dün yöneticilerle görüşen Brezilyalı oyuncu, Juventus ve Parma’dan teklif aldığını belirtip, "Futbol hayatıma İtalya’da devam etmek istiyorum" dedi. Yöneticiler ikna turuna girişirken, başarılı futbolcu ayrılmakta ısrarcı olduğunu iletti. 
     PARMA ile prensipte anlaşan Teknik Direktör Christoph Daum’un, İtalyan kulübüne Ronaldo’yu götürmek istediği iddia edildi. Öte yandan yönetim, yerli transferde son olarak Diyarbakırspor’un genç savunma oyuncusu Ömer ile prensipte el sıkıştı. Ayrıca sözleşmesi biten Erman’ın, Ankaragücü ile temasa geçtiği, sol kanat oyuncusu İbrahim Üzülmez’in de Fransız Bastia ile söz kestiği öğrenildi. 
     
Kongre kararı      BEŞİKTAŞ’TA hem yönetimin hem de muhalefetin istediği Olağanüstü Tüzük Tadil Kongresi yapılma kararı alındı. Dünkü yönetim kurulu toplantısında bu yönde bir karar alınırken muhalefete de çağrıda bulunarak, "Birlik ve beraberlik" mesajı verildi. Yönetim, bu kongrede başkanlık süresinin üç yıla çıkması ve kongrenin aralık ayının sonunda yapılmasını isteyecek. 
     MUHALEFET ise yeni üyenin en az üç yıl sonra oy kullanılabilmesini gündeme getirecek. Öte yandan transfer, futbol ve icra olmak üzere çeşitli komiteler kuruldu. Yönetim kurulu dünkü toplantısında teknik direktör konusundaki kesin kararını Christoph Daum’un mahkemesinin sona ermesinden sonra vermeyi de kararlaştırdı. 
     



 SPOR 





























</TEXT>
</DOC>
