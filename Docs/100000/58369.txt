<DOC>
<DOCNO> 58369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/dunya/dun01.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasetteki Suudi izi sansürlenmiş 
</HEADLINE>
<TEXT>

     DIŞ HABERLER SERVİSİ 

     Amerikan ABC televizyonu, terörist Usame bin Ladin’in, 11 Eylül saldırılarının arkasındaki isim olduğunu itiraf ettiği ve Amerikan yönetimi tarafından açıklanan video kasetin çevirisinde, bazı bölümlerin kasten atlandığını ileri sürdü. 
     ABC, iki bağımsız tercüman tarafından Arapça’dan İngilizce’ye çevrilmiş alt yazılı haliyle yayınlanan video kasette, "anlaşılamadı" İngilizcesi inaudible olarak belirtilen bölümlerde, özellikle Suudi Arabistan’ın teröristlere yardımına ilişkin bilgiler bulunduğunu ileri sürdü. 
     ABC’ye göre, kasette Bin Ladin’in konuştuğu şeyh, Suudi Arabistan’dan Afganistan a geçerken, Suudi Arabistan din polisinden yardım aldığını anlatıyor. 
     
     ABD gözlerini kapadı 
     Bin Ladin de Suudi Arabistan’da bir devlet üniversitesinde profesör olduğu ve Dini Hukuk Konseyi’nin üyesi olduğu belirtilen Şeyh Abdullah El Baraak’a değinerek, tam saldırı sırasında El Baraak’ın çok dokunaklı bir destek konuşması yaptığını belirtiyor. 
     Washington’daki bazı gözlemciler, Bin Ladin’e desteğin bizzat Suudi hükümetinden geldiği iddialarının çok ciddi olduğuna dikkati çekerek, bu ülke ile işbirliğini sürdürme ihtiyacındaki ABD’nin, ilgili bölümleri görmezden geldiğini savunuyor. 
     



 DÜNYA 












</TEXT>
</DOC>
