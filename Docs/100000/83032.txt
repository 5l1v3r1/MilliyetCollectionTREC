<DOC>
<DOCNO> 83032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun35.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı yağışlar Afrika'da katliam yaptı 105 ölü 
</HEADLINE>
<TEXT>

     Afrika'yı etkisi altına alan şiddetli yağışlar Ruanda, Kenya ve Uganda'da ölümlere yol açtı. 
     Resmi kaynaklar, Ruanda'da şiddetli yağışların neden olduğu toprak kaymalarında son 10 gün içinde 50 kişinin öldüğünü belirtti. 
     Yetkililer, yağmur mevsiminin gelecek ayın ortalarına kadar süreceğini, bu yüzden ölü sayının artabileceğini belirttiler. 
     Şiddetli yağışlar Ruanda'da 1577 evin yıkılmasına ve çok sayıda hayvanın da telef olmasına neden oldu. 
     Kenya'da da, şiddetli yağışların neden olduğu toprak kaymaları ve seller yüzünden son iki hafta içinde ölü sayısı 46 olarak açıklandı. 
     Polis, 50 bin kişinin evlerini terk etmek zorunda kaldığını, yağmurların bu şiddette devam etmesi halinde bu sayının 100 bine yükselebileceğini açıkladı. 
     Uganda'nın güneybatısında şiddetli yağışların neden olduğu toprak kaymasında ise 9 kişinin öldüğü bildirildi. 
     





</TEXT>
</DOC>
