<DOC>
<DOCNO> 79402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo08.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay bomba gibi 
</HEADLINE>
<TEXT>

Yıldız futbolcu, iyileşme sürecine yeni girdiğini, Milli Takım’da forma giyeceği günü iple çektiğini söyledi 
     İNGİLTERE’DE Aston Villa takımında oynayan ve sakatlığı nedeniyle uzun süredir sahalardan uzak kalan Alpay Özalan, Almanya’daki tedavisinin yoğun şekilde sürdüğünü ifade ederek, "Bomba gibi geliyorum" dedi. Kendisine ait internet sitesine konuşan milli futbolcu, "Gün sayıyorum. Bana kalsa yarın çıkıp oynayacağım. Ama doktorlar en az bir hafta sabretmem gerektiğini ve daha sonra topla idmanlara başlayabileceğimi söylüyor" diye konuştu. 
     GÜNLERİNİ sürekli çalışıp, tedavi olarak geçirdiğini anlatan Alpay, bir hafta sonra Türkiye’ye geleceğini belirtti. Lejyoner futbolcu, sahalara döneceği ve futbola "merhaba" diyeceği günü sabırsızlıkla beklediğini ifade ederek, "Her şeyden önemlisi, milli formayı sırtıma geçireceğim günü iple çekiyorum. Sakat olmama rağmen Milli Takım’dan uzak kalmak çok kötü. Bir an önce iyileşip, o onurlu formayı taşımak istiyorum" açıklamasını yaptı. 
     



 SPOR 



























</TEXT>
</DOC>
