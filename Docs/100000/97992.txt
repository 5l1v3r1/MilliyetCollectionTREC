<DOC>
<DOCNO> 97992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sonspo07.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'de "Alpay" sesleri yükseliyor.. 
</HEADLINE>
<TEXT>

     Aradığı defans oyuncusunu halen bulamayan FC İnter'in, Aston Villa'da oynayan Alpay Özalan alternatifini daha ciddiye aldığı ve görüşmeleri yoğunlaştırdığı ifade ediliyor. 
     Tutto Sport gazetesi, ''Alpay İnter'in defansını zırhlamak için işte Türk zırhlı süvari'' başlığı altındaki haberinde, İnter Teknik Direktörü Hector Cuper'i ''fethedecek'' kişinin Alpay olduğunu savundu. 
     Gazete, ''Adam tutmakta acımasız ve inatçı, Dünya Kupası'ndaki Türk mucizesinin yaratıcılarından biri'' dediği 29 yaşındaki Türk futbolcuya, gerek kariyerinde, gerekse Dünya Kupası finallerinde gösterdiği performanstan dolayı övgüler yağdırdı. 
     La Gazzetta dello Sport ve Corriere dello Sport ise SS Lazio'dan Alessandro Nesta ya da Jaap Stam'dan birinin para artı Emre Belözoğlu takasıyla İnter'e getirilmesi görüşmelerinin henüz noktalanmadığını yazdı. 
     Gazeteler, 29 Temmuz Pazartesi gününe kadar iki kulüp arasındaki görüşmelerden son kararın çıkabileceğini ileri sürüp, bütçe açığından dolayı lige henüz yazılmayan ve paraya ihtiyacı olan Lazio'nun Nesta'ya karşılık 27 milyon Euro artı Emre takasını kabul edeceğini dile getirdi. 
     





</TEXT>
</DOC>
