<DOC>
<DOCNO> 67212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas10.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Romantizm hırsız çetesine yaramadı 
</HEADLINE>
<TEXT>

Lüks otomobillerin hırsızı Mehmet Tokmak, polisten kaçmayı başardı ama sevgilisiyle çekilen fotoğraflarını araçta unutunca çetesiyle birlikte yakayı ele verdi 
     ELVAN EZBER İstanbul 

     Maltepe’de çalıntı bir otomobilin peşine düşen polis, kovalamaca sonucu aracı durdurdu ancak hırsız kaçmayı başardı. Otomobilde yapılan aramada, hırsızın, sevgilisiyle çektirdiği fotoğraflar bulundu. 
     Fotoğraflarda sevgilisiyle görülen kişinin, hırsızlıktan sabıkalı Mehmet Tokmak olduğu tespit edildi. Pendik’te bir kahvehaneye baskın düzenleyen ekipler, Tokmak’ı kumar oynarken yakaladı. Tokmak’ın sorgusu sonucu, Ali Rıza Akan ile kardeşi Abdülkadir Akan da gözaltına alındı. 
     
     Zaafımdan çalıyorum’ 
     Tokmak’ın, çaldığı bir BMW’yi, asker arkadaşının düğününde gelin arabası yaptığı da ortaya çıktı. Tokmak, "Jest olsun diye böyle bir şey yaptım. Lüks otolara zaafım var. Sırf bu zaafım yüzünden otomobil çalıyorum" dedi. 
     



 YAŞAM 




















</TEXT>
</DOC>
