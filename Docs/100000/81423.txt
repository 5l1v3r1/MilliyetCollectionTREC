<DOC>
<DOCNO> 81423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/temelkuran.html </URL>
<DATE> 2002/05/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
1 Mayıs 1 Mayıs Beyaz Türk’ün de bayramı-ı 
</HEADLINE>
<TEXT>

     Kocaman bıyıklar, güçlü bilekler, mağrur bir öfkeyle bakan gözler, gömlek parçalayan kaslar vesaire... O, afiş için poz verme işi bittikten on beş dakika sonra dağları devirecek olan "emekçi" Günlerdir benzer 1 Mayıs afişleri var sokaklarda. Çok kullanılmaktan karikatüre dönüşmüş o "emekçi" imgesi yani. Zagor’dan daha "ilah", "Çelik Bleköten daha çelik ve en bi’ yenilmez ERKEK pozisyonları... 
     Her ne ise işte, fena halde bir yanlışlık var bu afişlerde. Şöyle ki... 
     
Beyazötesi işçiler      Krizden bir süre sonra bir yazı dizisi hazırlamıştık "Beyaz Türk’ün Krizle İmtihanı". İşsiz kalan beyaz yakalılarla ilgiliydi. Çok para kazandığı için, kredi kartlarıyla düzene omuz atabileceğini sanan ve hayatlarında ilk kez işten atıldıklarında "başarı ve güç" ninnileriyle daldıkları uykudan aniden uyananlar hakkındaydı. Düzenin göğüslerine taktığı kırmızı kurdeleyle övünüp durmuş, ama bir gün aniden işten atılıverince kendilerinin bu düzen için bir böcekten ancak birazcık daha kıymetli olduğu kafalarına dank etmiş insanlardı bunlar. "Çok çalışalım, çok kazanalım, çok harcayalım Hey Hey Hey " marşı eşliğinde düzene lüzumundan fazla gönül vermiş halde yaşarken, aniden televizyonda gösteri yapan o "esmer" yoksulları anlayıvermişlerdi. Ama asıl şunu anladıkları an fena halde sarsıldılar 
     Onlar işçiydi Evet, evet şekerim Şu "kıro" adamlar gibi, şu "zavallılar" gibi. 
     
Beyazlarsan beyazla      Şurada "drink alıp", buralardan giyinip, şuralarda eğlenip, ta oralara tatillere gidince insan "ezilenler sınıfından" yırttım, "egemenler" arasına kapağı attım sanıyordu. İnsan fena halde "sınıfını şaşırıyordu" Oysa onların, "Açız " diye bağıran "esmer" işçilerden tek farkları daha fiyakalı işçiler olmalarıydı. Bir günde anlaşıldı ki, işçiler ne kadar "beyazlarsa beyazlasın" işçilik geçmiyordu. Üstelik onların, "solcu şeylerle" ilgili olmadıkları için, bu yeni durumu tarif edecek "zulüm", "ezilmek" gibi sözcükleri de yoktu. Onlar işçiler içinde en "dilsiz", en sessiz olanlarıydı. H l da öyleler. 
     O zaman onların afişleri nerede Onları 1 Mayıs İşçi Bayramı’na çağıracak cümleler hangi sokakta yazılı 
     
Yeryüzü yürüyenleri      Dünyada muhalefetin dili değişiyor. Seattle, Cenova eylemleri gürültü içinde geçti gitti. Ama Porto Alegre Dünya Sosyal Forumu’nda yeni bir dil kurulmaya başlandı. Artık insanlar "Karşıyız, karşı " bölümünü yavaş yavaş geçip var olan dünyaya alternatif bir dünyanın dilini kuruyor. Şenlikli, cesur, "Budur kardeşim " tadında bir dil bu. Kurulan, beyaz yakalıları da içine alan bir muhalif dil. Zira ta Seattle’dan beri küreselleşme karşıtı eylemlere zengin ülkelerin çocukları katılıyor. Kırmızı kurdelelerin insanlığı kandıramadığının kanıtı gibi... Yani artık dünya muhalefeti, "kartal bakışlı, kaslı işçi" vesikalığının ötesinde daha lebi derya bir fotoğraf veriyor. Sol estetiğin çok kullanılmaktan karikatür haline gelmiş imgeleri, eski dilin katır kutur cümleleri, artık "gaz vermeye" yetmiyor Yeryüzü yürüyenlerinin dili genişliyor. Çünkü patronlar azalırken işçiler çoğalıyor. Bayram... Büyüyor. 
     Bir de dün televizyonda pankart açıp bağıran insanları görünce 1 Mayıs eylemi sanmam ve sonra bunun Biri Bizi Gözetliyor evi önündeki tezahüratçılar olduğunu anlamam var ama bugün onun dalgasını geçecek yer kalmadı. O dalga enginlere sığmaz, taşar tabii... 
     
     







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
