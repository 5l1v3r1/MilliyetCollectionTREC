<DOC>
<DOCNO> 89094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko06.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya Grubu’nun reklam geliri hızla artıyor 
</HEADLINE>
<TEXT>

Piyasalardaki canlanma reklam sektörüne de yansıdı. DMG’nin reklam gelirleri geçen yılın mayıs ayına göre yüzde 57 artarak 32.2 milyon dolara yükseldi 
     REUTERS 

     Doğan Medya Grubu’nun DMG reklam gelirleri, krizin reklam sektöründe en çok hissedildiği 2001 yılı mart - mayıs aylarına göre bu yıl yüzde 75 artarak 82.8 milyon dolar olarak gerçekleşti. Grubu’nun mayıs ayındaki reklam gelirleri bir önceki yılın aynı ayına göre yüzde 57’lik artış gösterdi ve 32.2 milyon dolara ulaştı. Piyasalardaki olumlu gelişmeler ve canlanmayla birlikte hızlı tüketim ürünleri, sigorta, inşaat, finans, iletişim ve içecek sektörlerinde önemli reklam artışları gerçekleştiği belirtilen açıklamada şöyle denildi 
     "Her yıl yaz aylarında reklam yatırımlarında bir düşüş yaşanırken, bu yıl tam aksine mart ayında başlayan hareketliliğin temmuz ve ağustos aylarında da aynı oranlarda devam etmesini bekliyoruz. Özellikle mart ayında başlayan sanayi üretimindeki artış, önümüzdeki günlerde, reklam sektöründe bir çarpan etkisi yaratacıktır." 
     
     Reklam yatırımları hızlandı 
     Mecralardaki reklam yatırımlarının da ilk beş ayda yaklaşık 285 milyon dolara ulaştığı kaydedilen açıklamada, "Reklam yatırımlarının, seçim ekonomisine girilmemesi halinde geçen yıla göre yaklaşık yüzde 40 artarak 750 - 780 milyon dolara ulaşması beklenmektedir" denildi. 
     



 EKONOMİ 






















</TEXT>
</DOC>
