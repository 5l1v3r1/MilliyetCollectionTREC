<DOC>
<DOCNO> 83749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/soneko28.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprakbank yeniden satışa sunulacak 
</HEADLINE>
<TEXT>

     Tasarruf Mevduatı Sigorta Fonu TSMF , Toprakbank A.Ş'nin yeniden satışa sunulmasına karar verdi. 
     TSMF'den yapılan yazılı açıklamada, en son Global menkul Değerler konsorsiyumunun verdiği teklifin değerlendirildiği ve yetersiz bulunması nedeniyle kabul edilmediği bildirildi. 
     Bu durumda Toprakbank A.Ş'nin yeniden satışa sunulmasına karar verildi. 
     Açıklamada, hisselerinin tamamı Fon'a ait Toprakbank A.Ş hisselerinin satışına ilişkin teklif verme süresinin 24 Nisan 2002'de sona erdiği, adı geçen banka nezdinde inceleme yapma izni verilen Oyakbank A.Ş ile Türk Dış Ticaret Bankası A.Ş'nin, bankanın satın alınması konusunda teklif vermeyeceklerini bildirdikleri hatırlatıldı. 
     Topraşbank A.Ş nezdinde inceleme yapmasına izin verilen Global Menkul Değerler A.Ş'nin Global Menkul Değerler A.Ş, Avrasya Yatırım Holding A.Ş, Templeton Starategic Emerging Markets Fund LDC, Piraeus Bank konsorsiyumu adına ise teklifini 24 Nisan 2002 tarihi itibariyle Fon'a sunduğu belirtilen açıklamada, ''söz konusu teklif değerlendirilmiş, yetersiz bulunması nedeniyle kabul edilmemiş ve Toprakbank A.Ş'nin yeniden satışa sunulmasına karar verilmiştir'' denildi. 
     





</TEXT>
</DOC>
