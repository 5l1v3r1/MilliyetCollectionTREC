<DOC>
<DOCNO> 77315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun06.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Stalin'in torununa "Siyonist Örgüt Lideri" suçlaması 
</HEADLINE>
<TEXT>

     Gürcü asıllı Sovyet diktatör Josef Stalin'in torunu Yevgeni Çugaşvili, kendisini ''siyonist örgüt lideri olmakla'' suçlayan Stalin Derneği liderini mahkemeye verdi. 
     Tiflis'teki mahkemede görülen ilk duruşmada, dava 15 Nisan'a ertelendi. 
     Yargı kaynaklarına göre Cugaşvili, kendisinin ''Stalin ailesine Siyonistler tarafından gönderildiğini'' savunan Stalin Derneği lideri Grigori Onyani aleyhinde dava açtı. Cugaşvili, Onyani'den 23 bin dolar tazminat istiyor. 
     63 yaşındaki emekli bir general olan Onyani, Stalin'in oğlu Yakov 
     Cugaşvili'nin sadece Galya adında bir kızı olduğunu ve Yevgeni'nin, Cugaşvili'nin oğlu olmadığını da ileri sürmüştü. 
     Hem Rus hem de Gürcü pasaportu taşıyan 64 yaşındaki Yevgeni Cugaşvili, geçen yıl Gürcistan'da, Sovyet rejimine dönüşü sağlamaya çalışacak ''Yeni Komünist Parti''yi kurmuştu. 
     






</TEXT>
</DOC>
