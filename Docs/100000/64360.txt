<DOC>
<DOCNO> 64360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko11.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Norm kadro’ çalışmaları bitmeden kadro yok 
</HEADLINE>
<TEXT>

     Kamuda istihdam politikasının esasları belirlendi. Kamu kurum ve kuruluşları, norm kadro çalışmaları sonuçlandırılıncaya kadar, kadro ihtiyaçlarını fazlası olan birimlerden sağlayacaklar. 
     Maliye’nin, Bütçe Uygulama Talimatı Resmi Gazete'nin dünkü sayısında yayımlandı. Talimata göre kurumlar, serbest kadrolarında meydana gelen değişiklikler ile kadroların dolu ve boş durumunu gösterir cetvelleri, mart, haziran, eylül ve aralık aylarının son günleri itibariyle doldurup, izleyen bir ay içinde, Maliye Bakanlığı ile Devlet Personel Başkanlığı'na gönderecekler. Personelin seçiminde, sınav uygulaması da sürecek. 
     İhtiyaç fazlası personel nisan sonu itibariyle hazırlanarak, Bakanlığa gönderilecek. Açıktan atama izin taleplerinin değerlendirilmesinde, ayrılan personel sayısının yüzde 80'i aşılmayacak. Talimatta, Devlet Memurları Kanunu'na göre, devlet memurluğuna alınacak sakatların istihdamı için kullanılacak kadrolar konusunda ise genel izin verildi. 
     



 EKONOMİ 



















</TEXT>
</DOC>
