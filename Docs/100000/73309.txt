<DOC>
<DOCNO> 73309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur17.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını otomobille ezmeye çalıştı sonra baltayla yaraladı... 
</HEADLINE>
<TEXT>

     Adana'da, kendisini terk eden eşi ile kızını otomobille ezmeye çalıştığı, ardından baltayla yaraladığı bildirilen sanık, ifadesinde olayı hatırlamadığını söyledi. 
     Alınan bilgiye göre, kendisini terk eden eşi Selime Oti 34 ve yanında bulunan kızı Rojhat Oti'yi 10 , 34 BVM 02 plakalı otomobiliyle ezmeye çalışan, daha sonra da baltayla yaraladığı belirtilen Nurettin Oti'nin 37 , Emniyet Müdürlüğü Cinayet Amirliği'nde sorgulaması sürüyor. 
     Kendisini aldattığı için tartıştığı karısının evi terk ettiğini belirten sanık Nurettin Oti'nin, ifadesinde, ''Eve dönmeye ikna etmek için otomobile binerek karımın peşinden gittim. Yanında kızlarım Rojhat ve Milkiye de vardı. Gelmek istemeyince çok sinirlendim. Ancak otomobille çarptığımı ve baltayla yaraladığımı hatırlamıyorum'' dediği öğrenildi. 
     Baltalı saldırıda başlarından ağır yaralanan Selime Oti ve kızı Rojhat Oti'nin, Devlet Hastanesi Beyin Cerrahi Servisi'nde tedavilerinin sürdüğü, sanık Nurettin Oti'nin ise sorgulamasının tamamlanmasından sonra adliyeye sevk edileceği bildirildi. 
     






</TEXT>
</DOC>
