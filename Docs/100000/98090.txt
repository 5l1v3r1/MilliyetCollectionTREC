<DOC>
<DOCNO> 98090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yasam/yas04.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytanın Ada’ çıkarması 
</HEADLINE>
<TEXT>

İddialara göre satanistlerin yeni mek nı, Büyükada’daki Aya Yorgi Kilisesi. Mezar kırıyor, ayin yapıyorlar’ diyen kilise yetkilileri ve ada sakinleri tedirgin 
     ÖNAY YILMAZ İstanbul 

     Büyükada’da her dinden insanın şifa için ziyaret ettiği Aya Yorgi Kilisesi’nin bulunduğu tepe, iddialara göre satanist gençlerin uğrak yeri oldu. 
     Son yıllarda gençlerin uğrunda intihar ettiği, cinayetlerin işlendiği satanizmin, kilisenin adıyla da anılan Aya Yorgi Tepesi’nde görülüyor olması, kiliseyi ve ada halkını tedirgin ediyor. İddialara göre tepeye simsiyah giysilerle gelen gençler, kilisenin Heybeliada yamacında bulunan, birinde korsan amblemli kabartma olan üç rahip mezarı yanındaki kayaların üzerinde, üç çatallı dalları şeytan orağı’ biçimine getirerek ayin provaları yapıyor. Hatta küçük bir grubun yaptığı bu ayin provasını, biz de yandaki gibi görüntüledik. 
     
     Kemikleri çıkarıyorlar’ 
     Aya Yorgi Kilisesi’nin dini görevlileri, kiliseye zaman zaman gelen siyah giysili gençlerin mezarlıktaki kemikleri çıkardıklarını belirtiyor. 
     Bu nedenle bu tarihi mezarların kapısını demir bir kapıyla değiştirdiklerini ve kilit vurduklarını belirten kilise yetkilileri, bu arada haç şeklindeki eski mezar taşlarının da kırılmış ve sağa sola atılmış olduğunu söylüyor. Ayrıca mezarların yanında, içki şişelerine de rastlayan kilise yetkilileri, satanistlerin mezarlıkları sevdiğini, daha önce İstanbul Aşiyan Mezarlığı’nda işlenen ilk satanist cinayetinin olay mahallinde de içki şişeleri bulunduğunu hatırlatıyor ve böyle bir vahşetten endişe ediyor. 
     
     Kedisi de bol’ 
     Ada halkı da, satanistlerle ilgili tedirginliklerini şöyle dile getiriyor 
     "Satanistlerin kedi kurban ettiğini duyduk. Tepede de bol miktarda kedi var. Satanizme özenen gençler korunmasız ve geceleri ıssız bu tepede rahatlıkla bu tür ayinler yapabilir. Yılın her mevsiminde turistlerin ilgi odağı olan Aya Yorgi Tepesi’nde bu tür olaylara karşı önlem alınmalı..." 
     
İşte tepe ve hik yesi      Büyükada’nın en yüksek iki tepesinden birinde bulunan Aya Yorgi Kilisesi’nin geçmişi Bizans dönemine dayanıyor. Yıkılan kilisenin yerine yenisi 1900’lü yılların başında yapılmış. Tarih boyunca bütün dünyadan Hıristiyan hacıların ziyaret ettiği kutsal bir uğrak yeri olmuş. Ayrıca Aziz Aya Yorgi’nin iyileştirici gücü olduğuna inanıldığı için de şifa bulmak amacıyla Hıristiyan hastalar, burayı ziyaret ediyor. Günümüzde de her dinden insan, Aya Yorgi Kilisesi’ne yılın belli günleri dilek dilemek için geliyor. Aya Yorgi yolunun üzerindeki çam ağaçlarına dilek için çeşitli bezler asılıyor. 
     



 YAŞAM 






















</TEXT>
</DOC>
