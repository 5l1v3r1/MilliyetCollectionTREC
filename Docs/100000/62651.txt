<DOC>
<DOCNO> 62651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur35.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerini taciz eden iki öğretmen açığa alındı 
</HEADLINE>
<TEXT>

     Zonguldak'ta, öğrencileri taciz ettiği iddiasıyla iki öğretmenin açığa alındığı bildirildi. 
     Milli Eğitim Müdürü Onur Kaya, gazetecilere yaptığı açıklamada, şikayet üzerine Gazi İlköğretim Okulu'nda sınıf öğretmeni Haluk Fırat'ın bazı kız öğrencilere elle, aynı okuldaki Din Kültürü ve Ahlak Bilgisi Öğretmeni Sinan Nural'ın da bir öğrencisinin defterine yazdığı yazılarla tacizde bulunduğunu söyledi. 
     İki öğretmenin, soruşturmanın selameti açısından açığa alındıklarını bildiren Kaya, Taciz olayının 2 yıldır devam ettiğini öğrendiklerini kaydetti. 
     Öğrencilerin korktukları ve utandıkları için kimseye bir şey söylemediklerini anlatan Kaya, şu bilgiyi verdi 
     ''Müfettişlerimiz, Haluk Fırat'ın derse girdiği sınıftaki öğrencileri, dersle ilgili ankete tabi tutacağız diye ayrı sınıflara çağırdılar. Görevlendirdiğimiz psikolog ile öğrencilerin onurlarını zedelemeden ifadelerine başvurarak, taciz olayının doğruluğunu belirledik. Bu öğrencilerin sayısı 6-7 olabilir. Soruşturma sürdürülüyor. Bu tür insanları camiamızda barındırmamız söz konusu olamaz.'' 
     






</TEXT>
</DOC>
