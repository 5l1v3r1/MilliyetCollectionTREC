<DOC>
<DOCNO> 70352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/spor/spo08.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda şike kaosu 
</HEADLINE>
<TEXT>

     FIFA Başkanı Sepp Blatter’in, başkanlık seçimi sırasında parayla oy satın aldığı iddiaları üzerine, futbolun zirvesi büyük bir kaosun içine düştü. Afrika Futbol Konfederasyonu Başkan Yardımcısı Farah Addo’nun, kendisine Blatter’i desteklemesi için 100 bin dolar teklif edildiğini açıklaması sonrası, diğer 18 Afrika ülkesi temsilcilerinin de şikeyle bağlandığı iddiaları üzerine bu yıl yeniden başkan adayı olan Blatter çaresiz kaldı. 
     SKANDALIN seçim zamanı yaklaştığı için bilinçli olarak ortaya atıldığını iddia eden Blatter, dört yıl önceki seçimde yendiği UEFA Başkanı Johansson’un yandaşları tarafından sıkıştırılmaya başlandı. UEFA Saymanı ve Hollanda Federasyonu Başkanı Mathieu Sprengers, Blatter’in marketing şirketi ISL’in de batışıyla FIFA’nın içine düştüğü mali krizden kurtulmak için 2006 bütçesini harcadığını iddia ederek, "FIFA batıyorsa, bunu bilmeye hakkımız var" dedi. 
     
     



 SPOR 


























</TEXT>
</DOC>
