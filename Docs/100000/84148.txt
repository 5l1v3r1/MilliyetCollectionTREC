<DOC>
<DOCNO> 84148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/soneko12.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli maaş farkları 1 Haziran'dan itibaren ödenecek 
</HEADLINE>
<TEXT>

     Emekli Sandığı'ndan aylık alan emekli, dul ve yetimlerin, memur maaşlarına 15 Mayıs 2002 tarihinden geçerli yapılan ek aylık yüzde 2.5'lik zamma paralel aylık farkları, 1 Haziran 2002'den itibaren ödenecek. 
     Emekli Sandığı'ndan yapılan açıklamada, emekli, dul ve yetimlerin ek aylık artışlarına ilişkin fark çalışmalarının tamamlandığı belirtildi. 
     Devlet İstatistik Enstitüsü DİE tarafından açıklanan Tüketici Fiyatları Genel Endeksindeki kümülatif artışın, Nisan sonu itibarıyla yüzde 10.7 olarak gerçekleştiği belirtilen açıklamada, enflasyon rakamlarına göre yüzde 12.7 yüzde 10.7 enflasyon 2 puan kümülatif maaş artışını karşılamak üzere, 15 Mayıs 2002'den itibaren, yüzde 2.5 oranında ek aylık artış yapıldığı bildirildi. 
     Buna göre, emekli, dul ve yetimlerin katsayı artışından doğan aylık farkları, 1. grubda aylık alanlara 2.5 aylık, 2. grubda aylık alanlara 15 günlük ve 3. grubda aylık alanlara 1.5 aylık olmak üzere, toplam 1 milyon 431 bin 744 kişiye, 16 trilyon 204 milyar 315 milyon 200 bin lira ödeme yapılacak. 
     





</TEXT>
</DOC>
