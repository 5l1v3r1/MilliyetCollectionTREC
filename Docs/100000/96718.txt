<DOC>
<DOCNO> 96718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yasam/yas04.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon kızlar da İlhancı oldu .. 
</HEADLINE>
<TEXT>

David Beckham’ın eskidiğini’, genç kızların yeni ilahının İlhan Mansız olduğunu ilan eden Japon kadın dergisi Kızlarımız onu şimdiden çok özledi 
     Japonya’nın önde gelen kadın dergilerinden Şukan Josei, kapağında yer verdiği İlhan Mansız’a övgü yağdırdı. Dergi, "Dünya Kupası bitti, Japon genç kızlar artık İlhan’ı göremeyecekler. Ama şimdiden onu özlediler" diye yazdı. 
     Haftalık dergi, son dönemde İngiliz David Beckham’dan çok, Mansız’a ilgi duyulduğunu açıkladı. Saçları yukardan bağlı’ İlhan’ın, Türkiye-Senegal maçından sonra Japon kızlarının gözdesi olduğu da eklendi. 
     
     "17 numara çok tatlı" 
     Dergi, Japonya’daki gayri resmi İlhan sitesinden alınan, "İlhan’la karşılaştıktan sonra kendimi işime veremez oldum", "İlhan’ın oyununa ve sevimli yüzüne tutuldum", "17 numara çok tatlı", "Prens İlhan’a sevgiler" gibi mesajlara da yer verdi. Mansız’ın resmi sitesinin Türkçe olması nedeniyle hayranlarının yeterli bilgi alamamasının, merak ve ilgiyi daha da arttırdığı belirtildi. Şukan Josei’de İlhan Mansız’ın resmi sitesine sadece Japonya ve Kore’den ulaşan mesajların sayısının 3 bin 500 olduğu kaydedilerek, Mansız’ın futbola nasıl başladığı anlatıldı. 
     
     "Türkler Tarkan’a hayran" 
     Taraftarlarının, Dünya Kupası’nda attığı gollerle ünlenen İlhan’dan kopamadığı kaydedilerek, tatile gittiği Almanya’da imza almak ve birlikte fotoğraf çektirmek isteyenlerin hücumuna uğradığı ifade edildi. 
     Dergide, "Bunların arasında Japonlar da vardı. Japonya’da futbolcuların kaldığı otelin önünde İlhan’ diye bağıranlar oldu. Ama Türkiye’de bu yok. Türkiye’de halkın ilgi duyduğu ve tezahürat yaptığı kişi şarkıcı Tarkan" denildi. 
     



 YAŞAM 


















</TEXT>
</DOC>
