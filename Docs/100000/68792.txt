<DOC>
<DOCNO> 68792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas05a.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte savcı, İzmir’de yakayı ele verdi 
</HEADLINE>
<TEXT>
İçtiğim zamanlar bakan bile olurum’ 
     BAHRİ KARATAŞ İzmir DHA 

     Kendisini Diyarbakır DGM Savcısı olarak tanıtıp Gümrük Müsteşarlığı’nda bazı memurları tayin ettirdiği Milliyet’in haberiyle ortaya çıkan Cemal Kılbaş, İzmir Emniyet Müdürü Halil Tataş’ı arayarak bir kişiyi gözaltına aldırmak istediğince yakayı eleverdi. Tataş’ın durumu fark etmesi üzerine gözaltına alınan ve hakkında yargı takibi başlatılan Kılbaş, "Alkol alınca ben bunu hep yapıyorum. Benim sorunum ruhsal" dedi. 
     Gümrük Müsteşarı Nevzat Saygınoğlu’na çıkıp para aldığı, bazı gümrük memurlarının tayinlerini yaptırdığı ve kendisini Diyarbakır DGM Hakimi Hakkı Yalçın olarak tanıtan Kılbaş’ın İzmir’deki girişimi ise sonuçsuz kaldı. Lise mezunu olan ve Mersin’de çiftçilik yapan Kılbaş , şunları söyledi "Her nedense alkol aldığım zaman kendimi büyük adam gibi hissetmeye başladım. Ben bu durumumda bakan olduğumu bile söyleyebilirim. Benim sorunum ruhsaldır." 
     Kırbaş’ın, unvan gaspı’ iddiasıyla 2 yıl hapis cezası istemiyle yargılanacağı ifade edildi. 
     



 YAŞAM 




















</TEXT>
</DOC>
