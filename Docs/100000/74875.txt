<DOC>
<DOCNO> 74875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun06.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan 7 kez daha sallandı 
</HEADLINE>
<TEXT>

     Afganistan'da, binlerce kişinin ölümüne yol açan önceki günkü depremden sonra bir dizi artçı deprem meydana geldi. 
     Colorado'daki Amerikan Ulusal Deprem Bilgi Merkezi'nden yapılan açıklamaya göre, ülkenin kuzeyindeki Baglan eyaleti çevresinde önceki akşamdan beri büyüklükleri Richter ölçeğine göre 4.6 ila 6.1 olan 7 deprem meydana geldi. 
     Afganistan Savunma Bakanlığı sözcüsü Gülbeddin, bu sabah erken saatlerde meydana gelen artçılardan sonra, Nahrin kentiyle çevre köyleri yerle bir eden depremdeki ölü sayısının artmasından endişe duyduklarını söyledi. 
     Gülbeddin, ölü sayısının 2 binden fazla olduğunu, enkaz kaldırıldıkça bu sayının daha da artacağını belirtti. 
     Sözcü, geçici yönetimin başkanı Hamid Karzai'nin bugün Nahrin'e giderek, felaketi yerinde göreceğini de kaydetti. 
     
     Deprem yardımı 
     Bu arada, Avustralya, deprem felaketi nedeniyle Afganistan'a 0 bin dolar yardım yapacak. 
     Dışişleri Bakanı Alexander Downer, barınak, tıbbi ihtiyaç ve gıda için harcanacak yardımın Uluslararası Kızılhaç Komitesi ile Dünya Gıda Programı arasında eşit paylacağını belirtti. 
     






</TEXT>
</DOC>
