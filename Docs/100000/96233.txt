<DOC>
<DOCNO> 96233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yasam/yas02.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Selülitlerden buhar banyosuyla kurtulun 
</HEADLINE>
<TEXT>

Isı ve buhar banyoları, birçok deri problemini yok ediyor vücuttaki toksinleri atıyor. İşte vücudu yola getirmek’ için bu ve daha pek çok önemli püf noktası... 
     ÇİĞ BESİN DİYETİ - 2 
ŞÜKRAN PAKKAN 

     Tüm beden için yapılacak ısı tedavileri, bahar temizliği için mükemmel bir çözüm. Isı derideki dolaşımını artırıyor ve derinin dokusunu iyileştirip, selülitleri yok etmeye yardım ediyor. Isı banyoları aynı zamanda moral düzeltiyor, akne gibi birçok deri problemini çözüyor. 
     Buhar ve ısı banyolarının en önemli işlevi ise, vücuttaki toksin atımını sağlaması. 
     
     Nasıl yapılır 
     Şifalı otlarla haftada bir kez yapacağınız buhar banyoları cildinize canlılık ve bütün vücudunuza sağlık kazandırır. Normal ciltlere lavanta ve adaçayı, kuru ciltler için fesleğen ve papatya, yağlı ve karma ciltler için nane ve limon kabuğu yararlı. 
     Uygulamak için geniş bir k seyi kaynar suyla doldurun. Su, biraz soğuduktan sonra içine sizin için uygun olan bitki karışımından 2 kaşık kadar atın. Karıştırıp 5 dakika kadar bekleyin. Geniş bir örtü ile başınızı kabın üzerine getirerek örtün. Gözünüzü kapatarak yüzünüzü buhara tutun. En fazla 3 dakika kadar bekledikten sonra yüzünüzü kurulayarak nemlendirici bir yağ veya krem sürün. 
     
     Sıcaklığın ayarı önemli 
     Buhar banyolarından sonra kendinize yarım ya da bir saat ayırın. Yemekten iki saat sonrasına kadar saunaya girmeyin. Derinizi saunadan sonra doğal olarak kurutun. 
     Isı banyolarında sıcaklığın ayarı çok önemli. 
     40 - 43 derece arasında tutulmalı. Vücudunuzu bir havluyla kurutun ve üzerinize 20 dakika süreyle bir battaniye örtün. 10 günlük çiğ besin diyeti süresince iki kez sauna yapmak çok yararlı olabilir. 
     
Akdeniz diyeti’yle yenilenin      Beslenme ve diyet uzmanı Dr. Huriye Wetherilt, vücutta toksin birikmesine neden olan besinleri şöyle sıralıyor 
     Saklama koşullarından dolayı bozulmuş, küflü, besinler, et, süt, tavuk, balık, yanmış ya da kavrulmuş et, nitrit katılmış salam, sosis gibi hazır et ürünleri.. 
     Wetherilt, toksinleri vücuttan atmak için taze sebze ve meyve, yoğurt, yeşil çay, sarmısak, soğan ağırlıklı bir diyetin şart olduğunu belirterek, Akdeniz diyeti’ni tavsiye ediyor. Bu diyetle ilgili öneriler şöyle 

</TEXT>
</DOC>
