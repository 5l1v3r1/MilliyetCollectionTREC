<DOC>
<DOCNO> 56549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/magazin/mag04.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban’a Jennifer füzesi 
</HEADLINE>
<TEXT>

     Amerika’nın artık tarihe karışan aşırı dinci Taliban yönetimine karşı son füzesi, Jennifer Lopez oldu. Latin kökenli Amerikalı film yıldızı ve pop şarkıcısı Lopez, Afganistan’da görev alan birliklerin bulunduğu Almanya’nın güneybatısındaki Ramstein Üssü’nde Amerikalı askerleri coşturdu. Çavuş üniformasıyla sahneye çıkan Lopez, birkaç gün önce Kosova’daki Amerikan birliğinde olduğu gibi büyük beğeni topladı. Lopez, şarkılarıyla kulağa, vücudunun güzelliğini ortaya koyan daracık mini eteğiyle de gözlere hitap ederken, kendilerini müziğin hızlı ritmine kaptıran askerler, tankların üzerine çıkarak yaptıkları kıvrak dans figürleriyle Lopez’e eşlik etti. Sponsorluğunu MTV’nin yaptığı "J.Lo" adlı Avrupa turnesini Ramstein’da tamamlayan Lopez’in ardından sahneyi Kid Rock, Carson Daly ve Ja Rule aldı. Yaklaşık 1500 Amerikalı asker, aşırı soğuğa karşın, 2.5 saatlik müzik ve dans ziyafetiyle hayli moral buldu. 
     



 MAGAZİN 












</TEXT>
</DOC>
