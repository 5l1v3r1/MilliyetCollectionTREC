<DOC>
<DOCNO> 50041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo14.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer, Galatasaray maçı hakkındaki suskunluğunu bozdu 
</HEADLINE>
<TEXT>

     Trabzonspor Kulübü Başkanı Özkan Sümer, bugüne kadar hiçbir hakem atamasında etkisinin olmadığını belirterek, ''Galatasaray maçının hakem seçiminin bana ait olduğu biçimindeki söylemler, son derece çirkin, tutarsız ve dengesiz insanların çabasından başka bir şey değildir'' dedi. 
     Özkan Sümer, Mehmet Ali Yılmaz Tesisleri'nde düzenlediği basın toplantısında, Mutlu Çelik'in Galatasaray maçına verildiğinin maçtan 3 gün önce yönetim kurulu üyesi Salip Alpaslan tarafından öğrendiğini kaydederek, ''Daha önce de başka şekilde bu konuda bilgiler edinmiştim. Ancak bu konuda herhangi bir müdahelem olmadı ve olamaz da. Trabzonspor gibi büyük bir kulüp bu tür şeylerle uğraşacak zayıflıkta ve tutarsızlıkta bir kulüp değildir. İlişkili kurul ve müesselerinin davranışının dürüstülüğüne inanmak zorundadır'' diye konuştu. 
     Futbol Federasyonu'nun bu işlerin içine çekilmesini anlayamadığına da ifade eden Sümer, şöyle devam etti 
     '' Galatasaray maçının ertelenme talebini, Futbol Federasyonu Yönetim Kurulu veya yetkilileri, onlara bu müsabakanın kazanılma güvencesini vererek durdurdu deniliyor. Allah aşkına böyle bir saçmalık nasıl olabilir Bunun fark edilmemesi, duyulmaması ve bu olaya sebep olan insanların orda durması nasıl mümkün olur. Bu iş bu kadar basit mi Böyle garip yorumlar ortaya çıkıyor. Bu da çok önemli bir tahribata sebep oluyor. Ülke futbolu da bundan zarar görür. Futbol Federasyonu, Trabzonspor'a zarar vermeyi iş edinmiş gibi düşüncelerin kimseye faydası yoktur. Tam tersi herkese zarar verecek bir anlayış ve davranıştır.'' Futbol Federasyonu Başkanı Haluk Ulusoy'un Trabzonspor'u eleştirmek gibi bir hakka sahip olmadığını ifade eden Sümer, Trabzonspor'un işleyişi ve yönetiminin sorumluluğunun kendilerine ait olduğunu belirtti. 
     
     Sümer'in suskunluğu neden 
     Galatasaray maçının ardından hiçbir açıklama yapmayan Kulüp Başkanı Özkan Sümer, bir gazetecinin, ''Galatasaray yöneticisi ve başkanının alaylı açıklamalarına neden karşılık vermediniz'' sorusuna, ''Bu kişeleri cevap vermem Trabzonspor'un hakkını korumak mı olacak 
     Onların ifadeleri haklılıklarını kanıtlayabilir mi Galatasaray gibi saygın kulübün yöneticilerinin bu tür alaylı açıklamasını zaten kimse onaylamaz. Kurumlar yapılan icraatlarla bir yere geliyorlar. 
     Trabzonspor'un hakkını korumak, cevap verme ile değil, icraatlarla olur'' yanıtını verdi. 
     Yönetim kurulu üyelerinin bir kısım mesajları verme hakkının da bulunduğunu belirten Sümer, şöyle devam etti 
     ''Ancak, Galatasaray maçı sonrası olay çok değişik yerlere çekildi. Maçın hakemini eleştirmekten vazgeçip, kurumlar eleştirilmeye başlandı. Trabzonspor, sadece Galatasaray maçında yenilmedi. 
     Arkadaşlarımızın olayı çok değişik ve çok yönden ele almasını onaylamıyorum. Cumartesi günü yapacağımız yönetim kurulu toplantısında bu konuya görüşeceğiz. Futbol Federasyonu ile de iki kulübün bağlarının tamamen koptuğu biçimindeki söylentiler doğru değil.'' 
     
     Uzlaşma konusu... 
     Sümer, kulübün onursal başkanı Mehmet Ali Yılmaz ile uzlaşmanın sonuçlanma aşamasına geldiğini söyledi. 
     Yılmaz tarafından gelen arzu nedeniyle iki tarafta uzlaşmaya yönelik girişimlerin başladığını da belirten Sümer, şöyle konuştu 
     ''Sayın Mehmet Ali Yılmaz ile uzlaşma sonuçlandı, sonuçlandı. 
     Sonuçlanmadı, ilk hazırlıklarımız uygulayamaya geçirilecek. 
     Trabzonspor'da iç çatışmanın sona ermesini istiyoruz. Bu çatışmanın durmadığı yerde başarısızlık bakımından başka sebepler göstermek yanlış olur. Trabzonspor kendi içinden hırpalanıyor. Bu hırpalanma nedenlerinden bir tanesi de elbetteki geçmiş yönetimle şimdiki yönetim arasındaka çatışmanın durmamış olmasıdır.'' 
     






</TEXT>
</DOC>
