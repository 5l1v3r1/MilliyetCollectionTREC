<DOC>
<DOCNO> 80045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/siyaset/asiy.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e asker bombası 
</HEADLINE>
<TEXT>

Genelkurmay Başkanı, 23 Nisan resepsiyonunda AKP liderinin Rize konuşmasını eleştirdi Bunlar normal insanın sözleri değil. Orduya karşı içindeki kinin kusulması 
     ANKARA Milliyet 

     Genelkurmay Başkanı Orgeneral Hüseyin Kıvrıkoğlu, AKP Genel Başkanı Recep Tayyip Erdoğan’ın 10 yıl önce yaptığı konuşmanın kasedini değerlendirirken, "Bir defa normal bir insanın söyleyeceği söz değildir. Tamamıyla ağızdan çıkan ile beynin irtibatı olmadan söylenmiş bir söz olarak kabul ediyorum" dedi. TBMM Başkanı Ömer İzgi’nin TBMM’nin açılışının 82. yıldönümü nedeniyle verdiği resepsiyonda gazetecilerin sorularını yanıtlayan Kıvrıkoğlu, şu mesajları verdi Bu konuda adli işleme başladık. Sonuna kadar takip edeceğiz. Bir defa normal bir insanın söyleyeceği sözler değildir. Tamamiyle ağızdan çıkanla beynin irtibatı olmadan söylenmiş söz olarak kabul ediyorum. Bunu söyleyen kişi TSK’nın eğitim seviyesini nasıl biliyor da böyle bir sözü söyleme cesaretini gösteriyor. Dünya o eğitimsiz dediği, beğenmediği Mehmetçiklere parmak ısırarak bakıyor. Orduya karşı içlerindeki kinin kusulmasıdır. 
     Erdoğan’ın düşüncelerinde değişen bir şey yok. 70 yıldan beri, siyaset sahnesinde düşünceler devam ediyor. Biz boşuna demedik '28 Şubat 1000 sene devam eder’ diye. Çünkü 1000 senedir değişmedi. 
     Öcalan’ın idamı konusunda o Mesut Yılmaz’ın düşünceleridir. Bize sorarsanız tarafız bu işte. Cevabımızın ne olacağı bellidir. Biz yargı ve Meclis’in üzerine düşen görev olarak kabul ediyoruz. 
     
     Tank ihalesi 
     Tank ihalesi konusunda tankın T’sini bilmeyenin bu konuda uzman kesildi. Yapılan iş yüzde 100 değil yüzde bir milyon doğrudur. Tank ihalesinde hiçbir ülke teknoloji vermiyor. Bu teknolojiyi bize veren İsrail’dir. 
     AB konusunda ise TSK’nın farklı görüşü yok. TSK, Türkiye, AB’ye girsin mi girmesin minin tartışmasını dahi yapmaz. 
     Fransa’daki seçimler, halkın takdiridir. Vaktiyle Türkiye’de de benzer bir olay oldu ama ikinci turda halk onu değil Chirac’ı seçecektir. 
     



 SİYASET 















</TEXT>
</DOC>
