<DOC>
<DOCNO> 87630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yasam/yas01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce ağabey, sonra pivot 
</HEADLINE>
<TEXT>

NBA’in dev pivotlarından Greg Ostertag, kariyerini hiçe sayıp bir böbreğini kız kardeşine veriyor... 
     DIŞ HABERLER SERVİSİ 

     Amerikan Profesyonel Basketbol Ligi NBA’in yıldızlarından Utah Jazz oyuncusu Greg Ostertag hayatının sayısını’ kız kardeşi için atmaya hazırlanıyor. 29 yaşındaki dev pivot, böbreklerinden birini 27 Haziran’da gerçekleştirilecek operasyonla böbrek yetmezliği çeken 26 yaşındaki kız kardeşi Amy Hall’a verecek. 
     Utah Jazz’da kariyerinin en parlak dönemini yaşayan Ostertag’ın, kardeşi için basketbol kariyerini bir yana bırakıp bıçak altına yatmayı kabul etmesi Amerikan kamuoyunda geniş yankı uyandırdı. 
     
     Bu bir ilk olacak... 
     Ostertag’in böbreğini kızkardeşine bağışlaması NBA için de tarihi önem taşıyor. Ostertag bu operasyonla NBA tarihinde kariyerinin ortasında organ bağışında bulunan ilk basketbolcu olacak. 
     Organ naklinin gerçekleştirileceği Dallas Transplantasyon Enstitüsü’nde görevli uzmanlar, yıldız basketbolcunun, organ naklinden 2-6 hafta sonra spor hayatına dönebileceğini belirtti. 
     



 YAŞAM 















</TEXT>
</DOC>
