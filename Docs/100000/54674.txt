<DOC>
<DOCNO> 54674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/cemal.html </URL>
<DATE> 2001/11/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kıbrıs'ta çözümsüzlük ve kriz enayiliktir bu devirde 
</HEADLINE>
<TEXT>

     Ortalık yine toz duman. Her zamanki gibi. Satılmışlık... Vatan hainliği... Yunan ağzı... Rum ağzı... Bölücülük... 
     Hepsi havada uçuşuyor 
     Karşındakini, yani senden farklı düşüneni sindirmek için belden aşağı vurmak serbest hale gelmiş durumda. 
     Konu Kıbrıs. 
     Dolayısıyla Avrupa Birliği. 
     Kritik bir dönemeçte olduğumuz gitgide köpüren üsluplardan anlaşılıyor. 
     Oysa hırçınlık zamanı değil. 
     Hesap kitap zamanı. 
     Reel politikanın soğuk gerçeklerinin ışığında Kıbrıs kilidinin açılması gerekiyor. Çünkü çözümsüzlük istikrarsızlık demek. Türkiye dahil herkesin canını acıtacak kriz demek... 
     Birçok denge iç içe. Karşılıklı çıkarların kördüğümünde adımları dikkatli atmak lazım. Hem Kıbrıs'ta çözüm, hem AB'ye üyelik hedeflerini birlikte götürmek, birini diğerine feda etmekten kaçınmak şart. 
     'Ret cepheleri'nin oyununa gelmekten sakınmak için de bu gerekiyor. Yoksa, Kıbrıs'ta çözümü yatırarak Türkiye'yi Avrupa'nın dışında tutmak isteyen güçlerin ekmeğine yağ sürülmüş olur. 
     Demin belirttiğim gibi 
     Kıbrıs'la AB iç içe. 
     Türkiye açısından birini diğerine feda etmek gibi bir durum yok. Türkiye'yi böyle bir çıkmazın içine sokmak, Büyükelçi Şükrü Elekdağ'ın haklı deyişiyle, tarihi bir hata ve affedilmez bir beceriksizlik olur. 
     Türkiye, AB yolunda ilerleme kaydettiği zaman Kıbrıs'ta da mesafe alır. Anayasa değişikliklerinden sonra örneğin bazı demokratikleşme adımlarını atıp ekonomisini düzene soktuğu ölçüde, Kıbrıs'ta da - tabii eğer Sayın Denktaş müzakere masasındaysa - eli güçlenir. 
     Dış konjonktür de uygun. 
     11 Eylül sonrasının dünyası, Afganistan, Irak gibi konular, ABD'den dolayı Türkiye'nin pazarlık gücünü kuvvetlendirmiş durumda. Avrupa Güvenlik ve Savunma Politikası, kısa adıyla 'Avrupa Ordusu' da öyle, Ankara'nın bir kozu sayılabilir. 
     Bütün bunların bir bütünlük içinde görülmesi ve akıllıca kullanılması gerekiyor. Bu yapıldığı ölçüde hem Kıbrıs'ta çözüm yaklaşır, hem Türkiye'nin Avrupa yolu açılır. Hem AB hem ABD ile ilişkilerimiz daha iyiye gider. 
     Türkiye'nin ufku aydınlanır. 
     Ama bütün bu konularda mıh gibi olduğun yerde kıpırdamadan oturursan, dediğim dedikçilik yaparsan, Kıbrıs'ta haklılığını masada anlatmaya devam etmezsen, o zaman da kendi elinde sandığın kozlar seni vuran silahlara dönüşebilir de... 
     Kıbrıs'ta Türkiye'nin haklı güvenlik kaygıları vardır. Kıbrıs Türklüğünün tarihsel belleğine kazınmış trajediler vardır. Bu yüzden Kıbrıs Türklerinin azınlık durumuna düşmelerine hayır diyen eşitlik talebi vardır. 
     Haklı, meşru istekler. 
     Ama bunların müzakere masasında savunulması lazım. Kıbrıs'ta masaya otururken de, Türk tarafı kendini Kıbrıs'ta çözüme endekslediğini gösteren bir barış atağı başlatmalıdır. Yoksa Denktaş tarafından kerhen, gönülsüz atılacak adımlar inandırıcı olamaz. 
     Evet, Rum tarafı ve Atina eşitliği kabul edebilir mi Türkiye'nin güvenlik ile kaygılarını hesaba katabilir mi Avrupa Birliği, tarihi hatasından nasıl geri dönebilir 
     Hepsi, haklı soru işaretleri. 
     Tümü de Türk tarafının Rum yönetimine, Atina'ya, AB'ye yönelttiği bazı haklı eleştirilerin kaynağında yatıyor. 
     Ama şunu da hepimiz bilelim 
     Kıbrıs'ta çözümsüzlük, kriz demektir. Çözümsüzlük, Doğu Akdeniz'de, Ege'de kriz demektir. 
     Çözümsüzlük, hepimizin canını yakar. 
     Ama hepimizin... 
     Onun için de çözümsüzlük ve kriz tam bir enayiliktir bu devirde 
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
