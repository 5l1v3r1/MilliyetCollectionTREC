<DOC>
<DOCNO> 75186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/ekonomi/eko07.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlanma Yasası kabul edildi 
</HEADLINE>
<TEXT>

     ANKARA Milliyet 

     IMF’den gelecek 1.1 milyar dolarlık kredi diliminin ön koşulu olan Kamu Finansmanı ve Borç Yönetiminin Düzenlenmesi Borçlanma Yasası, dün, TBMM Genel Kurulu’nda kabul edildi. 
     İç ve dış borçlanma yetkisini Hazine’den sorumlu bakana veren yasa, iç borçlanma limitinin her yıl bütçe yasası ile belirlenmesini karara bağladı. 
     
     Kısa vadeli borçlanmaya izin 
     Görüşmeler sırasında, iktidar partisi milletvekillerince verilen önerge ile "Kamu, yatırım ve kalkınma bankalarının sağlayacağı 1 yıla kadar vadeli her türlü dış imk n için Hazine izni aranmaz" hükmü kabul edildi. 
     Proje kredisiyle yapılan işlerin İhale Yasası’na alınması isteyen muhalefetin itirazıyla da kamuoyunda tartışmalara neden olan ikili anlaşmalarla yapılan projelerin, belli başlı müteahhitlere verilmesi hükmü değiştirildi. 
     Hazine’nin belediyeler ve KİT’lere vereceği garanti tutarının her yıl bütçe yasasıyla belirlenmesi hükme bağlanırken, Hazine garantisi ile alındığı halde ödenmeyen dış borçların Amme Alacakları Yasası hükümlerine göre tahsil edilmesi kararlaştırıldı. 
     



 EKONOMİ 















</TEXT>
</DOC>
