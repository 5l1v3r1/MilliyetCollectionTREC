<DOC>
<DOCNO> 84021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/guncel/gun05.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihçiler Hezarfen asla uçmadı’ diyor 
</HEADLINE>
<TEXT>

Ünlü tarihçiler, Hezarfen Ahmet Çelebi’nin sadece Evliya Çelebi’nin Seyahatnamesi’nde geçtiğine dikkat çekerek, "Bu bir efsane" diyor 
     İSTANBUL Milliyet 

     Evliya Çelebi, Seyahatname’sinde Hezarfen Ahmet Çelebi’yi aşağıdaki ifadelerle anlatıyor ama bazı tarihçiler "İlk uçan Türk" olarak kabul edilen Hezarfen’in efsane’ olduğu görüşünde. İşte Çelebi’nin yazdıkları "Evvel Okmeydanı’nın minberi üzerinde rüzgarın şiddetinde kartal kanatlarıyla sekiz dokuz kere uçarak talim etmiştir. Sonra Galata Kulesi’nin ta tepesinden uçarak Üsküdar’a inmiştir. Murad Han da kendisine bir kese altın ihsan ederek Bu adam pek korkulacak adamdır. Böyle kimselerin durması doğru değil’ diye onu Cezayir’e sürmüştür." 
     
     Sürülme olayı yok 
     Aksiyon Dergisi’nde yer alan yazıya göre Evliya Çelebi’nin bu satırları, şu anda çeşitli otoritelerce tartışılıyor ve anlatılanların gerçek olmadığı savunuluyor. Osmanlı tarihi otoritesi Prof. Dr. İlber Ortaylı, sözü edilen uçma ve sürülme olayının gerçek olmadığını savunanlardan biri. Ortaylı, olayın sadece Evliya Çelebi tarafından naklediliyor olması ve tarih yazıcılığının genel değerlendirilmesi sonrasında böyle bir olayın olamayacağı kanaatine ulaştığını söylüyor. 
     
     Yaratıcı katkı var 
     Türkiye’nin ve dünyanın önde gelen Osmanlı otoritelerinin birlikte hazırladıkları Yeni Türkiye Yayınları imzasını taşıyan 12 ciltlik Osmanlı Külliyatı’nda ise şöyle deniliyor "Galata Kulesi’nden Üsküdar’a kanat takarak uçtuğu öne sürülen Hezarfen Ahmet Çelebi, sadece Evliya Çelebi’nin Seyahatname’sinde anıldığı ve başka hiçbir kaynak tarafından doğrulanamadığı için efsane’den öte bir anlam taşımaz." 
     Prof. Dr. Müçteba İlgürel ise İslam Ansiklopedisi’nde Evliya Çelebi’nin naklettiği şeyi renklendirmek için uydurma bir haber veya hadiseyi ortaya koyduğuna dikkat çekiyor. 
     



 GÜNCEL 


















</TEXT>
</DOC>
