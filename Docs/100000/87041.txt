<DOC>
<DOCNO> 87041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur09.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep küçük kızın ayakkabısının içine gizlendi, soktu ve öldürdü... 
</HEADLINE>
<TEXT>

     Mardin'in Kızıltepe İlçesi'ne bağlı Ziyyaret Köyü'nde akrebin soktuğu ilköğretim 2. sınıf öğrencisi Tuğba Aksoy öldü. 
     Edinilen bilgiye göre, Ziyaret Köyü'nde oturan 8 yaşındaki Tuğba Aksoy, ayakkabılarını aldığı sırada, elini akrep soktu. 
     Aksoy, babası Muhittin ve annesi Türkan Aksoy tarafından önce Kızıltepe Devlet Hastanesi'ne oradan da Diyarbakır Dicle Üniversitesi Tıp Fakültesi Hastanesi'ne götürülürken, yolda hayatını kaybetti. 
     Baba Aksoy, daha önceden ayakkabının içine giren akrebin, kızını parmağından sokması sonucu hemen hastaneye gittiklerini belirterek, şöyle dedi 
     ''Kızımı Kızıltepe Devlet Hastanesi'ne götürdüm. Ancak, hastanede panzehir yoktu. Nöbetçi eczaneden panzehiri bulduk. Ancak, zaman geçtiği için panzehir de etki etmeyince bizleri Diyarbakır'a sevkettiler. Hastaneye yetişemeden kızım yolda yaşamını yitirdi. 
     Hastanede panzehir olsaydı, kızım kurtulmuş olacaktı.'' 
     





</TEXT>
</DOC>
