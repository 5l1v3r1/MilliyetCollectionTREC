<DOC>
<DOCNO> 85414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/myilmaz.html </URL>
<DATE> 2002/05/22/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Ecevit için küçük, Türkiye için büyük bir adım 
</HEADLINE>
<TEXT>

     Neil Armstrong, 21 Temmuz 1969 günü Türkiye saati ile 04.56’da Ay’a ayak bastı. Ay aracı Kartal’ın toplam dokuz basamaklık merdiveninden inen Armstrong, Ay’a ilk kez sol ayağıyla bastı. Sağ ayağını onun yanına getirdi ve bir adım attı. Ağzından şu sözlerin döküldüğünü yazıyor tarih "Benim için küçük, insanlık için büyük bir adım." 
     Dün Başkent Hastanesi’nden yapılan yazılı açıklamayı okuyunca aklıma bu öykü geldi. Açıklamaya göre Başbakan Bülent Ecevit "mobilize" olmuştu... Bu açıklama, Başbakan’ın artık yürümekte zorlanmadığı, istediği hareketleri kendi başına yapabileceği anlamına geliyor. 
     Ecevit için küçük, Türkiye için büyük bir adım 
     
Herkes kendini biliyor      Türkiye, Cumhuriyet tarihinin en ağır krizinden çıkmaya çalışıyor. Göstergelerin neredeyse tümü olumlu yönde ilerleme olduğunu ortaya koyuyor. Cumhuriyet tarihinin en önemli ve en zor kararlarını almayı başarmış bir hükümetin bu işi yarım bırakacağı ve tekrar geriye dönülebileceği endişesi haklı olarak herkesi ürkütüyor. 
     Başbakan’ın sağlık durumunun bu kadar yakından takip edilmesinin nedeni bu. Türkiye’nin yeniden bir seçim ortamına girmesi, seçim nedeniyle ekonomik önlemlerde meydana gelebilecek gevşeme gerçek bir felaketle sonuçlanabilir. 
     Devlet Bakanı Kemal Derviş, seçim ortamına girmiş bir Türkiye’de bile programın yürümesinde aksaklıklar olmayacağını düşünüyor. Bu nedenle seçim tarihinin belirlenmesinin bile bir sakınca yaratmayacağını hatta olumlu beklentiyi arttıracağını savunuyor. 
     Siyaset sahnemizin öteki aktörleri ise seçimin, programın yürümesinde aksaklıklar yaratacağı kanısındalar... 
     Kişisel görüşüm, Derviş dışındaki siyasetçilerin haklı olduğu yolunda... Neden derseniz tek cümlelik bir cevabım var Herkes kendini biliyor 
     
Seçim, seçilmek’ demek      Türkiye’nin klasik siyasetçi tipi için seçim demek, iktidar olanaklarının son kuruşuna kadar seferber edilmesi demek... Ülkenin geleceği, ekonomik programın gereklilikleri, bu nedenle seçim sonrası karşılaşılabilecek sorunlar onlar için hiç önemli değil... Seçim, sadece seçilmeyi hedeflemek demek ve bunun için de gerekiyorsa bir değil, on ekonomik programı bile yırtıp bir kenara atmaktan kaçınmayacaklar... Bunu çok iyi bildikleri için, seçim lafını duymak bile istemiyorlar. Ne demişler "Kişi kendini bilmek gibi büyük irfan olmaz " 
     Bu açıdan bakınca gerçekten "irfan sahibi" siyasetçilere sahip olduğumuz için övünebiliriz. 
     Ama ne yazık ki bu övünülecek bir durum da değil... Kimse "bu ekonomik programı seçim kaybetme pahasına bile tavizsiz uygulayacağız" demiyor, diyemiyor... 
     
Korkutan tablo      Ekonomideki ilk rahatlamanın ortaya çıkmasından beri koalisyon ortaklarında yeniden alevlenen partizanlık kaygısı, bütçeden para koparma telaşı yeniden başını almış gitmiş durumda... 
     Derviş’in ısrarla bir an önce seçim tarihi belirlensin diye diretmesinin ardında yatan da aslına bakarsanız bu tablonun programın geleceğini ciddi olarak tehdit etmesi... 
     Birçok kuruluştaki partizanlık ve savurganlığın boyutları onu ürkütüyor. Küçücük bir seçimde bile kamu kuruluşlarının bütçesinin nasıl savurganca ortaya saçıldığını görmesi belli ki onu telaşlandırıyor. Aylar önce kapatılmasına karar verilen bazı bölge müdürlükleri h l ayakta... BDDK’ya h l bir başkan yardımcısı atanmadı. Programın yürütülmesinde tali nitelikte de olsa bazı kararların zamanında alınıp uygulanmasındaki gecikmeler gibi nedenler Derviş’i sıkıştırıyor. 
     Türkiye gerçek bir açmazla karşı karşıya... Ya kırk katır, ya kırk satır 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
