<DOC>
<DOCNO> 53949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur15.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin gündeminde kapkaççılarla mücadele var 
</HEADLINE>
<TEXT>

     İçişleri Bakanı Rüştü Kazım Yücelen, ''kapkaç olaylarını ortadan kaldırmak için ellerinden geleni yaptıklarını'' bildirdi. 
     Yücelen ve Devlet Bakanı Mehmet Keçeciler, Konya gezisi kapsamında Valiliği ziyaret ettiler. Yücelen, burada, bir gazetecinin son zamanlarda artış gösterdiği öne sürülen kapkaç olayları konusundaki sorusunu şöyle yanıtladı 
     ''Söylenenin aksine kapkaç olayları son zamanlarda azalmıştır. 
     Ancak, bazı ölümlü olaylar bizi üzmüştür. Son olarak İstanbul'da bir genç kızımız rahmetli oldu. Kanunlar yetersiz değildir. Cezaların caydırıcı olarak artırılması söz konusu olabilir. Kapkaç olayları bazı mahkemelerde hakimlerimiz tarafından gasp suçu olarak görülse, belki caydırıcı etkisi olabilir. İstanbul'da karakollardaki memurların büyük kısmını sokağa çıkarıyoruz. Araç ve motosiklet takviyesi yapıyoruz. 
     Teknolojik imkanlardan yararlanıyoruz. Kapkaç suçunu ortadan kaldırmak için elimizden gelen gayreti gösteriyoruz.'' 
     






</TEXT>
</DOC>
