<DOC>
<DOCNO> 51313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo02.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Kings ilk yenilgisini aldı..Hidayet göz doldurdu... 
</HEADLINE>
<TEXT>

     ABD Profesyonel Basketbol Ligi'nin NBA , 2. hafta mücadelesine, bu sabaha karşı yapılan 7 maçla devam edildi. 
     Batı Bölümü Pasifik Grubu'nda 2. sırada yer alan, Hidayet Türkoğlu'nun da formasını giydiği Sacramento Kings, bu sezonki 5. 
     maçında ilk yenilgisini deplasmanda Indiana Pacers'tan aldı. 
     Pacers'ın 116-104 kazandığı maçta, sahada 31 dakika kalan Hidayet, 11 sayı üretirken, 2 hücum ve 7 savunma olmak üzere toplam 9 ribaunta 
     imzasını attı. Hidayet, 2 de asist yaptı. 
     Takımın skorer ismi Yugoslav Predrag Stojakoviç'in 36 sayı, 7 ribauntluk performansı yenilgiyi engelleyemezken, Mike Bibby 19 sayı, Doug Christie ise 14 sayı ve 8 ribauntla maçı tamamladı. 
     Ev sahibi Indiana Pacers'ta ise Al Harrington 22 sayı ve 5 ribauntla oynarken, Reggie Miller, sahadan 20 sayı ve 6 asist, Jalen Rose ise 18 sayı, 5 ribaunt ve 6 asistle ayrıldı. Sahanın etkili isimlerinden Jermaine O'Neal ise 16 sayının yanı sıra 9 da ribaunt aldı. 
     Ligde bu sabaha karşı yapılan maçlarda alınan sonuçlar şöyle 
     
     
Toronto Raptors-Golden State Warriors 109-92 New York Knicks-Cleveland Cavaliers 82-64 Boston Celtics-Washington Wizards 104-95 Indiana Pacers-Sacramento Kings 116-104 Detroit Pistons-Chicago Bulls 97-73 Utah Jazz-Atlanta Hawks 96-89 Los Angeles Clippers-Memphis Grizzlies 108-92 
     






</TEXT>
</DOC>
