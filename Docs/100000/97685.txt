<DOC>
<DOCNO> 97685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun08.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson, Hepatit C tedavisi olacak 
</HEADLINE>
<TEXT>

     ''Sahil Güvenlik'' dizisiyle ünlenen Pamela Anderson, Hepatit C tedavisi olacağını söyledi. 
     Eski eşi Tommy Lee ile aynı dövme iğnesini kullandığı sırada Hepatit C virüsünü kapan Kanada doğumlu yıldız, CNN televizyonunda katıldığı ''Larry King Live'' programında, ölümcül olabilen hastalığının tedavisi için çok güçlü antiviral iğneler yaptırmayı planladığını kaydetti. 
     Bu ilaçların yan etkilerine dikkat çeken yıldız, tedavi süresince saçlarının dökülebileceğini ve grip belirtileri gibi etkilerin olabileceğini anlattı. Çocukları için tedavi olmak istediğini belirten yıldız, ''ölmek istemiyorum'' dedi. 
     1998'de boşanan Anderson ve Lee, 6 ve 4 yaşlarındaki oğulları 
     Brandon ve Dylan'nın velayeti için mahkemede mücadele veriyor. 
     Siroz ve karaciğer kanserine yol açabilen Hepatit C hastalığından ABD'de yılda yaklaşık 8 bin kişi yaşamını yitiriyor. 
     

     
</TEXT>
</DOC>
