<DOC>
<DOCNO> 73764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/okur.html </URL>
<DATE> 2002/03/21/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yer hazır, isim belli değil 
</HEADLINE>
<TEXT>
Metin, Cem, Güler Londra’yı keyif’lendirecek 
Beykoz Çubuklu, Ulus 29 ile Beyoğlu Keyif Han’ı işleten Metin Fadıllıoğlu, Cem Boyner ve Güler Sabancı’yla birlikte Londra’nın ünlü Piccadily Meydanı’nda 1 milyon pound yatırımla restoran açıyor 
     Kimi yalı satıyor... Kimi yatırım yapıyor... Sonuçta kriz, herkesi yeni bir yola, yeni bir arayışa itiyor. Bu kez durağımız Londra. 
     Sektörümüz, eğlence dünyası... 
     Yurtiçinde bu dünyaya servis verenler artık dışa açılmak, Türkiye’yi farklı tanımak için harekete geçiyor. 
     Gündemimizdeki isim Metin Fadıllıoğlu. 
     Beykoz Çubuklu, Ulus 29, Beyoğlu Keyif Han’ı işletiyor. 
     Rekabet had safhada, müşteri altın tepside. 2 milyon mutlu azınlık için kırk takla atılıyor. 
     
Boyner ve Sabancı imzası      Fadıllıoğlu, 1970’ten bu yana bu dünyanın önemli bir aktörü. 
     1980’li yıllarda evlendiği Zeynep Fadıllıoğlu ile birlikte yoluna devam ediyor. Zeynep Fadıllıoğlu dekorasyon, tasarım yapıyor. Eğlence dünyasına farklı bakıyor. 
     Ve bu kez iş dünyasından önemli isimleri yanına alarak farklı bir projeye imza atıyor. 
     Metin Fadıllıoğlu, Londra’daki restoranla ilgili olarak Boyner Holding’in Yönetim Kurulu Başkan Vekili Cem Boyner, Sabancı Holding Lastik ve Takviye Malzemeleri Grubu Başkanı Güler Sabancı ile ortak oluyor. 
     
Yuppieler de ortak      Ancak Londra’daki restoranda sadece iki önemli isim ortak olarak yer almıyor. Metin Fadıllıoğlu’nun avukatı Ethem Postacıoğlu da yer alıyor. Unutmadan ekleyelim, Londra’da çalışan beyaz yakalılar var. Çoğu yuppie. Bankalarda, yatırım şirketlerinde görev yapıyor. İşte altı ortak da buradan geliyor. Ve toplam 10 ortak eğlence dünyasına yeni bir açılım getirmek üzere harekete geçiyor. 
     Proje için düğmeye basıldı. Yer tutuldu. Restoranı açma çalışmaları ise sürüyor. 
     
1 milyon pound      Yer belli, ünlü Piccadily Meydanı’nda. Hani bizim Taksim Meydanı var ya işte öyle bir yer. Eh, burada yer tutmak öyle kolay iş değil. Pahalı mı pahalı. İşte yeni açılacak ve henüz ismi belli olmayan bu restoranın yatırım tutarı tamı tamına 1 milyon pound. 
     Şimdi diyeceksiniz ki, "yahu az para değil." Elbette değil ama Türkiye’de bu kalitede restoran açmak kaça patlar sorusuna eğlence sektörü yetkilileri, "1 milyon dolar" yanıtı veriyor. 
     Bir yanda Türk yemekleri, bir yanda dünya mutfağı... 
     
Aşçılar hazır      Çağdaş bir yaklaşım hedefleniyor. Söylenene göre bu mutfakta taş fırın bile var. Aşçılara gelince bir Türk aşçı, bir de Fadıllıoğlu’nun İtalyan aşçısı Carlo bu işi üstleniyor. Kaç kişi çalışacak, dünyanın her tarafından gelecek insanlara servis verecek bu restoran bakalım Londra’daki Avam Kamarası’ndan kimleri konuk edecek 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
