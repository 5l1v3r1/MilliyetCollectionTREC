<DOC>
<DOCNO> 80094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/cem.html </URL>
<DATE> 2002/04/24/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Fransa’dan siyaset dersleri 
</HEADLINE>
<TEXT>

Siyasi sisteme tepkilerini oy vermeyerek veya uç oylara yönelerek kanıtlayan Fransızlardan öğreneceklerimiz var 
     Pazar günkü birinci tur cumhurbaşkanlığı seçimleri, yalnızca Fransa’da değil tüm Avrupa’da yankı uyandırdı. Aslında işin ilginç yanı, Fransa’daki ilgisizlik ve güvensizliğin, Avrupa’nın birçok ülkesinin yanı sıra Türkiye’de de önemli bir sorun olması. 
     Ülkemizde de halk, devlete ve siyasetçiye güvenmiyor. Parti liderlerinden ve siyasi partilerden sıkılmış durumda, onlardan fazla bir beklentisi yok. Hükümetlerin birbirinin aynı olduğunu, ülke ihtiyaçlarına duyarsızlaştığını düşünüyor. Siyasetçilerin ise, bazı istisnalar dışında, kendi çıkarları çerçevesinde hareket ettikleri kanaati yaygın. Bu yaklaşımların yanı sıra, ortanın solu ve ortanın sağı diye nitelendirebileceğimiz makul çoğunluğun’ uzlaşabileceği hükümet programları vatandaşı heyecanlandırmıyor. Siyasi yelpazenin bu radikal olmayan kanadı, statükonun devamı olarak algılanıyor. Yakın geçmişte biz de, milliyetçi ve dini akımları temsil eden siyasi partilerin, geleneksel oy kapasitelerinin çok üstünde performans gösterdiklerine şahit olduk. 
     Fransa örneğine geri döndüğümüzde aslında Le Pen’in seçmen bazını çok da genişletmediği göze çarpıyor. 1995 seçimlerinde 4.6 milyon oy toplayan Le Pen, bu seçimde 4.8 milyon oy aldı. Yalnız bu seçimdeki önemli bir fark, seçmenlerin normalin altında oy kullanmasıydı. 28’lik bir kitle evde oturmayı veya kitap okumayı oy vermeye tercih etti. Diğer fark ise, oy kullananların Jospin ve Chirac’a duydukları memnuniyetsizliği - seçilmeyeceğini bile bile - küçük adaylara oy vererek dile getirmeleriydi. 
     
     Özgürlük kültürüne darbe 
     Fransızlar, demokrasi ve özgürlük kültürleriyle pek övünür, bunu her fırsatta tekrarlarlar. Oysa pazar günkü seçim bunun tersini ortaya koydu, ve ırkçılığıyla ön plana çıkan Le Pen bir Başbakan devirdi, ve bir Cumhurbaşkanı’na yakın oy aldı. Diğer bir darbe de, Avrupa’nın yerleşen ortanın solu’ geleneğine geldi. İspanya, Avusturya, Macaristan, Fransa’dan sonra, Almanya’da da sağa doğru bir dönüşten söz edebiliriz. 
     Fransa’daki seçim sonuçları birkaç açıdan ders alınabilecek özellikler taşıyor 1 Siyasetçilerin halkı dinlemesi lazım. Halktan kopan, onun özlemlerini küçük ve bilinçsiz gören siyasi oluşumların günleri sayılı. 
     2 Seçmenin tepkisizliği ve tembelliği, politik sistemi aşırı uçlara itebiliyor. Tüm göçmenleri sınır dışı etmeyi öneren Le Pen, Fransa Fransızlarındır’ sloganıyla oy kazandı. Oysa, siyasi sorumluluk hepimizin, yalnızca sesi en çok çıkanlara bırakamayız. 
     3 Le Pen’e verilen oy, aynı zamanda AB ve küreselleşme karşıtı oydu. Avrupa’da, AB’nin üye ülkeler üzerinde oluşturduğu kontrol, özellikle bundan olumsuz etkilenen toplum kesitlerinde ciddi tepki yaratmakta. Bu konunun bir diyalog çerçevesinde ele alınması lazım. 
     4 Seçmen kurtarıcı’ ararken, kendi tuzağına düşebiliyor. Jospin ve Chirac’tan memnun olmayan Fransızlar, keşke farklı biri olsa’ diyordu. Oysa politikada beyaz atlı prensler yok. 
     Sonuçta bizim atasözümüzdeki gibi, at binenin, kılıç kuşananın’ oluyor. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
