<DOC>
<DOCNO> 68458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun18.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, propaganda için gerekirse yalan haber verecekmiş 
</HEADLINE>
<TEXT>

     New York Times, Pentagon'un, kamu duyarlılığını ve diğer ülkelerdeki siyasetçileri etkilemek için gösterdiği yeni çabaların bir bölümü olarak, haber ve hatta muhtemelen yanlış bilgi vermek amacıyla plan geliştirdiğini yazdı. 
     Times, bugün yayımladığı haberde, Pentagon'un dış propaganda çabalarını tarttığını kaydederek, ordunun 11 Eylül'deki saldırılardan hemen sonra kurduğu Stratejik Etki Bürosu'nun Office of Strategic Influence , düşman uluslarda bilgi dağıtımı uygulamasını genişletmeyi önerdiğini bildirdi. 
     Büro'nun, bilginin Ortadoğu, Asya ve hatta Batı Avrupa'daki müttefik uluslara da verilmesini önerdiği belirtilen haberde, büronun, Washington yönetiminin, ''ABD'nin terörizmle savaşında özellikle İslam ülkeleri olmak üzere denizaşırı ülkelerdeki kamu desteğini kaybettiği'' yolundaki endişelerine bir cevap olarak kurulduğu kaydedildi. 
     Beyaz Saray'ın, Pentagon'un planlarına nihai onayı vermediğini yazan gazete, bazı eleştirmenlerin, Savunma Bakanlığı kamu ilişkileri memurlarının açıkça dağıttığı bilginin geçerliliğini baltalayabileceği görüşünde olduklarını da belirtti. 
     






</TEXT>
</DOC>
