<DOC>
<DOCNO> 53363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/cemal.html </URL>
<DATE> 2001/11/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yılmaz neyin hazırlığı içinde .. 
</HEADLINE>
<TEXT>

     ANAP'ın işi güç. Tekne su alıyor. Öteki koalisyon ortakları gibi ANAP da bugün için anketlerde yüzde 10 barajının altında. ANAP Meclis Grubu kan kaybediyor. Üst üste istifalarla milletvekili sayısı DYP'nin gerisinde kalmış durumda... 
     Bu süreç nasıl tersine döner 
     Ya da dönebilir mi 
     Geçen akşamki bir yemekte bazı meslektaşlarımla birlikte ANAP lideri Mesut Yılmaz ve Erkan Mumcu'yu dinlerken bu soruları da düşündüm. 
     Yılmaz da işlerin iyi gitmediğini elbette görüyor, nedenlerine sistemli biçimde eğilmeye çalışıyor. ANAP'ın inişteki grafiğiyle birlikte koalisyonu da mercek altına alıyor. 
     Şöyle dedi 
     "Doğru işler yaptı bu hükümet, hem de çok... Ama buna rağmen puan ve itibar kaybettik. Bu kadar doğru işe rağmen niçin böyle .. Beraber çalıştığım iki başbakanın, Özal ve Ecevit'in de ağzından bu konuda aynı cümleleri duydum 'O kadar hızlı çalıştık ki kamuoyuna doğru dürüst anlatamadık " 
     Yılmaz, bu teşhisi paylaşmakla birlikte, hatayı daha çok hükümetin kendisinde görüyor. Yapılan işlerin bir bütünlük içinde ele alınmadığını, genel bir çerçeveye oturtulup yapılmadığı için de tam anlaşılmadıklarını belirtiyor. 
     Yılmaz, önce ANAP'ın derdini daha iyi anlatmak için Yeniden Yapılanma programı ortaya çıkarmış. Erkan Mumcu - Ecevit olayının gölgesinde kalan 80 sayfalık bu programı tartışmaya açarken, bu hafta içinde koalisyon ortaklarına da götürmeye hazırlanıyor. 
     Siyasete yeniden güven ve saygınlık kazandırmanın ancak sistemli bir yapısal değişimle mümkün olabileceğine işaret eden ANAP lideri, Türkiye ve koalisyon hükümeti bakımından 2002 yılını kritik görüyor. Bu çerçevede 2003 yılı başında devreye girecek mali milat konusunu ve o zamana kadar "kayıtlı ekonomiye geçiş"in taşıdığı önemi özellikle vurguluyor. 
     Şu sözler Yılmaz'ın 
     "Mali milatın, yani 'nereden buldun'un başlayabilmesi için bazı tedbirlerin bir bütünlük içinde alınması lazım. Hükümet olarak bu yapılamazsa, her şey altüst olabilir." 
     'Çözüm İçin Yeniden Yapılanma' adını taşıyan programın dört ayağı var Kamu yönetiminde, ekonomide, siyaset ve sivil toplum düzeninde yeniden yapılanma... 
     Şu sözler Yılmaz'ın 
     "Az önce Enerji Bakanımızla konuştum. Türkiye Kömür İşletmeleri TKİ yöneticileriyle görüşmesini anlattı. 'Bugün kömürün tonu 15 milyon lira şu anda TKİ kapatılsın, fiyat yarı yarıya düşer, 7 milyona iner demişler.' Bugün 2 milyon 200 bini memur olmak üzere devlette 3 milyona yakın çalışan var. Aynı hizmet yarısı kadar devlet çalışanıyla da verilebilir." 
     Yılmaz, merkezi yönetimde yapılacak reformlara bakanlık sayısının azaltılmasıyla başlanması ve yetkilerin yerel yönetimlere devredilmesiyle devam edilmesi gerektiğini söylüyor. 
     Devleti yönetenlerin yerel yönetimlere güvenmediklerini, ancak yerel yönetimlerin devlet karşısında güçlendirilmeden demokrasinin ete kemiğe bürünemeyeceğini, devletin hantallıktan, verimsizlikten kurtulamayacağını belirtiyor. 
     Yerel yönetim reformuyla ilgili yasanın koalisyon protokolünde yer almasına rağmen bugüne kadar bir türlü çıkamayışını, bir yandan koalisyon içindeki anlaşmazlıklara, öte yandan askerin de güvenlikle ilgili bazı kaygılarına bağlıyor. Reformun özü zedelenmiş, yasanın içi bir hayli boşalmış da olsa, yasanın gelecek yılın ilk aylarında çıkmasını yine de önemsediği anlaşılıyor. 
     Halkın gözünde siyasetin itibar kaybında siyaset - kamu kaynakları ilişkisinin rol oynadığına, bu kapının kapanması açısından kamu bankalarının artık devreden çıkarıldığını, İhale Yasası'nın geçmesi ve kamu alımlarının Avrupa standartlarına bağlanmasıyla çok daha iyi bir noktaya gelineceğini belirtiyor Yılmaz. 
     Siyasal partiler ve seçim düzeni ile ilgili olarak köklü önerileri var. Lider sultası ve delege ağalığı nasıl son bulur sorularına ayrıntılı karşılıklar hazırlanmış... 
     Fransa'daki seçim sisteminde olduğu gibi seçim ittifaklarını mümkün kılan, seçim çevrelerini daraltan, belediye başkanlığı seçimlerinde iki turluyu öngören, seçim bağışlarını, siyasetin finansmanını kesin kurallara bağlayan önemli değişiklik önerileri de yer alıyor programda... 
     ANAP lideriyle dört saatlik bir yemek sohbetinin daha başka ilginç ayrıntıları da var. Ama bu köşeye hepsini sığdırmak olanaksız. 
     Akla şu soru geliyor 
     Bütün bunlar ne kadar yeni 
     Yeni değil tabii. Birçok kereler program olarak, seçim bildirgesi olarak kamuoyuna sunuldular. Ama çoğu kağıt üstünde kaldı. Bu gerçeği Yılmaz da teslim ediyor 
     "Bundan daha detaylı bir program hükümet tarafından bir yıl önce Avrupa Birliği Ulusal Programı olarak kabul edildi. Ama ne yazık ki uygulama beklendiği gibi olmadı. Şimdi biz ANAP olarak bu yeni programı, bir takvime bağlı biçimde uygulanmak üzere için yine hükümete getiriyoruz. Yapmazsak, uygulayamazsak ne olur Milletin siyasete olan güvensizliğini yok edemeyiz." 
     
Seçim bildirgesi...      Bu bir seçim bildirgesi mi 
     Bu soruma Yılmaz'ın yanıtı 
     "Hepsinin gerçekleşmesini beklemek gerçekçi değil. Ama kalan bölümü için de seçimlerde halktan yetki isteriz." 
     Yılmaz'ın ne yapmak istediği açık 
     Bir yandan ANAP'ın iniş grafiğini tersine çevirmek... "Ben yapmak istiyorum ama ortaklarım" demek... Diğer yandan, siyaset sahnesine çıkabilecek 'yeniler'e, söylenecek yeni bir şeyler bırakmamak... 
     Yapabilecek mi Yılmaz Bu sorunun yanıtı da şimdilik açık. 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
