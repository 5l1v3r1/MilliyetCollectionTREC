<DOC>
<DOCNO> 53401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/soneko10.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 10 ayda 10 milyar dolarlık yabancı işlemi... 
</HEADLINE>
<TEXT>

     İstanbul Menkul Kıymetler Borsası'nda İMKB yabancı yatırımcılar adına gerçekleştirilen işlemlerin hacmi, geçen 10 ayda 10 milyar dolar olarak gerçekleşti. 
     İMKB verilerine göre, Ocak-Ekim döneminde yabancı yatırımcı işlemleri geçen yılın aynı dönemine oranla yüzde 65.69 geriledi. 
     Ocak-Ekim dönemindeki yabancı yatırımcı işlemlerinde 5 milyar 217 milyon 395 bin 445 dolarlık alış, 4 milyar 850 milyon 415 bin 480 dolarlık da satış yapıldı. 366 milyon 978 bin 965 dolarlık net alım oluştu. 
     Geçen yıl bu dönemdeki toplam yabancı işlem hacmi 29.3 milyar doları bulurken, 13.2 milyon dolarlık alış, 16.1 milyon dolarlık satış kaydedildi. Bu işlemler sonucu yabancı işlemlerinde net 2 milyar 792 milyon dolarlık da net satış gerçekleşmişti. 
     
     Aylara göre 
     Yılın 10 aylık bölümünün en yüksek yabancı net alım miktarı Ocak ayında 254 milyon 137 bin 381 dolar oldu. 
     Krizin yaşandığı Şubat'ta ise 828 milyon 799 bin 284 dolarlık alış, 854 milyon 174 bin 668 dolar satış yapıldı. Şubat ayındaki net satış miktarı 25 milyon 375 bin 384 doları buldu. 
     Mart ayındaki net satışlar 88 milyon 75 bin 300 dolar olurken, Nisan'da yeniden 232 milyon 945 bin 738 dolarlık net alım yaşandı. Net satışlar Mayıs'ta 52 milyon 594 bin 383 dolar, Haziran'da 10 milyon 946 bin 102 dolar, Temmuz'da 128 milyon 202 bin 203 dolar oldu. 
     Yabancı yatırımcı işlemlerinde Ağustos ayından itibaren alımlar etkili oldu. Net alımlar Ağustos'ta 77 milyon 37 bin 207 dolar, Eylül'de 37 milyon 840 bin 470 dolar, Ekim'de ise 70 milyon 211 bin 541 dolar olarak hesaplandı. 
     
     Ekim ayındaki hareket 
     Ekim ayında yapılan yabancı işlemlerindeki net alımlarda, Turkcell 23 milyon 291 bin 29 dolarla ilk sırayı aldı. 
     Sabancı Holding 13 milyon 921 bin 295 dolarla ikinci, Vestel 10 milyon 495 bin 313 dolar ile üçüncü oldu. 
     Koç Holding 8 milyon 837 bin 30 dolar, Yapı ve Kredi Bankası 7 milyon 983 bin 801 dolar, Enka Holding 7 milyon 585 bin 305 dolar, Arçelik 4 milyon 409 bin 713 dolar, Ak Enerji 3 milyon 941 bin 986 dolar, Hürriyet Gazetecilik 3 milyon 734 bin 224 ve Petrol Ofisi 1 milyon 812 bin 147 dolar ile net alım işlemlerindeki ilk 10 hisse senedini oluşturdular. 
     






</TEXT>
</DOC>
