<DOC>
<DOCNO> 54977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/guncel/gun07.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon kanalları cinci hoca kaynıyor’ 
</HEADLINE>
<TEXT>

Yılmaz, cinci hocaların falcıların ekranlarda şov yapmasına izin veren zihniyeti eleştirdi 
     Son dönemde televizyon ekranlarında hemen her gün boy gösteren cinci, falcı tartışmalarına Diyanet İşleri Başkanı Mehmet Nuri Yılmaz'dan tepki geldi. Cincilik, falcılık ve medyumluğun, Türkiye'de moda haline geldiğini söyleyen Yılmaz medyumlara duyulan ilginin, Türkiye'de yaşanan cehaletin bir göstergesi olduğunu belirtti. 
     Vali Erhan Tanju'yu ziyareti sırasında gazetecilerin sorularını yanıtlayan Yılmaz, cinciliğin ve falcılığın İslam'da yasak olduğunu açıkladı. Yılmaz, cinci, falcı ya da medyum olarak adlandırılan kişilerin televizyon programlarına bile katılabildiklerine dikkati çekerek, "Kanunların boşluğundan mı istifade ediliyor, bilemiyorum" diye konuştu. Yılmaz, şunları söyledi 
     
Uyarıda bulundu      "Dini konuların halkın gözü önünde tartışmaya açılması yanlıştır. Bazıları dinimiz hakkında şüpheye düşmekteler." Yılmaz, dini programların aydınlatıcı olması gerektiğini belirterek bu konuların tartışıldığı programlara ilişkin olarak zaman zaman uyarılarda bulunduklarını açıkladı. Yılmaz tartışmalardan RTÜK'ün haberdar olduğunu belirtti. 
     



 GÜNCEL 












</TEXT>
</DOC>
