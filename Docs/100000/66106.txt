<DOC>
<DOCNO> 66106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/ekonomi/eko03.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşveti de naylon fatura ile gizliyorlar 
</HEADLINE>
<TEXT>

İstanbul Defterdarlığı naylon fatura raporu hazırladı. Raporda devletten rüşvetle ihale alanların bu rüşveti naylon fatura ile gizlediği belirtiliyor 
     NEDİM ŞENER 

     İstanbul Defterdarlığı, naylon faturaya karşı yeni bir birim oluşturarak mücadele başlattı. İstanbul’da kullanan ve basanlar dahil toplam 30 bin kişi ve şirketin naylon fatura işinin içinde olduğunu belirten Defterdar Kadir Boy, 2002’yi naylon faturayla mücadele yılı ilan ettiklerini açıkladı. 
     
     Listesini istediler 
     Devletten hakedişleri olan bazı müteahhitlerin, ödemek zorunda kaldıkları KDV’yi vermemek için naylon fatura kulandıklarını belirten Defterdar Boy, bunu önlemek için tüm devlet kurumlarından çalıştıkları müteahhitlerin isimlerini istediklerini söyledi. 
     Defterdarlığın bu konuda hazırladığı rapora göre, ihale almak veya başka nedenlerle verilen rüşvetler de naylon faturalarla muhasebeleştiriliyor. Raporda naylon faturacıların yüzde 5 ile 15 arasındaki gelirleri ile trilyonlarca lira kazandığı belirtiliyor. 
     Naylon faturanın en fazla kulanıldığı hayali ihracat davalarının görüldüğü İstanbul’daki ağır ceza mahkemelerine de gönderilen rapora göre, gelir ve kurumlar vergisi mükelleflerinin bir kısmı naylon fatura kullanmak yoluyla giderlerini yükselterek vergi kaçırabiliyorlar. Katma Değer Vergisi iadesinde de kullanılan naylon fatura özellikle ihracatta gündeme geliyor. İhracat kredisi alınması, yatırım teşviklerinden yararlanabilmek için de naylon fatura kullanılıyor. 
     Raporda kamu kurum ile derneklerin ve kooperatiflerin de yolsuzluk amaçlı olarak naylon fatura kulandığı anlatıldı. 
     
     Profilden naylon şirket 

</TEXT>
</DOC>
