<DOC>
<DOCNO> 56448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun19.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler AB üyeliğine olumlu bakıyor ama AB'ye güvenmiyor 
</HEADLINE>
<TEXT>

     AB Komisyonu, kamuoyu yoklamalarıyla görevli kurumu Eurobarometre'nin, 13 aday ülkede düzenlediği araştırmanın sonuçlarına göre, Türklerin AB'ye güvenmediklerinin belirlendiğini duyurdu. 
     Aday ülkelerin genelinde AB'ye güven ortalamasının yüzde 62 olduğunu belirten Komisyon, bu oranının Türkiye'de yüzde 34'e, Malta'da yüzde 35'e düştüğünü belirtti. Romanya'da insanların yüzde 74'ünün, Bulgarsitan'da ise yüzde 72'sinin AB'ye güven duydukları 
     kaydedildi. 
     AB üyeliğine destek verenlere ilişkin rakamlara göre, 13 aday ülkede insanların ortalama yüzde 59'u, AB'ye üyeliğe olumlu bakıyor. 
     Estonya ve Letonya'da yüzde 33'e düşen bu oran, Romanya'da yüzde 80'e ulaşıyor. Türkiye'de AB üyeliğine olumlu bakanların oranı yüzde 59, olumsuz bakanların oranı ise yüzde 14 olarak belirlendi. Türkiye, AB'ye olumlu bakış rakamlarında, Romanya, Bulgaristan ve Macaristan'dan sonra dördüncü sırada yer alıyor. 
     Araştırma, Türklerin, AB'ye katılım konusunda bilgi ve bilinç sahibi olanlar sıralamasında arkada kaldıklarını da gösteriyor. 
     






</TEXT>
</DOC>
