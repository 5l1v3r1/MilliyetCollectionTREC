<DOC>
<DOCNO> 57398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sontur13.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
THY geçen yıl yolcularına 100 trilyonluk ikram yaptı 
</HEADLINE>
<TEXT>

     Türk Hava Yolları THY , yolcularına geçen yıl yaklaşık 100 trilyon lira tutarında ikram harcaması yaptı. 
     THY Tanıtma ve Halkla İlişkiler Başkanlığı'ndan alınan bilgiye göre, THY 2000 yılında gerçekleştirdiği 99 bin 763 seferde, iç hatlarda 6 milyon 491 bin 343, dış hatlarda ise 5 milyon 9 bin 354 olmak üzere toplam 12 milyon 30 bin 697 yolcu taşıdı. 
     Dünyanın en büyük metropollerinden biri olan İstanbul'un nüfusu kadar yolcuyu uçaklarıyla taşıyan THY, bu seferler için yurt dışından 28 milyon 345 bin 616, yurt içinden ise 39 milyon 400 bin olmak üzere 
     toplam 67 milyon 745 bin 616 dolarlık ikram malzemesi aldı. İkram harcamalarının büyük bölümü ise çeşitli yiyecekler için yapıldı. İç hat seferlerinde ekonomi sınıfı yolcuları için yeni başlatılan ikram uygulamasıyla bu yıl yüzde 45 oranında tasarruf sağlandığını belirten THY yetkilileri, ayrıca tek kullanımlık kutulardan sürekli kullanılan sepetlerle servise geçilmesiyle de ikram giderlerinin azaldığını bildirdiler. 
     






</TEXT>
</DOC>
