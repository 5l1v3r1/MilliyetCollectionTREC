<DOC>
<DOCNO> 98467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/myilmaz.html </URL>
<DATE> 2002/07/28/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Komik erkekler sevilir ciddilerle evlenilir 
</HEADLINE>
<TEXT>

     Gazetedeki haberi okuyunca p’sine aşırı vurgu yapılmış bir "hoppalaaa " çektim... Yılmaz Erdoğan ile manken Sinem Güven’in ayrılmalarına neden olan şey, kızcağızın Yılmaz Erdoğan’ı "komik" buluyor olmasıymış... 
     Magazinci arkadaşlarım bana bu yüzden için için kızıyorlar, bunu biliyorum, ama bazen magazin haberlerindeki mantıksızlık o kadar sırıtıyor ki yazmadan geçemiyorum... 
     Neden derseniz, anlatayım... 
     
Apollon değil yani...      Şimdi Yılmaz Erdoğan yanık tenli, sırım gibi bir Anadolu çocuğu... Yediğine, içtiğine dikkat etmeyi bilir, sporunu ihmal etmez. Ama kendisinin bir Apollon olduğunu da söyleyemeyeceğim. Bugüne kadar ismi hep "rüya perileriyle" birlikte anılıyorsa bunu biz sıradan insanlarda bulunmayan bir özelliğine borçlu. 
     Yılmaz komik... Daha doğrusu Yılmaz’ın yarattığı "komik" durum o kadar gerçek ve üzerinde o kadar yapmacıksız duruyor ki, aynı sofrada otururken "şuradan tuzluğu verir misin " dediğinde bile gülebilirsiniz... Zaten, onu çağdaşı öteki "komedyenölerden ayıran en önemli özelliği de bu... Sanatçı gücünü yapmacıksız olmasından, rol kesmeye gerek duymamasından, abartısızlığından alıyor... 
     Bu özelliği ile izleyici kitlelerini büyülediği gibi, genç kızları da etkiliyor olmalı... 
     Öte yandan her hareketi ve sözüyle hepimizi gülmekten yerlere düşüren Cem Yılmaz için de "genç kızların sevgilisi" yakıştırmasını yapabiliriz. Okan Bayülgen için de... Ben şakalarına gülmeyi henüz hiç başaramamış olsam da Beyaz için de... 
     
Sinek kağıdı gibi      Bu sanatçılar da klasik tanımlamayla "yakışıklı" sayılmazlar... Gerçi bazı hanımların Beyaz’ı yakışıklı bulduklarını yine gazetelerde okudum ama hiçbiri bir Richard Gere ya da Robert Redford değil... 
     Ama yine okuduğumuz, seyrettiğimiz haberlerden biliyoruz ki hepsi genç ve güzel manken kızlar için bir tür "sinek kağıdı" gibiler... İsimleri Türkiye Güzelleri ile top modellerle anılıyor... 
     Yatak gıcırtısı ve kahkaha 
     Bunun tek nedeninin genç yaşta çok para kazanmış olmaları ve şöhretleri olduğunu düşünürseniz, yanılırsınız... Eminim ki bu kadar para kazanmıyorken de, bu kadar tanınmıyorken de sadece insanları güldürme özellikleriyle çevrelerindeki en güzel kızlarla çıkmayı başarabiliyorlardı... 
     Bu çok doğal... Çünkü kızlar esasen, kendilerini güldüren, eğlendiren erkeklerden hoşlanırlar. Reha Mağden’in bir yazısında okumuştum "Yatak gıcırtısına en çabuk dönüşen ses kadın kahkahasıdır..." Tıpkı Cindy Lauper’ın bir şarkısındaki gibi Girls just wanna have fun Kızlar sadece eğlenmek isterler... 
     
Şanslılar cool’ olur      İşte biz sıradan erkeklerin dramı da budur. 
     Bütün çocukluğumuz ve gençliğimiz, ailelerimizden, öğretmenlerimizden kaynaklanan "ciddiyet davetleriyle" geçer... Komiklik yapmamız hoş karşılanmaz. Sonra giderek içimizdeki "şakacı hayvancığı" da kendimiz öldürmeye başlarız. 
     Gençliğimiz yüzünden ciddiye alınmayacağız endişesiyle olduğumuzdan büyük gösteren davranış kalıplarına meylederiz... Asık suratlı olmayı "karizma" zannederiz. Kravatlar ceketler içinde dolaşırken, ağırlığımız yüzünden "molla" sayılacağımızı ümit ederiz. 
     Şansımız yaver giderse bu özelliğimiz "cool" oluşumuza bağlanır, benim gibi Şanssızsak bu durumumuz en hafifinden "manda tersi" olarak nitelenmemize yol açar ki buna örnek vermeyeceğim 
     
Evlilikten dönülmüş      Elbette kızlar bu ikinci grubu değil, birinci grubu, komikleri severler. Onlarla gezer, dolaşır, güler, eğlenirler... 
     Evlenme fikrine kapıldıklarında da akıllarına biz komik olmayanlar geliriz. Çünkü evlilik ciddi bir kurumdur Evlilikte sululuğa yer yoktur ve evlilik uslu çocukların bu dünyada çekecekleri bir cezadır. Zaten birisiyle evlenmeyi başaran kadınlar da bu yüzden ömürlerinin geri kalan bölümünü sıkılarak geçirirler 
     Bence Yılmaz ile Sinem’in ayrılıklarının ardında gazetenin yazdığı gibi "komiklik" gerekçesi varsa, Yılmaz evliliğin kapısından dönmüş demektir, haber böyle yazılmalıydı... 
     Bilmiyorum, yazının başında sözünü ettiğim "hoppalaaa"nın nedenini açıklayabildim mi 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
