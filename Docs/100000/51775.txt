<DOC>
<DOCNO> 51775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/dunya/dun01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, teröristleri ruhlarla vuracak 
</HEADLINE>
<TEXT>

     DIŞ HABERLER SERVİSİ 

     ABD istihbarat servisleri terörle savaşta parapsikologlardan da yararlanmaya karar verdi. Parapsikologların olası terörist saldırıların tahmin edilmesinde ve Ladin'in bulunması konularında yardımcı olabileceği düşünülüyor. FBI'ın kendilerinden destek istediğini doğrulayan Transdimensional Systems adlı firmasının yetkililerinden Prudence Calabrese, "FBI’a sunduğumuz raporda teröristlerin yeni hedefinin stadyum olabileceğini belirttik" dedi. 
     
     Tamamen algısal... 
     ABD 1970'lerde de, "Stargate" projesi kapsamında Sovyetler Birliği ile mücadale için benzer bir çalışma yapmış, 1995'te Soğuk Savaş'ın bitmesiyle bu çalışmalara son verilmişti. Parapsikoloji, beş duyuyla algılanamayan olayları sorgulayan bir alt bilim dalı olarak biliniyor. Bu bilim algıları aşırı duyarlı insanların başkalarının düşüncelerini ve gelecekteki olayları öngörmesine dayanıyor. 
     



 DÜNYA 












</TEXT>
</DOC>
