<DOC>
<DOCNO> 70183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da Afganlı esir krizi 
</HEADLINE>
<TEXT>

     Kanada Silahlı Kuvvetleri'nden üst düzey subaylar, Afganistan'da Kanada askerleri tarafından esir alınan ve ABD güçlerine teslim edilen Afganlılarla ilgili olarak parlamento komisyonunda verdikleri ifadelerle siyasi yetkilileri zorda bıraktı. 
     General Raymond Henault ve Tümamiral Greg Maddison, komisyonda verdikleri ifadelerde, Afganistan'da geçen ay yapılan esir teslimi operasyonuyla ilgili olarak Savunma Bakanı Art Eggleton'un eksiksiz bilgilendirildiğini kaydettiler. 
     Savunma Bakanı Eggleton'ın, ''Afganlı esirlerin ABD askerlerine teslim edilmesinden geç haberdar edildiğine'' ilişkin sözleri üzerine soruşturma başlatılmıştı. 
     Afganlı esirlerin ABD askerlerine teslim edilmesi öncesinde parlamentoya ya da Başbakan Jean Chretien'e bilgi verilmemesinden sorumlu tutulan Eggleton'un istifa etmesi isteniyor. Ancak Başbakan Chretien, dün yaptığı açıklamada, Eggleton'a güveninin sonsuz olduğunu ifade ederek, 4 yıldır savunma bakanlığı görevini sürdüren Eggleton'a desteğini yineledi. 
     






</TEXT>
</DOC>
