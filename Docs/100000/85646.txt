<DOC>
<DOCNO> 85646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun03.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü uzay turisti olmak için yarışıyorlar 
</HEADLINE>
<TEXT>

     Amerikalı pop müzik grubu ''N Sync''in üyelerinden Lance Bass 23 , 3. uzay turisti olmak için eski bir NASA görevlisiyle yarışıyor. 
     Rusya'daki Biyomedikal Sorunlar Enstitüsü sözcüsü Dmitri Malaşenkov, Bass ile eski NASA üyesi Lori Garver'ın uzay yolculuğuna uygun olup olmadıklarının tespiti için başkent Moskova'da tıbbi testlerden geçirildiklerini söyledi. 
     Malaşenkov, adayların, uzay aracındaki atmosfere dayanıklılığın belirlenmesi amacıyla da bir süre basınç odasında kalmaları gerektiğini bildirdi. 
     Dmitri Malaşenkov, adaylar hakkındaki sonuçların, devlet komisyonuna sunulacağını kaydetti. 
     Televizyon şirketi Destiny Productions'ın, Lance Bass'a, muhtemel uzay yolculuğunun masraflarına yardımcı olma, yolculuk eğitimi ve geziyi televizyon programı haline dönüştürme sözü verdiği belirtiliyor. 
     





</TEXT>
</DOC>
