<DOC>
<DOCNO> 83877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yazar/sazak.html </URL>
<DATE> 2002/05/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
14 Mayıs ve Ecevit 
</HEADLINE>
<TEXT>

     Bugün Demokrat Parti’nin iktidara gelişinin 52’nci yıldönümü. 14 Mayıs’ın yakın siyasal tarihimizdeki önemini simgeleyen bir başka olay daha var 30 yıl önceki CHP Kurultayı. 
     Bülent Ecevit, 12 Mart sonrası İsmet İnönü’ye karşı başlattığı parti içi mücadeleyi 14 Mayıs 1972’de genel başkan seçilerek noktaladı. 
     Kolay olmadı Ecevit’in Milli Şef’ İsmet Paşa’dan liderliği devralması. Uzun soluklu genel sekreterlik maratonunda demokratik sol’ değerleri CHP’nin geleneksel tabanına anlattı Ecevit partiyi devletçi’ çizgiden, yüzde 40’ın üzerinde oy alan halkçı’ yörüngesine oturttu. 
     12 Mart muhtırasına karşı çıkış, Ecevit’in demokrat kimliğiyle örtüşüyordu. CHP liderliği Erim hükümetine destek verince, İsmet Paşa’yla yollarını tereddütsüz ayırdı. Genel sekreterliği bıraktı. 
     Kurultay mücadelesi başladığında İnönü yorgun bir liderdi. Yaşlanmıştı ve giderek yıpranıyordu. 
     5 Mayıs 1972’de tarihi kurultay toplandı. 
     İsmet İnönü, Ya o, ya ben’ diyerek tarihi söylevini verdi. Ecevit’in etkisindeki Parti Meclisi’nin değişmesini istiyordu İnönü. Kurultaydaki oylama CHP delegelerini zor bir tercihe sürüklemişti. Ecevit son sözünü söyledi 
     Demokratik bir partinin yasalara saygılı özgür üyeleri mi olacağız, yoksa kapı kulları mı Karar sizindir.’ 
     Oylama sonunda Parti Meclisi 507’ye karşı 709 oyla güvenoyu aldı. 
     İnönü kaybetmiş, Ecevit kazanmıştı. 
     İsmet Paşa ertesi gün, genel başkanlıktan çekildi. 
     14 Mayıs 1972’de kurultay yeni lideri seçmek üzere toplandı. Ecevit, ilk turda, 913 delegeden 826’sının oylarıyla CHP’nin Atatürk ve İsmet İnönü’den sonraki üçüncü genel başkanı oldu. 
     14 Mayıs 1972’den bu yana 30 yıl geçti. 
     Bülent Ecevit, 12 Eylül 1980 sonrası yine bir askeri müdahale döneminde, genel başkanlıktan istifa ederek, CHP ile yollarını ayırmasına karşın DSP’nin başında, günümüzün başbakanı olarak demokratik soldaki ağırlığını sürdürüyor. 
     14 Mayıs 1950 tarihinin, Demokrat Parti’nin seçimle işbaşına gelmiş olması nedeniyle merkez sağ siyaset kültüründe uyandırdığı demokrasi’ çağrışımı gibi Ecevit’e liderlik yolunu açan CHP kurultayının önemini de unutmamamız gerekiyor. 
     Başbakan’ın sağlığı nedeniyle, DSP içinde Ecevit sonrası’ yapılanmadan erken seçime dek pek çok senaryo konuşuluyor. 
     Türkiye, kritik bir dönemeçte olduğu için Başbakan değişikliği’ şu sıra dengeleri altüst edebilir ve Ecevit de çekilmem’ dediğine göre güncel zorlamaların faydası yok. Ancak sağlıklı bir geçiş’ süresi öngörülerek solda yeni bir yapılanmanın zamanı gelmiştir. İstikrar, belirsizliğin kalkmasıyla sağlanır. 
     Ecevit’in onursal liderliğinde solu bütünleştirecek’ ve erken seçim halinde iktidar seçeneği gözeten bir planlama niye yapılmasın 
     DSP’den CHP’ye, Derviş’ten Cem’e, Baykal’a uzanan birliktelik sağlanamaz mı Solu iktidara taşıyan Ecevit’in 30 yıl sonraki misyonu, benden sonra tufan’ olmamalıdır. 
     
     







Ecevit’in 14 Mayıs’ı 


Umutsuz Ecevit 


Üç parti, üç nokta 


Tik tak çalışan saatli bomba 


Yardımcılar nerede 


Demokrasinin miladı 14 Mayıs 


Hacettepe yeniden doğuyor 


Kıbrıs’a neden örnek olmasın 


Koalisyon liderlerine Einstein çözümü 


BÖYLE TEZG H GORÜLMEDİ 


14 Mayıs ve Ecevit 


Servet, stok ve sicil affı geliyor 


Turgay Ciner Eti Holding ortağı oldu 


</TEXT>
</DOC>
