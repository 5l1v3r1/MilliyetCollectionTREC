<DOC>
<DOCNO> 61960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sontur06.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kebanlılar, ''şans getirsin diye'' kurtun cinsel organını taşıyor 
</HEADLINE>
<TEXT>

     Elazığ'ın Keban İlçesi'nde bazı vatandaşlar ''şans getiriyor'' inancıyla, kurtun cinsel organını kurutup üzerlerinde taşıyorlar. 
     İlçe merkezi ile köylerinde bazı vatandaşlar ''şans getiriyor'' inancıyla ölü ele geçirilen kurtun cinsel organını kesip, tuzlayıp kuruttuktan sonra üzerinde taşıyorlar. 
     Keban'da berberlik yapan Ali Bulut, geçen hafta kar yağışının ardından ilçe merkezine inen ve öldürülen kurtun cinsel organını kestiğini ifade ederek, şöyle dedi 
     ''Bu geçmişten beri uygulanıyor. Büyüklerimizden biz böyle duyduk. 
     Bunu üzerinde taşıyan kişinin şansı açılıyormuş. Bu nedene ben de kesip kuruttuktan sonra cüzdanıma koydum. Bundan sonra hep cüzdanımda taşıyacağım. Bazı kişiler de beze sarıp ceplerinde taşıyor.'' 
     






</TEXT>
</DOC>
