<DOC>
<DOCNO> 61650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur32.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Garih cinayeti tanığı Pınar Konuşkan, uyuşturucudan tutuklandı 
</HEADLINE>
<TEXT>

     İşadamı Üzeyir Garih cinayetinin tanığı Pınar Konuşkan ile kardeşi ve 2 arkadaşı, uyuşturucu kullandıkları gerekçesiyle tutuklandı. 
     İl Jandarma Komutanlığı'ndan alınan bilgiye göre, Büyükçekmece'ye bağlı Kavaklı Büyükşehir Mahallesi'ndeki bir binada oturanların şikayetini değerlendiren jandarma, uyuşturucu kullandıklarını belirledikleri Pınar Konuşkan 20 , kardeşi Taner Konuşkan 19 ile arkadaşları Ersen Bayar 26 ve Hüseyin Kultufan'ı 24 izlemeye aldı. 
     Jandarma, bir süre izlediği bu kişilere yönelik Atrium Çarşısı'nda operasyon gerçekleştirdi. Gözlem altına alınan bu kişilerin üzerinde, 5 gram esrar ele geçirildi. 
     Jandarmadaki işlemleri tamamlandıktan sonra Büyükçekmece Cumhuriyet Savcılığı'na sevk edilen Pınar Konuşkan, Taner Konuşkan, Ersen Bayar ve Hüseyin Kultufan, savcılık sorgularının ardından gönderildikleri mahkemece ''uyuşturucu madde kullanmak ve bulundurmak'' suçundan tutuklandı. 
     Bu karardan sonra Pınar Konuşkan, Bakırköy Kadın ve Çocuk Tutukevi'ne, Taner Konuşkan, Ersen Bayar ve Hüseyin Kultufan ise Metris Cezaevi'ne konuldu. 
     -GARİH CİNAYETİ TANIĞI- Pınar Konuşkan, işadamı Üzeyir Garih'in öldürüldüğü Eyüp Mezarlığı'nda ''katil zanlısı Yener Yermez'le birlikte olduğu'' gerekçesiyle gözlem altına alınmış ve sevk edildiği İstanbul DGM'ce serbest bırakılmıştı. 
     Garih'in öldürülmesine ilişkin Eyüp Ağır Ceza Mahkemesi'nde Yener Yermez hakkında açılan davada ''tanık'' konumunda olan Konuşkan'ın, DGM'ce serbest bırakıldıktan sonra canlı yayına çıkarılması konusu, basın kuruluşları arasında tartışmalara yol açmıştı. 
     






</TEXT>
</DOC>
