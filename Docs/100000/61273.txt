<DOC>
<DOCNO> 61273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur34.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ "İndirimli fiyatlar bugünden itibaren uygulamaya kondu" 
</HEADLINE>
<TEXT>

     İstanbul Gaz Dağıtım Sanayi ve Ticaret A.Ş. İGDAŞ , doğalgazda indirimli fiyatların bugünden itibaren yürürlüğe konulduğunu bildirdi. 
     İGDAŞ Basın Yayın ve Halkla İlişkiler Müdürlüğü'nden yapılan yazılı açıklamada, İstanbul'da bir metreküp doğalgazın fiyatının 43 bin 10 lira ucuzlayarak, 338 bin 500 liradan 295 bin 490 liraya indiği belirtildi. 
     Açıklamada, ''İGDAŞ'ın kendi payından yüzde 28.22 indirim yapmasına rağmen, KDV'nin aynı, Botaş'ın indiriminin ise yüzde 6.65 olması nedeniyle toplamdaki rakamın yüzde 12.71'de kaldığı'' kaydedilerek, şöyle denildi 
     ''İstanbul'da daha önce 338 bin 500 lira olan 1 metreküp doğalgazın fiyatının, yüzde 12.71 azalarak 295 bin 490 liraya düşürülmesi kararlaştırıldı. Bir metreküp doğalgaz fiyatı içindeki İGDAŞ'ın payı, 94 bin 998'den, yüzde 28.22 azalarak 68 bin 190 liraya indi. Botaş'ın payı ise sadece yüzde 6.65 azalarak 16 bin 202 liraya indi. İstanbulluların ödediği her 100 liralık doğalgaz ücretinden İGDAŞ'ın payı, 23.8 liradan 19.6 liraya düştü. Botaş'ın payı ise 61 liradan 65.2 liraya yükseldi.'' İndirimin yürürlüğe girmesinin ardından Botaş'ın İGDAŞ'a, 243 bin 502 lira yerine, 227 bin 300 liraya gaz satmaya başlanacağı vurgulanan 
     açıklamada, ''İndirimli fiyatlar, bugünden itibaren yürürlüğe konulmuştur'' denildi. 
     






</TEXT>
</DOC>
