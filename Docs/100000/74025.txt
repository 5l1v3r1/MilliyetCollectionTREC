<DOC>
<DOCNO> 74025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/soneko19.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe Rania 100 milyon dolar peşinde... 
</HEADLINE>
<TEXT>

     Kısmen Prenses Diana, kısmen yoksul ülkelere yardım toplayan U2'nin solisti Bono'nun çalışmalarına benzer işler yapan Ürdün Kraliçesi Rania Al-Abdullah, dünya liderlerinden yoksullara mikro-krediler vermelerini istedi. 
     BM Uluslararası Kalkınma Finansmanı konferansına eşi Ürdün Kralı 2. Abdullah ile birlikte katılan Kraliçe Rania, yoksul Meksikalı 
     kadınlara mikro küçük krediler vererek bu konuda bir örnek oluşturmayı planlıyor. Yoksullar İçin Global Fonu kampanyasını bu hafta başlatan Kraliçe Rania, kalkınmakta olan ülkelerde küçük girişimcilere mikro-krediler temini için beş yılda 100 milyon dolar toplamayı umuyor. Kraliçe Rania Associated Press Haber Ajansı'na verdiği açıklamasında, mikro-finansın yardımın etkili olacak şekilde nasıl etkin yönlendirilebileceği hususunda çok iyi bir örnek olduğunu belirterek, ''bu devletlere değil, doğrudan insanlara giden para'' dedi. Kraliçe Rania, yüzde 90'ı kadın her yıl 200 bin yoksul kişiye mikro-kredi veren Uluslararası Topluluk Yardımı Vakfı FINCA ile birlikte çalışıyor. Eskiden Citibank çalışanı olan Kuveyt doğumlu Kraliçe Rania, mikro-finansın insanların hayatını değiştirmesi ve başka yollardan nakite ulaşamayacak insanlara ucuz kredi temin etmesi nedeniyle mikro-finansa büyük ilgi gösteriyor. Mikro-kredi veren 30 milyon dolar portföylü FINCA her yıl bu miktarın üç katı kadar küçük miktarlı krediler dağıtıyor, bu kredilerde geri dönme oranı yüzde 97 ile birçok ticari bankanınkinden daha yüksek. Mikro-kredilerin çoğu aile reisinin kadın olduğu yoksul kadınların fırın, pastaneden içecek satışından terziliğe kadar değişen küçük işleri başlatmaları için kullandırılıyor. Kraliçe Rania, Kosova'dan Kırgızistan'a kadar birçok ülkeye yayılan mikro-kredi programlarının son derece başarılı olduğundan, kredi portföyünün daha çok insana ulaşması için artırılması gerektiğini belirtti. Ürdün Kraliçesi Rania'ya göre, mikro-finansın en güzel yanı 100'er dolarlık mikro-kredinin yılda üç kez verilebilmesi, böylece, para sürekli topluluklara geri dönüyor. Kraliçe Rania, zengin ülkelere mikro-finans programlarını daha iyi fonlamaları için baskı yapmayı planladığını, 11 Eylül terörist saldırılarının bu konuya önem kazandırdığını söyledi. 
     






</TEXT>
</DOC>
