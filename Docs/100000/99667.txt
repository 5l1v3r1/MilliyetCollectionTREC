<DOC>
<DOCNO> 99667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo10.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher kardeşler anneannelerini unuttu 
</HEADLINE>
<TEXT>

     Formula-1 yarışlarının başarılı kardeşleri Michael ve Ralf Schumacher'in anneannelerinin fakir ve yalnız yaşadığı ortaya çıktı. 
     Bild gazetesi, Schumacher kardeşlerin, 78 yaşındaki anneanneleri Agathe Scheuer'i hiç ziyaret etmediklerini ve kendisine hiç para vermediklerini yazdı. 
     Scheuer, gazeteye yaptığı açıklamada, ''Hayatım boyunca torunlarımdan hiç para almadım'' dedi. 
     Agathe Scheuer, buna rağmen yaşantısından memnun olduğunu belirterek, ''Sahip olduğum şeyler bana yetiyor. İyi durumdayım, hayatım kontrol altında'' açıklamasını yaptı. 
     Michael Schumacher ise gazeteye yaptığı açıklamada, ''Anneannem ile hemen hemen hiç irtibatımız kalmadığı doğru. Ancak bu anneannemizi unuttuğumuz anlamına gelmez'' dedi. 
     Ralf Schumacher de ''Bunların hepsi saçmalık'' diyerek, şu açıklamayı yaptı 
     ''Tabii ki anneannemizi unutmadık. Ancak yurtdışında yaşadığımız ve yarışlardan dolayı sürekli değişik bir ülkede olduğumuz için ilişkimiz çok azaldı. Anneannem yaşından dolayı o kadar çok gezebilecek durumda değil. Zaten bunu da istemiyor.'' 
     





</TEXT>
</DOC>
