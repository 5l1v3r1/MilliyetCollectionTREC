<DOC>
<DOCNO> 64205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/dunya/tur.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Enron intiharı 
     ABD’de ani batışıyla Bush yönetiminin süreçteki rolü konusunda da soru işaretleri yaratan Enron şirketinin eski başkan yardımcısı J. Clifford Baxter, intihar etti. Kısa süre öncesine dek, özellikle elektrik ve doğalgaz alanında uzmanlaşmış bir enerji devi ve ABD’nin en büyük 7. şirketi olan Enron’un eski Başkan Yardımcısı Baxter, Teksas eyaletinin Sugarland kentinde, arabasında tabancayla başından vurulmuş olarak bulundu. Polis, dün sabaha karşı tespit edilen arabada, Baxter’ın yazdığı bir intihar notu ile Enron kimliğinin de bulunduğunu bildirdi, ancak notun içeriğini açıklamadı. Baxter, Mayıs 2001’e dek Enron’un Başkan Yardımcısı iken, bu tarihte görevinden ayrılmış, ancak şirkette danışmanlık yapmaya devam etmişti. Enron Başkanı Kenneth Lay de, önceki gün istifa etmişti. 



 DÜNYA 











</TEXT>
</DOC>
