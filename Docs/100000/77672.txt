<DOC>
<DOCNO> 77672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/guncel/gun06.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiği kızın camında öldü 
</HEADLINE>
<TEXT>

Genç Kenan, M.’yi sevdi.. Aşkı başkasıyla sözlenince de, penceresinde kendini astı 
     AHMET KAYA, Gaziantep DHA 

     Gaziantep’te Kenan Par adlı genç, karasevda yüzünden canına kıydı. Bir yakınının demir atelyesinde çalışan Kenan Par 20 , 1.5 yıldır arkadaşlık yaptığı lise öğrencisi M.K.’ye 18 tutkundu. Ancak güzel M.K. başka biriyle sözlenince, delikanlı bunalıma girdi. M.’nin dayısının 23 Nisan Mahallesi’deki evinde kaldığını öğrenen Par, önceki gece geç saatlerde tek katlı evin bahçesine girdi. Önce M.’nin uyuduğu odanın penceresi önüne bir sandalye ve briket koyarak çamaşır ipi bağlayan Par, sonra da ipin diğer ucunu boynuna geçirdi. 
     Ardından ayağının altındaki sandalyeyi tekmeleyen Par, çırpına çırpına sevdiğinin penceresi önünde can verdi. Sabah manzarayı gören M. fenalık geçirirken, intihar haberiyle şoke olan arkadaşları, "İntihar edeceğini söylüyordu, ciddiye almamıştık" dediler. 
     



 GÜNCEL 




















</TEXT>
</DOC>
