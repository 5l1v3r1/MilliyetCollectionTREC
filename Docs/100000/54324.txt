<DOC>
<DOCNO> 54324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/sazak.html </URL>
<DATE> 2001/11/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
DİSK'in 2002 mesajı 
</HEADLINE>
<TEXT>

     Süleyman Çelebi, Türkiye'nin IMF ile 3 yıllık yeni "stand by" anlaşması yapmaya hazırlandığı 2002 yılı hedeflerine DİSK'in bakış açısını şöyle özetliyor 
     "Umutlu olmak istiyoruz, Türkiye'nin dinamiklerine, potansiyeline kesinlikle inanıyoruz. Şu anda uygulanan politikalara dönük karamsarlığımız geleceğe umutsuz bakmamızı gerektirmiyor ama 2002 de sıkıntılı geçecek. Derviş de satır aralarında söylüyor, sosyal bedel ödenecek diye... Kim ödeyecek bunu Türkiye'nin krizi üretim krizi. Üretmeden, sürekli borçlanarak nasıl düze çıkacağız " 
     Ekonomik ve Sosyal Konsey, yasa değişip Türk - İş, DİSK, Hak - İş'e de temsil hakkı tanımasından bu yana altı aydır toplanmıyormuş. 
     Çelebi, "Sosyal bedel ödeneceğinden söz edenlerin IMF'nin dayattığı şartları, işçi kesimiyle de tartışmaları gerekmez mi " diye soruyor. 
     DİSK başta olmak üzere işçi örgütlerinin krizin doruğa çıktığı 2000 - 2001 yıllarında, işyerlerini ayakta tutmak üzere büyük sorumluluk gösterdikleri, özveride bulundukları ortada. Süleyman Çelebi, son dönemde çığ gibi büyüyen 25 - 30 yaş kuşağı işsiz kitlesini kazanmak, genç üniversite mezunlarına istihdam olanağı yaratmak için yeni sözleşmelere yüzde 10'luk "altın yakalı" kotası koyduklarını açıkladı. 
     Bu anlayışın tüm işyerlerinde benimsenmesi sosyal sorumluluk gereğidir. Nasrettin Hoca misali bindiğimiz dalı kesmenin alemi yok, gençlerini kaybeden ülkelerin geleceği de tehlikeye girer. 
     Çalışma Bakanı Yaşar Okuyan dün DİSK Başkanı'nı arayarak perşembe günü Ankara'da vereceği iftar yemeğine çağırmış, "Mesut Bey de orada olacak, Başbakan Yardımcımıza da bunları anlatın" demiş. 
     Sadece TİSK'e bakarak politika yapmakla, TÜSİAD'a kulak vermekle olmuyor. DİSK, Türk - İş, Hak - İş gibi kuruluşları 1 Aralık'ta genel eyleme zorlamadan önce, çalışan kesimleri de dinlemek gerekiyor. 
     Aslında kriz işçi ve işverenleri "kaybedenler cephesi"nde buluşturdu. Ekonomik olumsuzluklar ortak yazgı oldu. Sistemin kilitlendiğini, bu düzenin değişmesini, siyasi partiler ve seçim yasasında değişikliğe gidilmesini TÜSİAD istiyor. 
     Çelebi'ye göre toplumda "sosyal demokrat uyanış" var ama, siyasi organizasyon zayıflığı ve alternatif oluşumları halkla buluşturmaktaki güçlükler nedeniyle Türkiye katı liberal politikaların, "piyasa fetişizmi"nin dışına çıkamıyor. 
     IMF, 10 milyar dolarlık ek yardımı verirken, ülkenin gelecek 3 yılını da siyaseten bağlama niyetinde. "Hükümette değişiklik olursa program kesintiye uğramasın isteniyor " 
     DİSK Başkanı Çelebi, 2002'de seçimin gündeme gelebileceği görüşünde siyasette yeni yapılanmaya bir an önce ortam hazırlanması mesajını veriyor. 
DÜZELTME Süleyman Çelebi'nin dünkü 'Sohbet Odası'nda açıkladığı AB ile 1 milyon Euro'luk eğitim projesinde Türk - İş değil, KESK yer almaktadır. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
