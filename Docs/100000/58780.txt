<DOC>
<DOCNO> 58780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur11.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili Şahin'den Japon kız Kuni isyanı 
</HEADLINE>
<TEXT>

     AKP Grup Başkanvekili Mehmet Ali Şahin, bir televizyonun düzenlediği Japon kadın Kuni'nin evleneceği Türk erkeğini seçeceği yarışma için kuyruklar oluşmasına, "Bu ülkenin kızlarının kökü mü kurudu" diye tepki gösterdi. 
     Şahin düzenlediği basın toplantısında Japon televizyonunun bir şaka programı yaptığını, ancak bunun için Türk gençlerinin kuyruk oluşturmalarına üzüldüğünü söyledi. Şahin, "Bu ülke kızlarının kökü mü kurudu ki gençler Japon kızı için sıraya giriyorlar" dedi. Bu olayın Türkiye'de gençlerin aç ve işsiz olduklarını ortaya çıkardığını belirten Şahin, "Çünkü aç ve işsiz gençlerimiz başka bir ülkeye giderek rahat etmenin derdine düşmüş durumdalar. Bunu onur kırıcı buluyoruz" diye konuştu. 
     Şahin, TİSK Başkanı Refik Baydur'un "İş Güvencesi Yasa Tasarısını 1,5 yıldır bekletiyorum" sözlerine de değinerek, hükümeti bu konuda açıklama yapmaya çağırdı. 
     






</TEXT>
</DOC>
