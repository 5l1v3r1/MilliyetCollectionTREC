<DOC>
<DOCNO> 56230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur17.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de molotof kokteyli saldırısı.. 
</HEADLINE>
<TEXT>

     Şişli'de, maskeli bir grubun molotofkokteylli saldırısı sonucu 2 banka şubesinin otomatik para çekme makinelerinde ATM maddi hasar oluştu. 
     Şişli'de, saat 16.00 sıralarında ortaya çıkan maskeli bir grup, Halaskargazi ve Abide-i Hürriyet Caddesi üzerindeki banka şubelerine molotofkokteylli saldırı düzenledi. Daha sonra Şişli Camii'nin önüne bir pankart ve şüpheli poşet bırakan grup, değişik yönlere dağılarak kaçtı. 
     Saldırıda, Dışbank ve İş Bankası Şişli şubelerinin otomatik para çekme ATM makinelerinde maddi hasar oluştu. Cami önüne bırakılan poşetin de, inceleme sonucu boş olduğu anlaşıldı. 
     Kaçan saldırganları yakalamak amacıyla çalışma başlatan emniyet güçleri, eşgale uyan bir kişiyi gözlem altına aldı. 
     Bu arada, olay üzerine polis, tüm ilçe ve semtlerde, benzer saldırılara karşı tedbirlerini artırdı. 
     






</TEXT>
</DOC>
