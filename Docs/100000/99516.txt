<DOC>
<DOCNO> 99516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/magazin/mag01.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu’da model avı 
</HEADLINE>
<TEXT>

Zeki Triko’nun yaratıcısı, yeni top model adayları için Türkiye’yi karış karış gezecek 
     GÜLAY FIRAT 

     YENİ top - modeller keşfetmek için yardımcılarını Türkiye’nin dört bir yanına dağıtan Zeki Triko’nun sahibi Zeki Başeskioğlu, en az 20 Türk kızını dünya podyumlarına çıkartmayı hedefliyor. Bu proje için 500 bin dolar ayırdığını iddia eden Başeskioğlu, "Defileye çıkmamış, güzellik yarışmasına katılmamış, 16 - 20 yaşlarındaki kızlara şans vermek istiyorum" dedi. 
     
     Her şey bir tesadüfle başladı 
     BAŞESKİOĞLU bu projeyi, Silivri’de yarım saat içinde önünden model olabilecek güzellikte 20 genç kız geçince hayata geçirmeye karar vermiş. Türk kızlarının top-modeller kadar çekici olduğunu belirten Başeskioğlu, yapılacak elemelerden sonra genç kızların eğitimden geçirileceğini söyledi. 
     
     Yurtdışına gidecekler 
     ELEMELERE katılacak kızların uçak biletlerini bile ödeyeceğini belirten Başeskioğlu sözlerini şöyle tamamladı "Seçilenleri dil kursuna gönderip, yürümesini öğreteceğim. En başarılı 10’unun resimlerini ünlü ajanslara yollayacağım." 
     



 MAGAZİN 













</TEXT>
</DOC>
