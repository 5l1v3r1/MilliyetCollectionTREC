<DOC>
<DOCNO> 61478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/dunya/dun02.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den Çeçen sürprİzİ 
</HEADLINE>
<TEXT>

Ankara’nın Çeçen lideri Udugov’un iade dosyasını Moskova’dan istemesi Kremlin’i sevindirdi 
     CENK BAŞLAMIŞ Moskova 

     Rusya, Türkiye’nin ünlü Çeçen lider Mevladi Udugov’un iade dosyasını Moskova’dan resmen istediğini açıkladı. 
     Kremlin basın merkezi, Ankara’nın ’Rusya vatandaşı Udugov’un tutuklanarak iade edilmesi talebinin değerlendirilmesi amacıyla dosyasının gönderilmesi’’ isteğinde bulunduğunu bildirdi ve bu gelişmenin çok olumlu karşılandığını duyurdu. Kremlin sözcüsü Sergey Yastrjembski, Türkiye’nin Rusya’nın ortağı ve komşusu olduğunu belirterek, Ankara’nın uluslararası teröre karşı ortak mücadele vermeye yönelik tutumundan büyük memnuniyet duyduklarını açıkladı. Kremlin’den adının açıklanmasını istemeyen bir yetkili ise, Udugov’un iade edilmesi talebinde bir buçuk yıl önce bulunduklarını, ancak düne kadar Türkiye’den bir yanıt alamadıklarını bildirdi. Çeçen tarafının propaganda çalışmalarından sorumlu olan Udugov hakkında silahlı isyan suçlamasıyla 2000 yılı başlarında dava açılmıştı. 
     



 DÜNYA 












</TEXT>
</DOC>
