<DOC>
<DOCNO> 59554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/guncel/gun06.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün hediyesi eceli oldu 
</HEADLINE>
<TEXT>

Almancıların Sibel Can’ı Damla, ikinci eşinin hediyesi olan motosiklete kasksız bindi. Bağlı olduğu yaşam cihazını durdurmak ise annesiyle eşine düştü 
     HABER MERKEZİ 

     Almanya’nın ünlü Türk şarkcılarından Damla, Amerika’da 24 Aralık’ta geçirdiği motorsiklet kazasında şiddetli beyin sarsıntısı geçirerek, komaya girdi. Hiçbir hayat belirtisi göstermeyen Damla’nın bağlı olduğu yaşam makinesinin kapatılması için imza vermek ise acılı eşiyle annesine düştü. 
     Gerçek adı Zehra Eroğlu olan Damla 30 Almanya’da doğdu. Henüz 15 yaşındayken gazinolarda şarkı söylemeye başladı. Gazinocu eşinin isteği üzerine hacı oldu. Hacdayken babasını, döndükten sonra ise mafyanın kurşunlarına hedef olan eşini yitirdi. Almanya’dan ayrılmaya karar veren Damla tam bu sırada Amerikalı Christopher’la tanıştı. Çocuğuyla birlikte Florida’ya yerleşen Damla, Christopher’la evlenip, hayata yeni bir adım attı. Evlilik hediyesi ise onu ölüme götürecek olan motosikletiydi. Olay günü kaskını takmayan Damla geçirdiği kazayla bir ölüden farksız hale geldi. Amerikalı doktorlar tüm çabalarına karşın Damla’dan umudu kesince Almanya’daki annesi Güler Sarı ve eşini arayarak şu acı sözleri söyledi "İmza verin, cihazları durduralım." 
     Kazanın ilk günlerinde yanında olmayan annesi Sarı dün Amerika’ya uçarak, damadıyla birlikte bu son derece zor görevi yerine getirmeye gitti. Acılı aile, Damla’nın hacı olduktan sonra vasiyet ettiği gibi Mevlana’nın kenti Konya’ya mı yoksa Amerika’ya mı gömüleceğine daha sonra karar verecek. 
     


 GÜNCEL 

















</TEXT>
</DOC>
