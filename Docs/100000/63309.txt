<DOC>
<DOCNO> 63309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur16.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde "Kürtçe Eğitim" gösterisinde 100 gözaltı... 
</HEADLINE>
<TEXT>

     ''İlköğretim okullarında Kürtçe eğitim verilmesi'' talebiyle Eminönü'ndeki Yeni Camii önünde izinsiz gösteri yapmak isteyen yaklaşık 100 kişi, gözlem altına alındı. 
     HADEP'lilerin de aralarında bulunduğu bazı kişilerin, Yeni Camii önünde ''Kürtçe eğitim'' istemiyle izinsiz gösteri yapacağı bilgisini alan polis, panzer ve eğitimli köpeklerin de katılımıyla cami önü, çevresi ve yakındaki otobüs duraklarında yoğun önlemler aldı. 
     Güvenlik kuvvetlerinin bekleyişi sürerken, İETT durağında toplanan 20 kişilik grup hemen gözaltına alındı. 
     Ümraniye, Gaziosmanpaşa, Bağcılar ve Eyüp gibi bazı ilçelerin çıkışlarında da uygulama yapan polis, minibüslerle Eminönü'ne ulaşmaya çalışan 80'e yakın kişiyi gözlem altına alarak ilçe emniyet müdürlüklerine götürdü. 
     İstanbul Emniyet Müdürü Hasan Özdemir de Eminönü'ne gelerek alınan önlemler konusunda incelemelerde bulundu. 
     






</TEXT>
</DOC>
