<DOC>
<DOCNO> 57417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/ekonomi/eko07.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK’dan Site Yatırım’a ceza 
</HEADLINE>
<TEXT>

     ANKARA ANKA 

     Sermaye Piyasası Kurulu’nun SPK hakkında işlem yasağı getirdiği Mecnur Çolak, Site Yatırım Menkul Değerler’in faaliyetlerinin durdurulmasına neden oldu. Çolak’ın işlem yapmasına olanak tanıyan aracı kurumun faaliyetleri üç iş günü süresince durduruldu. SPK, Site Yatırım’ın, hakkında işlem yasağı getirilen Mecnur Çolak’ın başka şahıslar adına açılmış hesaplar aracılığıyla borsada işlem yapmasına olanak tanıdığını da belirledi. Bu nedenle Kurul, sözkonusu hesapların tasfiyesi için aracı kurumun faaliyetlerinin 19, 20 ve 21 Aralık’ta geçici olarak durdurulmasına karar verdi. Site Yatırım hakkında işlem yapılmasını kararlaştıran Kurul, Mecnur Çolak’ın işlem yapmaya devam etmesine olanak sağlayan Erol Çalışkan hakkında da gerekli işlemlerin yapılmasına karar verdi. 
     



 EKONOMİ 















</TEXT>
</DOC>
