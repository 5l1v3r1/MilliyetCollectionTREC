<DOC>
<DOCNO> 88718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sonspo04.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelonalı Sergi'nin tercihi Galatasaray 
</HEADLINE>
<TEXT>

     Transfer çalışmalarını sürdüren Galatasaray'ın gündemindeki isimler arasında yer alan FC Barcelonalı futbolcu Sergi'nin, Avrupa'dan birçok öneri almasına karşın sarı-kırmızılı takıma sıcak baktığı bildirildi. 
     Uzun yıllar FC Barcelona forması giyen deneyimli futbolcuya İskoçya'nın Glasgow Rangers, Portekiz'in Benfica SL Lizbon ve İspanya'nın Real Sociedad takımlarından öneriler gelmesine karşın, özellikle teknik direktör Fatih Terim'i tanıdığı için, tercihini Galatasaray'dan yana kullanmak istediği öğrenildi. 
     Sergi'nin avukatı İspanyol Orobitg Gene'nin, Galatasaray ile olan transfer görüşmelerini yürütmek üzere menajer Ceylan Çalışkan'a her türlü yetkiyi verdiği ve sarı-kırmızılı ekibin de bu transfer için çalışmalarını sürdürdüğü kaydedildi. 
     





</TEXT>
</DOC>
