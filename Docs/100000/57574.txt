<DOC>
<DOCNO> 57574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/spor/spo02.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli yine bildi 
</HEADLINE>
<TEXT>

Fenerbahçe’nin tecrübeli hocası 5 hafta önce ligi değerlendirirken aralarında 7 puan fark olmasına rağmen Beşiktaş’ı rakip göstermişti 
     TAHMİNLERİNİN tutmasıyla ünlü olan Mustafa Denizli, 8 Kasım’da Başkan Aziz Yıldırım ile yaptığı toplantıda ligi değerlendirirken, "Galatasaray çok yıpranacak. Bizim esas rakibimiz Beşiktaş" yorumunu yaptı. O tarihte 18 puanla 5. sırada yer alan Beşiktaş ile lig ikincisi Fenerbahçe’nin arasında 7 puan fark vardı ve Siyah - Beyazlı ekip kötü sonuçlarla sarsılıyordu. 
     DENİZLİ dün yaptığı açıklamada da Beşiktaş’ın ligde ve kupada üst üste aldığı 8 galibiyetin, ürkütücü olduğunu söyledi. Daha öncede buna işaret ettiğini belirten Denizli, "Ligde bizim en ciddi rakibimiz Beşiktaş. Çünkü bu takım uzun yıllardır başarıya hasret. Şu tablo gösteriyor ki, lig yine üç büyükler arasında geçecek. Bunların içinde kadro olarak en avantajlı biziz" dedi. 
     
Rapaic forma istiyor      UZUN zamandır formasından uzak kalan Rapaic, Diyarbakır maçında forma bekliyor. Hırvat yıldızın Mustafa Denizli ile yaptığı konuşmada "Artık oynamak istiyorum. Hazırım" dediği öğrenildi. Sakatların dönmesiyle birlikte takım içindeki rekabetin artmasına sevinen Denizli’nin, Rapaic’i Diyarbakır maçının kadrosuna alacağı ancak oyunun ilerleyen bölümlerinde sahaya süreceği belirtildi. 
     
Revivo’da sorun çıktı      FENERBAHÇE’NİN İsrailli futbolcusu Haim Revivo’nun ağrıları artınca, ilk yarının son maçı olan Diyarbakır deplasmanında oynamama ihtimali ortaya çıktı. Fenerbahçeli taraftarların ısrarlı tezahüratları sonucu, Bursa maçının sonlarında oyuna giren yıldız oyuncunun, sol diz iç yan bağlarındaki sakatlığında zorlanma olduğu ve Diyarbakır maçında riske edilmeyeceği açıklandı. 
     
Fener büyük nimet      YALÇIN TÜRK 

     Sarı - Lacivertli takımın golcü futbolcusu Oktay, "Haftalar boyunca oynamadım, kadroya giremedim. Başka bir takım olsaydı asla sabretmezdim" diye konuştu 
     Kıymetini bilmeli’ 
     SAKATLIĞI nedeniyle ligin ilk yarısında beklenen performansını gösteremeyen Oktay, profesyonel futbolculuk yaşamına Fenerbahçe’de başlamadığı için pişmanlık duyduğunu söyledi. Sarı - Lacivertli kulübün büyük bir nimet olduğunu kaydeden yıldız oyuncu, "Kıymetini bilmeyen yarın ortada kalır. Taraftarı, yönetimi ve camiası ile Fenerbahçe tam bir cumhuriyet" ifadelerini kullandı. 
     
     İkinci yarı hazırım’ 
     TÜRKİYE’DE üç kulübün formasını giydiğini, İspanya’nın Las Palmas takımında da oynadığını hatırlatan Oktay şöyle devam etti "İtiraf etmeliyim ki, Fenerbahçe gibisini görmedim. Haftalarca oynamadım, kadroya giremedim. Başka takım olsaydı sabretmezdim. İyi bir golcüyüm. Ve bu Allah vergisi. İkinci yarıda hazır duruma geleceğim. Sezon sonu yine mutlu sona ulaşan biz olacağız" 
     



 SPOR 






















</TEXT>
</DOC>
