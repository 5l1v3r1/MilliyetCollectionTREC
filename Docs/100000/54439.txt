<DOC>
<DOCNO> 54439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/eko15.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

Mark getir eurotahvil al      Hazine, elinde bir süre sonra tedavülden kalkacak olan Avrupa para birimlerinden olanlara euro cinsli tahvil satmayı planlıyor. İhraç edilecek k ğıtların vadesinin altı ay, yıllık getirisinin ise yüzde 7 dolayında olması öngörülüyor. Yetkililer, tahvillerin basımının tamamlanmasıyla ihracın aralık ayının ikinci yarısına yetişebileceğini söylüyorlar. 
     
Serdengeçti brifing verecek      Merkez Bankası Başkanı Süreyya Serdengeçti, TBMM Plan ve Bütçe Komisyonu’nda, uygulanan para politikaları hakkında bugün brifing verecek. Serdengeçti, toplantıda uygulanan para politikaları ve bankanın faaliyetleri hakkında komisyon üyelerine bilgi verecek ve yöneltilecek soruları yanıtlayacak. 
     
Global, üç aracıya talip      Global Menkul Değerler, Avrasya Yatırım Holding’le birlikte Ege Yatırım, Sümer Yatırım ve Eti Menkul’e ön teklif verdi. Global Menkul’den yapılan açıklamada, Tasarruf Mevduatı Sigorta Fonu’nun Ege Yatırım, Sümer Yatırım ve Eti Menkul’de sahip olduğu hisselerin satın alınmasının amaçlandığı bildirildi. 
     
     
     
     



 EKONOMİ 














</TEXT>
</DOC>
