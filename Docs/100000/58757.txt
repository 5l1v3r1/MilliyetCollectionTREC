<DOC>
<DOCNO> 58757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo06.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak ''Sergen'in hareketini tam olarak görememişim'' 
</HEADLINE>
<TEXT>

     Galatasaray Futbol Şubesi Sorumlusu Abdurrahim Albayrak, Sergen'in Yimpaş Yozgatspor maçında Hüseyin'e yaptığı hareket ile ilgili maç sonrasında yaptığı değerlendirme nedeniyle özür diledi. 
     Albayrak, maç sırasında kendisine yapılan sataşmalar nedeniyle pozisyonu tam olarak göremediğini ifade ederek, ''Tam olarak göremediğim pozisyondan sonra hatalı açıklamalar yaptım. Sergen'in bu kadar sert bir hareket yapacağını tahmin edemedim. Herkesten özür dilerim'' dedi. 
     Sergen melek gibi bir çocuktur diyen Albayrak, konuşmasını şöyle sürdürdü 
     ''Kendisi yıldız bir futbolcu. Yıllardır da, ekmeğini futboldan kazanıyor. Kendisinin kasıtlı olarak bir oyuncuya böyle bir hareket yapabileceğini tahmin edemem. Televizyondan dün gece pozisyonu net olarak gördüğümde de şaşkınlığımı gizleyemedim. Bu hareketi kesinlikle istemeyerek yapmıştır.'' Abdurrahim Albayrak, Sergen'e maçta çok sayıda faul yapıldığını da vurgulayarak, üzerine çok gidildiği için futbolcunun bu hareketi yapmış olabileceğini sözlerine ekledi. 
     

     
</TEXT>
</DOC>
