<DOC>
<DOCNO> 57225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo10.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın rakibi Liverpool bütün ödülleri topladı... 
</HEADLINE>
<TEXT>

     Galatasaray'ın Avrupa Şampiyonlar Ligi 2. turundaki rakiplerinden İngiltere'nin FC Liverpool takımı ''World 
     Soccer'' dergisinin 3 büyük ödülünü de kazandı. 
     Derginin 50 değişik ülkeden okuyucusunun kullandığı oylar sonucucu verilen ödüllerin tümünü alan FC Liverpool, aynı zamanda derginin 1982 yılından bu yana yaptığı bu organizasyonda 3 ödülü birden kazanan ilk kulüp olarak tarihe geçti. 
     FC Liverpool, Michael Owen ile ''dünyada yılın futbolcusu'', teknik direktör Gerard Houiller ile ''dünyada yılın teknik direktörü'' ve ''dünyada yılın takımı'' ödüllerini aldı. 
     Bu arada Michael Owen, ''dünyada yılın futbolcusu'' ödülünü kazanan ilk İngiliz futbolcu oldu. 
     FC Liverpool'un bu 3 ödülü almasında, 2001 yılı içinde UEFA, İngiltere lig ve federasyon, Avrupa Süper ve ''English Charity Shield'' kupalarını kazanması büyük etken oldu. 
     Oylamada ödüllerin ilk 3 sırası şöyle oluştu 
     
     
Dünyada Yılın Futbolcusu 1- Michael Owen, Liverpool 30.72 2- David Beckham, Manchester United 16.46 3- Raul, Real Madrid 11.89 
     
     
Dünyada yılın teknik direktörü 1- Gerard Houllier, Liverpool 28.35 2- Ottmar Hitzfeld, Bayern Münih 20.26 3- Sven Goran Eriksson, İngiltere 18. 
     
     
Dünyada yılın takımı 1- Liverpool 26.35 2- Bayern Münih 25.56 3- Arjantin 14.92 
     






</TEXT>
</DOC>
