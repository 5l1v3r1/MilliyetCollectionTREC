<DOC>
<DOCNO> 71781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yazar/asik.html </URL>
<DATE> 2002/03/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Seri ilanlar... 
</HEADLINE>
<TEXT>

     2002, S 500 L, turbo dizel, airbag, klima, otomatik, steptronik, ABS, sunroof, kalkedon mavi Mersedes aldık, günlerdir Suruç’un içinde turalayıp duruyoruz, h l bir yavru araklayamadık. Yarın yine turalıyoruz. İlgi duyan bacıların meydana uğraması... 
     Abdülgaffar Tekfar 
     
     TELEFONA BAKACAK BAYAN, diye ilan verdik, tamam ama nezaket gösterip, aynı zamanda yüzüne de bakılabilecek bayan diye ayrıca not düşmediysek hata mı ettik bacım 
     Organizatör Şahin 
     
     DİKSİYONU iyi olan eleman arıyoruz kardeşim, direksiyonu iyi olan değil. Ne mi fark eder Allah Allaahhh, çattık belaya yahu. 
     Recai Dilbaz 
     
     QUICK, Easy, English, Conversation, Business, 120 USD, 27 Hours, şeklindeki ilanınız için arıyorum abi.. Ne iş olsa yaparım. 
     Vasıf Vasıfsız 
     
     MATBAACIDAN, GTO - 56x86, numaratörlü, sürekli formlu, polar dijital matbaa makinesi çaldım, şimdi ne satabiliyorum, ne atabiliyorum. Anasını satayım ben böyle işin. 
     Gece işçisi İsmet 
     
     YALNIZLIKTAN bunalıyorum. Her türlü heyet gabul edilir, dert dinlenir. Bilumum toplantılara gonuşmacı olarak gidilir, fikir serdedilir. 9. 
     
     Sahip olduklarına sevinen, sahip olmadıklarına üzülmeyen kişiler akıllıdır. 
     Epiktetos 
     
Letonya’dan birkaç satır      Aydın Boysan "Yüzler ve Yürekler" adlı kitabında birlikte çıktığımız Letonya - Rusya gezisinden söz ediyor. O gezinin ilk durağı olan Letonya’da tesadüfler bizi iki İngiliz hanımla tanıştırmıştı İngrid ve Julie.. "Duvar"ın yıkılmasını izleyen yıllardı. Galiba 1992... Letonya’da turist pek azdı. Ülke tenhaydı. Eski komünist liderlerin sayfiye yeri olan Jurmela’yı gezdik hep birlikte. Ormanların arasından akıp giden çamur renkli bir nehrin kıyısında İngrid ayakta durdu. Nehrin ufuklara doğru uzanıp giden kıvrımlarına çakıldı kaldı gözleri. İngilizlere pek benzemeyen hüzünlü bir tavrı vardı. Dönüşte bir kahvehanede sohbet ederken aslen Letonyalı olduğunu söyledi, sonra öyküsünü anlattı... 
     1944 yılında Ruslar muhalif Letonyalı aydınları aileleriyle birlikte Sibirya’ya sürgüne göndermeye başlamıştı. İngrid o zaman henüz 4 yaşındaydı. Babanın ailesini Sibirya’ya gitmekten kurtarması için tek çaresi vardı intihar... O takdirde çocuğu ve eşi Sibirya’ya gitmekten kurtulacaktı. 
     İngrid’in babası işte o yüzden intihar etmişti. 
     Annesi küçücük kızını alıp İngiltere’ye göçmüş, hizmetçilik yaparak, dikiş dikerek onu büyütmüş, kısa süre önce de bu dünyadan göçüp gitmişti. İngrid şimdi ilk kez anavatanına akrabalarını görmeye geliyordu. Çantasından babasının cenaze töreni resimlerini çıkartıp gösterdi. Tertemiz giyimli, asil duruşlu üzgün insanlar... Ve bir vesikalık fotoğrafta alabildiğine yakışıklı bir adam Baba... Kızını Sibirya’dan kurtarmış ama ömür boyu sürecek acı ve hüzünlerden kurtaramamıştı. O gezide bizi en derinden etkileyen İngrid’in öyküsü oldu. Geziden sonra birkaç yıl yazıştık. Sonra izlerini kaybettik. Hayatın yarattığı acı öykülerin sayısız olduğuna inandık. 
     
     Seveceğin bir iş seçersen, yaşamında bir gün bile çalışmış olmazsın. 
     Konfüçyüs 

     
Günün fıkrası      AB konusunda havayı koklamak üzere Türkiye’ye gelen Avrupalı bir gözlemci, her kafadan bir ses çıktığını görünce 
     - Ohooo... demiş. Siz hayatta Avrupa Birliği’ne giremezsiniz. 
     - Niye ki 
     - Çünkü siz kendi aranızda bütünleşinceye kadar, AB dağılır 
     
     Ahmet Mete Işıkara , Kuzey Anadolu Fay Hattı’nı sırtlamış gidiyormuş. 
     - Hayrola Deprem Dede, demişler, nereye götürüyorsun onu 
     Işıkara 
     - Ankara’nın altına döşeyeceğim, demiş. 
     - Neden 
     - Belki o zaman depreme karşı bu kadar duyarsız davranmazlar 
     Can Ozan 

     
     







Seri ilanlar... 


Batılılara rağmen batılılaşma 


Barış iyi de ekmek yok 


Top dikişleri 


Bir miras hikayesi 


En son ne zaman tiyatroya gittiniz 


Adam ol ve ardımdan gelme 


Smokin giyen kaymakam... 


Akıl oyunları 


Hipermarketlere kriz dersleri 


Avrupa Derdime bir çare 


Vergiyi siz vermeyeceksiniz 


"Sağlam taşa basınız " 


Kuvvacı’lar ateşle oynamaya niyetli 


Kaymakamın smokini medeniyettir’ 


Ermenistan Kadınlar Dostluk 


</TEXT>
</DOC>
