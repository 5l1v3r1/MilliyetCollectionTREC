<DOC>
<DOCNO> 94007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/guncel/gun02.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşallah oğluma ders olur 
</HEADLINE>
<TEXT>

Oğlunun çarptığı İsmail Uçkan için "Zaten özürlüymüş" demediğini iddia eden Aytekin, "Oğlum genç, hızlı gitmiş olabilir. Cezasını çeker, ona ders olur" dedi 
     GÜNSELİ ÖNAL Ankara 

     Çevre Bakanı Fevzi Aytekin, oğlu Oğlu Gönenç Aytekin’in çarparak ölümüne neden olduğu İsmail Uçkan için "Zaten özürlüymüş" demediğini belirterek "İnşallah bu kaza oğluma da bir ders olur, çok üzgünüm" dedi. Kaza raporunu değiştirtmediğini de sözlerine ekleyen Bakan Aytekin, "Karakola gittiğimden, sabaha kadar kaldığımdan bahsediliyor. Öyle bir şey yok. 15 dakika kaldım. Ben bir babayım. Oğlum tutuklanmış, karakola gitmeyecek miyim" diye sordu. Tekirdağ’ın küçük bir yer olduğunu, herkesin birbirini tanıdığını ifade eden Aytekin, Uçkan’ın ailesine para teklif ettiğini de yalanlayarak, sözlerini şöyle sürdürdü 
     
     Allah öyle yaratmış’ 
     "Ben özürlü demedim. Kendi ailesi söylüyor. Ben nereden bileyim Sizin gibi sağdan soldan duyuyoruz. Hem özürlü olması, hastalık geçirmesi onun kabahati değil ki. Allah onu öyle yaratmış, o hastalığı vermiş. Allah’ın yarattığı kul böyle bir şeyi nasıl söyleyebilir " 
     "Her gün araba kullanıyorum. Ben de kaza geçirip sakat kalabilirim" diyen Aytekin, suçluysa oğlunun da hak ettiği cezayı çekmesi gerektiğini vurgulayarak, "Bu kaza oğluma ders olsun. Cezasından sonraki hayatını daha dikkatli yürütecek duruma gelsin" diye konuştu. Oğlunun hız tutkunu olmadığını söyleyen Aytekin, "Tabii gençtir, hızlı gitmiş olabilir" dedi. Aytekin, "Şimdi bunalımda. Hapse düşmüş bir çocuk ne olabilir Doktorlar ilaç tedavisi verdi" diyerek sözlerini noktaladı. 
     
Bakan oğluna tahliye yok      ÖZKAN DİKMEN Tekirdağ DHA 

     Tekirdağ’da salı günü kavşakta çarptığı İsmail Uçkan’ın ölümüne neden olduğu gerekçesiyle tutuklanan Çevre Bakanı Fevzi Aytekin’in oğlu Gönenç Aytekin’in tutuklanmasına bir üst mahkemede yapılan itiraz reddedildi. 
     Aytekin’in avukatı Sebahattin Eral, müvekkkili hakkında Sulh Ceza Mahkemesi’nin verdiği tutuklama kararına, dün bir üst mahkeme olan Tekirdağ Asliye Ceza Mahkemesi’nde itiraz etti. Eral, müvekkili Aytekin’in ikametg hının belli olması nedeniyle tutukluluk halinin kaldırılmasını istedi. İtirazı değerlendiren mahkeme, Aytekin’in tutukluluk halinin devamına karar verdi. 
     



 GÜNCEL 
























</TEXT>
</DOC>
