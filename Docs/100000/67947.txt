<DOC>
<DOCNO> 67947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/spor/spo08.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
FAZLI KAPTI KAÇTI 
</HEADLINE>
<TEXT>

Ligde alt sıralardan kurtulmaya çalışan Diyarbakırspor, Gaziantepspor’u deplasmanda tecrübeli oyuncusunun 55. saniyede attığı golle dize getirdi 
     ALT sıralardan kurtulma mücadelesi yapan Diyarbakırspor, Gaziantepspor’u deplasmanda tek golle devirdi, hanesine altın değerinde 3 puan yazdırdı. 55. saniyede kaleci Fevzi’nin hatasını iyi değerlendiren Fazlı takımına galibiyeti getiren golü attı. Gol sonrası Diyarbakırspor’u adeta sahasına hapseden ev sahibi, Yeşil - Kırmızılı kaleye 53 orta yapmasına, 23 korner kullanmasına karşın eline geçirdiği fırsatları değerlendiremedi. 10. dakikada Viola’nın golünü hakem ofsayt gerekçesiyle saymadı. 
     
     Maçın karnesi 
     HAKEMLER Orhan Erdemir, Fahir Ersoy, Süleyman Abay 
     GAZİANTEPSPOR Fevzi 4 - Santos 6 , Pereira 6 , Hasan Yurt 6 - İbrahim 4 Halit Dk.60 4 , Kemal 6 , Mustafa Marangoz 5 Çetin Dk.87 , Mustafa Şahintürk 6 , Maxim 7 - Cesar 6 Erdal Dk.84 , Viola 6 
     YEDEKLER Hasan Gültang, Hakan, Ali Borazan, Volkan 
     DİYARBAKIRSPOR Şenol 7 - Ömer 6 , Rahim 6 , Murat Duman 7 - Da Silva 6 Selçuk Dk.68 5 , Deniz 6 Tuncay Dk.90 , Celaleddin 7 , Ergin 6 , Bülent 6 - Fazlı 7 , Deblah 6 Santos Dk.88 
     YEDEKLER Bahattin, Muhammer, Ali Yılmaz, Birol 
     GOL Fazlı Dk.1 
     SARI KARTLAR Mustafa Şahintürk, Maxim Gaziantep , Fazlı, Murat Duman, Deblah, Deniz Diyarbakır 
     
Celal Doğan’dan ilginç yorum      GAZİANTEPSPOR Başkanı, spor kulüplerinin başkanlığının belediye başkanlarından alınması halinde düğün bayram yapacağını söyledi. Gaziantepspor’u kayyumdan aldığını vurgulayan Doğan, "Ben geldiğimde kulübün 10.5 milyon dolar borcu vardı. Oyuncular varoşlarda kalıyorlardı. Asıl işim bu değil benim. Şimdi böyle bir kanun gelirse ve belediye başkanları el çektirilirse ben düğün bayram yaparım. Çok rahatlarım. Herkese de ziyafet veririm" diye konuştu. 
     



 SPOR 


























</TEXT>
</DOC>
