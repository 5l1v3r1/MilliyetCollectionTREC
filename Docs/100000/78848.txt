<DOC>
<DOCNO> 78848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sondun07.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de ciddi suçlara 8 yaşındaki çocuklar bile karışıyor 
</HEADLINE>
<TEXT>

     İngiliz polis teşkilatı Scotland Yard'ın Başkanı John Stevens, 8 yaşındaki çocukların bile hırsızlık gibi son derece ciddi suçlardan tutuklandığını belirterek, aileleri çocuklarıyla aralarındaki bağı güçlendirmeleri yolunda uyardı. 
     Stevens, özellikle İngiltere'nin büyük kentlerindeki çocukların, suç kurbanı olmaktan kurtulabilmek için çetelere katılmak zorunda kaldığını bildirdi. 
     Stevens, ''8 yaşındaki çocukları bile nezarethanelerde ilk suçunu işlemiş kişiler olarak görmek, artık bizim için sıradan hale gelmeye başladı. Hem de hırsızlık gibi, bir yetişkinin işlemesi durumunda, cezası müebbet hapse kadar varabilecek ağır bir suçla geliyorlar. Bu gidişin önüne geçmek zorundayız'' dedi. 
     Özellikle aileleri tarafından sevgisiz ve yalnız bırakılmış çocukların büyük bir suç potansiyeli oluşturduğuna dikkati çeken Stevens, ''Yokluk, sevgisizlik ve fiziksel şiddet gören çocukların ayakta kalma içgüdüleri yüzünden çetelere sığınıp suç işlemeleri kaçınılmaz oluyor'' diye konuştu. 
     





</TEXT>
</DOC>
