<DOC>
<DOCNO> 67233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun03.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, "şer ekseni"ni yine uyardı 
</HEADLINE>
<TEXT>

     ABD Başkanı George Bush, "şer ekseni" olarak nitelediği Irak ve İran ve Kuzey Kore'yi bir kez daha sert bir dille uyarırken, teröristlerle işbirliği yaparak kitle imha silahları üreten ülkeleri durdurmanın, ABD'nin görevi olduğunu söyledi. 
     Milwaukee'yi ziyareti sırasında konuşan Bush, "Bu ABD Başkanı, İran, Irak, Kuzey Kore gibi rejimlerin, bizim yaşam biçimimizi tehdit etmesine izin vermeyecek" dedi. 
     Bush, Wisconsin Valisi Scott McCallum'un kampanyasına destek için bulunduğu Milwaukee'deki konuşmasında, ABD'ye tehdidin sadece "özgürlükten nefret eden ve din adına öldüren terörist örgütlerden" değil, kitle imha silahları üreten, tarihinde zalimlik bulunan ülkelerden de geldiğini söyledi. 
     ABD Başkanı "Bu ülkeler terörist örgütlerle birleşme imkanı bulabilseler, özgür dünya tehdit edilecek. Eğer gözümüzü kırparsak, dünyanın geri kalanı da gözünü kırpacak. ABD, bu fırsatı ele geçirmeli. Her nerede saklanıyorsa terörü bulmamız ve adalete getirmemiz gerek" dedi. 
     






</TEXT>
</DOC>
