<DOC>
<DOCNO> 73322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko04.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AB zor, NAFTA gibi anlaşma yapalım’ 
</HEADLINE>
<TEXT>

Pentagon Danışmanı Perle, ABD ile Türkiye arasında NAFTA düzenlemesiyle aynı koşullara sahip bir serbest ticaret anlaşması imzalanmasını istedi 
     YASEMİN ÇONGAR Washington 

     Türk - Amerikan İş Konseyi ATC toplantısı iki ülke arasında serbest ticaret düzenlemesinden yana çağrılarla başladı. 
     ABD Savunma Bakanlığı Pentagon danışmanlarından, Savunma Politikası Kurulu Başkanı Richard Perle, "Ben iki ülkenin serbest ticaret anlaşmasına gitmesinden, Türkiye’nin Kuzey Atlantik Serbest Ticaret Anlaşması’na NAFTA benzer bir düzenlemeye dahil olmasından yanayım" dedi. Perle, bu yaklaşımın Türkiye’nin AB’ye üyelik perspektifiyle çelişmeyeceğini belirterek, "Çünkü, Türkiye’nin yakın gelecekte AB’ye üye olabileceği kanısında değilim bu da Türkiye’nin değil AB’nin ayıbıdır" dedi. 
     ATC Başkanı Akın Öngör ise Washington’un Ankara ile stratejik ortaklık perspektifinin içini doldurması gerektiğini, bunun için İsrail ve Ürdün’le mevcut serbest ticaret düzenlemelerinin benzerini Türkiye ile de başlatma doğrultusunda siyasi irade göstermesini istedi. 
     Perle, ATC konferansı çerçevesindeki "terörizmin global etkisi’’ panelinde de "ABD, Irak’a girerse, Türkiye’nin kuvvetle destek vereceğine inanıyorum" dedi. TÜSİAD eski Başkanı Erkut Yücaoğlu ise Irak’a askeri operasyonun, büyümeyi yüzde 2 düşüreceğini söyledi. 
     



 EKONOMİ 















</TEXT>
</DOC>
