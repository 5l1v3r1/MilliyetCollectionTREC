<DOC>
<DOCNO> 82996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yazar/yilmaz.html </URL>
<DATE> 2002/05/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Baykal kaleyi içeriden fethediyor 
</HEADLINE>
<TEXT>

     Kandilli sırtlarında bir akşam yemeği... Masanın etrafındakiler, ya bir dönem sektörel başkanlık yapmış ya da halen yapmakta olanlar. 
     Konuk konuşmacı CHP Genel Başkanı Deniz Baykal. 
     İstanbul Ticaret Odası İTO Başkanı Mehmet Yıldırım’ın daveti üzerine İTO Meclis Başkanı Atalay Şahinoğlu, Deniz Ticaret Odası Başkan Yardımcısı Şadan Kalkavan, Türkiye İhracatçılar Meclisi Başkanı Oğuz Satıcı, Büyük Kulüp Başkanı Duran Akbulut, TÜRKTRADE eski Başkanı Mustafa Süzer, Perpa Başkanı Mithat Yümlü, İTO Yönetim Kurulu Üyesi ve DYP’de dönemin ağır topu Yalım Erez’in kardeşi Zekai Erez, Yeni Yüzler Hareketi Koordinatörü Münci İnci bir araya geldi. 
     İçlerinden birkaçı ile görüştüm, aldığım yanıtlar birbirine öylesine yakın ki... 
     Masada CHP’ye oy çıktı mı 
     Çıkar, en az üç tane... 
     "İnan ki, Baykal’ı çok değişmiş buldum" diyor hepsi ve devam ediyorlar 
     Sosyal demokrat bir başkanın çok üzerinde bilgi sahibi. Hindistan’a bir heyet göndermiş, yazılım konusundaki birikimlerini araştırıyor. İletişim teknolojisini çok iyi kavramış, şeffaf ve hızlı işleyen e - devlet modeli üzerinde çalışmış. 
     Türkiye’nin çözümleri üzeri-ne yaklaşımlarını paylaştınız mı 
     Ekonomik olayların, siyasal çatışmadan etkilendiğini görmüş. Aslında olayları çözmüş ama sindirebilmiş mi bilemiyorum... 
     Eskiden CHP’nin yanından geçmezdiniz... 
     Ülkeyi bu duruma getirenlere kızıyorum. 
     CHP’yi iktidara yakın gördüğünüz için mi davete gittiniz 
     Baykal kendinden emin. Mehmet Ali Bayar’a hiç değinmedi. AKP’nin seçimlere kadar oy kaybedeceğini, CHP’nin yükseleceğini söylüyor. "Eğrilerimi kestim, parti yeniden doğdu" mesajını veriyor. 
     Masadakiler yeni lider arayışını dile getirdi mi 
     Berberliği başımızda öğrendiler. Tansu Çiller 94 krizini, bunlar 2000 krizini çıkardılar. Yeniye siyaset öğretmenin bedeli ağır. 
     Burada Mustafa Süzer’in yanıtı ilginç olduğu için, onun sözlerine yer vereceğim 
     4 bacak arıyorum. Bürokrasi deneyimi, iş dünyasını tanıma, halkı anlama ve dış ilişkiler. Derviş’te üçü, Bayar’da ikisi yok. 
     Baykal’da 
     Baykal öğrendi. İlk kez bir sosyal demokrat lider kalkınmadan söz ediyor. 
     Sağ - sol tartışması... 
     Süleyman Demirel bir toplantıda sağ - sol farkının, Pepsi Cola ile Coca Cola arasındaki fark düzeyine gerilediğini söylemişti. Biz de Baykal’a Türkiye’nin sağ seçmen oranının yüzde 65’lerde olduğunu vurguladık. Zaten kendisi de "Türbanlıdan da oy istiyorum" demişti. 
     Baykal’ın yorumu ne oldu 
     Arada zıtlık oluşmadı. "Görüşlerinizi almaya geldim ama hepsi doğru olduğu manasına gelmez" dedi. Bu toplantıda daha çok kendini anlattı, önerilerimiz için, ikinci ve daha geniş bir toplantıda buluşacağız. 
     Hararetle tartıştığınız konu oldu mu 
     Merkez Bankası Başkanı Süreyya Serdengeçti’nin, TİM Başkanı Satıcı’yı tanımaması. Bir de son günlerde çok tartışılan enerji meselesi. Barajların, doğalgaz satışının artması için devre dışı bırakıldığı söylentisi gündeme geldi. 
     CHP tek başına iktidara gelebilir mi 
     İmk nsız değil. Baykal’ı henüz halk bu haliyle tanımıyor. 
     Masadaki havayı bu soru ve yanıtlarla almaya çalıştım. Edindiğim izlenim bir DYP - CHP koalisyonuna hazırlık yapılıyor. Gerekçeleri de "Türkiye zor günler yaşıyor, birlikte hareket etmek lazım." 
     İşadamlarına kalırsa, yeni düzen, eski düzenin "Ders almış hali" olacağa benziyor. 
     
     







Avrupa'da bir Türk rektör 


Gelin, dalgamızı geçelim biraz da... 


Megafon’dan... 


Kıvrıkoğlu olayı 


Avrupa fırsatı kaçarsa yazık olur 


Fahiş zam yapanlar hizaya gelmeli 


Rezalete "dur" 


Ecevit imzalı kitaptan... 


Karamsarlar karardı 


Avrupa’nın açmazı... 


Bu kadar cehalet, tahsil ile mümkün 


Hepimiz aynı gemideyiz’ 


Faşizm nasıl yenildi 


Son kadınların anlattıkları 


Baskın seçim olur mu 


SSK'ya uyarı "İşitme cihazı ihaleyle alınmaz" 


Martta "V" dönüşü 


Baykal kaleyi içeriden fethediyor 


</TEXT>
</DOC>
