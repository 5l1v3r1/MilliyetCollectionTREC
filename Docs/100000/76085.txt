<DOC>
<DOCNO> 76085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/guncel/gun07.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaneler için 100 milyon euro’ 
</HEADLINE>
<TEXT>

     İSMAİL POLAT İstanbul 

     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, İstanbul’da güçlendirilmesi gereken devlet hastaneleri için Avrupa’dan 100 milyon euro yaklaşık 117 trilyon kaynak sağlandığını söyledi. Üsküdar’daki İstanbul Polis Hastanesi’nde düzenlenen, "Hastanelerin Afete Hazırlanması" konulu toplantıya katılan Işıkara, İstanbul’da 26 devlet hastanesinin 323 binasının depreme dayanıklılığının ölçüldüğünü belirtti. 
     
     Risk azaltılmalı 
     "Güçlendirilmesi gereken hastane binalarının oranı yüzde 86" diyen Işıkara, viyadüklerin güçlendirilmesi için de kaynak sağlandığını hatırlatarak, paranın çarçur edilmemesi gerektiğini vurguladı. Hastanelerin afet anında mutlaka ayakta kalması gereken kurumlar olduğunun altını çizen Işıkara, her hastanenin yapısal olan hasarlar veya yapısal olmayan tehlikelerin azaltılması konusunda önlem alması ve afet yönetim modeli oluşturması gerektiğini dile getirdi. 
     



 GÜNCEL 


















</TEXT>
</DOC>
