<DOC>
<DOCNO> 76824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo02.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Malatyaspor'u 16 yıldır Malatya'da yenemiyor 
</HEADLINE>
<TEXT>

     Beşiktaş ile Malatyaspor, yarın yapacakları maçla birlikte Birinci Futbol Ligi'nde 14. kez karşı karşıya gelecekler. 
     2 takım arasında geride kalan maçlarda Beşiktaş 8, Malatyaspor 3 
     galibiyet elde ederken, taraflar 2 maçta da eşitliği bozamadı. 
     Siyah-beyazlıların toplam 30 golüne, sarı-kırmızılı ekip 14 golle karşılık verdi. 
     Sezonun ilk yarısında İstanbul'da yapılan maçı Beşiktaş 3-1 kazanmıştı. 
     
     Beşiktaş Malatya'da zorlanıyor 
     Beşiktaş, Malatyaspor ile deplasmanda yaptığı lig maçlarında oldukça zorlanıyor. 
     2 takım ligde şimdiye dek Malatya'da 6 maça çıkarken, ev sahibi 
     ekip 3, siyah-beyazlılar ise 2 galibiyet elde etti. Malatya'daki 1 maç berabere biterken, Malatyaspor 11, Beşiktaş ise 10 gol attı. 
     
     Deplasmanda son galibiyet 1985-86'da 
     Deplasmanda son galibiyetini 1985-86 sezonunda elde eden Beşiktaş, Malatyaspor'u rakip sahada 4 maçtır yenemiyor. 
     2 takım arasında Malatya'da yapılan son 4 lig maçından 3'ünü ev 
     sahibi ekip kazanırken, 1 maç berabere sonuçlandı. 
     Malatyaspor ayrıca, 1986-87 sezonunun son hatalarında Beşiktaş'ı kendi evinde 1-0 yenerek şampiyonluk yolunda ağır bir darbe indirirken, 1987-88 sezonunda da 5-3 mağlup ederek, siyah-beyazlı takıma lig tarihinin en ağır yenilgilerinden birisini tattırdı. 
     






</TEXT>
</DOC>
