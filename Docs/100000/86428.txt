<DOC>
<DOCNO> 86428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur19.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat'ta şüphe ölümlerin ardında ilaçlı gıdalar mı var 
</HEADLINE>
<TEXT>

     Amasya Vali Vekili Erhan Özdemir, Tokat ve ilçelerinde son bir ayda meydana gelen şüpheli ölümlerle ilgili gelişmeleri yakından takip ettiklerini belirterek, ''Amasya ve ilçelerinde benzer vakalara rastlanmadı'' dedi. 
     Erhan Özdemir, düzenlediği basın toplantısında, henüz nedeni belirlenemeyen ve tarım ilacı zehirlenmelerinin yol açtığı sanılan ölümlerle ilgili olası durumlara karşı gerekli tedbirleri aldıklarını söyledi. 
     Konudan haberdar olduklarını, gelişmeleri yakından takip ettiklerini belirten Özdemir, ''Olası bir duruma karşı hastanelerimiz uyarılmıştı. Ancak Amasya ve ilçelerinde benzer vakalara rastlanmadı. 
     Gelişmeler yakından takip ediliyor ve gerekli tedbirler alınıyor'' dedi. 
     Son bir ayda nedeni belirlenemeyen bir rahatsızlık sonucu Tokat'ta biri hemşire 3 kişi ölmüş, benzer belirtilerle hastaneye kaldırılan 7 kişi de tedavi altına alınmıştı. 
     





</TEXT>
</DOC>
