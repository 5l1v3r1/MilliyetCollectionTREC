<DOC>
<DOCNO> 81321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur27.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Üniversitesi eğitim ücreti 9 bin 600 dolar oldu... 
</HEADLINE>
<TEXT>

     Sabancı Üniversitesi, gelecek öğretim yılı için lisans programlarının ücretini yüzde 8.4 oranında artırarak, 9 bin 600 ABD Doları olarak belirledi. 
     Sabancı Üniversitesi'nden yapılan açıklamada, geçen iki öğretim yılı boyunca lisans programlarında okuyan öğrencilerden 8 bin 856 dolar alındığı kaydedildi. 
     2002-2003 akademik yılı için lisans öğrenimi ücretinin yüzde 8.4 
     oranında artırılarak, KDV dahil 9 bin 600 dolara yükseltildiği belirtilen açıklamada, yeni ücretlerin mevcut öğrenciler için uygulanmayacağı, gelecek öğretim yılında üniversiteye kayıt yaptıracaklar için geçerli olacağı bildirildi. 
     
     LİSANSÜSTÜ PROGRAMLARDA İNDİRİM 
     Açıklamaya göre, Mühendislik ve Doğa Bilimleri ile Sanat ve Sosyal Bilimler alanlarındaki yüksek lisans ve doktora programlarının ücretlerinde ise yüzde 15.3 oranında indirim uygulanarak, 2002-2003 öğretim yılı için 7 bin 500 dolar olarak belirlendi. 
     Yönetim yüksek lisans programı ve doktora programlarının öğretim ücretleri ise artırılmadı. 
     Ayrıca, yurt ücretlerinde hangi bir artış yapılmadı. 
     





</TEXT>
</DOC>
