<DOC>
<DOCNO> 66743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yasam/ayas.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik ellerin’ büyük başarısı 
</HEADLINE>
<TEXT>

Alfabeleri sol anahtarı’, harfleri nota, kalemleri darbuka. 11 minik yetenek, ritm sazlarıyla harikalar yaratıyor... 
     YAŞAR ÇAKMAK 

     Her şey müzisyen ve çay ocağı sahibi Adnan Kontukluer’in düşüyle başladı. Kurtuluş’ta müzisyenler kahvesi işleten, Ayhan Şenyaylar Grubu üyesi 25 yıllık müzisyen Kontukluer, kendisi gibi sosyal güvenceden yoksun meslektaşlarının sefaletin kıyısındaki çocuklarını görünce, aklına parlak bir fikir geldi. 
     
Solistleri 6 yaşında      Eğer babalarına çekmişlerse, çocukların müzikteki yetenekleri de müzisyenlik için yeterli olabilirdi. Bu düşünceden yola çıkan kahveci müzisyen, sonunda hayalini gerçekleştirdi. Ve 11 Dev Çocuk Ritm Grubu’ kuruldu. 
     Yağmur Yağıyor Seller Akıyor’un bildik namelerinden, günümüzün popüler şarkılarına dek her eseri büyük ustalıkla yorumlayıp seslendiren yetenekli miniklerin solisti ise, henüz 6 yaşındaki Senem Tümsekyiğit. 
     Minik Senem daha okula bile gitmiyor ama, ablalarına taş çıkaracak’ kadar shaker çalıp şarkı söylüyor. Grubun diğer üyeleri de, küçük elleri ile büyük işler başarıyor. Adnan Kontukluer’in, "Kimi imkansızlıklar içinde okuyor, kimi parasızlıktan okulu bırakmak zorunda kalmış. Bu çocukları sokaklardan kurtarıp serseri olmalarına engel olmak istedim" diyerek kuruluş nedenini açıkladığı en genç orkestranın sponsorluğunu da, Bidroga Güzellik Salonu’nun sahibi Belma Tatlıbal üstleniyor. 
     
Grupta kim ne çalıyor      Bendir 
     Mehmet Kontukluer 11 Nilüfer Hatun İlköğretim Okulu 4. sınıf öğrencisi. 
     
     Darbuka Grubu 
     Harun Öğündür 9 Okula gitmiyor 
     Ferit İpin 12 2. sınıfa kadar okudu. Okuma yazma bilmiyor. 
     Onur Bahar 13 6. sınıfa kadar okudu. 
     Tugay Birol 11 Kuvai Milliye İlköğretim Okulu 4. sınıf öğrencisi. 
     Can Sim 7 Kuvai Milliye İlköğretim Okulu birinci sınıf öğrencisi. 
     Harun Kutlutürk 9 Kuvai Milliye İlköğretim Okulu 3. sınıf öğrencisi. 
     
     Asma Davul 
     Aykut Pulat 12 Sururi İlköğretim Okulu 6. sınıf öğrencisi. 
     
     Latin Bongo 
     Cemal İlkbahar 9 Kuvayi Milliye İlköğretim Okulu 3. sınıf öğrencisi. 
     
     Hello 
     Rahman Er 11 Piri Reis İlköğretim okulu 4. sınıf öğrencisi. 
     
     Shaker ve vokal 
     Senem Tümsekyiğit 6 Okula gitmiyor. 
     



 YAŞAM 
















</TEXT>
</DOC>
