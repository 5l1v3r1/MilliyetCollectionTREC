<DOC>
<DOCNO> 66299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/guncel/gun00.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaka değil, burası acil ulaşım yolu 
</HEADLINE>
<TEXT>
Bu afet planıyla sonumuz felaket 
İstanbul’un afet planında, 24 saat dolu otoparklar helikopter pisti, pazar kurulan caddeler ise acil ulaşım yolu olarak belirlendi 
     SERHAT OĞUZ, PINAR AKTAŞ İstanbul 

     İstanbul’a her gün biraz daha yaklaşan deprem tehlikesine karşı valilik koordinatörlüğünde Acil Eylem Planı hazırlıkları sürdürülüyor. Ancak, afete karşı hazırlık adı altında toplanan önlemlerin çoğu, hiçbir işe yaramayacak gibi görünüyor. Yapılan planda, çadırkentlerin nereye kurulacağı, hangi yolların kullanılacağı, yardım ekiplerinin nasıl hareket edeceği k ğıt üzerinde belli. Ancak k ğıt üzerinde dört dörtlük görünen önlemlerin uygulamada sınıfta kalacağı kolayca görülebiliyor. 
     
     Salı günü deprem mi olur 
     Depremde kullanılacak birinci derecede park yasağı bulunan ana arterlerde, Park etmek yasaktır’ levhası sağa sola çekilmiş araçlardan zor görülebiliyor. Bakırköy’de acil durumlarda kullanılacak caddede ise başka bir komedi yaşanıyor. Her salı günü sabah erken saatlerden akşam 20.00 - 21.00’e kadar bu caddede pazar kuruluyor. Yani Bakırköy’de salı günü deprem olursa Acil Eylem Planı devre dışı kalıyor. 
     
     Hastanelerin çoğu dökülüyor 
     Acil durumlar için helikopter sahası olarak düşünülen alanlar ise 24 saat otopark olarak hizmet veriyor. Acil sağlık hizmeti verecek hastaneler de parasızlıktan onarılamıyor. Büyük bir depremde kablolu haberleşmenin kesilmesi beklenirken, Telekomünikasyon Kurulu, valiliğe "Afet merkezleri arasındaki haberleşme kablolu hatlardan yapılsın" tavsiyesinde bulunuyor. İstanbul’un deprem hazırlığından satırbaşları şöyle 
     

</TEXT>
</DOC>
