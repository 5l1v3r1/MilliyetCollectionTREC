<DOC>
<DOCNO> 60407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo08.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe tarihinde teknik adamlar... 
</HEADLINE>
<TEXT>

     Fenerbahçe'de, Mustafa Denizli'nin görevine son verilmesinin ardından takımın başına getirilen Alman teknik direktör Werner Lorant, sarı-lacivertli takımın 61. teknik adamı oldu. 
     Fenerbahçe'nin 95 yıllık tarihinde 31 yabancı, 29 Türk teknik adam görev yaptı. 
     Lorant, Aziz Yıldırım'ın başkanlığı döneminde Fenerbahçe'nin başına getirilen 7. teknik adam oldu. 
     
     4. Alman devri... 
     Fenerbahçe tarihindeki 4. Alman teknik direktör Werner Lorant. 
     Alman teknik adamlardan bugüne dek Friedrich Raush, Holger Osieck ve Joachim Löw ile çalışan Fenerbahçe, Lorant ile yeniden Alman ekolüne döndü. 
     Aziz Yıldırım döneminde 1998-99 sezonunda Fenerbahçe'yi çalıştıran ve sezon ortasında sözleşmesi uzatılan Alman çalıştırıcı Löw'ün, 1999-2000 sezonu öncesi sözleşmesi feshedilmişti. 
     Sarı-lacivertlilerin tarihinde Alman çalıştırıcıların şampiyonluğu bulunmuyor. 
     
     En çok Macarlar... 
     Fenerbahçe'de bugüne kadar 11 değişik ülkeden toplam 31 teknik adam görev yaptı. 
     Sarı-lacivertli takımda en çok teknik direktörlük yapan Macarlar olurken, Yugoslavlar ikinci sırada yer aldı. Takımın başında toplam 7 Macar, 6 Yugoslav teknik adam görev yaptı. 4 İngiliz, 3'er Alman, İngiliz, Brezilyalı, 2'şer Hırvat, Rumen, 1'er Hollandalı, İskoç, İtalyan ve Slovak teknik adam sarı-lacivertli takımı çalıştırdı. 
     
     En kısa süre kalanlar 
     Fenerbahçe'de en az süre görev yapan teknik direktör 3'er maçla Ömer Kaner ile Erol Togay oldu. 
     Rıdvan Dilmen 5, Zdenek Zaman 10 hafta çalışırken, Tınaz Tırpan ve Enver Katip 2'şer ay, İngiliz James Mc Cormick ise 3 ay ile en kısa çalışan teknik adamlar olarak tarihe geçti. 
     
     En çok dayanan... 
     Fenerbahçe'de en uzun süre görev yapan teknik direktör ise 4 dönem takımı çalıştıran Laszlo Szekelly. 
     Macar teknik adam, 1951-52, 1952-, 1956-57 ve 1960-61 sezonlarında sarı-lacivertli takımın başında bulundu ve bir kez şampiyonluk yaşadı. 
     
     Yugo'larla 5 kez mutlu son... 
     Fenerbahçe, lig tarihinde elde ettiği 14 şampiyonluğun 5'ini Yugoslav teknik adamlarla kazandı. 
     Macar ve Brezilyalı teknik adamlarla 3'er, İngiliz ve Rumen çalıştırıcılarla da 1'er kez şampiyon olan sarı-lacivertliler, yerli çalıştırıcılardan sadece Mustafa Denizli ile geçen sezon şampiyonluk sevinci yaşadı. 
     Fenerbahçe'nin şampiyonluk yaşadığı teknik direktörler şöyle 
     Ignace Molnar 1959, 1967-68 , Laszlo Szekely 1960-61 , Miroslav Kokotoviç 1963-64 , Oscar Hold 1964-65 , Tarian Ionescu 1969-70 , Waldeira Parreira Didi 1973-74, 1974-75 , Tomislav Kaleperoviç 1977-78 , Branko Stankoviç 1982-83 , Todor Veselinoviç 1984-85, 1988-89 , Carlos Alberto Parreira 1995-96 , Mustafa Denizli 
     2000-2001 . 
     
     Teknik adamlar... 
     Sarı-lacivertli takımda görev alan yerli ve yabancı çalıştırıcılar da şöyle 
     Yerliler 
     Dalaklı Hüseyin, Galip Kulaksızoğlu, Fuat Hüsnü Kayacan, Mustafa Elkatip, Sami Coşar, Zeki Rıza Sporel, Lebib Elmas, Reşat Erte, Hikmet Mocuk, Necmettin Çakar, Fikret Arıcan, Cihat Arman, Reşat Nayır, Necdet Erdem, Selahattin Torkal, Basri Dirimli, Sabri Kiraz, Necdet Niş, Nedim Günar, Şükrü Ersoy, Enver Katip, Ziya Şengül, Yılmaz Yücetürk, Ömer Kaner, Tınaz Tırpan, Erol Togay, Rıdvan Dilmen, Turhan Sofuoğlu, Mustafa Denizli. 
     Yabancılar 
     Josef Swenk Macar , James Elliot İngiliz , Nemettz Macar , John Prayr İngiliz , İgnace Molnar Macar , Peter Molley İngiliz , James McCormick İskoç , Laszlo Szekely Macar , Zarko Mihailoviç Yugoslav , İmre Markoş Macar , Miroslav Kokotoviç Yugoslav , Oscar Hold İngiliz , Abdullah Gegiç Yugoslav , Traian İonescu Rumen , Constantin Teasca Rumen , Waldeira Parreira Didi Brezilya , Tomislav Kaleperoviç Yugoslav , Friedrich Rausch Alman , Branko Stankoviç Yugoslav , Todor Veselinoviç Yugoslav , Karlman Mezsöly Macar , Raul Csernai Macar , Guss Hiddink Hollanda , Josef Venglos Slovak , Holger Osieck Alman , Tomislav İviç Hırvat , Carlos Alberto Parreira Brezilya , Sebastiao Lazaroni Brezilya , Otto Bariç Hırvat , Joachim Löw Alman , Zdenek Zeman İtalya . 
     






</TEXT>
</DOC>
