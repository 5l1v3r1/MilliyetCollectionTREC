<DOC>
<DOCNO> 71543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur08.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Durmuş, Org. Kılınç'a destek verdi 
</HEADLINE>
<TEXT>

     Sağlık Bakanı Osman Durmuş, Milli Güvenlik Kurulu MGK Genel Sekreteri Orgeneral Tuncer Kılınç'ın AB'la ilgili sözlerini, "bir müzakere sürecinde Türkiye'ye yapılan yanlışlıkları belirlemek için ifade edilen açıklamalar" olarak değerlendirdi. 
     Durmuş, bakanlık toplantı salonunda düzenlediği basın toplantısında, gazetecilerin gündeme ilişkin sorularını yanıtladı. 
     Bir gazetecinin, MGK Genel Sekreteri Orgeneral Tuncer Kılınç'ın AB'a ilişkin sözlerini hatırlatması üzerine Durmuş, Türkiye'deki her kurum ve kişinin görüşlerini net bir şekilde ifade edebileceğini söyledi. 
     "Bu, bir müzakere sürecinde Türkiye'ye yapılan yanlışlıkları belirlemek için ifade edilen açıklamalardır bence" diyen Durmuş, şöyle devam etti 
     "Türkiye AB'a her şartta ve durumda mahkum ve mecbur değildir. Bunu ifade ediyor ama Türkiye AB'a girmek ve konusunda arzulu, istekli ve kararlıdır. Ülke programını da AB'a vermiştir. Ama buna karşın AB ülkeleri Türkiye'nin teklifleri ile ilgili tavırlarında ciddiyetten uzak davranışlar içindeler. Tabi ki, sorumlu kurum ve kuruluşun temsilcileri görüşlerini her çerçevede ifade edeceklerdir." Durmuş, "Pişmanlık Yasası'nın terör örgütü liderlerini kapsayacak şekilde çıkması sizce doğru mu " diyen bir gazeteciye de "Sizce doğru mu Kamu vicdanı yaralanmaz mı " karşılığını verdi. 
     






</TEXT>
</DOC>
