<DOC>
<DOCNO> 86916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yasam/yas01.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza geçiren işçiye helikopter ambulans 
</HEADLINE>
<TEXT>

Çorum’daki fabrikada meydana gelen kazada kalp krizi geçiren bir işçi için şirket yetkilileri, helikopter kiralayıp hastayı Ankara’ya gönderdi... 
     Bu ve benzeri haberlerin başlığı genellikle İşte insana saygı’ olur ve genellikle bu haberler dış kaynaklıdır.’ Haberin kahramanları ise daha çok, ülkemizde kaza geçiren turistler ve onların tedavisiyle ilgilenen sigorta şirketleridir. Yaralı turist, gönderilen bir helikopter ile tedavi için ülkesine götürülür. 
     İşte bir insana saygı’ haberi daha ama bu kez haber bizden, Çorum’dan. Çorum’daki Hayat Kağıt Anonim Şirketi’nde çalışan 28 yaşındaki Haşim Demirel, taş ağızlı spiral makinesiyle çalışırken makinenin taşı aniden yerinden fırladı. 
     
     Karadan gidemez’ dediler... 
     Fırlayan taşın kalbi besleyen damarlardan birini ezmesi sonucu kalp krizi geçiren Demirel, derhal arkadaşları tarafından Çorum SSK Hastanesi’ne kaldırıldı. Demirel, burada yapılan ilk müdahaleden sonra hayati tehlikeyi atlattı ama ailesi hastalarının Ankara’ya sevk edilmesini istedi. 
     Ne varki, doktorların hastanın karayoluyla Ankara’ya gitmesinin sakıncalı olacağı gerekçesiyle sevke izin vermemesi üzerine şirket yetkilileri, Ankara Büyükşehir Belediyesi’nden kiraladıkları bir helikopterle Demirel’i SSK Ankara Dışkapı Hastanesi’ne gönderdi. 
     



 YAŞAM 





















</TEXT>
</DOC>
