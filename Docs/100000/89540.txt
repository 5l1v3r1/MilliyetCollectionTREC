<DOC>
<DOCNO> 89540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/siyaset/siy04.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Türkiye teröre duyarlıdır 
</HEADLINE>
<TEXT>

Terörle mücadelenin yarattığı duyarlılığının ortadan kalkmadığını belirten Yılmaz, "Aznar da kriterleri yerine getirmemizi istiyor" dedi 
     Devlet Bakanı ve Başbakan Yardımcısı Mesut Yılmaz, Sevilla zirvesinin ardından Türkiye’nin üyeliğine ilişkin net bir açıklama beklediklerini, tek koşul olarak da Kopenhag kriterlerini kabul edebileceklerini söyledi. Kıbrıs ile AB arasında herhangi bir bağ kurulmasını kabullenmeyeceklerini vurgulayan Yılmaz, "Uzun yıllar yaşanan terörün ardından kamuoyunda oluşan hassasiyet nedeniyle, diğer aday ülkelerden farkımızı ortaya koyduk" dedi. 
     AB dönem başkanlığını yürüten İspanya Başbakanı Jose Maria Aznar ile 45 dakikalık bir görüşme yapan Yılmaz, düzenlediği basın toplantısında soruları yanıtladı. İdam konusunda MHP’nin diğer partilerden farklı bir tutum ortaya koyduğunu dile getiren Yılmaz, "Şimdi hükümetin içindeki bu görüş farklılılığına rağmen, bu meseleyi çözmeye çalışıyoruz. Meclis’te bir uzlaşma sağlamaya çalışıyoruz" diye konuştu. 
     
     Yılmaz, İstanbul’da 
     Dün özel bir uçakla İstanbul’a dönen Yılmaz, hem İspanya, hem de Aznar’ın Türkiye’nin üyeliğine en sıcak bakan ülke ve başbakan olduğunu belirterek, şunları söyledi 
     "Aznar da kriterleri yerine getirmeden tam üyelik müzakerelerine başlanmasının mümkün olmadığını söyledi." 
     



 SİYASET 















</TEXT>
</DOC>
