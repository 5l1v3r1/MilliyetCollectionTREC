<DOC>
<DOCNO> 82880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur22.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz ANAP'lıları özel yaşamları için uyardı... 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Türkiye'nin içinde olduğu bölgenin 80 yıllık dengelerinin tümüyle değiştiğini bildirerek, Türkiye'nin bu 
     değişimde son derece yetersiz kaldığını söyledi. 
     Yılmaz, partisinin TBMM Grup toplantısında yaptığı konuşmada, hızlı bir değişim yaşandığını ve Türkiye'nin bulunduğu bölgedeki taşların yerinden oynadığı anlattı. 
     Bölgenin 80 yıllık dengelerinin tümüyle değiştiğini kaydeden Yılmaz, Türkiye'nin ekonomik sorunlarla uğraşmaktan bölgedeki değişimde son derece yetersiz kaldığını belirtti. ''Türkiye'nin başını kuma sokarak, içine kapanarak kalması durumunda değişen dengelerden güç kaybederek çıkma tehlikesi var'' diyen Yılmaz, gerekli değişimlerin gerçekleşmemesi durumunda aşırı uçların güçleneceği uyarısında bulundu. 
     Yılmaz, partilileri de uyararak, kişisel zaaflarından ve kaprislerinden kurtulmalarını istedi. Yılmaz, ''Bütün ANAP'lıların her türlü davranışına, özel yaşamına dikkat etmesi gerektiği bir dönemdeyiz'' diye konuştu. 
     





</TEXT>
</DOC>
