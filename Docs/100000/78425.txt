<DOC>
<DOCNO> 78425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/yasam/yas04.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aa.. Pierre Loti çıplak 
</HEADLINE>
<TEXT>

Pierre Loti Gezegen Seyyahı’ adlı kitap Türk dostunun hiç bilinmeyen yönleri ve görülmemiş fotoğraflarına ışık tutuyor 
     NURDAN AKINER 

     Gittiği her yerde Türkiye’yi ve Türk sevgisini aşılamaya çalışan Pierre Loti’nin yaşamına ışık tutan "Pierre Loti Gezegen Seyyahı" adlı kitap, yazarın hiçbir yerde görülmemiş çıplak fotoğraflarını da ortaya çıkardı. Yapı Kredi Yayınları’ndan piyasaya çıkan, Alain Quell -Villeger’in kaleme aldığı, Aysel Bora’nın Türkçe’ye çevirdiği kitapta yayınevi, Loti’nin çıplak fotoğraflarından, uygun bulduğu sadece birine yer verdi. 
     
Daha bunlardan çok var      Yapılan araştırma sonucu, Bruno Vercier’in yazdığı "Pierre Loti Portreleri" isimli kitapta bulunan fotoğraflar, Türk dostu yazarın h l tartışmalı olan yaşamına ışık tutuyor... Hayatının sonuna dek formunu korumak için jimnastik yapan ve vücudunu sergilemekten çekinmeyen Pierre Loti, Asıl adı Juilen Viaud , nü’ fotoğraflarını, 1850’de dünyaya geldiği Rochefort’ta, 1890’da çektirdi. Loti, ilk kez 1877’de geldiği İstanbul’da Türkçe öğrendi ve doğunun yaşam biçimine alıştı. Hayatı boyunca Avrupa devletlerinin Osmanlı politikasına karşı çıktı ve Türklerin yanında yer aldı. İsmini büyük aşkı Aziyade’den alan kitabının yanı sıra, "Sevgili Fransamız’ın Doğudaki Ölümü" gibi eserleri kaleme alan yazar, 1923’te öldü. 
     
Cinsel kimliği muamma      Cinsel kimliği h l kimi tartışmaya neden olan Loti, İstanbul günlerinde yaşlı tacir Abeddin’in hanımlarından biri olan Aziyade isimli bir Çerkez güzeline aşık oldu. Aralarında Gide, Cocteau, Goncourt Kardeşler’in de bulunduğu bazı edebiyat çevreleri, haremdeki Müslüman kadının, Hıristiyan bir erkekle ilişkiye girmesinin olanaksızlığından yola çıkarak Aziyade’nin aslında bir erkek olduğunu öne sürdü. Kimileriyse Aziyade’nin hiç olmadığını, bunun bir hayal kahramanı olduğunu savundu. 
     



 YAŞAM 














</TEXT>
</DOC>
