<DOC>
<DOCNO> 95248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yasam/yas02.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk iki kişiliktir 
</HEADLINE>
<TEXT>

Erkekler aksi görüşte ısrarlı savunmaları Hem eşimi, hem sevgilimi seviyorum’ ve benzeri sözlere dayalı... Ancak sağlıklı ilişki sadece iki kişi arasında olabilir’ görüşü uzman psikologların son kararı 
     O adam benim - 4 
Elif Korap 

     Aldatan erkeğin en sık başvurduğu açıklamalardan biri "Hem eşimi, hem sevgilimi seviyorum" sözleri... Konu, aşkın kaç kişilik olduğu tartışmalarına kadar uzanabilir elbette... Ancak uzman psikologlar sağlıklı bir ilişkinin ancak iki kişi arasında yaşanabileceği konusunda ısrar ediyor, erkekler ise aksi görüşte direniyor. 
     Uzmanlar, aşkın tekeşli olduğuna ve aynı anda birden fazla ilişkiye yönelmenin olgunlaşmamışlık’ göstergesi olabileceğine dikkat çekiyorlar. Ancak hata her kimde olursa olsun, ilişkisini kurtarmak isteyen kadının dikkatli davranması gerekiyor. 
     
     Kadın, kendi için yapmalı... 
     Prof. Dr. Sedat Özkan, kadının beraber olduğu erkeği kazanmaya çalışmasının tek başına fayda etmeyeceği görüşünde. Prof. Özkan, "Kadın bakımını ihmal ettiğini düşünüyorsa, buna özen göstermeli. Daha bakımlı görünmeye çalışmalı ancak, burada erkeğin duyduğu pişmanlık ve ilişkisini kurtarmak için göstereceği çaba çok önemli. Kadın çalışmak istiyorsa çalışabilmeli, ilgi alanlarını geliştirmeli, işe kendi hayatına ilişkin hayallerini gerçekleştirerek başlamalı. Kişisel tıkanmışlıklar azaldıkça ilişki de yoluna girecektir. Kadının, kocasını yalnız kadınlığını kullanarak kazanmaya çalışması bir işe yaramayacaktır." 
     
Günlerce utanç içinde gezdim’ H.C. grafikerlik yapan 40 yaşında bir erkek... Kendisi de aldatmış ama bu durumun hiç de güzel olmadığı görüşünde... 
Neden aldattınız 
     Sevgilimle sert bir tartışma yaşamıştık. Sinirle kendimi bir arkadaşımın evine attım. Biraz sohbet edip açılayım istiyordum. Başka bir yakın arkadaşımın kuzeni de oradaydı ve onun bir arkadaşı da. Çok hoş bir kadındı. İçkiler içiliyor, sohbetler ediliyordu. Sonunda gecenin geç bir saatinde, o çok hoş kadın’ ve arkadaşımın kuzeni beni evlerine davet ettiler. Gittim. Kendimi iyi hissetmiyordum ve o çok hoş bir kadın’dı. Beraber olduk. Söyleyemedim. Bu yüzden, onu aldattığım duygusunu üzerimden hiç atamadım. Kendimi suçladım. 
     
     Çok hoş bir kadındı’ 
Erkekler neden aldatır 
     Bilmiyorum. Söylenildiğine göre, erkekler kendilerini her kadına saçmak isterlermiş. Benim severek yaptığım bir şey değil. Nitekim, ertesi sabah derin bir pişmanlık duymuştum. Günlerce utanç içinde gezdim. Aylar sonra çok hoş kadın’la bir barda karşılaştık. Bir de ondan utandım. Hem de nasıl. Kıpkırmızı oldum. Özür diledim. Bana sertçe şöyle yanıt verdi "Merhaba deseydin daha memnun olurdum." Aramadığım için onu da aldatmış oldum. 
     
Aldatma’ kavramına bakışınızda değişiklik oldu mu 
     "Sevgilini seviyorsan, başkasına ne gerek var Başkasını istiyorsan, sevgilinle neden birliktesin Hem sevgilini, hem başkasını istiyorsan, sevgilinin de bundan haberi olmalı. Sevgilinin onayı yoksa, aldatmış oluyorsun. Ayrıca, sevgilin de aynı haklara sahip değil mi Sen yaparsan, o da yapmaz mı " gibi sorular geçti aklımdan. 
     
Aldatıldınız mı Aldatılsanız nasıl bir tepki verirsiniz 
     Bir kez. Tahmin bile edemeyeceğim kadar derin yaralanmıştım. Çok üzücü bir şey. Ayrılmayı tercih etmiştim. 
     
Bütün erkeklerin aldattığını düşünüyor musunuz 
     Bütün erkeklerin ve bazı kadınların. 
     
Erkekler aynı kumaştan Sadece renkleri farklı’B.A. 39 yaşında, memur olarak çalışan bir kadın... 
Aldatıldığınızı ne zaman fark ettiniz 
     12 yıl evli kaldım. Evliliğimin 6’ncı ayında aldatıldığımı öğrendim. Bir kız arkadaşım söyledi. Kocam kız arkadaşımla beraber olmak istemiş. Yıllarca beni hep aldattı. Sonunda boşandık, ama boşanmanın nedeni aldatması değil, dayaktı. İçki içiyordu, çalışmıyordu. 
     
Sizi neden aldattı 
     Aslında kendimde hiçbir eksik taraf görmüyorum. Güzel bir kadın değilim, ama alımlı ve hoş olduğuma inanıyorum. Değişiklik olsun diye yaptığını düşünüyorum. Erkekler kişiliklerinin zayıflığından, kararsızlıklarından ve cinsel açlıklarından aldatıyorlar. 
     
Eşinize aldatıldığınızı fark ettiğinizi söylediniz mi 
     Belli etmedim, söylemedim. Gururluyumdur. İçim parçalandı, çok üzüldüm ama kıskandığımdan değil, hazmedemediğimden. Duygusallıktan, çaresizlikten, mecburiyetten terk edemedim. 
     
İlişkinizi kurtarmaya çalıştınız mı 
     Evet. Çünkü yalnızdım ve ben sevmeyi çok seviyorum. 
     
Tüm erkeklerin aldattığını düşünüyor musunuz 
     Evet, hem de yüzde 90’ının. Erkeklerin hepsi aynı. Onları birer kumaş gibi görüyorum, sadece renkleri ve desenleri farklı. 
     
Evliliğimiz sahte çıktı ’S.G. 40 yaşında, bilgisayar mühendisi bir kadın... Başına gelenlerse kadınları korkutacak’ nitelikte... 
     Evliliğimizin dördüncü yılıydı ve hamileydim... Eve bazı resmi evraklar, ardından da haciz geldi... Haciz eşimin ilk evliliğinden olan borçları içinmiş. 4 yıllık kocamın daha önce evlenip boşandığını ve 10 yaşında bir oğlu olduğunu öğrenince şok geçirdim. Ama kızımız için evliliğimi sürdürdüm. Güvenim kalmamıştı. 
     Green Card için Amerika’ya gidip geliyor, kocama da kart çıkarmaya çalışıyordum. Ancak ona kart çıkaramadım. Bunun üzerine değişti. 
     Sürekli şirketteki bir kadın iş arkadaşıyla vakit geçiriyordu. Eve sessiz telefonlar geliyor, cep telefonunu hiç bırakmıyordu. Sonra bu kadının eşimle ortak borsaya girdiğini öğrendim. Eşim reddettiği için ilişkimiz sürüyordu. Onu izlemeye başladım. Eşim işini değiştirdi. Eski şirketinden, ikisi arasındaki ilişkinin yarattığı dedikodular yüzünden ayrılmak zorunda kaldıklarını öğrendim. Yeni çalıştığı şirkete ise nişanlı olduklarını söyleyerek birlikte girmişler. Eşim evden de ayrıldı. O kadınla yaşıyordu. Evlendiklerini öğrenince inanmadım, kanuni olarak bunu yapamazdı. Ama benimle yaptığı evlilik, evraklar sahteydi Şimdi psikolojik tedavi görüyorum. 
     

</TEXT>
</DOC>
