<DOC>
<DOCNO> 70313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/ekonomi/eko09.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BJK’li futbolcular borsaya transfer 
</HEADLINE>
<TEXT>

Profesyonel futbolcuların sözleşme ve bonservisleri 10 milyon dolar bedelle Beşiktaş Futbol Yatırımları AŞ’ye devredildi 
     EKONOMİ SERVİSİ 

     Beşiktaşlı futbolcuların sözleşme ve bonservisleri, 10 milyon dolar bedelle Beşiktaş Futbol Yatırımları AŞ’ye geçti. Beşiktaş Futbol Yatırımları AŞ’den İMKB’ye gönderilen açıklamada, "BJK Profesyonel Futbol Takımı bünyesinde yer alan 29 futbolcunun sözleşme ve bonservisleri 10 milyon dolar 13 trilyon 993 milyar 160 milyon lira karşılığında bedelle devralınmıştır" denildi. 
     Şirketten İMKB’ye yapılan bir başka açıklamada ise şöyle denildi 
     "TVS Spor ve Medya AŞ tarafından Türk Henkel ile imzalanan, BJK marka ve logolu renkli tamir ve dekor bandı, Zorlu Linen Dokuma Emprime Konfeksiyon AŞ ile imzalanan BJK marka ve logolu nevresim, pike, yorgan ve perde, İnterspor Dış Ticaret AŞ ile imzalanan BJK marka ve logolu her türlü futbol topu, Goldaş Kuyumculuk ile imzalanan, BJK marka logolu değerli madenlerden mamul hediyelik eşya, Unan Tekstil AŞ ile BJK marka ve logolu kravat üretilmesini amaçlayan alt lisans sözleşmelerin onaylanmasına karar verilmiştir." 
     



 EKONOMİ 
















</TEXT>
</DOC>
