<DOC>
<DOCNO> 84298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/civaoglu.html </URL>
<DATE> 2002/05/16/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ecevit'e de 10 numara 
</HEADLINE>
<TEXT>

     Bülent Ecevit sağlık, haberleşme, medya, uzay bağlantılı iletişim ve korunma olanakları bulunan Başbakanlık Konutu'na neden geçmiyor 
     Özellikle içinde bulunduğu şu sağlık durumu nedeniyle OR - AN'a kapanmak artık kişisel tercihi olamaz. 
     Başbakanlık Konutu'na geçmesi Türkiye'nin yararları gereğidir. 
     Bakınız neden 
     
Konutta bir uzay üssü      Merhum Turgut Özal kalp ameliyatı geçirdikten sonra Başbakanlık Konutu bütün çalışmalarını yürütebileceği - dönemin - yüksek teknolojisi ile donatılmıştı. 
     Çalışma odasından "video konferans" yöntemiyle Bakanlar Kurulu toplantısına sesli ve görüntülü olarak başkanlık yapabiliyordu. 
     Basın toplantısı, para ve kredi ya da Yüksek Planlama Kurulu toplantılarını da görüntülü ve sesli olarak yapmaktaydı. 
     Ecevit, sağlık sorunları için kuşku bulutlarının kümelendiği şu günlerde, Başbakanlık Konutu'nda olsaydı video konferans yöntemiyle Bakanlar Kurulu'nu, liderler zirvesini toplayabilirdi. 
     Basın toplantısı yapabilirdi. 
     Kuşkular yoğunlaşmazdı. 
     Faizin ve doların da ateşi çıkmazdı. 
     Çünkü Ecevit'ten beklenen atlet performansı değil ki... 
     Düzgün konuştuğunun, devlet işlerini aksamadan yürütmekte olduğunun görülmesi yeterlidir. 
     Bunu Başbakanlık Konutu'ndan çıkmadan da yapabilir. 
     Üstelik 10 yıl öncesinden daha ileri teknoloji olanakları var. 
     
Ekonomiye OR - AN vitamini mi      Yürümenin ona acı verdiğini biliyoruz. 
     Üzgünüz. Şifa diliyoruz... 
     Fakat dışarı adım atmadan Başbakanlık Konutu'ndaki teknoloji olanaklarıyla Hükümet Başkanlığı işlevini sürdürebilir. 
     Türkiye böylece deprem sendromu gibi olası bir siyasal çöküntü travmasına adım adım sürüklenmez. 
     Ecevit "Erken seçimin lafı bile ekonomiye zarar verir" diyor... 
     Katılıyoruz. 
     Peki... 
     OR - AN'a kapanmış, hükümetten ve doktorlarından yalıtılmış yaşamı, çelişkili sağlık söylemleri ekonomiye vitamin mi 
     Ekonomiye bu görüntüler sanki sağlık dopingi mi yapıyor 
     
Acil Müdahale      Allah Korusun... Ecevit'e acil bir tıbbi müdahale gerekse ne olacak 
     Müdahale için kim karar verecek... Evdeki tek insan Rahşan Ecevit mi 
     Acil yardım OR - AN'a ulaşıncaya kadar neredeyse 45 dakika gerekir. 
     Riskli ve uzun süredir bu. 
     Konutta müdahale gerekse, hangi tıp olanaklarıyla 
     Kitaplar ve kediler çok güzel... 
     Ama can kurtarmaz. 
     Ambulansla Başkent Hastanesi'ne kadar en az 45 dakikalık süreyi de ekleyiniz. 
     Bu mu acil müdahale 
     Ecevit'in kendisine, sevenlerine ve ülkesine karşı buna hakkı yok. 
     Turgut Özal zamanında böyle durumlar için Başbakanlık Konutu'nun altında acil müdahale modülü oluşturulmuştu. 
     Özel doktoru Cengiz Aslan hep yanındaydı. 
     O olmadığı zaman nöbetçi tıp görevlileri vardı. 
     Bütün bu sistem Ecevit için devreye konulmalıdır. 
     
2 nolu Başbakanlık      Sadece şu duyarlı süreçte değil... 
     Ecevit daha sağlıklı duruma geldikten sonra da Başbakanlık Konutu'nda kalmalıdır. 
     Çalışmalarını orada yürütmelidir. 
     Toplantı ve kabul salonları bu işlev için yeterlidir. 
     Hemen yandaki Dışişleri Konutu ile bir özel geçit bulunmaktadır. 
     Artık daha az fiziki yorgunluk... Daha az zamanda daha verimli çalışmayla başbakanlığını sürdürmesinin formülü budur. 
     Böylece nezle olup OR - AN'da iki gün kalsa bile "acaba gene ciddi sağlık sorunu mu" gibi zehirli fısıltılar üretilemez. 
     Ekonomide ve siyasette "çöküntü" beklentilerine neden olmaz. 
     Bilinir ki Başbakan çok gerekli olmadıkça çalışmalarını Başbakanlık Konutu'nda yürütmektedir. 
     Bu psikolojik rahatlık sağlar. 
     Zaten sorun da çok şükür Ecevit'in "vahim" sağlık sorunu olması değil ki 
     "Ciddi" psikolojik rahatsızlıkların yaşanmasıdır. 
     Sahi... 
     İngiltere'de neden bütün başbakanlar Dawning Street 10 numaralı konutta otururlar 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
