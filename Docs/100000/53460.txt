<DOC>
<DOCNO> 53460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur25.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Urfa'ya üç yıl aradan sonra ilk kez kar yağdı 
</HEADLINE>
<TEXT>

     Şanlıurfa ve çevresine 3 yıl aradan sonra ilk kez kar yağdı. Bölgede hava sıcaklığının bu yıl ilk kez sıfır olarak ölçüldüğü bildirildi. Antalya'nın Finike İlçesi'nde de dün başlayan sağanak yağış, hayatı olumsuz etkiliyor. 
     Şanlıurfa Meteoroloji Bölge Müdürü Hasan Altunpak, üç günden bu yana hava sıcaklığının 10 ila 15 derece düştüğünü ve buna bağlı olarak, mevsimin ilk yağışının karla karışık düştüğünü söyledi. 
     Kar yağışının özellikle Siverek'in Karacadağ, Birecik'in Arat ve Viranşehir'in Tek Tek Dağları dolayında etkili olduğunu belirten Altunpak, şu bilgiyi verdi 
     ''Şanlıurfa'da Kasım ayında ilk kez yağış düştü. Bu yağışta 3 yıl aradan sonra karla karışık olarak gerçekleşti. Dolayısıyla hava sıcaklığı çok düştü. Bu yıl hava sıcaklığını ilk kez sıfır olarak ölçtük. Çok uzun yıllardır, kasım ayında sıcaklık sıfır olarak gerçekleşti. Yaptığımız ara ölçümlere göre şu ana kadar metrekareye 10 kilogram yağış düştü ve devam ediyor. Yağışlar önümüzdeki günlerde de sürecek.'' 
     






</TEXT>
</DOC>
