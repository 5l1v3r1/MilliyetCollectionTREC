<DOC>
<DOCNO> 65549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sondun02.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ekonomik Forumu gösterisiz devam ediyor 
</HEADLINE>
<TEXT>

     Dünya Ekonomik Forumu'nu protesto amacıyla yapılaması beklenen gösteriler, polisin aldığı yoğun güvenlik önlemleri ve hava muhalefeti nedeniyle, görüşmelerin ikinci gününde de önceden düşünüldüğü kadar etkili olamadı. 
     Forum toplantılarının başladığı ilk gün Waldorf Astoria otelinden 300 metre uzaklıkta toplanan Çin Falun Gong hareketine üye bazı eylemciler, protesto gösterilerini sessiz bir şekilde yaparken, New York sokaklarında "protestocu yokluğunu protesto ediyorum" şeklinde taşınan pankartlar dikkat çekiyor. 
     Park Avenue caddesi yakınlarında dün gösteri yapmayı planlayan protestocular, hava muhalefeti nedeniyle gösterilerini iptal etmek zorunda kaldı. Chase Manhattan Bankası ile bazı işyerlerine yönelik küçük çaplı protesto eylemleri düzenlendiği de bildiriliyor. 
     Polis yetkilileri, olaylarla ilgili olarak henüz kimsenin tutuklanmadığını ifade ettiler. 
     






</TEXT>
</DOC>
