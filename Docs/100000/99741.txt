<DOC>
<DOCNO> 99741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/guncel/gun04.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkeoloji merakı Efes’e getirdi 
</HEADLINE>
<TEXT>

     VEYSEL EROL İzmir DHA 

     Avusturya İçişleri Bakanı Ernest Strasser’in eşi Renate Strasser 3 gün boyunca arkeolog gibi çalıştığı Efes’e hayran kaldı. Yaklaşık 107 yıldır Avusturyalılar’ın arkeolojik kazıları yürüttüğü Efes’e tatil için gelen Strasser Avusturya Arkeolojik Enstitüsü ile Vakıflar Genel Müdürlüğü’nün işbirliğiyle kazı bölgesinde yer alan İsabey Hamamı’ndaki çalışmalara katıldı. 
     
     En büyük hayaliydi 
     Strasser, antik kent üzerine kurulan İsabey Hamamı’ndaki kazıda bir iskeletin çıkarılması ve temizlenmesinde de görev aldı. Yamaç Evler’i gezen , müzedeki Bakan Strasser, eşinin yıllardır bir arkeolojik kazıda çalışmak istediğini belirterek "Efes eşimin rüyalarına giriyordu. Hayalini gerçekleştirmek için tatilimizi Selçuk’ta geçirmeye karar verdik. Türkiye’yi ve Türk insanını yakından tanıdık. Çok mutluyuz" dedi. Psikolog olan Strasser de arkeolojiye ilgisini anlatırken "Babam bizi çok küçükken Pompei ve başka bazı antik yerlere götürmüştü. Orada kazı ve restorasyon yapanları görmüştüm. Merakım o zaman başladı" diye konuştu. 
     



 GÜNCEL 


















</TEXT>
</DOC>
