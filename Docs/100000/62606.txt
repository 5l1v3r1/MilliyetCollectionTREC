<DOC>
<DOCNO> 62606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo11.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay, Panathinaikos için çıldırıyor.. 
</HEADLINE>
<TEXT>

     Milli basketbolcu İbrahim Kutluay, takımının aylık spor dergisi Panathinaiko Trifili'ye verdiği demeçte, Panathinaikos'da çok mutlu olduğunu açıkladı. 
     İbrahim Kutluay'ın, Yunanistan'da kendisini evinde gibi rahat hissettiğini vurguladığını kaydeden dergi, Türk basketbolcunun Atina'daki yaşam biçimini benimsediğini yazdı. Ayrıca dergi Kutluay'ın, ''Yunanlılar yaşamayı biliyor'' dediğini de kaydetti. 
     Panathinaiko Trifili, Kutluay'ın Panathinaikos'un ''yeşil'' rengi için adeta delirdiği yorumunu yaptığı haberinde, Yunan Ligi'nin daha ortasındayken birkaç sezon daha Panathinaikos'ta kalmak istediğini, milli basketbolcunun, takımındaki sıcak ortam ve hoş atmosferden çok etkilendiğine değindi. 
     Kutluay'ın 2001 yılında Avrupa Şampiyonası'nın yıldızını olduğu belirten dergi, Panathinaikos'ta marşlar eşliğinde karşılanan milli basketbolcunun, ''2001 yılının başarılı çocuğu'' olduğu yorumunda bulundu. 
     Dergi, ''İbo'nun'' başarı listesine, Türkiye'nin basket alanındaki ''playboy'u'' olmasını, Yunanistan Kupası'nın kazanılmasındaki rolünü, Türk-Yunan yakınlaşmasına spor yoluyla katkıda bulunması nedeniyle aldığı Abdi İpekçi Barış ve Dostluk Ödülü'nü de ekledi. 
     






</TEXT>
</DOC>
