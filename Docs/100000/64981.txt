<DOC>
<DOCNO> 64981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun21.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç "Serbest bırakın, kaçmam..." 
</HEADLINE>
<TEXT>

     Lahey'deki uluslararası mahkemede bugün yeniden yargıç karşısına çıkarılan eski Yugoslav lideri Slobodan Miloşeviç, serbest bırakılmasını istedi. 
     Miloşeviç, bugünkü duruşma sırasında ''İsteğim olup olmadığını soruyorsunuz. İsteğim şudur Özgür olmak istiyorum. Beni serbest bırakmanız makul ve doğru olacaktır. Kaçmam. Bütün duruşmalara da gelirim. Bu mücadeleden kaçacağımı sanmayın'' dedi. 
     Eski Sırp lideri, ''Benim burada bu kötü koşullar altında tutulmam, yasa dışı bile olsa bu kurumun haysiyetine yakışmıyor'' ifadesini kullandı. 
     Fransız yargıç Claude Jorda, bunun üzerine Miloşeviç'ten bu isteğini mahkemeye yazılı olarak vermesini istedi. 
     Savaş suçu işlemekle suçlanan Miloşeviç'in davasının 12 Şubat'ta başlaması bekleniyor. 
     






</TEXT>
</DOC>
