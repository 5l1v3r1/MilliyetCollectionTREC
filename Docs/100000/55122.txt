<DOC>
<DOCNO> 55122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/gun02.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Poşet poşet indirim 
</HEADLINE>
<TEXT>

İndirim kampanyasına katılan Profilo Alışveriş Merkezi'nde kuyruklar oluştu. Kimi birkaç poşet doldurdu, kimine göre ise hayat yine de çok pahalıydı 
     ASLI ÖKTENER İstanbul 

     Şişli Belediyesi'nin "İster bir simit al, ister bir otomobil" diyerek başlattığı indirim kampanyasına katılım giderek artıyor. Hafta sonu ve aybaşı olması nedeniyle indirim yapan alışveriş merkezlerinin kapılarında kuyruklar oluştu. 
     İndirim kampanyasına dün son katılan halka Profilo Alışveriş Merkezi oldu. Kampanyanın öncüsü Şişli Belediye Başkanı Mustafa Sarıgül ile işadamları, Profilo Alışveriş Merkezi'nde bir araya geldi. Sarıgül, kampanyaların bölüm bölüm devam edeceğini, önümüzdeki günlerde sürprizlerin olacağını açıkladı. 
     
Bayram alışverişi      Yüzde 50'lere varan indirimden en büyük payı, yılbaşı ve bayramın yaklaşması nedeniyle giyim, ayakkabı ve hediyelik eşya sektörü kaptı. 
     Simitçi Ali Akdağ da tezg hında yüzde 40 indirim yaparak fiyatını 250 bin liradan 150 bin liraya düşürdü. Tofaş da düzenlediği kampanyaya katılan ilk üç kişiye yüzde 40 indirim yaptı. Kampanyaya kadınlar daha fazla ilgi gösterdi. Erkeklere ise eşlerini ve çocuklarını büyük bir sabırla kapı önlerinde beklemek kaldı. 
     

</TEXT>
</DOC>
