<DOC>
<DOCNO> 89293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur18.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık için girdiği evde, kadına çocuğunun önünde tecavüz etti 
</HEADLINE>
<TEXT>

     Kadıköy'de hırsızlık amacıyla girdiği evde eşinden ayrılan bir kadına çocuğunun gözleri önünde tecavüz ettiği öne sürülen zanlı yakalandı. 
     İstanbul Asayiş Şube Müdürlüğü Hırsızlık Büro Amirliği'nden alınan bilgiye göre, Maltepe, Kadıköy ve Kartal'da gerçekleşen hırsızlık olaylarına ilişkin yürütülen çalışmalar kapsamında bazı olayların faili olduğu anlaşılan Engin Özkan gözaltına alındı. 
     Sorgusu sonucu Maltepe'de 5, Kadıköy'de 2 ve Kartal'da 1 evden bıçak tehdidiyle gasp ve hırsızlık yaptığı anlaşılan Özkan'ın üzerinden 1 adet cep telefonu çıktı. 
     Yalnız kadınları takip ederek oturduğu yeri belirleyen, gece saatlerinde de balkon kapısı ya da pencereleri zorlayarak eve giren Özkan'ın, son olarak Kadıköy'de evine girdiği dul bir kadına, yanında yatan 6 yaşındaki kız çocuğunu öldüreceğini söyleyerek tecavüz ettiği anlaşıldı. 
     Engin Özkan'ın, daha önceki bir hırsızlık olayı sırasında da, evde yalnız gördüğü kadına tecavüze yeltendiği, ancak amacına ulaşamadığı belirtildi. 
     





</TEXT>
</DOC>
