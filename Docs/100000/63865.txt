<DOC>
<DOCNO> 63865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/ekonomi/eko09.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilişimde ödül yağmuru 
</HEADLINE>
<TEXT>

     EKONOMİ SERVİSİ 

     Bu yıl ikincisi düzenlenecek olan Bilişim Olimpiyatı’nda 18 ödül verilecek. Milliyet, Microsoft, Batı Fen Lisesi ve Sabancı Üniversitesi’nin düzenlediği yarışmada, Bilgisayar Yazılımı, Web Tasarımı ve Hayalimdeki Bilişim Projesi dallarında yarışan lise ve ilköğretim öğrencileri ödüllendirilecek. Bilgisayar Yazılımı dalında ödül kazananlar ödül yağmuruna tutulacak ve alacağı ödüllerin değeri 10 milyar lirayı geçecek. 
     Diğer kazanan yarışmacılara da para ödülü yanında sınırsız internet bağlantısına sahip bilgisayar seti, lisanslı yazılımlar, kaza ve hayat sigortası, eğitim CD seti, Microsoft’un yazılım geliştirme kurslarına katılma imkanı sağlanacak ve eğitimleri de garanti altına alınacak. Ödül kazanan 6 öğrenci Batı Koleji’nde bir yıl ücretsiz, en yüksek puanı alarak Sabancı Üniversitesi’ni kazanana ise 5 yıl süreyle eğitim bursu verilecek. Finalleri 26 Nisan’da İstanbul’da yapılacak olan yarışmaya katılım bilgileri www.biteko.org adresinde yer alıyor. 
     



 EKONOMİ 






















</TEXT>
</DOC>
