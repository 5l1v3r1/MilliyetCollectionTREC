<DOC>
<DOCNO> 65028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sonspo12.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yapan Schumacher, kendini dışarı atarak kurtuldu 
</HEADLINE>
<TEXT>

     Formula 1'in geçen yılki Dünya Şampiyonu Alman sürücü Michael Schumacher, İspanya'nın Barcelona kentindeki antrenman sırasında bariyerlere çarptı, ancak ünlü pilot kazayı yara almadan atlattı. 
     Michael Schumacher'in sözcüsü Maria Solar, Alman pilotun Ferrari marka otomobiliyle Barcelona'daki Katalunya parkurunda yaptığı antrenman sırasında pist kenarındaki bariyelere çarptığını, o sırada kendini dışarı fırlattığı için de yaralanmaktan kurtulduğunu açıkladı. 
     Solar, olay anında pistte 12 otomobil bulunduğunu, ancak yakında başka bir araç bulunmadığını bildirdi. 
     Kazadan hemen sonra Ferrari'nin teknisyenleri, Schumacher'in otomobilini bakıma aldılar. 
     19 Ocak'ta da Schumacher'in takım arkadaşı Brezilyalı pilot Rubens 
     Barrichello, yine İspanya'nın güneyinde Valencia kenti yakınındaki pistte, sezon öncesi hazırlıkları sırasında kaza geçirmiş, hurdaya dönen otomobilden ünlü pilot ufak sıyrıklarla kurtulmuştu. 
     






</TEXT>
</DOC>
