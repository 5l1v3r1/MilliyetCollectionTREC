<DOC>
<DOCNO> 62615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo20.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo ''Yeni sisteme uyum sağlamak için çok çalışmamız lazım'' 
</HEADLINE>
<TEXT>

     Fenerbahçe'nin İsrailli yıldızı Haim Revivo 2 aylık sakatlıktan sonra takıma çabuk uyum sağlamasının nedeninin ''çok çalışma'' olduğunu kaydederek, şunları söyledi 
     ''Futbol hiçbir zaman kolay değildir. Özellikle uluslararası alanda başarılı olmak için daha çok çalışmak lazım. Lorant'ı çok iyi tanımıyorum. O teknik direktör, biz oyuncuyuz. Herkes görevini yapıyor. Teknik direktör farklı, sistem farklı. Bunun üstesinden gelmek için çok çalışmamız gerekli. Çok farklı bir sisteme uyum sağlamak için elbetteki çok çalışmamız lazım.'' Önlerinde 17 maç olduuğunu kaydeden Revivo, şampiyonluk konusunda herhangi bir tahmin yapmasının şu anda mümkün olmadığını söyledi. 
     Fenerbahçe Takımı Kaptanı Ogün Temizkanoğlu ise Fenerbahçe'de rekabetin arttığını ve forma kapmanın zorlaştığını söyledi. 
     Fenerbahçe Takımı Kaptanı Ogün ile İsrailli futbolcu Haim Revivo, kaldıkları otelde basın toplantısı düzenleyerek, soruları yanıtladılar. 
     Kaptan Ogün, Antalya'da çok iyi bir hazırlık dönemi geçirdiklerine ve Antalya'daki çalışmaların Fenerbahçe için yeni bir başlangıç olduğuna dikkati çekerek, ''Fenerbahçe istenilen duruma geldi. 
     Samsunspor maçına hazırız. Bu maçı alacağımıza inanıyorum'' dedi. 
     Fenerbahçe'de kadronun zengin oluşu ve futbolcuların çok çalışması sonucunda iyi bir form yakalanmasının rekabeti arttırdığına da değinen Ogün, ''Bir takımda rekabet olmalı. Fenerbahçe'de herkes ciddiyetle çalışıyor ve herkes formayı almak istiyor. Başarıya giden yol zordan geçer. Bu herkes için geçerli. Fenerbahçe'de hiç kimsenin forması garanti değil. Fenerbahçe taraftarı bizden şampiyonluk bekliyor. 
     Camianın beklentilerini boşa çıkarmayacağız'' diye konuştu. 
     






</TEXT>
</DOC>
