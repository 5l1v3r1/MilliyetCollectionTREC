<DOC>
<DOCNO> 55641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yazar/zbirand.html </URL>
<DATE> 2001/12/05/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Avrupa ordusu kavgası 12 mil için yapılıyor... 
</HEADLINE>
<TEXT>

     Eminim, AGSP Avrupa Güvenlik ve Savunma Politikası veya sokak diliyle Avrupa ordusu hakkındaki kavgayı kimse doğru dürüst anlayamadı. 
     Sloganlarla konuştuğumuz için, uzun süre gerçekten neyin pazarlığının yapıldığını tam anlamıyla kavrayamadık. 
     Bu yazıda sizlere, özellikle bugün Ankara’da ABD Dışişleri Bakanı Powell ile yapılacak görüşmelerin ve önümüzdeki günlerde Atina-Brüksel-Ankara arasında sürecek olan pazarlıkların ne anlama geldiğini anlatmaya çalışacağım. 
     Avrupa Birliği kendi ordusunu kuruyor ve 2003 yılından itibaren de işlerlik kazanacak. Son karar, 14-15 Aralık’ta Belçika’nın Laeken kentindeki doruk toplantısında alınacak. 
     Kararın bugüne kadar gecikmesinin nedeni,Türkiye’nin itirazı idi. 
     AB ordusu iki şekilde görev yapacak. 
     1. Eğer bir yere müdahale etmeye karar verirse ve bu müdahale, AB üyesi olmayan diğer NATO üyeleri ABD, Kanada, Türkiye vs... tarafından da onaylanırsa, AB ordusu NATO’nun tüm olanaklarından yararlanacak. NATO planlaması, istihbarat uyduları, üsleri ve kuvvetlerini kullanabilecek. 
     Türkiye’nin bu konuda bir sorunu yok. Zira veto hakkı var ve istediği anda AB ordusunu bloke edebilir. 
     2. Sorun, AB ordusunun NATO’yu işin içine hiç sokmadan, kendi başına bir harek t kararı alması durumunda çıkıyor. 
     Böyle bir olasılıkta, AB NATO’ya sormadan ve NATO olanaklarından yararlanmadan harek ta girebilecek. Yani,Türkiye’nin hiçbir engelleme olanağı bulunmayacak. 
     
     Ankara neden rahatsız oluyor 
     Türkiye "Ne olur, ne olmaz, ileride işler değişebilir" diye işi şimdiden sağlam kazığa bağlamaya çalışıyor. 
     Ankara’nın kaygısı, şöyle bir olası senaryodan kaynaklanıyor 
     Yunanistan bir gün Ege’deki karasularını 12 mile çıkartmaya karar verebilir. Türkiye de bunu savaş hali sayıp askeri harek ta kalkışabilir. Böyle bir olasılıkta da Yunanistan AB’ye başvurup, Ege’de Türkiye’nin karşısına Avrupa ordusu ile çıkabilir. Veya Güney Kıbrıs ilerde aşırı derecede silahlanmaya başlayabilir. 
     S-300’ler gibi Anadolu’yu da vurabilecek silah sistemleri alabilir. Türkiye yine bu olasılıkta müdahele etmeyi kararlaştırabilir. Güney Kıbrıs tam üye olacağı AB’yi ayaklandırıp, Türk ordusunun karşısına Avrupa ordusuyla çıkabilir. 
     İşte Ankara, başka gerekçeler de var ancak en başta bu iki olasılığı devre dışı bırakmaya çalışıyor. 
     Bunu gerçekleştirebilmek için de şimdiye kadar iki önlem üzerinde duruyordu 
     1. Avrupa ordusu NATO’yu kullanmayacağı 2’nci maddede olduğu gibi etrafımızdaki bölgeye bir müdahale kararı alırsa, Türk Silahlı Kuvvetleri’nin de harek ta katılmasının şimdiden kabul edilmesi. 
     2. AB ordusunun, NATO’ya üye ülkeler Ege ve Kıbrıs kastediliyor arasındaki anlaşmazlıklara müdahele etmeyeceği güvencesi. 
     Ankara’da varılan son anlaşma şimdi Atina ve Brüksel’de gözden geçirilecek ve AB’nin Laeken doruğunda kesinleştirilecek. 
     Yunanlılar da vetolarından vazgeçmeye yanaşmıyorlar. 
     
     Ege ve Kıbrıs’ta toplu bir paket olsa... 
     Türkiye’nin elindeki tek koz, AB’nin NATO içi operasyonları şimdiden vetolamak ve AB’yi kendi ordusunu kurmaya, yani büyük masraflara katlanmaya zorlamaktır. 
     Ancak bu duruma ABD’nin itirazı var. 
     ABD, Avrupa ordusunun tek başına hareket edebilecek bir konuma gelmesini istemiyor. NATO çerçevesinde kalmasını ve bu ordu üzerinde belirli bir kontrolü sürdürmeyi arzuluyor. 
     Şimdi bana şu soruları sorabilirsiniz 

</TEXT>
</DOC>
