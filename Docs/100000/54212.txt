<DOC>
<DOCNO> 54212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo17.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna karşısında 2 DEV adam Harun ve Mehmet Okur oynayacak 
</HEADLINE>
<TEXT>

     Türkiye, 33. Avrupa Erkekler Basketbol Şampiyonası eleme grubu 3. maçında 28 Kasım Çarşamba günü kendi sahasında Ukrayna ile yapacağı karşılaşmanın hazırlıklarına başladı. 
     Antrenör Aydın Örs yönetiminde Abdi İpekçi Spor Salonu'nda gerçekleştirilen antrenmana sakatlığı düzelen Harun Erdenay da katıldı. 
     Dizindeki sakatlık nedeniyle Bulgaristan ve İsviçre karşılaşmalarında kadroya alınmayan Harun'un, Ukrayna karşısında forma giyebileceği bildirildi. 
     Sakatlığı bulunan Mehmet Okur'un da antrenmanda yer aldığı ve bu oyuncunun Çarşamba günü oynayabileceği kaydedildi. 
     A Milli Takımda Ukrayna maçı öncesinde Bulgaristan maçında sakatlanan Mirsad dışında eksik oyuncu bulunmuyor. 
     






</TEXT>
</DOC>
