<DOC>
<DOCNO> 63238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yasam/ayas.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara hem canını hem bahtını aldı... 
</HEADLINE>
<TEXT>

Richard Boeken, 40 yıl günde iki paket Marlboro içti... Kansere yakalanınca, Philip Morris şirketinden tam 136 trilyonluk tazminat kazandı. Ve kuruş harcayamadan öldü 
     SEMA EMİROĞLU New York 

     ABD'de sigara yüzünden iyileştirilemeyecek türde akciğer ve beyin kanserine yakalanan ve sigara şirketi Philip Morris'e açtığı davada 100 milyon dolar 136 trilyon lira tazminat kazanan Richard Boeken kanserden öldü. 
     Avukatları, 57 yaşındaki Boeken'in, kazandığı paraya dokunamadan Batı California'daki evinde can verdiğini açıkladı. 
     
Çocukluktan tiryaki      Tam 13 yaşından beri, 40 yıl boyunca günde 2 paket Marlboro içen Boeken, geçen haziranda, sigaranın zararlarını gizlediği ve halkı aldattığı gerekçesiyle sigaranın üreticisi Philip Morris hakkında açtığı davada önce juri kararıyla 3 milyar dolar tazminat kazandı. Ancak ağustosta bu miktara yapılan itiraz üzerine yargıç tarafından tazminat 100 milyon dolara indirildi. 
     
Tazminatı rekordu      Boeken'in kazandığı bu para, ABD'de tütün şirketlerine karşı açılan davalarda bir kişiye verilen en büyük tazminat olarak kayıtlara geçti. 
     Boeken davasının ardından öteki sigara şirketleri de büyük bir panik yaşayarak davalılarla anlaşma yoluna gitti. Sigortacı olan Boeken'e 1999'da akciğer kanseri teşhisi konmuş, hastalık daha sonra beynine ve omuriliğine yayılmıştı. 
     
Meğer sigara zek ya yararlıymış      Karadeniz Teknik Üniversitesi Fizyoloji Anabilim Dalı Başkanı Prof. Dr. Üner Tan, zararlarının gözardı edilmemesi gerektiğine işaret etmekle birlikte, sigaranın yararları da olduğunu savundu. Bunların başında, sigaranın zekaya olumlu etkisinin geldiğini ileri süren Prof. Tan, içenler ve içmeyenler üzerinde yapılan bir araştırmada, tiryakierin akciğer hacimlerinin daha geniş olduğunun görüldüğünü, akciğer hacmi geniş insanların da, olmayanlara oranla daha zeki olduğunun gözlendiğini belirtti. Tan, iddialarını şöyle tamamladı "Sigaradaki nikotin beynin çalışmasını olumlu etkiler. Sigara beyin faaliyetlerini azaltamaz. Aksine, sigara içenlerde, parkinson, alzheimer gibi hastalıkların gözlenmediği de görülmüştür." 
     



 YAŞAM 















</TEXT>
</DOC>
