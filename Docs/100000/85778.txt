<DOC>
<DOCNO> 85778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/ekonomi/eko08.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuzdan önce not düzelmez’ 
</HEADLINE>
<TEXT>

Moody’s Türkiye analisti Lindow, kredi notunu gözden geçirmek için özellikle bankacılıkla ilgili bütün değişikliklerin yerine getirilmesini beklediklerini söyledi 
     REUTERS 

     Uluslararası kredi derecelendirme reyting kuruluşu Moody’s’in Türkiye analisti Kristin Lindow, IMF’nin temmuzda yapması beklenen bir sonraki gözden geçirme tamamlanmadan Türkiye’nin B1’ olan kredi notunun ele alınmasının söz konusu olmadığını söyledi. 
     "Güven h l o kadar kırılgan ki" diyerek endişesini dile getiren Lindow, "Sanırım şimdiki ve bir sonraki IMF gözden geçirmesini tamamladığında ve hükümetin yapması gereken, özellikle bankacılıkla ilgili bütün değişikliklerin yerine getirildiğini görmek istiyoruz" dedi. Moody’s’in Türkiye’nin B1 olan kredi notunu en son ocak ayında teyit ettiğini açıklamış, görünümü ise "negatiföten "durağan"a çevirmişti. 
     Bankacılık sistemindeki batık kredilerin büyüklüğünün önemli olduğunun altını çizen Lindow, "Biz artık hükümetin lira iç borçlanmasını finanse edebilme yeteneğinden memnunuz. Bu, iç borcun sürdürülebilirliğini gösteriyor" dedi ve ekledi "Bence büyük bir ihtimalle bu yıl bir iyileşme olacak. Ekonomide bunun birçok işaretini görüyoruz. Liranın değer kazanmasına rağmen nispi olarak daha güçlü ihracat potansiyeli görüyoruz." Lindow, reformların hızından memnun olduklarını sözlerine ekledi. 
     



 EKONOMİ 






















</TEXT>
</DOC>
