<DOC>
<DOCNO> 96144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur46.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural "Bahçeli, yurtdışında oynanan oyunları bozmuştur" 
</HEADLINE>
<TEXT>

     Ulaştırma Bakanı Oktay Vural, son siyasi gelişmelere ilişkin olarak, "Sayın Bahçeli, yurtdışında oynanan oyunları bozmuştur" dedi. 
     Bakan Vural, Erdek İskele ve Çekek Yeri'nin açılışı dolayısıyla düzenlenen törende, 57. Hükümet'in ülkeyi seçime götürmesi gerektiğini belirtti. Türkiye'de, siyasi alanda çeşitli oyunlar oynandığını belirten Bakan Vural, şunları söyledi 
     "Sayın Bahçeli, yurtdışında oynanan oyunları bozmuştur. Şimdiye kadar, milleti, oyları için sevdiler. Milletin diliyle oynayıp, direncini kırmaya çalıştılar. Bu millet, diliyle ve diniyle her yere girer. Bizler işini aşını kaybedenlere yönelip onlarla birlikte bundan sonra kurulacak hükümete talibiz. Milleti oy için değil, karşılıksız sevmek lazım. 58. hükümeti kurma şansını bize tek başına verin. Maskeleri düşürelim. Bizler ülkenin sorunlarını biliyoruz ve bunları çözeceğiz." 
     





</TEXT>
</DOC>
