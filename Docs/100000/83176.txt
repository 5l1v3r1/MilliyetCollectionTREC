<DOC>
<DOCNO> 83176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/spor/spo02.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT BOMBASI 
</HEADLINE>
<TEXT>

Fenerbahçe, Beşiktaş’ın Real Sociedad’a verdiği yıldız futbolcu için İspanyol kulübüne 5 milyon dolar teklif etti. Anlaşma sağlandı, Nihat da "tamam" dedi 
     MEHMET ÇİFTÇİ BARCELONA 

     Saran devrede 
     SARI - Lacivertli ekip, dün transferde bombayı patlattı ve Beşiktaş’tan Real Sociedad’a transfer olan Nihat Kahveci konusunda hem kulübüyle, hem de yıldız oyuncu ile anlaşmaya vardı. Dış İlişkiler Sorumlusu Sadettin Saran, önceki gün Sociedad Başkanı Jose Luis Asti’yi arayarak, milli oyuncu için her türlü fedakarlığı yapabileceklerini iletip, 5 milyon dolar teklif etti. Asti, dün gece yönetim kurulunu acilen toplayıp, Fenerbahçe’nin teklifini değerlendirdi. 
     
     Sözleşme hazır 
     SOCIEDADLI yöneticiler, transfer pazarlığını doğrulayarak, ücrette anlaştıklarını ve Nihat’ı vermeye hazır olduklarını söylediler. İspanyol yöneticiler, Fenerbahçeli yetkililerin birkaç gün içinde İspanya’ya gelip, resmi imzayı atacaklarını söylediler. Sürpriz gelişmeler hakkında sürekli bilgi alan Nihat ise, MİLLİYET’e yaptığı açıklamada, Fenerbahçe’ye transfer olabileceği mesajını verdi. Milli oyuncu, "Neden olmasın, ben gitmeye hazırım" açıklamasını yaptı. 
     
     Kararım evet’ 
     TOSHACK gittikten sonra forma şansı bulamadığını hatırlatan Nihat, şöyle devam etti "Yeni hocanın kararına göre hareket edeceklerini söylemişlerdi. Ben beklemedeyim. Fenerbahçe neden olmasın Sadece Türkiye’nin değil, Avrupa’nın en zengin kulüplerinden birisi. Aklına koyduğu futbolcu varsa, parayı koyar ve alır. Beni de samimiyetle istiyorlarsa alırlar. Fazla kafa yormaya gerek yok. Resmi temasta bulunmadılar. Ancak aradıkları taktirde, kararım evet’ olacaktır." 
     
Washington’a "gel" çağrısı      FENERBAHÇE, ön anlaşma yaptığı Washington’u acil olarak Türkiye’ye çağırdı. Brezilyalı golcüye önümüzdeki hafta başında İstanbul’a gelmesi için haber yollayan Sarı - Lacivertli kulüp, bu oyuncunun sözleşmesi için gerekli olan belgeleri de ülkesine gönderdi. Washington önce sağlık kontrolünden geçirilecek, daha sonra resmi imza atacak. 
     
Sen baskasınFenerbahçe, Samuel Johnson’u kaçırmamak için ilk yıl 800 bin, ikinci yıl da 1.2 milyon dolar ödemeyi kabul etti. Ganalı oyuncuyla sözleşme yeniledi 
     Astronomik rakam 
     İÇ transferde uzun pazarlıklar sonucu Samuel Johnson ile iki yıllık sözleşme yenileyen Fenerbahçe’nin bu futbolcu için belirlediği ücretin çok üstüne çıktığı öğrenildi. Bu sezon oynadığı futbolla Teknik Direktör Lorant’ın baş gözdesi olan Ganalı yıldızı elinden kaçırmamak için Sarı - Lacivertililer’in kesenin ağzını açtığı ve iki yıl için astronomik bir rakamı kabul ettiği belirtildi. 
     
     Lorant bastırdı 
     JOHNSON’UN Fenerbahçe’den ilk yıl 800 bin dolar, ikinci yıl için de 1.2 milyon dolar alacağı öğrenildi. Yönetimin bu oyuncu konusunda bu kadar taviz vermesinde Lorant’ın da büyük rolü oldu. Alman hoca yöneticilerle yaptığı görüşmede, Johnson’un takımda kalması yolunda ısrarcı davrandığı ve "Ona çok ihtiyacım var. Ne olursa olsun bu transferi mutlaka sonuçlandırın" mesajını verdiği bildirildi. 
     
Yönetim tavizsiz      MENAJERİ aracılığıyla Fenerbahçe’den yıllık bir milyon dolar isteyen Serhat’a taviz verilmeyecek. Sarı - Lacivertli yönetim yurt dışında birçok kulüple temasta bulunan genç yıldıza 600 bin dolardan fazla ödememeyi kararlaştırdı, "Bir an önce gelip imza atsın" mesajını yolladı. 
     SERHAT’IN menajeri ile masaya oturan Fenerbahçe transfer komitesi, ekonomik koşullar nedeniyle önerdikleri paranın üstüne çıkamayacaklarını belirtti. Golcü futbolcuyu takımda tutmak isteyen Sarı - Lacivertliler, genç golcüye üç yıllık sözleşme imzalatmayı hedefliyorlar. 
     
Lorant’tan gözdağı      ALMAN hoca ülkesine gitmeden önce oyuncularına uyarılarda bulundu. Lorant, "Tatili iyi değerlendirin. Dinlenin ama çalışmayı da ihmal etmeyin. 24 Haziran’da hepinizi bomba gibi görmek istiyorum. Önümüzdeki sezon bizi büyük görevler bekliyor. Yoğun bir çalışma temposuna gireceğiz. Bunu sakın unutmayın" dedi. 
     
Güldüren Samandıra’da      FENERBAHÇE’NİN yeni sezon için anlaşmaya vardığı Gençlerbirliği’nden İsmail Güldüren, Samandıra Tesisleri’nde tedavi olmaya başladı. Dizindeki sakatlık nedeniyle önceki gün İstanbul’da artroskopi olan ve milli takım aday kadrosundan çıkarılan genç futbolcunun üç hafta sonra sahalara dönebileceği belirtildi. 
     



 SPOR 



























</TEXT>
</DOC>
