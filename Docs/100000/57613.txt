<DOC>
<DOCNO> 57613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sondun14.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada 2001 yılında 100 medya çalışanın öldüğü sanılıyor 
</HEADLINE>
<TEXT>

     Uluslararası Gazeteciler Federasyonu IFJ , 2001 yılında dünyanın çeşitli yerlerinde toplam 100 medya çalışanının öldüğünün sanıldığını, bu rakamın son altı yılın en yükseği olduğunu bildirdi. 
     IFJ'nın yıllık raporuna göre, dört gazetecinin öldüğü, altısının da öldüğünün sanıldığı Kolombiya, yine en çok gazetecinin hayatını kaybettiği ülke oldu. 
     Raporda, dört gazeteci ve medyanın diğer alanlarında görev yapan sekiz kişinin ABD'de yaşamını yitirdiği, 8 gazetecinin de Afganistan'daki savaşı izlerken öldüğü açıklandı. 
     IFJ Genel Sekreteri Aidan White, ''medya alanında verilen kayıpların basın özgürlüğü ve demokrasi için ödedikleri bedelin trajik bir hatırlatması olduğunu'' söyledi. 
     White, 2001 yılında 77 medya çalışanının görevleri başındayken öldüğünü, 23 şüpheli ölüm vakasının da araştırıldığını belirtti. 
     Son 10 yılda 1000'den fazla medya çalışanının yaşamını yitirdiğini kaydeden White, hükümetlere ve medya endüstrisine, can kaybını azaltmak için daha fazla girişimde bulunma çağrısı yaptı. 
     






</TEXT>
</DOC>
