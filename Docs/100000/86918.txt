<DOC>
<DOCNO> 86918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yasam/yas03.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek kol’da 31.5 trilyon 
</HEADLINE>
<TEXT>

Bir göçmen, Las Vegas’ta hayatının kumarını oynadı ve 74’üncü yaşgününde tek kollu’ denilen kumar makinelerinden tam 22.6 milyon dolar kazandı.. 
     DIŞ HABERLER SERVİSİ 

     Her gün milyarlarca doların döndüğü dünyanın kumar başkenti Las Vegas, bir kişinin daha rüyalarını, biraz geç de olsa’ gerçeğe çevirdi. 
     ABD’nin Las Vegas kentinde Avusturyalı kadın bir göçmen, 74’üncü yaşgününde jackpot makinesinden tam 22 milyon 600 bin dolar yani yaklaşık 31 trilyon 640 milyar TL kazandı. 
     Yaşamını halen Los Angeles’ta sürdüren emekli matbaacı Johanna Heundl, kazandığı paranın 22.6 milyon dolar olduğunu ilk anda fark etmediğini, 22 bin 600 dolar kazandığını sandığını söyledi. 
     Ömrünün son baharında’ isabet eden bu muazzam servetin küçükücük’ bir bölümüyle kendine yeni bir otomobil aldığını söyleyen Heundl, evini yeniden dekore edebileceğini ya da yeni bir ev satın alabileceğini, ayrıca Avrupa’ya ailesini görmeye gideceğini söyledi. 
     
     Bu üçüncü rekor 
     Jackpot makinelerinden şimdiye kadar en yüksek 34.9 milyon dolar 48.8 trilyon TL kazanıldı. Ocak 2000’de kazanılan bu paradan sonraki en yüksek miktar ise Kasım 1998’de elde edilen 27.5 milyon dolar 38.5 trilyon TL oldu. 
     
     
     



 YAŞAM 





















</TEXT>
</DOC>
