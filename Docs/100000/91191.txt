<DOC>
<DOCNO> 91191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun20.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da Türklerin de yer aldığı eroin şebekesi yakalandı 
</HEADLINE>
<TEXT>

     Avusturya narkotik polisi, bir yıldan beri izlediği ve aralarında Türk ve Arnavutların da bulunduğu uluslararası bir eroin şebekesinin üyelerini suçüstü yakaladı. 
     Avusturya'nın Graz kentinde 44 yaşındaki bir Türk vatandaşına ait lokale düzenlenen operasyonda, şebeke mensubu 7 kişi suçüstü yakalanırken, 4,5 kilogram eroine el konuldu. Narkotik polisi, ele geçirilen eroinin piyasa değerinin 2 milyon euro olduğunu bildirdi. 
     Uyuşturucu kaçakçılığında kullanılan bir otomobil ile yüksek miktarda nakit paraya da el koyan polis, uyuşturucu şebekesinin yıllardan beri yurtdışından Avusturya'ya eroin ve kokain getirerek bölgedeki gece kulüplerinde sattığını belirlediğini açıkladı. 
     Uyuşturucu kaçakçılarından altı kişinin eroini alıcısına teslim ederken, bir kişinin ise daha sonra yakalandığını belirten narkotik polisi, şebekenin yurtdışı bağlantılarını belirlemek üzere soruşturmanın genişletildiğini bildirdi. 
     Narkotik polisi, yakalanan uyuşturucu kaçıkçılarının kimliklerini ise açıklamadı. 
     





</TEXT>
</DOC>
