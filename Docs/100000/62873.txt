<DOC>
<DOCNO> 62873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/siyaset/siy02.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a müdahale felaket doğurur 
</HEADLINE>
<TEXT>

Ecevit, yabancı basına konuştu 
     WASHINGTON Milliyet 

     Başbakan Ecevit, Washington temasları boyunca Irak’a askeri müdahale olasılığı konusunda pek fazla dile getirmediği çekincelerini, dün yabancı basın mensupları için düzenlenen toplantıda açıkça ifade etti. Ecevit, "Irak’a yönelik bir askeri harek t olmayacağını umuyorum. Böyle bir harek t, Türkiye buna katılmasa bile, Türkiye açısından felaket doğurur" dedi. Irak sorununun çözümü için daha farklı bir yol bulunabileceğine emin olduğunu belirten Ecevit, "ABD’li muhataplarının hiçbirinin "askeri çözümöden söz etmediklerini de vurguladı. 
     Ecevit, Irak’a olası bir müdahale halinde Türkiye’nin lojistik destek verip vermeyeceği yolundaki bir soruyu ise doğrudan yanıtlamaktan kaçınarak, ne zaman Irak’ın niyetleri konusunda bir şüphe doğsa, Türkiye’nin her zaman ABD’ye her türlü kolaylığı sağladığını ve bunda bir sorun yaşanmadığını vurguladı. 
     Kıbrıs ve Ege konusunda birçok soruya muhatap olan Ecevit, Türkiye ile Yunanistan’ın Ege sorununu "iki olgun komşu" olarak konuşarak çözebileceklerini belirtti ve bu sorunun hukuki değil siyasi olduğunu vurguladı. Ecevit, Ege’de taviz verilmesine ilişkin bir soru üzerine, Dışişleri Bakanı İsmail Cem ile Yunan muadili Yorgo Papanderu’nun sık sık buluştuklarını ve görüştükleri konuları kimseye pek anlatmadıklarını şaka yollu ifade ederek, sessiz diplomasi’ yoluyla çözümlerin bulunmasının daha kolay olabileceğini söyledi. Ecevit, Kıbrıs’la ilgili soruları da Denktaş - Klerides diyaloğunun umut verici olduğunu vurgulayarak yanıtladı. 
     
     Doğu Türkistan gafı 
     45 dakika süren basın toplantısının sonuna doğru yorulan Ecevit, "Doğu Türkistan’daki Türkler ve Türkiye’deki derneklerle ilgili bir soruyu yanıtlarken, gaf yaptı. Başbakan, Doğu Türkistan’ın Türkiye ile Çin yerine, Türkiye ile Rusya Federasyonu arasnda sorun oluşturduğunu söyledi. Ancak, gazetecinin Çin üzerinde ısrarla durması üzerine Ecevit, "Türkiye’deki Doğu Türkistan derneklerini terörist taktiğe başvurmadıkça terörist saymıyoruz’ demekle yetindi. 
     



 SİYASET 












</TEXT>
</DOC>
