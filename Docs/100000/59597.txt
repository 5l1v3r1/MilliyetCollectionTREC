<DOC>
<DOCNO> 59597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yazar/akyol.html </URL>
<DATE> 2001/01/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kayıp yıl mı 
</HEADLINE>
<TEXT>

     2000 senesi Türkiye için "kayıp yıl" mı oldu Böyle genellemeler yanlıştır. Çünkü her genelleme, 'detay' sanılan çok önemli bazı olguları göz ardı eder. 
     "2000 yılı çok iyi geçti" diyebilir miyiz Fakat, ekonomik kriz patlamadı mı Ekonomi küçülmedi mi Bu yüzden gelir dağılımı daha da bozulmadı mı Helsinki'de başlayan "Avrupa iyimserliği", sivilleşme ve demokrasi yönünde en ufak sembolik adımları bile atmadığımız için, solmadı mı Bunun da etkisiyle yatırımlarda beklenen artış hayal olmadı mı 
     Peki, "2000, kayıp bir yıl oldu" diyebilir miyiz Ama aksamalı da olsa bir ekonomik program uygulanıyor, enflasyon düşüyor. Yolsuzluğa, uğursuzluğa karşı ciddi ve başarılı bir mücadele veriliyor. 
     2000 yılındaki çok olumlu bir gelişme de Ahmet Necdet Sezer'in Cumhurbaşkanı seçilmesidir. 
     
     SEZER'İN başında bir zafer tacı yok. Arkasında büyük bir parti de yok. Peki, başarılı bir reklam şirketiyle mi çalışıyor Hayır... Tam aksine, ekranlardan, flaşlardan pek hoşlanmıyor. 
     Öyleyse neden Sezer, bütün anketlerde "en güvenilen devlet adamı" olarak çıkıyor 
     Tipik bir olay 
     MGK eliyle dayatılan "Memur Kararnamesi"nin tartışıldığı günlerdeki bir liderler zirvesinde Başbakan Ecevit bir tahminde bulunuyordu 
     - İkinci defa gönderdiğimizde imzalayacağını düşünüyorum. Çünkü bir kere iade etmekle kamuoyuna mesajını vermiştir. Artık imzalar sanıyorum. 
     Fakat yine imzalamadı "Devlet böyle istiyor" denildiği halde imzalamadı 
     - Kim isterse istesin, hukuku çiğnemek anlamına gelen bir imzayı atmam 
     Sezer'i bütün kurumlardan daha güvenilir ve daha saygın hale getiren faktör, işte bu hukuka bağlılığıdır, prensip adamı olmasıdır, dayatmalara boyun eğmeyeceğine halkın inanmasıdır. 
     
     2000 yılında Türkiye'nin en büyük kazancı, Sezer'in şahsında, "hukuk devleti"nin artık bir toplumsal talep haline geldiğinin görülmesidir. 
     Gerçekten, ancak hukuk üstünse ve tarafsızsa kişiler ve kuruluşlar kendilerini güvende hissederler. 
     Sade vatandaşların bir bölümünü "iç düşman" ilan eden şöhretli ve medyatik hukuk bürokratlarımız vardı... "Militan devlet"in şampiyonluğunu yapıyorlardı... Fakat parlamento ve toplum onlardan biri üzerinde değil, "hukuk devleti"ni savunan, sessiz, gösterişsiz Sezer üzerinde mutabakata vardı 
     Bu mutabakat ve güven, toplumun nasıl bir devlet düzeni istediğinin de göstergesidir. "Milli birlik ve beraberliğimizin" gelişmesinde hukukun üstünlüğünün ne kadar önemli olduğunu anlamak bakımından da son derece önemlidir. 
     Sezer'in eleştireceğimiz görüş ve tavırları olabilir. Benim de katılmadığım hukuki görüşleri var. Ama önemli olan, hukukun "kitabına uydurma" aracı olarak görülmemesi, hukukun hukuk olarak üstün tutulmasıdır. 
     2001 yılında Türkiye'nin hükümet krizine sürüklenebileceği yolunda kaygılarım var. Öyle bir ortamda hukuku "her şeyin üstünde" tutan bir Çankaya, Türkiye için istikrar umududur aynı zamanda... 
     
     Yarın 2001'de hükümet 
     
     





Kayıp yıl mı 


Yeni yıl için 


Milenyuma ikinci kez merhaba 


Vergi dışı alışveriş müthişti 


İkinci Bush dönemi ve biz 


Güven buhranı 


Türk düşmanları 


Bilin bakalım, bu yıl ne olacak 


Susurluk'tan kalan... 


2000'in en büyük armağanı Sezer 


Önlemden niye kaçıyoruz 


Ekonominin sırrı insanda gizli 


Saatli Maarif Takvimi 


</TEXT>
</DOC>
