<DOC>
<DOCNO> 58386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/ekonomi/eko12.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den 2003-2004 için yeni ek kaynak sinyali 
</HEADLINE>
<TEXT>

     Uluslararası Para Fonu IMF Türkiye’de ortaya çıkacak finansman ihtiyacına göre vereceğini açıkladığı 10 milyar dolarlık taze kaynağa ek olarak, 2003 ve 2004 yıllarında "ilave yeni kaynak" sağlayabileceği belirtiliyor. 
     Edinilen bilgiye göre, hükümetteki koalisyon partisi liderlerine sunulan yeni niyet mektubunun, liderlerin değerlendirmesi ve "Öncelikle Yapılacak Eylemler"in gerçekleştirilmesinin ardından, ocak başında IMF’ye gönderilmesi planlanıyor. Üç yıllık yeni stand - by anlaşmasının temelini oluşturacak mektup çerçevesinde IMF 2002’de, 10 milyar doları "taze para", 4.3 milyar doları da eski kaynak olmak üzere toplam 14.3 milyar dolar kredi kullandıracak. 
     
Çalışmalar 2002 ortasında      Edinilen bilgiye göre, kısa süre içinde hazırlanacak mektubun 2002’deki önlemleri kapsarken 2003 ve 2004’teki önlemler konusunda çalışmalar gelecek yıl ortasından itibaren başlayacak. 10 milyar dolar gelecek yıl tamamen kullanılırsa, 2002 yılındaki performansa bağlı olarak IMF, 2003 ve 2004 yıllarında belirecek finansman ihtiyacına göre yeni kredi dilimleri kullandırabilecek. 
     



 EKONOMİ 





















</TEXT>
</DOC>
