<DOC>
<DOCNO> 93428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/cem.html </URL>
<DATE> 2002/07/03/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Değişim misyonuna ne oldu 
</HEADLINE>
<TEXT>

     Son birkaç yılda, Türkiye’nin değişim misyonu öncelikli bir konu olarak gündemdeydi. Uluslararası zorunlulukların ivme kazandırdığı reform ve uygulamalar dışında, koyduğumuz çıtanın gerisinde kaldığımızı kabul edelim. Yine kriz psikolojisine girdik ve bugüne hapsolduk. Kriz bizi yılgınlığa değil, daha çok çalışmaya itmeli. 
     Geçen yazımda çizdiğim olumsuz tablo özellikle bazı genç okurları üzmüş. Biz Boşuna mı Çalışıyoruz ’ başlıklı yazımda, siyasi ve ekonomik belirsizliğin, ülkenin üretken kitlelerini körelttiğinden söz etmiştim. Bazı e - postalarda, biz gençler karamsarlığa kapılırsak, geleceği kim şekillendirecek’ yönünde görüşler geldi. 
     Evet, tamamen katılıyorum. Geleceği bu ülkenin değişimini, hatta dönüşümünü isteyenler, bunu inşa edenler yaratacak. Burada, bunu görüntüde isteyenlerle, gerçekten kalbinde hissedenler arasındaki farkı ayırt etmek de gerekiyor. Çünkü Türkiye’nin dönüşümünü desteklediklerini iddia eden birtakım kurum ve şahsiyetler, aslında statükoyu sürdürerek, imaj yenilemenin peşinde koşuyorlar. 
     Peki değişimden, dönüşümden ne kastediyoruz Toplumsal değişim kaçınılmaz olarak gerçekleşiyor. Öte yandan da oyunun kurallarını değiştirmedikçe, hakemlik müessesesini sağlamlaştırmadıkça, bazı şeyler hep aynı kalıyor. 
     Değişimin gerçekleşmesi için, devlet ve ekonomi yönetiminde şeffaflığın, akılcılığın ve iyi yönetim prensiplerinin hakim olması gerekiyor. Bu yaklaşımlar devlet mekanizmasında tam olarak benimsenmiş değil. Ekonomik ve siyasal belirsizliğin bir nedeni de, devletteki karar mekanizmalarının bu kriterleri kaale almadan’ çalışıyor olması. 
     
Satranç mı, zar atışı mı      Örneğin özelleştirmeyi ele alalım. Devletin asli işlerine dönmesi, ekonomide işletmeciliğe soyunmaktan vazgeçmesi köklü bir dönüşüm projesi aslında. Özelleştirmeye halen politik yaklaşılıyor, siyasi hesaplar işin içine giriyor. Dolayısıyla devlet kendi elindeki varlıkları da zaman aşımına uğratıp, yönetim zayıflığını da işin içine katarsanız, büsbütün değer kaybına uğratıyor. Sürece bir satranç oyunundan çok, bir zar atışı olarak bakılıyor. 
     Diğer yandan, bankacılık sistemine göz atalım. Burada adeta bir devletleştirme’ operasyonu yapıldı. Özel sektörü ve rekabetçi bir yapıyı yeşertmek amacındayken, yine birtakım işletmeler devletin elinde kaldı. 
     
Suçlu biz mi, hükümetler mi      Son günlerde, yabancı gazete ve yorumcuların tahlillerine bakarak ülkede neler olduğunu anlamaya çalışanlar var. Örneğin kredi notu veren kuruluşların analistlerinin açıklamaları manşet olabiliyor, piyasaları çalkalandırıyor. 
     Biz kendi işimizi doğru yapsak, zaten bunlara gerek kalmayacak. Burada ülkeyi yönetme konumundakiler işlerini doğru yapacak, yapmayanları da bizim görevde tutmamız lazım. Olay aslında bu denli basit Bir sorumluluk ve performans meselesi. Yetkiyi alanda sorumluluk olduğu gibi, o yetkiyi veren ve sürmesini destekleyen de sorumlu. 
     Enerjimizi Türkiye’nin değişim misyonuna omuz vermek için kullanalım. Vermeyenleri eleyip, verenleri desteklemekten çekinmeyelim. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
