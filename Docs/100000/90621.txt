<DOC>
<DOCNO> 90621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/eko10.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturyalı S T Protek’i aldı 
</HEADLINE>
<TEXT>

     EKONOMİ SERVİSİ 

     Türkiye bilişim sektöründe 26 yıldır faaliyet gösteren Protek Bilgisayar Sistemleri’ni, Avusturya merkezli bilişim şirketi S T System Integration Technology aldı. 
     Doğu - Orta ve Güney Avrupa’da 15 ülkeye yayılan ve 900 çalışanı olan, Brüksel, Nasdaq Europe ve Frankfurt borsalarında faaliyet gösteren S T’nin, Protek’i satın alma rakamı hakkında bilgi verilmedi. S T Genel Müdürü ve Yönetim Kurulu Başkanı Karl Tantscher, "Türkiye’de geçtiğimiz iki yılda yaşanan olumsuzluklardan sonra bilişim sektörünün yükselişe geçeceği inancındayız ve Türkiye sayesinde bölgedeki büyümemizi artıracağız. Protek bizim faaliyetlerimize yakın bir şirket, misyon odaklı ya da kritik durumlarda önerilere yönelik hizmetler veriyoruz bu sebeple de faaliyetlerimize yakın şirketleri, bünyemize katmayı tercih ediyoruz." dedi. 
     



 EKONOMİ 






















</TEXT>
</DOC>
