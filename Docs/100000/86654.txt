<DOC>
<DOCNO> 86654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/magazin/amag.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu laflar kavgada söylenmez 
</HEADLINE>
<TEXT>
Türk mankenler seks hastası ’ 
Psikiatrist Ergon Mengi’ye göre Türk mankenlerinin seksi giyinmelerinin altında, sekse aşırı düşkünlük’ yatıyor 
     BİRSEN ALTUNTAŞ 

     Kitabı Bademağacı’nda yer verdiği, Müjde Ar, Müşfik Kenter gibi ünlü hastalarıyla ilgili anılarıyla büyük tartışma yaratan psikiatrist Ergon Mengi’nin yeni kitabı da podyumda bir hayli gürültü koparacak. 
     Kitabında bu kez sekse aşırı düşkün kadın hastalığı nemfomani’yi anlatan Mengi, bu kadın tiplemelerine örnek olarak da bedensel teşhirleriyle ön plana çıkan mankenleri gösterdi. Türk mankenlerin kendilerine aşırı derecede güvensiz olduklarını da sözlerine ekleyen Mengi, "Bedenlerini cinselliğe aç insanlara göstererek geçici mutluluk, tatmin ve başarı hissi yaşıyorlar. Bunun temelinde sekse düşkünlük yatıyor" dedi. 
     
     Bak Playboy kızlarına..’ 
     Mankenlerin görgü, kültür ve ahlaklarıyla kendilerini göstermesi gerektiğini söyleyen Mengi, Fethiye’ye gelen Playboy kızlarını da örnek gösterdi. 
     Türkiye dışında mankenlerin podyuma çıkıp kıyafetleri sergilediğini, işleri bitince de sade, makyajsız günlük hayatlarına döndüğünü söyleyen Mengi, sözlerini şöyle bitirdi 
     "Oysa bizim mankenler günlük yaşamlarında da podyumdaki gibi abartılı, açık saçık giyiniyor. Bu da pisikolojide güzellikle kendini olumlama şeklidir. Playboy kızlarının işlerini yaptıktan sonra ne kadar sade giyindiklerini herkes gördü." 
     
     



 MAGAZİN 










</TEXT>
</DOC>
