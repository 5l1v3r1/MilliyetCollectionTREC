<DOC>
<DOCNO> 60136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yasam/yas03.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen beni odaya newline kilitleyip okşadı’ 
</HEADLINE>
<TEXT>

Ömür Özgür adlı öğretmenleri tarafından okulun harita odasına kilitlenip cinsel tacize uğrayan 2 genç kız, yaşadıkları korku dolu dakikaları titreyerek anlattı 
     İçel DHA 

     Türkiye, Bursa ve Gaziantep’te görev yapan rehber öğretmen Özgen İmamoğlu’nun sapıklıklarıyla çalkalanırken, İçel’in Erdemli ilçesinde, kız öğrencilere sarkıntılıkta bulunduğu iddiasıyla 1.5 ay önce tutuklanan sosyal bilgiler öğretmeni Ömür Özgür’ün marifetleri’ de ortaya çıktı. Tacize uğrayan 2 genç kız, yüzlerini kapatarak, yaşadıkları korku dolu anları anlattı. 
     
     Seviyor musun ’ dedi 
     Mehmet Akif İlköğretim Okulu’nda görevli Özgür’ün 40 tacizine uğrayan 8. sınıf öğrencisi S.İ. 15 şöyle konuştu "Önce ders durumumu soruyor gibi bana yaklaştı, sürekli ellerimi okşuyordu. Bir gün yardım için beni harita odasına çağırdı. Kapıyı kilitledi ve beni kucakladı. Beni seviyor musun ’ diye sordu. Öğretmen olarak sevdiğimi söyledim. Beni öptü, göğüslerimi elledi. Kaçmaya çalıştım, ama bırakmadı." 
     
     Kimseye anlatamadım’ 
     R.Ş. 15 de, "Ellerimi tutup derslerimi sormaya başladı. Engel olmak isterken kapıyı kilitledi, kucaklayarak öpmeye başladı. Mahrem yerlerimle oynayıp okşadı. Korkumdan kimseye anlatmadım. Ama onun bana ilgisini herkes anlıyordu" dedi. Öğrencilerden E.S. de, Özgür’ün okulda kız öğrencilere sarkıntılık ettiğini duyduğunu söyledi. 
     
     İşlem yapılmadı 
     Mahkemede de ifade veren 6 veli adına konuşan A.Ş, "Durumu okul müdürüne söyledik, İlçe Milli Eğitim ve Emniyet müdürlüklerine de başvurduk. Ama, savcılığa suç duyurusunda bulunana kadar hiçbir işlem yapılmadı. Bu öğretmenin görev yaptığı 3 yıl içinde 40’a yakın öğrenciye tacizde bulunduğunu duyduk" diye konuştu. 
     
Oda açıldı, suçüstü yakalandı      Bu skandalın ortaya çıkışı da ilginç bir şekilde gerçekleşti Söylentiler üzerine bazı öğrenciler, Ömer Özgür’ü takibe aldı. Kasımda S.İ.’yi harita odasına çağıran öğretmen, o girince kapıyı kilitledi. Cinsel tacizde bulunan öğretmen, yedek anahtarla kapıyı açan öğrenciler tarafından suçüstü yakalandı. Durum okul idaresine bildirildi. Ancak, işlem yapılmaması ve öğretmenin tacizi sürdürmesi üzerine öğrenciler velilerine durumu anlattı. Savcılığa yapılan şik yet üzerine de öğretmen tutuklandı. Geçen hafta Erdemli Asliye Ceza Mahkemesi’ndeki duruşmada 20 öğrencinin ifadesi alınırken, sanık suçsuz olduğunu savundu. Gizli duruşmada mahkeme heyeti, dava dosyasını Ağır Ceza Mahkemesi’ne gönderme kararı aldı. 
     



 YAŞAM 


















</TEXT>
</DOC>
