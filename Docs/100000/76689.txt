<DOC>
<DOCNO> 76689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur19.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başsavcısı 26 parti Genel Başkanından mal bildirimi istedi 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, aralarında CHP, BBP, HADEP, İP ve ATP'nin de bulunduğu 26 siyasi parti genel başkanından, 30 gün içinde mal bildiriminde bulunmalarını istedi. 
     Başsavcı Kanadoğlu'nun söz konusu yazısı, 26 siyasi partiye bugün iletildi. 
     Yazıda, 3628 sayılı Mal Bildiriminde Bulunulması, Rüşvet ve Yolsuzluklar ile Mücadele Kanunu'nun 2. maddesinin f bendi ile 6, 7, 8 ve 10. maddeleri uyarınca 30 gün içinde mal bildiriminde bulunulması istedi. 
     Kanadoğlu'nun mal bildiriminde bulunmasını istediği genel başkanların siyasi partileri şunlar 
     ''Millet Partisi, İşçi Partisi, Cumhuriyet Halk Partisi, Yeniden Doğuş Partisi, Demokrat Parti, Türkiye Sosyalist İşçi Partisi, Büyük Birlik Partisi, Anayol Partisi, Halkın Demokrasi Partisi, Özgürlük ve Dayanışma Partisi, Büyük Adalet Partisi, Adalet Partisi, Türkiye Adalet Partisi, Türkiye Özürlüsüyle Mutludur Partisi, Emeğin Partisi, Demokrat Türkiye Partisi, Devrimci Sosyalist İşçi Partisi, Demokratik Halk Partisi, Ulusal Birlik Partisi, Aydınlık Türkiye Partisi, Sosyalist Birlik Partisi, Varlığımız Partisi, Radikal Değişim Projesi Partisi, Lider Türkiye Partisi, Sosyal Demokrat Parti ve Çözüm Partisi.'' Kanadoğlu'nun işaret ettiği 3628 sayılı yasanın 2. maddesinin f 
     bendi, siyasi parti genel başkanlarının mal beyanında bulunacaklarını öngörüyor. 
     Aynı yasanın 6. maddesi bu bildirimin seçimle gelinen görevlerde 2 ay içinde yapılacağını, 7. maddesi görev devam ediyorsa ''0'' ve ''5'' ile biten yıllarda mal bildiriminde bulunacağını, 8. maddesi siyasi parti genel başkanlarının Yargıtay Cumhuriyet Başsavcılığı'na bu bildirimi vereceklerini, 10. maddesi ise mal bildiriminde bulunulması için verilen ihtardan sonra bunun 30 gün içinde yapılması gerektiğini, aksi takdirde 3 ay hapis cezası öngörüldüğünü hükme bağlıyor. 
     






</TEXT>
</DOC>
