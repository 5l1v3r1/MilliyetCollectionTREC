<DOC>
<DOCNO> 61461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur21.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık için girdi öğretim üyesine tecavüz etti 
</HEADLINE>
<TEXT>

     İzmir'in Karşıyaka İlçesi'nde sabıkalı bir hırsız, girdiği evde, Alman eşinden ayrı yaşayan Dokuz Eylül Üniversitesi öğretim üyesi G.O'ya tecavüz ettiği iddiasıyla gözaltına alındı. 
     Alınan bilgiye göre, Yalı Caddesi'nde oturan Yardımcı Doçent G.O'nun 43 evine giren ''Yücel Uz'' sahte kimlikli sabıkalı hırsız Yüksel Urcanlı 37 , komşuların çıkan gürültüyü ihbar etmesiyle gelen Bostanlı Polis Karakolu ekibince, kaçarken apartmanın kapısında yakalandı. 
     Dokuz Eylül Üniversitesi Fen-Edebiyat Fakültesi öğretim üyesi Yardımcı Doçent G.O'nun evine çıkan polisler kadını perişan vaziyette buldular. G.O, polise verdiği ifadede, gürültüye uyandığını, karşılaştığı hırsızın önce cep telefonu, yüzüğü ve 13 milyon lira parasını gaspettiğini, ardından da bıçak tehdiyle tecavüz ettiğini iddia etti. G.O. ayrıca, boğuşma sırasında elinin de kesildiğini anlattı. Urcanlı'nın üzerinde de, gaspettiği para ve eşyalar ele geçti. 
     Asayiş Şube Müdürlüğü Gasp Büro Amirliği'ne götürülen Urcanlı'nın ''hırsızlık'' suçundan çok sayıda sabıkasının olduğu, eve de apartmanın çatısından girdiği belirtildi. 
     Emniyet yetkilileri, soruşturma kapsamında, Adli Tabiplikçe sperm ve kan örnekleri alındığını, yapılacak inceleme sonunda kesin sonucun ortaya çıkabileceğini belirttiler. 
     






</TEXT>
</DOC>
