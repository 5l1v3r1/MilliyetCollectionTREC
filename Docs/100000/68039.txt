<DOC>
<DOCNO> 68039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/ekonomi/aeko.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GS’nin adasına FB’nin binasına Haciz geliyor 
</HEADLINE>
<TEXT>

Transfer harcamalarını Maliye’den gizleyen Galatasaray’a 130 trilyon, Fenerbahçe’ye 80 trilyon lira ceza geldi. 15 gün içinde cazalarını ödeme taahhüdünde bulunmazlarsa her iki kulübe de haciz gelecek 
     Nedim ŞENER 

     Türkiye’de üç büyükler olarak bilinen Fenerbahçe FB , Galatasaray GS ve Beşiktaş hakkındaki vergi incelemesinden yalnızca Beşiktaş alnının akıyla çıktı. 
     Üç kulübün futbolcu transferlerini mercek altına alan İstanbul Defterdarlığı, Fenerbahçe ve Galatasaray’ın trilyonlarca liralık vergi kaçırdığını belirleyerek toplam 210 trilyon liralık ceza kesti. 
     İki yıldan beri yapılan inceleme sonucunda Galatasaray’dan 130 trilyon 100 milyon dolar Fenerbahçe’den de 80 trilyon 60 milyon dolar vergi aslı, vergi cezası ve gecikme faizi tahsil edilmesine karar verildi. Genel Sekreteri eski bir hesap uzmanı olan Beşiktaş’ın muhasebe kayıtlarının ise temiz’ çıktığı belirtildi. 
     
     Ödeme emri gidiyor 
     Konuyla ilgili raporların yarın pazartesi kulüplerin bağlı olduğu vergi dairelerine ulaştırıldıktan sonra, Fenerbahçe ve Galatasaray’a toplam 210 trilyon liralık ödeme emri gönderilecek. 
     Raporların vergi dairelerine ulaşmasından sonra, Defterdarlık tarafından ihtiyati tahakkuk gerçekleştirilecek. Ardından Valilik kararıyla ihtiyati haciz konulacak. 
     Kulüplerden 15 gün içinde ödemeler için teminat göstermesi istenecek. 
     Kulüplerin teminat göstermemesi veya uzlaşma için merkezi uzlaşma komisyonuna başvurması halinde ihtiyati haciz gerçekleşecek. 
     Defterdarlık yetkilileri her iki kulüple de yaptıkları görüşmelerde vergi borcunu ödemek yerine uzlaşma komisyonuna başvuracakları izlenimi edindiklerini söyledi. Yetkililer, her iki kulübün bu kadar yüksek vergi borcunu karşılaması için ancak stadlara ve kulüp binalarına haciz konulması gerektiğini belirtti. Bu kapsamda Galatasaray adası ve stadı ile Fenerbahçe stad ve kulüp binalarına ihtiyati haciz konulacak. Yetkililer, ayrıca Galatasaray kulübünün Maliye Bakanlığı’na kira borçlarının da olduğunu belirtti. 
     
Amatör sporculara yardım gösterip, vergiden kaçırdılar      1998 ve 1999 yıllarında ödenen transfer paralarını kapsayan incelemede sonucunda hazırlanan raporlarda, Fenerbahçe ve Galatasaray’ın transfer ettikleri futbolculara yaptıkları ödemelerin ancak yüzde 10’unu defterlerinde gösterdikleri belirlendi. 
     Böylece her iki kulübün Maliye’ye yatırmaları gereken vergileri stopaj Maliye’den kaçırdıkları belirlendi. Galatasaray ve Fenerbahçe’nin stopaj ödememek için futbolcularına ödedikleri transfer ücretlerinin yüzde 90’ını defterlerinde göstermedikleri ortaya çıktı. Kulüp çalışanlarına verilen paraların da defterlere sokulmadığı belirlendi. Galatasaray ve Fenerbahçe’nin ödedikleri transfer paralarını sanki kendi kulüplerine bağlı amatör spoculara ödenmiş paralar gibi muhasebeleştirdiği belirlenirken, Defterdarlık denetim elemanları vergi kaçağını banka hesaplarını inceleyerek ortaya çıkardı. 
     Türkiye’deki tüm bankalara gönderilen yazılarla, kulüplerin oyuncuları adına yatırdıkları paraların bilgisini isteyen denetim elemanları, oyuncularla da görüşerek bu paraların transfer ücretleri karşılığında hesaplarına geçirildiğini belgeledi. 
     
Borsadan gelen cezaya yetmiyor 
</TEXT>
</DOC>
