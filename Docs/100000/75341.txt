<DOC>
<DOCNO> 75341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo13.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings, Rockets'ı güle oynaya geçti 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 6 karşılaşmayla devam edildi. 
     Pasifik Grubu lideri Sacramento Kings, Houston Rockets'ı 101-74 ile geçerken, sahaya ilk 5'te çıkan Hidayet Türkoğlu, oyunda kaldığı 29 dakikada 9 sayı, 4 ribaunt ve 1 asistlik performans sergiledi. 
     Kings'te Chris Webber 19 sayı ve 9 ribaunt, Doug Christie ise 17 sayı ve 7 ribauntla maçı tamamladılar. 
     Houston Rockets'ta ise Kenny Thomas'ın 20 sayı ve 15 ribaunt, Cuttino Mobley'in 19 sayılık performansları yenilgiyi engelleyemedi. 
     Ortabatı Grubu'nda zirve mücadelesini yakından ilgilendiren maçta, Minnessota Timberwolves, lider Dallas Mavericks'i 113-111 yendi. 
     Timberwolves'ta Wally Szczerbiak, 26 sayıyla takımının en skorer ismi olurken, Chauncey Billups 23 sayı ve 17 asist, Kevin Garnett ise 20 sayı ve 18 ribauntla galibiyette önemli rol oynadılar. 
     Dallas Mavericks'te ise Dirk Nowitzki'nin 34 sayı ve 8 ribauntu ile Nick Van Exel'in 20 sayılık oyunları galibiyet için yeterli olmadı. 
     Alınan sonuçlar şöyle 
     
     
Atlanta Hawks-Toronto Raptors 83-85 Milwaukee Bucks-Denver Nuggets 95-88 Minnessota Timberwolves-Dallas Mavericks 113-111 Chicago Bulls-Philadelphia 76'ers 79-99 Houston Rockets-Sacramento Kings 74-101 Utah Jazz-Cleveland Cavaliers 112-91 
     






</TEXT>
</DOC>
