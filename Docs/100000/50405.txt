<DOC>
<DOCNO> 50405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo10.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 - Ankaragücü 2 ilk yarı sonucu 
</HEADLINE>
<TEXT>

     Birinci Süper Futbol Ligi'nin 11. 
     hafta maçında Ankaragücü, İstanbulspor karşısında ilk yarıyı deplasmanda 2-1 önde kapadı. 11. dakikada sağdan Yılmaz'ın ortasında altıpas içinde Kennedy, önünden geçen topa vuramadı. 14. dakikada sağ taraftan Yılmaz'ın kullandığı köşe atışında, ceza alanı içinde Burak kafayla topa vurdu. Meşin yuvarlak yandan auta çıktı. 26. dakikada soldan hareketlenen Petkov'un yaptığı ortada, ceza alanı içinde Bushaj topun üstünden atladı, Zubanoviç uygun durumda meşin yuvarlağı kalecinin sağından Ankaragücü filelerine gönderdi 1-0. 31. dakikada Rogerio'nun sağdan yaptığı ortada, topla ceza alanı içinde buluşan Kennedy, mükemmel bir topuk darbesiyle Ankaragücü'ne bereberliğe getiren golü attı 1-1 40. dakikada Hakan Keleş'in sağdan ortasında Kennedy topa kafayla vurdu. Meşin yuvarlak direğin dibinden auta gitti. 43. dakikada Rogerio'nun ara pasıyla ceza alanına giren Kennedy'den önce kaleci Zdravkov son anda yatarak topu bu futbolcunun ayaklarından aldı. 45. dakikada Yılmaz'ın soldan kullandığı köşe atışında, yakın mesafeden Burak'ın kafa vuruşunda, top yan direkten döndü. İkinci pozisyonda topa sahip olan Augustine, ceza alanı çizgisi yakınlarından güzel bir vuruşla meşin yuvarlağı İstanbulspor ağlarına gönderdi 2-1. Karşılaşmanın ilk yarısı, Ankaragücü'nün 2-1 üstünlüğüyle kapandı. 
     
Stat Güngören Belediye 
Hakemler Mustafa Çulcu xx, Engin Çırakoğlu xx, Refik Aka xx 
İstanbulspor Zdravkov xx, Niyazi xx, Bekir xx, Saffet xx, Petkov xxx, Saidou xx, Zeki x, Selçuk xx, Murat xx, Bushaj xx, Zubanoviç xx 
Ankaragücü Zafer xx, Burak xx, Sedat xx, Gökmen xx, Hakan Keleş xx, Yılmaz xx, İsmet xx, Rogerio xxx, Adem x, Kennedy xxx, Augustine xx 
Goller Dk. 26 Zubanoviç, Dk. 31 Kennedy, Dk. 45 Augustine 
Sarı Kart Dk. 28 Niyazi İstanbulspor 
     






</TEXT>
</DOC>
