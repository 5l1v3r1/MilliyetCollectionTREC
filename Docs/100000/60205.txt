<DOC>
<DOCNO> 60205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/soneko28.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bugün, son 14 ayın en yüksek düzeyine geldi... 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi, 2002 yılının ilk işlem gününde çıkışını sürdürerek, son 14 ayın en yüksek noktası olan 14,077.98 puandan kapandı. 
     Serbest piyasada ilk kez işlem görmeye başlayan Euro da, ayaklı tarafından ''yumoş'' olarak adlandırıldı. 
     Merkez Bankası doların bugünkü efektif kurunu alışta 1 milyon 439 bin 756 lira, satışta ise 1 milyon 449 bin 886 lira olarak, Euro'nun efektif kurunu ise alışta 1 milyon 302 bin 260, satışta 1 milyon 311 bin 421 lira olarak açıkladı. 
     Böylece 31 Aralık Pazartesi gününe göre, dolarda alışta 5 bin 869 lira, satışta 5 bin 909 lira düşüş, Euro'da ise alışta 21 bin 870, satışta ise 22 bin 23 lira artış yaşandı. 
     Kapalıçarşı'da önceki gün 1 milyon 454 bin liradan kapanan dolar güne 1 milyon 458 bin liradan, 662 bin liradan kapanan mark ise 671 bin liradan başladı. Kapanışta doların satış fiyatı 1 milyon 450 bin lira, markın satış fiyatı ise 671 bin lira oldu. 
     Sabah saatlerinden itibaren temkinli bir yükseliş seyri izleyen Euro ise günü 1 milyon 318 bin liradan tamamladı. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı ortalama yüzde 58.90'dan kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 50.00, en yüksek oran ise yüzde 59.10 oldu. 
     Bankalar arası TL interbankında da gecelik faiz oranı yüzde 59.00'dan gerçekleşti. 
     Tahvil ve Bono Piyasası Kesin Alım Satım Pazarı'nda ise en fazla işlem gören 10 Temmuz 2002 vadeli bugün valörlü bononun basit getirisi yüzde 61.59, bileşik getirisi ise yüzde 70.67 oldu. 
     31 Aralık 2001 tarihinde bu bononun basit getirisi yüzde 61.18, 
     bileşik getirisi yüzde 70.02 olarak gerçekleşmişti. 
     İMKB Ulusal 100 endeksi günlük bazda 295.22 puan artışla, 14,077.98 puana yükseldi. Hisse senetleri de ortalama yüzde 2.14 değer 
     kazandılar. 
     Bu puanla son 14 ayın en yüksek noktasına da ulaşan endeks, 7 Kasım 2001 tarihinde 14,215.33 puandan kapanmıştı. 
     Bugün ilk seansta endeks, 66.28 puan kayıpla 13,716.48 puandan kapandı. Endeks ikinci seans ise 361.50 puan yükselerek, 14,077.98 puandan yılın ilk işlem gününü tamamladı. 
     Borsa'da günlük işlem hacmi 582 trilyon 646 milyar lira düzeyinde gerçekleşti. 
     






</TEXT>
</DOC>
