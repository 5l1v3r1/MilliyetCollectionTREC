<DOC>
<DOCNO> 59457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun21.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanlığı "Bombardımanı durdurmayacağız" 
</HEADLINE>
<TEXT>

     ABD Savunma Bakanlığı Pentagon , Afganistan Savunma Bakanlığı'nın birkaç gün içinde durdurulması talebinde bulunduğu öne sürülen bombardımanın süreceğini bildirdi. 
     Pentagon sözcüsü Victoria Clarke, gazetecilere yaptığı açıklamada, ''Ulaşmaya çalıştığımız şeye, ne kadar zaman alırsa alsın sonunda ulaşacağız'' dedi. 
     Kabil'deki ABD diplomatik misyonunda görevli bir yetkili, geçici hükümetten bombardımanın durdurulması yönünde talep gelmediğini kaydetmişti. 
     Afganistan Savunma Bakanlığı sözcülerinden Muhammed Habil, hükümetin ABD'den birkaç gün içinde bombardımana son vermesini istediğini öne sürmüştü. 
     






</TEXT>
</DOC>
