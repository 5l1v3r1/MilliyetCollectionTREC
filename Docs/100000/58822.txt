<DOC>
<DOCNO> 58822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun04.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank davası 5. Ağır Ceza’ya 
</HEADLINE>
<TEXT>

Sanıklar arasında Cavit Çağlar ve Dinç Bilgin’in de yer aldığı Etibank dosyasına İstanbul 5. Ağır Ceza Mahkemesi bakacak 
     İSTANBUL Milliyet 

     İstanbul 6 No’lu DGM’nin, DGM Kanunu’ndaki değişiklik uyarınca görevsizlik kararı vererek gönderdiği "Etibank Davası" dosyasına, İstanbul 5. Ağır Ceza Mahkemesi bakacak. 
     İstanbul Adalet Sarayı’nda bulunan 7 ayrı Ağır Ceza Mahkemesi Başkanı, dün bir araya gelerek, "Etibank Davası"nın hangi mahkemede görüleceğini ele aldı. 
     
     78 klasörlük dosya 
     Bir süre önce çok sanıklı ve kapsamlı dosyaların dengeli bir biçimde dağıtılması kararını alan başkanlar, Sümerbank davasına bakan 6. Ağır Ceza Mahkemesi’ni kura dışında bıraktı. Altı mahkemenin katıldığı kura sonucunda, 78 klasörden oluşan dava dosyasının, 5. Ağır Ceza Mahkemesi’nde görülmesine karar verildi. 
     Davanın sanıklarından Dinç Bilgin, Cavit Çağlar ve Nail Keçili, halen tutuklu bulunuyor. 
     
Demirel’e üçüncü beraat      NEZİH GÜROL 

     Hizmet yoluyla emniyeti suiistimal suçundan yargılaan Egebank’ın eski sahibi Murat Demirel ile 3 eski yöneticisi dün h kim karşısına çıktı. Şişli 9. Asliye Ceza Mahkemesi’ndeki duruşmada yargıç, sanıkların temsilcisi olduğu Ege Factoring Şirketi ile müdafii şirket Berdan Tekstil arasında yapılan factoring sözleşmesinden doğan itilafın, hukuki mahiyet arz ettiği, bu itibarla sanıkların üzerine atılı suçun yasal unsurlarının oluşmadığı gerekçesiyle tüm sanıkların beraatlerine karar verdi. H kime teşekkür eden Demirel, daha önce de "banka aracılığıyla dolandırıcılık yapmak" ve "Bankalar Kanunu’na muhalefet" suçlarından beraat etmişti. 
     



 GÜNCEL 


























</TEXT>
</DOC>
