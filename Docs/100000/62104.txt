<DOC>
<DOCNO> 62104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/ekonomi/eko04.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye’den faize vergi rehberi 
</HEADLINE>
<TEXT>

     EKONOMİ SERVİSİ 

     Maliye, 2001 yılında elde edilen faiz gelirlerinin nasıl vergilendirileceğine ilişkin bir rehber hazırladı. Miktarı ne olursa olsun mevduat faizi, repo, k r ve zarara katılma belgeleri ile menkul kıymet yatırım fonlarının k r paylarından vergi alınmayacak. 26 Temmuz 2001’den önce çıkarılmış Hazine bonosu ve devlet tahvillerinden elde edilen 9.9 milyar liraya, bu tarihten sonraki ise 111.4 milyar liraya kadar olan faiz gelirlerinden vergi alınmayacak. 
     Gelirler Genel Müdürlüğü tarafından hazırlanan kitapçıkta, 2001 yılında elde edilen sermaye iratlarının bir kısmının tutarı ne olursa olsun, bir kısmının ise elde edilen gelirin belirli bir büyüklüğü aşmaması halinde beyanname ile beyan edilmeyeceği vurgulandı. 
     
     Off-shore gelirleri vergiye tabi 
     Kıyı bankacılığından off - shore elde edilen faiz gelirleri, hisse senedi ve tahvillerin vadesi gelmeden satılanlarından elde edilen gelirler, senetlerin iskonto edilmesinden alınan bedeller, alacak faizleri ve yurtdışından elde edilen faiz gelirleri vergilendirilecek. 
     Beyanname vermesi gerekenler, bu beyannamelerini mart ayı içerisinde oturdukları yerin vergi dairesine verecekler. Hesaplanan vergiler ise mart, haziran ve eylül aylarında ödenecek. 
     

</TEXT>
</DOC>
