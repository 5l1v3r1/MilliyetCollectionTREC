<DOC>
<DOCNO> 75250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yazar/cemal.html </URL>
<DATE> 2002/03/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Halkla liderler arasındaki güven bunalımı... 
</HEADLINE>
<TEXT>

     Siyasette güven mi belirleyici Halkın gözünde güvenini kaybeden politikacı her şeyini kaybetmiş mi oluyor 
     Bir daha iflah olmuyor mu 
     Politikacının inandırıcılığı bir kez yok olduktan sonra ağzıyla kuş tutsa da seçim kazanamıyor mu Yani tayin edici faktör güven mi halkın tercihinde 
     Siyasetin güncel soruları. 
     Geçenlerde İngiliz The Economist dergisinin bir başyazısını 23 Şubat 02, s. 13 okuyunca aklıma takıldılar. 
     Yoruma şu başlık atılmıştı 
     "Başbakan Blair'e güveniyor musunuz " 
     Özeti şuydu 
     Seçimlerin parlak fikirlerle çekici imajlar yoluyla kazanıldığını sanır politikacılar. Oysa gerçek daha yalındır. Halkın çoğunluğu siyasetle fazla ilgilenmez. Güveniyor mu, güvenmiyor mu politikacıya Önemli olan budur. Güvenmiyorsa, güveni bitmişse ilk seçimde vurur tekmeyi... Tony Blair bundan önce açık farkla kazandığı iki seçimde de güvenilir, temiz, dürüst siciline oynamıştı. Ama şimdi bunlar tehlikeye girmiş durumda, güven erozyonu yaşanıyor. 
     Economist'in başyazısı böyle. 
     Bu pencereden, yani güven açısından bizim siyasi liderlere bakınca ne görülüyor Durumlarının parlak olmadığı malum. 
     Halka güven vermiyorlar. 
     Halkla liderler arasındaki güven bunalımı sürüyor. Seçime daha var ama yine de aradaki inandırıcılık uçurumu kolay kapanacak gibi gözükmüyor. 
     Denenmişlik, dürüstlük, temizlik gibi noktalarda halkın mevcut liderlere vermiş olduğu notlar zayıf. 
     Koalisyon hükümetinin özellikle ekonomik alanda yapmış olduğu reformcu atılımlar da durumu değiştirmiş değil. Çünkü bu reformların semeresini almak ve olumlu sonuçlarını hayatta göstermek zaman alıcı bir süreç... 
     Bu durum seçim araştırmalarına, kamuoyu yoklamalarına sürekli olarak yansıyor. 
     Bu araştırmalar ne kadar güvenilir ayrı konu. Fakat genel eğilimi verdikleri konusunda kuşku yok. Hemen hepsinde mevcut liderlere güvensizlik devam ediyor. 
     Bir başka deyişle 
     Yeni arayışı, yeni lider bekleyişi berdevam. Örneğin TEMPO dergisinin dünkü sayısında bir politika anketi yayımlandı. Durum farklı değildi. Halkın yeni arayışını yansıtıyordu sonuçlar. 
     Anketin ilk iki sorusu şöyle 
     Türkiye'yi en iyi kim yönetir 
     Başbakan adayınız kim 
     Bu iki sorunun yanıtı olarak ilk altı isim ankette şöyle çıkmış Recep Tayyip Erdoğan, Kemal Derviş, İsmail Cem, Melih Gökçek, Bülent Eczacıbaşı, Sadettin Tantan... 
     "Siyasette en beğendiğiniz kişiler kim " sorusunda ilk beş şöyle sıralanmış Ahmet Necdet Sezer, Recep Tayyip Erdoğan, Sadettin Tantan, Kemal Derviş, İsmail Cem... 
     "Beğenmeseniz de politikada görmek istediğiniz kişiler " sorusundaki ilk beş isme gelince 
     Ahmet Necdet Sezer, Recep Tayyip Erdoğan, Sadettin Tantan, Kemal Derviş, İsmail Cem. 
     Değişmiyor, hep aynı. 
     Siyasette eskiye, mevcutlara güvensizlik büyük. Bu güven eksiği ister istemez yeni arayışını körüklüyor. 
     Bu genel eğilim değişir mi 
     Mevcut liderlerle yakın çevrelerinde, özellikle koalisyon ortaklarında bu sorunun yanıtı hep aynı 
     Seçime daha var 
     Doğru, seçime kadar köprülerin altından daha çok su akar. Hele Türkiye gibi siyasetin son derece değişken, sürprizlerle dolu olan bir ülkede, seçime kadar geçecek bir, bir buçuk yılın uzun süre olduğunu kabul etmek lazım. 
     Ama şunu da teslim edelim 
     Mevcutlarla halk arasındaki güven bunalımını sona erdirmek, güven uçurumunu kapatmak hiç de kolay gözükmüyor. 
     
     







Sosyal bilimleri savunmak 


Yaşasın adalet 


Ecevit Geri dönüş yok 


Halkla liderler arasındaki güven bunalımı... 


Bizim siyahlar 


Vakıf üniversiteleri 3 


Ama'lar, sonra da döviz alım ihaleleri 


Arap barış taarruzu 


Sorun özerklikte değil, siyasette... 


Futbol şikeden nasıl kurtulur 


Villayı soran altını da sorsa... 


Gençleri vuran işsizlik 


Koç'ta yeni CEO ile yeni dönem 


Matematik iyi. Gözler pekiyi 


ABD’de sigara savaşı 


</TEXT>
</DOC>
