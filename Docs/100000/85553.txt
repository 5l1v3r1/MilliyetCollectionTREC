<DOC>
<DOCNO> 85553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/ekonomi/eko01.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar 1 milyar doları yok ettiler 
</HEADLINE>
<TEXT>

Motorola ve Nokia’nın Uzanlar aleyhine açtığı davaya bakan Yargıç Rakoff, grubu "haraç ve sahtekarlık örgütü gibi davranmakla" suçladı. Ve Uzanlar’ın Telsim’e borç verilen 2.7 milyar doların 1 milyar dolarının kayıp olduğunu söyledi 
     SEMA EMİROĞLU New York 

     New York Federal Güney Bölge Mahkemesi Yargıcı Jed S. Rakoff, Motorola ve Nokia’nın açtığı "sahtek rlık ve haraç" davasında, Uzan ailesi aleyhine verdiği kararın gerekçesinde son derece ağır suçlamalarda bulundu. İhtiyati tedbir kararını süresiz olarak uzatan ve Telsim hisselerinin yüzde 73.5’inin yarına kadar mahkeme kalemine gönderilmesini emreden yargıç, "haraç ve sahtek rlık örgütü gibi davranmak ve sahtek rlıköla suçladığı Uzan ailesinden hiç kimsenin mahkemeye gelmemesini de eleştirdi. 
     9 Mayıs’ta aldığı kararının gerekçesini 26 sayfada kaleme alan Rakoff, Uzanlar’ın "yasallık perdesi arkasına saklanarak sürekli olarak sahtek rlık ve düzenbazlık eylemlerine girdikleri ve h l büyük hilek rlık yapmaya devam ettiklerini" bildirdi. 
     Nisan ayında yapılan ön duruşmada dinlenen tanıklar ve sunulan delillerin yasal durumun aldığı kararı haklı gösterdiğini vurgulayan Rakoff, "Davacılar, iddialarının haklılığını kanıtlamakta büyük öçüde başarılı olacaklarını ve talep ettikleri ihtiyati tedbirlerin alınmaması halinde çok ciddi biçimde zarar göreceklerini kanıtladılar" dedi. 
     Davacı ve davalı tarafların mahkemede gösterdikleri tanıklar hakkında da değerlendirme yapan yargıç Rakoff, "Mahkeme, tanıkların hal ve davranışları, tutarlılıkları ve cevap verme biçimleri bakımından davacıların tanıklarını oldukça inandırıcı buldu davalı tarafların dinlettikleri tanıkları ise inandırıcılıktan yoksun buldu" dedi. 
     Rakoff, Motorola ve Nokia’nın dava dilekçelerinde yer alan 13 suçlamadan 4’ünün Haraççı ve Yolsuzluk Yapan Örgütler RICO Kanunu çerçevesine girdiğini, davacıların bu yasaya göre ihtiyati tedbir isteme hakları bulunduğunu, benzer davalar ve yüksek mahkeme kararlarını örnek göstererek açıkladı. Rakoff, bu bağlamda davacıların, dilekçelerinde bulunan üçüncü suçlamada yer alan her ifadeyi açık ve inandırıcı biçimde kanıtladıklarını vurguladı. Bu suçlama, "Uzanlar’ın bir ya da birden fazla şirketinin işlerini haraç eylemleri yoluyla yürüttüğünü ve bu nedenle davacılara ekonomik açıdan zarar verdiğini" içeriyor. 
     
     Örgüt gibi çalışıyorlar 
     Rakoff, davacı tarafın bilgisi doğrultusunda, Uzan Grubu’nun "kendi içinde hiyerarşisi ve yapısı bulunan bir örgüt gibi işlediğini" ve "her pazar akşamı ailenin kilit üyelerinin yemekli toplantılarda bir araya gelerek tüm işleri görüştüklerini ve burada alınan kararları uyguladıklarını" kaydetti. 
     "Davalıların her birinin bu örgütle ilgisi bulunduğuna, ancak örgütün davalıların tümünden daha büyük ve ayrı olduğuna" dikkat çeken Rakoff, "Ama kendi rolleri açısından davalılar, örgütün işlerini yürütebilecek konumdaydılar ve delillerin de gösterdiği gibi, bu, zaman zaman haraç faaliyetlerini de içerdi" dedi. 
     
     1 milyar dolar kayıp 
     Yargıç Rakoff, mahkemede gösterilen delillere göre, davacı tarafın Telsim’e borç verdiği 2.7 milyar doların en az 1 milyar dolarının kayıp olduğunu, bunun bir bölümünün kredi anlaşmasında belirtilen amaçlar dışında kullanıldığının kabul edildiğini, büyük bir kısmının da davalılar tarafından Uzanların şirketlerine aktarıldığını kaydetti. Davalıların sahtek rlıklarını örtmek için gerekçe olarak gösterdikleri Türk ekonomisindeki krizden çok önce Telsim’in mali durumunun kötüleşmiş olduğunu kaydeden Rakoff, Uzanlar’ın mali raporları davacılara vermeyerek ve Telsim’in birleşme olasılıklarıyla ilgili olarak üçüncü tarafların bilgi almasına olanak tanımayarak bu gerçekleri gizlediklerini bildirdi. 
     
     Mahkemeye gelmediler 
     Rakoff, "davalıların teminat olarak gösterdikleri hisseleri gizlice ve sahtek rlık yaparak sulandırmalarının" da, Uzan tarafının "sahtek rlık niyetini ve şirketler grubunu sahtek rlık amacıyla kullandıklarını ortaya koyduğunu" kaydetti. Bu hisselerin değerini düşürmenin ve yeni bir oy sınıfı yaratmanın Uzan tarafının iddia ettiğinin aksine sermaye artırımı zorunluluğu ile bir alakası olmadığını kaydeden Rakoff, Uzan ailesinden hiç kimsenin, özellikle New York mahkemesinin yetkisine itiraz eden Cem Uzan’ın tanık olarak gelmemesini eleştirdi. 
     
Habersiz birini yolladılar...      Yargıç, Uzanlar’ın kendilerinin yerine, "kilit kararlardan haberdar etmedikleri zavallı Fatih Azami’yi tanık olarak mahkemeye yolladıklarını" kaydetti. Rakoff, Uzan ailesi fertlerinin çoğunun kentte sahip oldukları taşınmaz mallar, telefon numaraları, banka hesapları ve ehliyetleri itibarıyla New York’ta ik met ettiklerinin açık olduğunu, bu nedenle New York mahkemesinin davaya bakmaya yetkili olduğunu bildirdi. 
     
Yargıcın yorumu Tipik bir gasp ve haraç eylemi      Yargıç Rakoff, Uzanlar’ın, teminat gösterilen hisselerin sulandırılmasını soruşturmak isteyen Motorola ve Nokia yöneticileri hakkında "adam öldürme ve kaçırma" suçlamalarıyla Türkiye’de dava açmaları ve böylelikle korku yaratarak bu şirketlerin Telsim’in borcunu yeni bir takvime bağlamaya zorlamalarının da tipik bir "gasp ve haraç eylemi" olduğunu vurguladı. 
     Uzanlar’ın "yıllardır devam eden ve sonu gelmeyen haraç eylemlerinin davacı tarafa zarar verme tehlikesi bulunduğunu" da belirten yargıç, "Eğer mahkeme, statükoyu korumak ve borcun ödenmesi için gerekli olan mal varlıklarının başka yerlere aktarılmasını önlemek için davacıların istediği ihtiyati tedbir kararını almazsa, davacı tarafın çok daha büyük zarar göreceği açıktır" dedi. 
     New York Güney Bölge Federal Mahkemesi yargıcı Rakoff, Uzanlar’ın, bu davanın basit bir sözleşme ihtilafından ibaret olduğu ve bu nedenle ABD’de görülmesi yerine İsviçre’de tahkime gidilmesi talebini de reddetti. "Uzanlar’ın Telsim sözleşmelerini sahtek rlıkla yaptığını" ve "burada gerçek tarafın Telsim değil, onu bir paravan olarak kullanan Uzanlar olduğunu" vurgulayan Rakoff, "Telsim sözleşmesindeki tahkim hükümlerinin bu davayla hiçbir ilgisi yoktur" dedi. 
     
SON DAKİKA Yargıç, süreyi uzatmadı      New York Federal Güney Bölge Mahkemesi yargıcı Jed S. Rakoff, Uzan’ların, Motorola ve Nokia’ya olan borçlarına karşı teminat olarak gösterdiği Telsim hisselerinin New York mahkemesi emrine yatırılması için yarın Cuma dolacak olan sürenin 28 Mayıs’a kadar uzatılması talebini reddetti. Uzan’ların avukatlarının bu konuda önceki gün telefonla yaptıkları başvuruyu inceleyen yargıç Rakoff, yayımladığı iki sayfalık kararda, Uzan’ların böyle bir erteleme için gerekli hiç bir hukuki şartı yerine getirmediğini vurguladı. 
     



 EKONOMİ 




















</TEXT>
</DOC>
