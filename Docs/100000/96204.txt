<DOC>
<DOCNO> 96204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/siyaset/siy01.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyon 276 sınırının altında 
</HEADLINE>
<TEXT>

Altı DSP milletvekilinin daha istifa etmesiyle koalisyon hükümetinin Meclis’teki sandalye sayısı dün 275’e düştü 
     ANKARA Milliyet 

     DSP’de istifa furyası sürerken dün de 6 milletvekilinin ayrılmasıyla koalisyonun sandalye sayısı güvenoyu için gerekli 276 rakamının altına düştü. Koalisyondaki partilerin sayısı yaşanan istifalar sonrası 275 oldu. DSP’den dün istifa eden isimler şöyle Kars Milletvekili Çetin Bilgir, Edirne Milletvekili Mustafa İlimen, Ordu Milletvekili İhsan Çabuk, Kocaeli Milletvekili Halil Çalık, Bolu Milletvekili Mustafa Karslıoğlu ve İstanbul Milletvekili Erol Al. İstifalarla DSP’nin sandalye sayısı 69’a düştü. 
     
     Bütünlük sağlanamıyor 
     Erol Al, istifaların durdurulması, partide bütünlüğün sağlanması için gösterdiği gayretlerine yanıt alamadığı için istifa ettiğini söyledi. Al, istifasıyla iktidarın sandalye sayısının 276’nın altına inmesi ile ilgili olarak, "Beni hükümetin değil, ülkenin geleceği ilgilendiriyor" dedi. Mustafa İlimen ise Hüsamettin Özkan’ın "Siyasette duyguya yer olmadığını öğrendim" siteminin tersine, "DSP’de duygusallık büyük bir olgudur" biçiminde açıklama yaparak partiden ayrıldı. 
     
Ve fiili azınlık hükümeti oldular      Koalisyon partilerinin milletvekili sayılarının, 276’nın altına düşmesi, hükümeti fiili olarak "azınlık hükümeti" haline getirdi. Yine de hükümetin düşmesi için, muhalefetin 276 güvensizlik oyu bulması gerekiyor. 
     
Umduklarını bulamadılar      GÜNSELİ ÖNAL Ankara 

     Başbakan Ecevit, muhalif 9’ların "olağanüstü kurultay" talebini, "Erken seçim var, kurultaya zaman yok" diyerek reddetti. Ancak Ecevit, "Yenileşemezsek miletvekillerinden sonra örgüt de eriyecek" uyarısı üzerine, "Bana birkaç gün süre verin. Örgütün fikrini alıp değerlendirme yapayım" diyerek açık kapı bıraktı. Birkaç gün bekleme kararı alan muhalifler de DSP örgütüne seslenerek, "Biz elimizden geleni yaptık. DSP’nin sağduyulu örgütleri olağanüstü kurultay arzularını derhal göstersinler." 
     
Teşkilatlardan istifa yağıyor      DHA 

     DSP, Manisa’nın Akhisar ilçesinde de, bir belde başkanı dışındaki tüm teşkilatını kaybetti. Yeni oluşuma katılacaklarını açıklayan istifacılar, DSP yönetimini, "Tabanın istediği değişiklikleri zamanında gerçekleştiremeyerek örgütün çözülmesine neden olmaköla suçladı. 
     
     Rahşan Hanım olacağız’ 
     DSP’li Buca Belediye Başkanı Cemil Şeboy da yeni oluşuma destek vermek için partisinden ayrılırken, DSP Konak İlçe Kadın Komisyonu üyeleri "Yeni oluşum için hepimiz birer Rahşan Ecevit gibi çalışacağız" dedi. DSP Marmaris, İçmeler, Beldibi, Armutalan, Turunç ve Bozburun teşkilat yöneticileri de İlçe Başkanı ile DSP’den ayrıldı. İpsala teşkilatından da 400 üye istifa etti. 
     



 SİYASET 

















</TEXT>
</DOC>
