<DOC>
<DOCNO> 54546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko20.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Aksoy "Şahsıma ait hiçbir gayrimenkul satışa çıkarılmadı" 
</HEADLINE>
<TEXT>

     İktisat Bankası'nın eski sahibi Erol Aksoy, dünkü müzayede sırasında şahsına ait hiçbir gayrimenkulün satışa çıkarılmadığını bildirdi. 
     Erol Aksoy yaptığı yazılı açıklamada, İktisat Bankası'na ait Şişli'deki gayrimenkulün bugüne kadar basında ''doğduğu bina'' olarak geçtiğini hatırlatarak, ''Oysaki çocukluk dönemim Laleli'de geçmiştir. 
     Şişli'deki bina ile de manevi bağım bulunmamaktadır'' dedi. 
     Satışla ilgili basında yer alan ''Erol Aksoy'a ait villaya alıcı çıkmadı'' ifadesinin de doğru olmadığını belirten Aksoy, ''İktisat Bankası tarafından satışa sunulan gayrimenkul 125 parsel sayılı ve İktisat Bankası'na ait bir arsadır. Bu arsada kendime ait bir ev inşa etmek niyetim de olmamıştır. Şahsıma ait arsa, komşu arsa olan 126 parsel sayılı yerdir'' dedi. 
     






</TEXT>
</DOC>
