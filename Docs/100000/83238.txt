<DOC>
<DOCNO> 83238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun30.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB "Kıbrıs Rum Kesimi'ne giden Filistinliler serbest kalacak" 
</HEADLINE>
<TEXT>

     AB dönem başkanı İspanya, Milad Kilisesi'nden çıkarılarak Kıbrıs Rum Kesimi'ne getirilen 13 Filistinlinin, kendilerini kabul edecek ülkelerde serbest kalacaklarını açıkladı. 
     İspanya'daki diplomatik kaynaklar, bu kişilerin haklarında AB ülkelerinde herhangi bir suçlama olmadığından dolayı serbest kalacaklarını belirtti. 
     Diplomatik kaynaklar, 13 Filistinlinin adli statüsü ve gidebilecekleri ülkelerin Pazartesi günü Brüksel'de yapılacak AB genel işler konseyi toplantısında görüşüleceğini kaydetti. 
     Bu arada, bir İspanyol diplomat, ''Bu kişileri nasıl niteleyeceğimizi bilmiyoruz. Bunlar sığınmadılar, sınırdışı edilmediler, haklarında hiçbir adli karar yok. Bu kişiler, İsrail'in, Beytüllahim'deki Milad Kilisesi'ndeki sorunu çözmek için öne sürdüğü koşul gereği buradan ayrıldılar'' dedi. 
     





</TEXT>
</DOC>
