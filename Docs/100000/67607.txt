<DOC>
<DOCNO> 67607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun19.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da eski bakana yolsuzluk suçlaması 
</HEADLINE>
<TEXT>

     Fransa'da yolsuzluk suçlamasıyla iki gün önce gözaltına alınan eski bakan Rene Teulade, bugün sorgu hakimine ifade verdi. 
     Fransa'da Kamu Çalışanları Emeklilik Sigortası'nda MRFP 
     1974-1992 yılları arasında başkanlık yapan Teulade, kurumda yapılan 
     yosuzluklarla ilgili soruşturma kapsamında Salı günü gözaltına alınmıştı. Polis, MRFP'nin binasına Salı günü düzenlediği baskında evraklara el koyarken, dokuz üst düzey yöneticiyi de gözaltına almıştı. Teulade, 1993 yılında Sosyalist Parti iktidarı sırasında bir yıl sosyal işlerden sorumlu Devlet Bakanı olarak görev yapmıştı. Fransa'da yayımlanan Le Figaro gazetesi, bugün birinci sayfada manşetten verdiği haberde, Teulade'nin gözaltına alınmasının iktidardaki Sosyalist Parti'yi cumuhrbaşkanlığı seçimleri öncesi zor durumda bıraktığı yorumunu yaptı. Teulade, 1994 yılından bu yana MRFP'nin onursal başkanı olarak görev yapıyordu. 
     






</TEXT>
</DOC>
