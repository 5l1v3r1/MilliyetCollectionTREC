<DOC>
<DOCNO> 76776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/okur.html </URL>
<DATE> 2002/04/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Problemli krediler’ 
</HEADLINE>
<TEXT>

     Tasarruf Mevduatı Sigorta Fonu Genel Müdür Yardımcısı Cevdet Erkanlı, istifasını vermiş. Bankacılık Düzenleme ve Denetleme Kurulu Başkanı Engin Akçakoca, bakalım, bu istifayı kabul edecek mi Biz, istifaya değil, istifayı getiren olayı incelemek istiyoruz. 
     Yıllarca Hazine’de murakıp olarak çalışan Cevdet Erkanlı, 1998 yılında istifa edip Kentbank’a genel müdür oldu. Eh, genel müdür olunca yapacağınız iş belli. Şirketler gelip sizden kredi isteyecek, siz de şirketi inceleyip buna göre karar vereceksiniz. 
     İşte Kayseri’den bir işletme, 1998 - 1999 döneminde gelmiş Kentbank’tan 15 milyon dolar kredi istemiş. Sonuna kadar şirkete kefil olup krediyi vermişsiniz. 
     Olamaz mı, olur... Krediyi alan memnun, veren memnun.... Amma velakin, gün olmuş devran dönmüş. Siz, bankanızdan ayrılıp fonun yöneticisi olmuşsunuz, bankanız da devletin fonuna geçmiş. 
     Sonuçta Türkiye’ye 50 milyar dolar gibi bir fatura bırakan bankacılık sistemiyle ilgili inceleme yapılıp, sizin verdiğiniz kredi de sorunlu olarak karşınıza çıkarsa ne olur 
     Yani hemen istifa mı edilir 
     Anlatmak istediğimiz şu Yıllarca bürokrat olarak görev yapan pek çok kişi bu ülkede fona geçen pek çok bankada yönetici olarak görev yaptı. İşlerinin gereği neyse onu yaptılar. Hesap sorulduğunda da birçoğunun rahatlıkla hesap vereceğini düşünüyoruz. Ama Erkanlı’nın çıkışını ilginç buluyoruz. Çünkü İstanbul Yaklaşımı diye tartıştığımız, finansal çerçevesini çözmeye çalıştığımız olayın özünde de problemli krediler yatmıyor mu 
     
Dürsüt olun diyoruz      Halkbank ve Ziraat Bankası’nda problemli krediler ve bunların yarattığı görev zararlarını tartışmıyor muyuz 
     Siyasetçi ile bürokratı karşı karışa getiren nedenler konusunda bu sorulara yanıt aramıyor muyuz Kriz döneminde kavrulmuş kestaneye dönen bankacılık sistemi kamu ya da özel, geldiği noktada benzer sorunları yaşamıyor mu 
     Son tahlilde kamu bankaları, "Ziraat ve Halkbank’ta" değişimin nedeni, aktarılan 40 katrilyon liralık kaynak ve bu kaynağın kullanım anlayışı nedeniyle siyasetçi ile bürokrasinin karşı karşıya gelmesiydi. 
     Demek istediğimiz çok açık kamudan özel sektöre geçen bürokratı ya da özel sektörden kamuya transfer olan profesyoneli bekleyen sorumluluk, "işimizi yaptık. Etik nedeniyle" gibi gerekçelerle açıklanamaz. Biz, buzdağının arkasındaki gerçeklerin peşindeyiz. 
     Biliyoruz ki görünen ile gerçek aynı olmuyor. Yönetişim ve şeffaflıktan söz etmek için önce hemfikir olmamız gereken nokta,"açıklık". 
     O yüzden lütfen dürüst olun, diyoruz. 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
