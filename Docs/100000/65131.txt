<DOC>
<DOCNO> 65131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/spor/spo04.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Markov Trabzon’da 
</HEADLINE>
<TEXT>

Bordo - Mavili yönetim, Bulgar Milli Takımı’nda oynayan 30 yaşındaki libero ile anlaşmaya vardı 
     TRANSFERDE el attığı isimlerin fiyatının artması nedeniyle zor duruma düşen Trabzonspor, aradığı oyuncuyu Bulgaristan’da buldu. Bulgar Milli Takımı’nın ve Levski Sofya’nın 30 yaşındaki liberosu dün akşam İstanbul’a geldi. Bu futbolcunun kiralanacağı, kulübüne 350 bin dolar, kendisine de 4 ay için 100 bin dolar ödeneceği öğrenildi. 
     MİLLİ formayı 27 kez giyen tecrübeli futbolcunun transferi konusunda Dış İlişkiler Sorumlusu Mehmet Öksüzoğlu’nun bizzat ilgilenip, pürüzleri giderdiği bildirildi. Öte yandan Teknik Direktör Briegel, başarısız olduklarını kabul edip, "Suçlu aranıyorsa o kişi benim. Hesap vermeye de hazırım. Takıma fazla yüklenilmesin" dedi. 
     
     Maç İzmit’te 
     SÜPER Lig’de 2 Şubat’ta Avni Aker Stadı’nda yapılması gereken Trabzon - Diyarbakır maçı, İzmit’e alındı. Federasyon, PFDK’nın Trabzonspor’a verdiği iki maç saha kapatma cezası nedeniyle karşılaşmanın aynı gün saat 13.30’da İsmetpaşa Stadı’nda oynanacağını açıkladı. 
     
     Gergin idman 
     Dün akşamki çift kalede topun Hami’ye gelmesi üzerine taraftarların, "Ona oynamanıza gerek yok" sözleri gerginlik yarattı. Osman’a da laf atılınca, futbolcular duruma tepki gösterdi. Gökdeniz görüntü almaya çalışan bazı basın mensuplarına saldırmak istedi. 
     



 SPOR 






















</TEXT>
</DOC>
