<DOC>
<DOCNO> 95166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur21.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş de mi istifa edecek 
</HEADLINE>
<TEXT>

     Ankara kulisleri bugün de çok hareketli. Ankara'da Başbakan Ecevit'in Yeni oluşum içinde yeraldığının öğrenilmesi nedeniyle Devlet Bakanı Kemal Derviş'i "görevinden alınma" yada "istifa" seçeneğiyle yüzyüze bıraktığı iddia ediliyor. 
     Başbakan Bülent Ecevit'in Devlet Bakanı Kemal Derviş ile bugün yaptığı görüşme sona erdi. Görüşme oldukça kısa sürdü ve iki taraf da toplantının ardından bir açıklama yapmadılar. 
     CNN Türk'ün haberine göre Ecevit'le telefonda görüşen İsmail Cem'in istifa etmesinin ardından Ankara kulislerinde Ecevit'in Derviş'ten istifa etmesini istemiş olabileceği konuşulmaya başlandı. 
     Derviş ile Ecevit arasında yapılan görüşme talebinin Başbakan'dan gelmesi ve sadece 20 dakika sürmesi bu görüşün güçlenmesine neden oldu. 
     Ankara kulislerinde Kemal Derviş'in "görevinden azledilme" yada "istifa" seçeneği ile başbaşa bırakıldığı konuşuluyor. 
     Derviş'in öğleden sonraki programında IMF heyeti ile görüşmeler bulunuyor. Eğer istifa dedikodusu doğru ise bunun akşam saatlerinde açıklanabileceği söyleniyor. 
     





</TEXT>
</DOC>
