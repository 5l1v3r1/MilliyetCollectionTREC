<DOC>
<DOCNO> 77320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun11.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'dan Afgan alkına tehdit "ABD gidince görüşeceğiz" 
</HEADLINE>
<TEXT>

     Afganistan'ın doğusunda dağıtılan broşürlerde, Taliban ya da El Kaide militanlarının bulunmasına yardım edenler açıkça tehdit edildi. 
     El yazısıyla yazılmış broşürlerden birinde ''Amerikan güçleri er ya da geç ülkeden ayrılacak, ama siz burada kalacaksınız... Afgan güvenlik güçlerine yardım edenler saptanıyor'' denildi. 
     Pakistan sınırındaki Spinboldak bölgesi sakinleri, bu broşürlerde ABD liderliğindeki güçlere ve Afgan güvenlik güçlerine yardım etmemeleri için tehdit edildiklerini söyledi. 
     Amerikan ordusu da, Afganistan'ın doğusunda Taliban ve El Kaide'ye karşı uluslararası harekata katılan yabancıların öldürülmesi için ödül vaat eden broşürlerin dolaştığını kaydetti. 
     Washington, 11 Eylül saldırılarından El Kaide'yi sorumlu tutuyor. El Kaide üyelerini ve liderlerini misafir kabul eden Taliban'a karşı yürütülen operasyon sonucu Taliban rejimi devrilmişti. 
     






</TEXT>
</DOC>
