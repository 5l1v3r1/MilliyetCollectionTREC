<DOC>
<DOCNO> 79426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/tamer.html </URL>
<DATE> 2002/04/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ortak yatırım, Çin diplomasisi kadar zordur’ 
</HEADLINE>
<TEXT>

     Jan Nahum değil Fiat’a Başkan Yardımcısı, Türkiye’ye başbakan bile olsa yaramaz çocukluğu hiç elden bırakmayacak. Ne demişler Can çıkar, huy çıkmaz 
     8 yıl önce Tofaş’a genel müdür olarak atandığı gün, Suna Kıraç kendisini uyarmış "Bak Jan, ortaklar arasında sorun yaratma " 
     "Tamam" demiş Nahum ve işe koyulmuş. Aradan sadece 45 gün geçtikten sonra İtalya’dan Koç’a bir uyarı yazısı gelmiş "Bu adam ortaklığı bozuyor " 
     Jan Nahum, "Ortak yatırımı yönetmek çok zor iş. Bir önerin varsa mutlaka 2 tarafın da görüşlerini alacaksın. 2 tarafla da bıkıp usanmadan sabırla görüşerek, onları ortak bir noktada buluşturacaksın. Aralarındaki uyumu sen sağlayacaksın. Ancak ondan sonra işe koyulabilirsin. Çin diplomasisinden beter..." diyor. Aslında Nahum’un tez canlı kişiliğine hayli ters, ama giderek o da öğrenmiş bu işi. 
     
Boschetti’yle tanışma      Fiat’ın yeni Başkanı CEO’su Giancarlo Boschetti ile ilk karşılaşması da epey ilginç. Zaten yeni görevi nedeniyle İtalya’ya gidinceye kadar sadece bir kez karşılaşmışlar 3 - 4 yıl önce . O tarihte Boschetti de bugünkü görevinde değil tabii. Tofaş’la ilgili bir toplantı için İtalya’ya çağrılmış Nahum ve 40 - 50 dakika geçtiği halde Boschetti’ye meramını anlatamayınca, "Anlaşılan epey uğraşacağız" deyip, toplantının ortasında ceketini çıkartmış, gömleğinin de kollarını kıvırarak kaldıkları yerden tartışmaya devam etmiş. 
     Onun kulağına gelen, bu ceket çıkarıp kol kıvırma meselesinin Boschetti’yi etkilediği. "Bak bu sadece rivayet" diye beni ısrarla uyardı, ama bana göre aynen öyle olmuştur. Herkesin karşınızda hazır ol vaziyetinde durduğu bir ortamda, sizden daha güçsüz bir ortağı temsilen Türkiye’den ya da Hindistan’dan fark etmez gelmiş bir yönetici karşınızda heyecanla size bir şeyler anlatmaya çalışıyorsa, üstelik de kafasının içi doluysa, mutlaka fark yaratır. Zaten ben hep çoğu patron ve üst yöneticinin, yakın çevresindeki evet efendimcilerden aslında sıkıldığını düşünürüm her nedense. 
     
Şu istifa meselesi      Pekiyi ya Fiat’a atanma meselesi Önce Tofaş’tan istifa edip, ardından Fiat tarafından davet edilme durumu 
     Nahum’un yanıtı "Benim Tofaş’taki görevim, 1998’de yüzde 50 - 50 eşit ortaklık yapısı oluşturulduğundan beri İtalyanlara ait bir pozisyondu zaten. Ayrıldığımı doğal olarak onlara da bildirdim. Zaten ortak yatırımda her bilgiyi eşzamanlı olarak 2 tarafa da iletmek zorundasın." Anlaşılan Fiat’ın yeni CEO’su Boschetti, tam da o günlerde üst yönetimde reorganizasyon çalışmaları yapıyormuş ve karşısında ceketini çıkartıp, kollarını kıvırdıktan sonra hararetli hararetli tartışmaya devam eden adamı, en tepedeki 5 yardımcısından biri olarak seçmeye karar vermiş. 
     Nahum, Boschetti’yi şimdi ne sıklıkta görüyor "Her gerektiğinde... Haftada bir de 5 başkan yardımcısıyla bir araya geliyor Boschetti ve o günkü gündem neyse hedefe ulaşıncaya kadar sürüyor toplantı. Bazen 3 - 4 saatte bitiyor, gerekiyorsa 8 - 10 saat sürebiliyor. Hatta hedefe tam olarak varılmamışsa ertesi gün 8 - 10 saat daha devam edebiliyor..." 
     
Nahum "Neysem oyum"      Pekiyi ya kendi altındaki kadroyla iş ilişkileri 
     "Birlikte çalıştığım arkadaşlar, onların hep fikrini sormamı, takım çalışması yapmak istememi, onları da kararlara katma arzumu yadırgıyorlar. Oradaki çalışma biçimi, kararları en tepedekinin verip, diğerlerinin de uygulaması. Bu yüzden de sık sık Sen yöneticisin. Daha otoriter ve resmi ol. Başkalarından iş iste’ türünden uyarılar alıyordum." 
     Nahum ilk birkaç hafta bu uyarıları dikkate almaya kalkmış, ama bakmış ki kişiliğine ters, o şekilde çalışamayacak. Bir süre ıkınıp sıkındıktan sonra kestirip atmış 
     "Sonuçta değişmemeye karar verdim. Ben neysem oyum. Ve ben, ben olduğum için buradayım diyerek noktayı koydum. Bu arada kendi hatalarımdan da korkmamaya karar verdim." 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
