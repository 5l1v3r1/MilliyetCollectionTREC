<DOC>
<DOCNO> 98468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/pulur.html </URL>
<DATE> 2002/07/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şair Eşref’ten... 
</HEADLINE>
<TEXT>

     TÜRKER Alkan Hoca, geçenlerde "Radikalödeki köşesinde bizim pazar günü yazdığımız fıkralardan söz edip, o da, Şair Eşref’ten bir fıkra anlatmış... 
     Doğrusu, Şair Eşref’i hatırlatması çok iyi oldu zira günümüz onun fıkralarına ve hicivlerine o kadar uygun ki 
     
     ŞAİR Eşref Kırkağaç’a atanmış, "Hükümet Konağı" denilen Kaymakamlık binası dökülüyor, bir yağmur yağınca memurlar şemsiye ile çalışıyor. 
     Eşref, İstanbul’a, İçişleri Bakanlığı’na yazı yazıp, binayı onarmak için ödenek istemiş, sormuşlar 
     "Nereyi onaracaksınız " 
     "Her tarafını, bina su alıyor " 
     Yine sormuşlar 
     "Nereden su alıyor, nereden akıyor " 
     Eşref dayanamamış 
     "Binanın, musluklarından başka her yerinden su akıyor " 
     Şimdi bunu bugüne uygularsak, tam isabet olmaz mı 
     Türkiye’nin bugünkü hali, o günün "Hükümet Konağı"na benzemiyor mu 
     Her taraftan su akıyor, musluklardan başka her yerden... 
     
     O devirde her vilayet bir gazete çıkarırmış, resmi gazete niteliğinde... 
     Şair Eşref’e, vilayetin çıkardığı gazetenin tirajını, kaç tane sattığını sormuşlar, gülmüş 
     "Gizli kalmasını istediğiniz bir konuyu, bizim vilayet gazetesine yazın yayımlasınlar " 
     
     PADİŞAH Abdülhamit, Seccadecibaşı Arap İzzet’in sözünden hiç çıkmazmış, Arap İzzet, Padişah’ın jurnalcısı, ispiyoncusu Fehim Paşa’nın babasıymış... 
     Halk, her kötülüğün altında bu ikisinin parmağı olduğuna inanırmış... 
     Şair Eşref şöyle demiş 
     "Besmele duymuş olan şeytan gibi 
     Korkuyorsun höt dese bir ecnebi 
     Padişahım öyle alçaksın ki sen 
     İzzet - i nefsin Arap İzzet gibi" 
     
     ZAMAN zaman bize de sorarlar 
     "Yazında birinden söz ediyorsun ama, adını yazmamışsın " 
     Şair Eşref’e de sorarlarmış, "Niçin adını yazmıyorsun" diye. 
     "Bunlar numarasız gözlüğe benzer, her alçağa uyar " demiş. 
     
     BELEDİYE Bakanı Celal Paşa zalim bir adammış, hürriyetçilerin baş düşmanı... 
     Şair Eşref o’nun için şöyle demiş 
     "Gelecek olduğunu bilseydi neslinden 
     Almadan Hazreti Havva’yı, boşardı Adem." 
     
     BİR ara bazılarının heykeli dikilmesi gerekir diye, ortaya laf atılmış... 
     Şair Eşref, lafı gediğine koymuş 
     "Vükela kabrine heykel dikelim şöyle yazıp 
     Ki, bunun hal-i hayatında yeri münhal idi, 
     Sanmayın yevm-i vefatında bilindi kadri, 
     Sağlığında yine bu böylece bir heykel idi." 
     Sağlığında da heykel olanların, öldükten sonra heykelleri dikilse, memleket "heykel ormanı"na döner. 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
