<DOC>
<DOCNO> 77787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/soneko05.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
12 milyonluk karpuz satılamayınca "dilimlendi".. 
</HEADLINE>
<TEXT>

     Konya'da bir alışveriş merkezinde daha önce kilosu 12 milyon liraya satışa sunulan ithal karpuz ve kavun, astronomik fiyatı yüzünden bütün olarak alıcı bulamayınca, dilimlenerek satılmaya başlandı. 
     Mevsimi gelmediği için sıcak ülkelerden ithal edilen kavun ve karpuzun tanesi 30 ile 40 milyon lira arasında değişen fiyatlarda satıldığı için, müşteriler tarafından çok fazla rağbet görmedi. 
     Bunun üzerine karpuz ve kavunlar, elde kalmamalarını sağlamak üzere yurtdışında sıkça görülen bir yönteme başvurularak dilimlenerek satışa sunuldu. 6 milyon lira olan bir dilim karpuza 1,5 kilo et ya da 3 kilo peynir alınabiliyor. Bir dilim kavuna ödenecek para ile ise 1 
     kilo et almak mümkün. 
     Karpuz ve kavunu istek olduğu için ithal ettiklerini ancak pahalı olduğu için bekledikleri satışı gerçekleştiremediklerini belirten yetkililer, ''Karpuzu tatmak isteyenler 30-40 milyon lira dolayında para vermek istemiyor. Biz de sadece tatmak isteyenleri düşünerek ve karpuzla kavunun elde kalmamasını sağlamak için dilimleme yoluna gittik'' dediler. 
     






</TEXT>
</DOC>
