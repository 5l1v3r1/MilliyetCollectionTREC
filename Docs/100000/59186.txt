<DOC>
<DOCNO> 59186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/ekonomi/eko07.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanun yok et derse ederim 
</HEADLINE>
<TEXT>

Kapasitesi kalmayan şirketin üzerine gideceklerini belirten Akışık, Kanun yok et derse ederiz, ne alabilirsek alırız’ dedi 
     HARUN GÜREK Ankara 

     Kamu Bankaları Ortak Yönetim Kurulu Başkanı Vural Akışık, kamu bankalarının yeniden yapılandırılması çalışmalarıyla Türkiye’nin ateşini düşürdüklerini söyledi. Ziraat Bankası’nın kredilerinin ocak ayından itibaren açılacağını bildiren Akışık, ortak yönetim kurulu ve çalışanların bankalardan k r payı almayacağını da açıkladı. 
     
     Don Kişot olmayız’ 
     İstanbul Yaklaşımı çerçevesinde kurulacak varlık yönetim şirketlerinin sermayesine katılmayı düşünmediklerini belirten Akışık, kredilerin yeniden yapılandırılması konusunda ise şöyle dedi 
     "Kanun bize kapasiteyi yok et diyorsa ederiz. Kanun elverirse her müşterimizin borcunu yeniden yapılandırabiliriz. Yeter ki şirket, yeniden yapılandırılmanın koşullarını taşısın. Hiçbir kapasitesi kalmamışsa onun üzerine gider ne alabilirsek alırız. Yeniden yapılandırmayı bankayı zarara sokmadan, yeni para vermeden yapabiliriz. Kamu bize kapasiteyi yaşat diyorsa yaşatırız. Biz elimizden geldiğince istihdamın düşmemesine çalışıyoruz. Ancak bunun için Don Kişot’luk yapmayız." 
     
     750 şube kapatılacak 
     Akışık, Ziraat Bankası’nda 500, Halk Bankası’nda ise 250 olmak üzere yaklaşık 750 şubenin kapatılması gerektiğini bildirdi. Bu şubelerin tamamının 2002’de kapatılmış olacağını belirten Akışık, "Önümüzdeki yılbaşına kadar kararın çıkması lazım" dedi. 
     
     Krediler ocakta açılıyor 
     Kamu bankalarının önümüzdeki dönemde gecelik borç almak yerine özel bankalara gecelik borç vereceğini açıklayan Akışık, Ziraat Bankası’nın kredilerinin kapalı olmadığını, dört - beş aydır döviz kredisi verdiğini söyledi. Akışık, bankanın TL kredilerinin ocakta yıllık kredi programının belirlenmesiyle açılacağını bildirdi. Ziraat Bankası’nın iki - üç yıl içinde, tarımsal kredileri paketleyip, yerli ve yabancı bankalara satarak, finansman sağlayacağını ve riski dağıtacağını belirten Akışık, uzun vadede bankanın tarım bankası niteliğinin değişmeyeceğini, bireysel bankacılık alanında yoğunlaşacağını söyledi. 
     
     Yüzde 30’luk büyüme 
     Akışık, önümüzdeki dönemde bankacılık sektörünün her yıl yüzde 30 büyüyerek, altı - yedi yıl sonra 400 - 500 milyar dolarlık bir büyüklüğe ulaşacağını hesapladıklarını bildirdi. 
     
Varyag gibiydik’      Kriz öncesindeki kamu bankalarını, Boğazlar’dan geçişi uzun süre tartışılan "Varyag" gemisine benzeten Akışık, "13 katrilyon liralık gecelik borçlanma nedeniyle motorsuz ve dümensiz Varyag’a dönmüştü" dedi. Akışık, gecelik borçlanma sorunu kalmayan Ziraat Bankası’nın şu anda çok kıvrak bir gemiye dönüştüğünü söyledi. Akışık, Ziraat Bankası’nın 1.1 katrilyon karşılık ayırdıktan sonra 954 trilyon k ra ulaştığını, şu anda 500 trilyon zararda olan Halkbank’ın ise yılı 400 trilyon zararla kapatacağını kaydetti. 
     K rın yüzde 1’ine kadarının Yönetim Kurulu’na, yüzde 4’üne kadarının çalışanlara dağıtılabileceğini belirten Akışık, "Ancak k r payı dağıtılmamasını önermeyi kararlaştırdık. Bunu Hazine’ye de bildirdik" dedi. 
     



 EKONOMİ 


















</TEXT>
</DOC>
