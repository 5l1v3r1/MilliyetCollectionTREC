<DOC>
<DOCNO> 62646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur30.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Katili vicdanı rahat bırakmadı ve... 
</HEADLINE>
<TEXT>

     Trabzon'un Akçaabat İlçesi'nde, kendisine fal bakmak istemeyen kadını benzin dökerek yaktığı iddiasıyla tutuklanan Cafer İpekçioğlu'nun suçsuz olduğu anlaşıldı. 
     Olayın faillerinden İbrahim Yeşilyurt, suçsuz bir insanın cezaevinde yatması nedeniyle vicdan azabı duyarak teslim olurken, ağabeyi Mustafa Yeşilyurt ise yakalandı. 
     Alınan bilgiye göre, ilçenin Yaylacık Mahallesi'nde, 1 Mart 2001'de kasten yangın çıkararak Fatma Berber'in ölümüne sebebiyet 
     veren İbrahim Yeşilyurt 32 , olayın ardından tutuklanan Cafer İpekçioğlu'nun cezaevinde suçsuz olduğu halde yatmasından dolayı vicdan azabı duyarak, Trabzon Emniyet Müdürlüğü Asayiş Şube Müdürlüğü'ne teslim oldu. Sanığın, ifadesinde, olay anında yanında ağabeyi Mustafa Yaşilyurt'un da 40 olduğunu söylemesi üzerine, jandarma ekipleri Mustafa Yeşilyurt'u Maçka İlçesi'nin Temelli Köyü'nde yakaladı. Sanıklar, ifadelerinde, olay günü Fatma Berber'in evine fal baktırmak için gittiklerini, çıkan tartışmada İbrahim Yeşilyurt'un beraberinde getirdiği plastik bidon içindeki benzini, odadaki sobaya dökerek yangın çıkardığını, daha sonra olay yerinden kaçarak uzaklaştıklarını itiraf ettiler. Olayın görgü tanıkları, İbrahim ve Mustafa Yeşilyurt'un, olay günü Fatma Berber'in evine gelen şahıslar olduğunu teşhis ettiler. İbrahim Yeşilyurt ile önceden tutuklanarak yakalanan Cafer İpekçioğlu arasındaki benzerlik dikkati çekti. Trabzon'un Akçaabat İlçesi'nde falcılık yapan Fatma Berber 68 , 1 Mart 2001'de evinde çıkan yangında ölmüştü. Olaydan sonra yapılan inceleme ve tanık ifadeleri doğrultusunda Cafer İpekçioğlu tutuklanarak cezaevine konulmuştu. 
     






</TEXT>
</DOC>
