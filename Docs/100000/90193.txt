<DOC>
<DOCNO> 90193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo20.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Teknik Direktörü "Son dakika penaltısı yanlıştı" 
</HEADLINE>
<TEXT>

     17. Dünya Kupası finallerinde, 2. turda İrlanda Cumhuriyeti'ni penaltı atışları sonunda eleyerek çeyrek finale yükselen İspanya Milli Takımı'nda, teknik direktör Jose Antonio Camacho, ''Hakemin son dakikadaki penaltı kararı yanlıştı'' dedi. 
     3-4 adet gollük pozisyonlarının yanlış bayraklarla ofsayt gerekçesiyle kesildiğini savunan Jose Antonio Camacho, ''Çok ızdırap çektik. Uzatma dakikalarının çoğunu 10 kişiyle oynamak zorunda kaldık. Ancak, maçı normal sürede galip olarak kapatacak birçok pozisyondan da yararlanamadık'' diye konuştu. 
     İrlanda Cumhuriyeti Teknik Direktörü Mick McCarthy ise ''Gururluyum. Ancak, maçı normal süre içinde kazanacağımızı umuyordum'' dedi. 
     Muhteşem bir futbolcu topluluğuyla çalışma şansı yakaladığı için büyük mutluluk duyduğunu ifade eden McCarthy, ''Bizi izlediniz. Futbolcularıma, sonuç ne olursa olsun kimsenin suçlu olmayacağını söyledim. Muhteşem bir Dünya Kupası geçirdik'' diye konuştu. 
     





</TEXT>
</DOC>
