<DOC>
<DOCNO> 63110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/tamer.html </URL>
<DATE> 2002/01/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünya Bankası ve IMF toplantısı 2003'te Dubai'de 
</HEADLINE>
<TEXT>

Tatil turizmi, ticaret ve fuar turizminin ardından şimdi de kongre turizmi 
     IMF ve Dünya Bankası toplantıları tek bir kez bile Tükiye'de yapıldı mı 
     Hayır. 
     Emirates Havayolları'nın da dahil olduğu turizm grubu Emirates, gelecek yıl bu toplantıların Dubai'de yapılmasını sağlamayı başarmış. Şimdi de harıl harıl 5 bin kişilik kongre merkezi inşa ediliyor. Çölde arazi bol. Eminim en moderninden bir kongre merkezi kondururlar. 
     Emirates Grubu yetkilileri, IMF - Dünya Bankası toplantıları süresince tam 13 bin kişinin Dubai'ye gelmesini ve döviz bırakmasını bekliyorlar. Zaten yeni hedefleri arasında kongre turizmi de ağırlık taşıyor. Eh, fuar turizmini mükemmel oturttuklarına ve fuarların neredeyse biri bitmeden diğeri başladığına göre neden olmasın 
     Sanmayın ki Dubaililer kongre turizmine Dünya Bankası toplantısıyla başlayacak. IBM, Philips gibi uluslararası dev şirketler, 3 bin kişilik, 2 bin kişilik yıllık toplantılarını Dubai'de yapmışlar. Anlayacağınız bu konuda da son yıllarda epey antreman yapmışlar. 3 bin kişilik salonları var da, şimdi 5 bin kişiliğini inşa ediyorlar. 
     Emirates Grubu'nun ne tür cazip seçenekler sunarak, dev organizasyonları Dubai'ye çekmeyi başardıklarını merak ediyorsanız anlatayım 
     Birincisi ve en önemlisi "güvenlik" diyorlar. Dubai'de arabanızın kontak anahtarını üzerinde bırakıp bütün geceyi lokantada ya da barda geçirebilir, döndüğünüzde de yerinde bulabilirmişsiniz. Kadınlar da gece sokakta tek başlarına hiç rahatsız edilmeden dolaşabilirlermiş. 
     İkincisi iklim. Dubai'de yılın 12 ayı denize girmek mümkün. Deniz, güneş, alabildiğine sahil ve bu kıyı otellerinden birinde kalarak resmi ya da iş toplantılarına katılma imkanı, çoğu kişiye cazip geliyormuş. Gerçekten de Meridien gibi 5 yıldızlı oteller hem deniz kenarında, hem de şehrin içinde. 
     Üçüncüsü turistlere verilen hizmetin kalitesi. 
     Dördüncüsü Dubai'de hiçbir malda vergi yok, ama dünyanın her yerinde bulunan markalar mevcut. Dolayısıyla kongre turizmi ya da iş için giden cebi paralı kişiler açısından bakacak olursanız, Tiffany markalı bir mücevheri de, Escada giysiyi de Dubai'de hiç vergi ödemeden, daha ucuza almanız mümkün. 
     Beşincisi istisnasız her yerde Arapçanın yanı sıra mutlaka İngilizce tabelalar da var. Rusya ya da Japonya'dakinin aksine Dubai'de sokaklarda dolaşırken beyninizi hiç zorlamıyorsunuz. 
     Altıncısı ilk görüşte sizi çarpan derecede tertemiz, pırıl pırıl bir yer Dubai. Hem çok şaşırıyorsunuz, hem de çok rahat ediyorsunuz. 
     Yedincisi çölde safari imkanı. Dubai'de deniz 15 dakika mesafedeyse, çöl de olsa olsa yarım saattir. Toplantı için Duabi'ye gitmişken şöyle birkaç saatliğine çölde safari yapmak, tabii müstesna bir şey. Biz Arabistan çölünde yarım gün geçirdik. Çölün sessizliği ve göz alabildiğine kumluk düz arazi, bayağı etkileyici. 
     Sekizincisi dükkanların 95'inde pazarlık edebilme imkanınız varmış. Ben bu tür alaturkalıkları oldum olası itici bulurum. Hatta pazarlık edilen bir memleketten alışveriş etmeyi canım istemez. Zaten bu nedenle de bu maddeyi en sona bıraktım, ama bu alışveriş meselesi gerek iş için gerekse turistik nedenlerle Dubai'ye gelenlerin pek hoşuna gidiyormuş. 
     
Dubai için önemli tarihler      1966'da petrol bulunmuş. 
     1968'de İngilizlere bir anlamda güle güle denmiş. 
     1969'da ilk petrol ihracatı yapılmış. 
     1971'de aralarında Abu Dabi ve Dubai'nin de bulunduğu 7 emirlik Birleşik Arap Emirlikleri'ni BAE kurmuşlar. En büyük emirlik Abu Dabi, başkent olmuş. 
     1974'te dünyanın ilk serbest bölgesi Dubai'de kurulmuş. 
     1983'te hala da dünyanın doğal olmayan, insan yapımı en büyük limanı Dubai'de inşa edilmiş. 
     1985'te Emirates Havayolları kurulmuş ve Dubai Emirliği, Abu Dabi'yi sollayarak BAE'nin ekonomik başkenti niteliğini hızla kazanmış. 
     Ve bu dönüm noktasından sonra Dubaililer, veliaht Prens Şeyh Muhammed'in önderliğindeki son derecede aktif bir pazarlama politikasıyla, tatil için turistleri, ticaret için işadamlarını, fuar ve kongre turizmi için dev şirketler ve dünya örgütlerini, reddedemeyecekleri cazip tekliflerle Dubai'ye çekmeyi başarıyorlar. 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
