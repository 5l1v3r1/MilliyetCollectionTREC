<DOC>
<DOCNO> 58595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sondun05.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'in annesi "Kaset sahte..." 
</HEADLINE>
<TEXT>

     Usame Bin Ladin'in annesi Aliye Hanım, ABD tarafından, Bin Ladin'in 11 Eylül'deki terörist saldırının yapılacağını önceden bildiğini kanıtladığı iddia edilen video kasetin, sahte olduğuna inandığını söyledi. 
     Hanım, İngiliz bulvar gazetelerinden Mail'e, Suudi bir gazeteci aracılığıyla yaptığı açıklamada, ''Ona karşı ileri sürülen delilin güvenilir olmadığına inanıyorum. Bence ortaya çıkarılan video kaset üzerinde oynanılarak değiştirilmiş. Videodaki ses belirsiz ve düzensiz. Pek çok boşluk var ve bu cümlelerin ona ait olması ihtimali çok az'' diye konuştu. 
     Suudi Arabistan'da çıkan El Medine adlı gazetenin yayıncısı ve Bin Ladin ailesinin dostu Halid Batarfi tarafından yapılan röportajda, Bin Ladin'in annesi, saldırılardan oğlunun sorumlu olmadığı konusunda ikna olduğunu ancak adını temize çıkaramadan ölmesinden korktuğunu belirtti. 
     Haberde Hanım'ın ''Usame videoda işaret edilenleri söyleyemeyecek kadar iyi bir Müslüman, iyi bir insandır. Allah'a gerçek aydınlatılıncaya kadar yaşaması için dua ediyorum'' şeklindeki sözlerine yer verildi. 
     Bin Ladin'in annesinin röportajda ayrıca, oğlunun, yeri belli olacağından kortuğu için kendisini 6 yıldan beri telefonla aramadığını söylediği belirtildi.. 
     






</TEXT>
</DOC>
