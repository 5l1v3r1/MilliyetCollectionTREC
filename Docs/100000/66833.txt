<DOC>
<DOCNO> 66833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko03.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz Türk devlerini dünya liginde geriletti 
</HEADLINE>
<TEXT>

2001’de yaşanan kriz ve devalüasyon nedeniyle, dünyanın en büyük aile şirketleri sıralamasında Koç Holding beş, Sabancı Holding 10, Doğuş Holding 18, Garanti Bankası 52 basamak geriye gitti 
     ABD dışında dünyadaki en büyük aile şirketlerinin listesini yayınlayan "Family Business Magazine" adlı derginin yıllık sıralamasında Türkiye’den dört şirket yer aldı. 
     Listede Koç Holding 49’uncu sıraya, Sabancı Holding 56’ncı sıraya, Şahenklere ait Doğuş Holding 60’ıncı sıraya, yine Doğuş Grubu’na ait Garanti Bankası 106’ncı sıraya yerleşti. Geçen yıl yaşanan kriz ve devalüasyon nedeniyle Türk şirketleri sıralamada geriledi. 
     2000 yılı listesinde Koç Holding 44’üncü, Sabancı Holding 46’ıncı, Doğuş Holding 42’inci, Garanti Bankası ise 54’üncü sırada bulunuyordu. Buna göre, 2001 yılında, Koç Holding beş, Sabancı Holding 10, Doğuş Holding 18, Garanti Bankası 52 basamak geriye gitti. 
     2001 yılı itibariyle 45 bin 626 personeli bulunan Koç Holding, 6.6 milyar dolarlık, 30 bin 150 personeli bulunan Sabancı Holding 5.6 milyar dolarlık, 20 bin personeli bulunan Doğuş Holding 5.1 milyar dolarlık Garanti Bankası ise 1.5 milyar dolarlık gelir elde etti. 
     ABD dışında tüm dünyadaki aile şirketleri içinde Güney Koreli Koo ailesine ait bulunan ve Lucky Goldstar’ olarak bilinen LG Grubu birinci seçildi. Bu şirket kimya sektörünün yanı sıra telekomünikasyon ve tüketime yönelik elektronik sektöründe faaliyet gösteriyor. LG Grubu’nun yıllık geliri 81 milyar doları buluyor. Fiat’ın sahibi İtalyan Agnelli ailesine ait bulunan IFI Holding 63 milyar dolar gelirle ikinci sırada, Fransa’nın Defforey ailesi tarafından kontrol edilen Carrefour mağazaları ise 61 milyar dolarla üçüncü sırada yer aldı. 
     
     En büyük aileler Fransız 
     Derginin son sayısında yer alan yıllık listede ABD dışı 116 aile şirketi bulunuyor. Bu şirketlerin hepsinin yıllık gelirleri 1 milyar doların üzerinde. 24 ülkeden şirketlerin yer aldığı listeye göre, aile şirketleri açısından en başarılı ülke 19 şirketle Fransa. Onu 15 şirketle Almanya izliyor. Listede Meksika, İtalya ve İspanya’nın her birinin dokuzar şirketi, İngiltere’nin ise sekiz şirketi var. Listede Hong Kong dahil Çin’den ve Türkiye’den dörder şirket yer aldı. 
     
Wal - Mart, Türkiye’den büyük      ABD aile şirketlerinin büyüklüğü dünya ortalamasının çok üzerinde. Aile şirketi sayılan Amerikan Wal - Mart mağazalar zincirinin yıllık geliri 191.3 milyar dolarla Türkiye’nin gayri safi milli hasılasının GSMH da üzerinde Türkiye’nin GSMH’sinin 2001 için 150 milyar dolar olacağı tahmin ediliyor . 
     Ford ailesince kontrol edilen Ford Motor Company’nin yıllık gelirinin ise 170.1 milyar dolar olduğu görülüyor. 
     
ABD dışında LG Grubu lider Aile Ülkesi Marka Faaliyet alanı Yıllık geliri Koo G. Kore Lucky Goldstar LG Grubu Kimya, telekomünikasyon, elektronik 81 milyar dolar Angelli İtalya Fiat IFI Holding Otomotiv 63 milyar dolar Defforey Fransa Carrefour Perakende 61 milyar dolar      
     
ABD’nin en zengin ailesi Waltonlar Aile Marka Faaliyet alanı Yıllık geliri Walton Wal - Mart Perakende 191.3 milyar dolar Ford Ford Motor Otomotiv 170.1 milyar dolar      
     
     
ABD DIŞINDAKİ AİLE ŞİRKETLERİ LİGİNDE DÖRT DEV TÜRK Koç Holding 2000’deki yeri 44 2001’deki yeri 49 Çalışan sayısı 2001 45.626 kişi Yıllık geliri 2001 6.58 milyar      
     
Sabancı Holding 2000’deki yeri 46 2001’deki yeri 56 Çalışan sayısı 2001 30.150 kişi Yıllık geliri 2001 5.62 milyar      
     
Doğuş Grubu 2000’deki yeri 42 2001’deki yeri 60 Personel sayısı 2001 20.000 kişi Yıllık geliri 2001 5.1 milyar      
     
Garanti Bankası 2000’deki yeri 54 2001’deki yeri 106 Çalışan sayısı 2001 6.034 kişi Yıllık gelir 2001 1.49 milyar      
     Garanti Bankası’nın Osmanlı Bankası’yla birleştikten sonda açıkladığı rakam. 
     



 EKONOMİ 




















</TEXT>
</DOC>
