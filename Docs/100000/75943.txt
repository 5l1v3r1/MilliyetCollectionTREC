<DOC>
<DOCNO> 75943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yazar/yilmaz.html </URL>
<DATE> 2002/04/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Baykal yeni yüzü Durusu’da arıyor 
</HEADLINE>
<TEXT>

     Üzerimize örtülen şatafatlı örtüyü yırtan ekonomik kriz sonrasında, Türkiye değişime susamış bir görüntü verdi.Yakıttan çalan apartman yöneticisi değişsin, bir kısım üyelerine menfaat dağıtan başkanlar değişsin, uz görmeyen yönetici değişsin, liderler de değişirse iyi olur vs. 
     Arayışlar başladı... 
     Koç Topluluğu, içinden bir yöneticiyi ki adı da geçti Ali Koç’u, siyasete verir mi 
     Merkez sağın liderleri Sakıp Sabancı’ya "Gel bizi birleştir" derler mi 
     TÜSİAD, YDH’deki korkaklığını atıp yeni bir Cem Boyner çıkarır mı 
     Türk burjuvazisinin önde gelen ismi Bülent Eczacıbaşı lider olur mu 
     Profesyonel bir şirket kelle avcılığı yapıp, siyaseti yeniden dizayn edebilir mi 
     Tüm bu soruların havada uçuştuğu dönemde Tayyip Erdoğan, "Merkezin solunda" bir oluşum için arenaya çıktı 
     Kamuoyu yoklamaları Erdoğan’a verilen desteğin yüzde 30’ların üzerine çıktığını gösterirken, Abant’taki AKP toplantısında takke düştü, kel göründü. 
     Erdoğan ile yollarını ilk ayıran avukatı Münci İnci oldu. Oysa İnci, Erdoğan’ı merkeze taşıyordu... 
     İnci’nin Durusu’daki evi Erdoğan’dan önce de yeni oluşumların karargahı olarak ünlenmişti. Turgut Özal’dan sonra liderini arayan İnci, Durusu’yu Yalım Erez, İlhan Kesici gibi isimlere de açmıştı. 
     Yeni, yepyeni bir oluşuma gitmenin "tam zamanı" olduğunu düşünen İnci, iş dünyasından birkaç ismi de yanına alarak kolları sıvadı. 
     Bu isimler kimlerdi 
     İTO Meclis Başkanı Atalay Şahinoğlu, Yönetim Kurulu Başkanı Mehmet Yıldırım, MÜSİAD Başkanı Ali Bayramoğlu, GÜNSİAD Başkanı Bedrettin Karaboğa, Özelleştirme İdaresi eski Başkanı Tezcan Yaramancı, Koç Topluluğu emektarı Uğur Ekşioğlu gibi... 
     İnci, Bahçeşehir Üniversitesi Hukuk Fakültesi Dekanı Süheyl Batum gibi akademik çevrelerden de birkaç ismi grubuna katınca, internette "Yeni Yüzler" hareketinin "organizatörü" olduğunu ilan etti. 
     Bu arada ANAP’ın muhalif sesi Işın Çelebi’nin de itmesiyle şekillenen Yeni Yüzler kokteyler, arama konferansları derken binlerce "tık" almaya başladı. 
     Pazar günü Durusu yeniden şenlendi. 
     Bu kez konuk kimdi 
     Tahmin etmekte zorlanır mısınız, bilemiyorum CHP Genel Başkanı Deniz Baykal... 
     Merkez mi, sağ mı - sol mu derken Baykal da Durusu’nun konuğu oluverdi. 
     CHP’deki "eski yüzleri" bir bir partiden uzaklaştıran ve ideolojik görüntü vermekten kaçınan Baykal, sonunda "Yeni Yüzler" ile buluştu. 
     Sosyal demokratlar cephesinde sancılı geçen ayrışma sürecinin sonuna gelindiği artık kesin. Murat Karayalçın ve Fikri Sağlar SHP’nin levhasını asmak üzereler, Mümtaz Soysal ile Prof. Sina Akşin bürokratlardan oluşan parti çekirdeğini oluşturdular. Bülent Ecevit ile nereye kadar gideceği kestirilemeyen DSP ise süpriz seçenek olmaya devam ediyor. 
     Ne var ki artık, "Sosyal demokratlar birleşin" dendiğinde bundan Baykal, Karayalçın, Ecevit’in anlaşılamayacağı netleşti. 
     Halkın gerçekten yenilenme isteyip istemediğini bilemiyorum ama, "yüzler" meselesinin çok tartışalacağı kesin. 
     
     







Mısır'da Türk izleri 


Oğuz Aral... 


Cem'in haklı tepkisi 


Hükümet gitgide daha sinirli olacak 


Sandık... Sanduka 


Barış sahipsiz değil 


Hocaların maaşı 57 


Kabus senaryosu 


Negatif enerji toplumu 


Aktaş Elektrik kördüğümü’ 


Terörist devlet olmanın ağırlığı 


Yoksulluk tüneline dönüş 


şık, beyniyle görürmüş 


Bu tabloda üretim artırılamaz 


Baykal yeni yüzü Durusu’da arıyor 


</TEXT>
</DOC>
