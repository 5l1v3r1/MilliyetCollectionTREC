<DOC>
<DOCNO> 60521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yasam/yas05.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlik imandan değil genden geliyor 
</HEADLINE>
<TEXT>

Amerikalı bilim adamları, vücudu temizleme ve bakım yapmanın genlerle bağlantılı bir davranış olduğunu deneylerle saptadılar 
     DIŞ HABERLER SERVİSİ 

     Bütün memelilerde var 
     UTAH Tıp Fakültesi araştırmacılarından Mario Capecchhi başkanlığındaki bir ekip, düzenli olarak vücudunu temizleyen ve tüylerini ağzı ve dişleriyle tarayan deney hayvanlarını inceledi. Bu deney hayvanlarında "Hoxb" ve "Hoxb8" adlı bir gen çifti belirlendi. Araştırmacılar, bu genlerin beynin bazı bölgelerini oluşturduğunu ve bütün memelilerde bulunduğunu kaydetti. 
     
     Takıntılar araştırılacak 
     DENEYLERDE, bu genlerine müdahale edilen deney hayvanları, tüyleri dökülünceye kadar derilerini kemirdi. Araştırma kapsamında, "ellerini kanayıncaya kadar yıkamak" gibi takıntılı davranışlar sergileyen insanlar üzerinde gözlemler yapıldığını belirten Capecchhi, "Bundan sonra bu davranış bozukluğu ile söz konusu genler arasındaki ilişki araştırılacak" dedi. 
     



 YAŞAM 




















</TEXT>
</DOC>
