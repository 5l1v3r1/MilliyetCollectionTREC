<DOC>
<DOCNO> 85333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sontur28.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıl önce evlendiği Romen ülkesine kaçan 69'luk dede ağaca çıktı 
</HEADLINE>
<TEXT>

     Romanya uyruklu eşinin ülkesine dönmesi ve boşanma davası açmasına sinirlenen 69 yaşındaki Şükrü Erol, Sultanahmet'te ağaca çıkarak görevlileri uğraştırdı. 
     Maltepe Ferhatpaşa Mahallesi G-3 Sokak'ta oturan ve geçimini inşaatlarda çalışarak sağlayan Şükrü Erol 69 , bugün Sultanahmet Mehmet Akif Parkı'na gelerek buradaki bir kavak ağacına tırmandı. 
     Boynuna düğümlü bir ip geçiren, bir elinde bıçak, bir elinde de ''Seni Affetmeyeceğim'' yazılı kağıt parçası bulunduğu halde ağaçta oturan Şükrü Erol, 2 yıl önce evlendiği ve ''Emma'' olan adını değiştirerek ''Emine'' adını alan Romanya uyruklu eşinin boşanma davası açmasına sinirlendiğini dile getirdi. 
     Olay yerine gelen polis ve itfaiyeyi bir süre uğraştıran Şükrü Erol, ağaca merdiven dayayan polislerce indirilip Kumkapı Polis Merkezi'ne götürüldü. 
     Erol'un polise verdiği ifadede, 2000 yılında evlendiği Emine Erol'un 51 yaklaşık 1 yıl önce Romanya'ya gittiğini ve geri dönmediğini anlattığı belirtildi. 
     Eşinin kendisine boşanma davası da açtığını öğrendiğini söyleyen Şükrü Erol'un, eşinin dönmesini istediğini ifade ettiği bildirildi. 
     





</TEXT>
</DOC>
