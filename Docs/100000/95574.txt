<DOC>
<DOCNO> 95574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood yıldızları AB için gelecek... 
</HEADLINE>
<TEXT>

     AÇIK KOYU SOHBETLER EYLEM TÜRK 

     "Yıldızları Türkiye’ye getiren adam" olarak tanıdığımız Organizatör Ahmet San, Avrupa Birliği konusuna da el attı. 
     Zamanın akışına göre organizasyonlar yaptığını söyleyen San, "Bir Türk olarak ve yıllardır yabancılarla temas eden biri olarak Avrupa Birliği’ne AB girişimizin çok önemli ve elzem olduğunu düşünüyorum. Bu nedenle "AB yolunda Türkiye" konulu bir dizi organizasyon yapmaya karar verdim" dedi. 
     Bu organizasyonların ilkini Bill Clinton’ı Türkiye’ye getirerek yaptığını belirten San, "Organizasyon yaparken gündemi yakalamak ve çeşitlendirmek istiyorum. AB toplantılarının ikincisi için 29 Ekim’de Hollywood yıldızlarını Türkiye’ye getireceğim. Ayrıca AB’nin merkezi olan Brüksel’de de Clinton ile bir toplantı daha yapmayı düşünüyorum" dedi.San ayrıca yedi şirketini, tek şirket çatısı altında toplamaya çalıştığını belirterek, önümüzdeki günlerde ABD’li bir firmayla ortaklık yapacağını açıkladı. 
     
Türkiye’ye hep starları getirdiniz. Şimdi Clinton’ın, yani bir devlet adamının gelişini organize ettiniz. Clinton’ın gelişinde asıl amaç neydi 
     Ben zamanın akışına göre organizasyonlar yapmayı seviyorum. Bir Türk olarak ve yıllardır yabancılarla temas eden biri olarak Avrupa Birliği’ne AB girişimizin çok önemli ve elzem olduğunu düşünüyorum. Bu nedenle "AB yolunda Türkiye" konulu bir dizi organizasyon yapmaya karar verdim. Bu organizasyonların ilkini Bill Clinton’ı Türkiye’ye getirerek yaptım. 
     
AB konulu bu organizasyonların ikincisini kimle ve ne zaman yapacaksınız 
     AB toplantılarının ikincisi için 29 Ekim’de Hollywood yıldızlarını Türkiye’ye getireceğim. Ayrıca AB’nin merkezi olan Brüksel’de de Clinton ile bir toplantı daha yapmayı düşünüyorum. Muhakkak Türkiye dışında, tercihen Brüksel’de karar vericileri de toplayıp, onlara yönelik "Türkiye AB’ye neden girmeli" konulu bir konferans daha yapmayı düşünüyoruz. Türkiye’nin AB’ye neden girmesi gerektiğini hem Türk kamuoyuna hem de AB’dekilere ne kadar fazla yolla izah edebilirsek o kadar faydalı olur. 
     
Organizatör olarak sizin de gündeminiz AB... 
     Organizasyon yaparken gündemi yakalamak ve çeşitlendirmek istiyorum. AB’ye herkes kendi çapında destek vermek zorunda. AB çok da anlaşılmış bir konu değil. Medyatik ve kamuoyunu yönlendirme becerisi olan insanların yaptığı konuşmaların, iletişim ilminde net bir gücü var. Bu güçler harekete geçirilerek lobi faaliyetinde kullanılabilir. Modern dünyada Türkiye’nin yer alması gerekliliğini önemli bir starın söylemesi daha etkili olur. Bütün iş uçları birleştirmek. 
     
     Yabancılarla evlenecek 
Organizatörlüğü bir sektör haline getirdiniz. Bundan sonraki hedefiniz ne 
     Organizatörlükle başlayan süreçten sonra işletmecilik ve menajerlikle devam ettim. 1999’da menajerlik yapmamaya karar verdim. Organizasyonları da çok fazla büyük star olmadığı için senede bire ikiye düşürdüm. Proje üretmeye başladım. Ortaklarımla Park Orman, Efendy projelerini gerçekleştirdim. Şimdi büyük projelerin organizatörlüğüne soyundum. 
     Bundan sonra eğlence şov gibi konularda proje organizatörlüğünü ön plana çıkarıyorum. Bu saatten sonra kendimi kurumlaştırıp yabancılarla ortaklık için altyapımı geliştireceğim. 
     
Ortaklık için görüşmeleriniz var mı 
     Evet. ABD’li bir şirketle ortaklık yapmayı planlıyorum. Yedi şirketim var. Bu yıl 8 milyon dolar ciro yapmayı hedefliyorum. Şirketlerimi tek şirket çatısı altında topluyorum. Bu şirkette ilk etapta yüzde 50 - 50 ortaklık yapmayı düşünüyorum. Sonra şirketin hisselerini yüzde 75’e kadar satabilirim. Sonra da hepsini satabilirim. 
     Yani 5 - 6 sene sonra emekli olmayı düşünüyorum. Emeklilik dönemimde ben de konuşmacı olarak seyahat edebilirim. Ahmet San’ın marka tescilini de yaptırıyorum. 2004, benim meslekte 30. yılım olacak. O yıl yabancılarla evlilik yapmış marka tescilini yaptırmış olacağım. 
     
CLİNTON’ın ardından...      Star ağırlamaktan daha kolaydı’ 
Clinton’ın Türkiye’ye gelirken özel bir şartı oldu mu 
     Çok mütevazı. Otelde onun için Kral dairesi ayrıldı. O ise, buna gerek yoktu daha küçük bir odada da kalabilirdim’ dedi. Hiç özel tercihi ve şartı olmadı. Büyük starları düşündüğüm vakit çok daha kolay bir organizasyon oldu. Starlarda şöhreti hazmedemeyen çok. Devlet adamlarını ağırlamak starları ağırlamaktan daha kolaymış. 
     
     Türkiye’den 21 tane teklif almış’ 
Türkiye’den Clinton konusunda başka talep var mı 
     Gördüğüm en karizmatik liderlerlerinden birisi. Aynı zamanda bilgili ve belli bir birikime sahip. Bu nedenle ona inanılmaz talep var. Türkiye’den Clinton’a çeşitli amaçlarla 21 tane teklif gitmiş. 
     
     Daha önce gelecekti olmadı’ 
Clinton’a ulaşıp onu ikna etmek için nasıl bir yöntem izlediniz 
     Clinton’ı Türkiye’ye getirmek için, önemli konuşmacıların ABD’de faaliyet gösteren ajansıyla iletişime geçtim. Clinton’ı uzun süredir Türkiye’ye getirmeyi planlıyorduk. Ama araya 11 Eylül gibi olaylar girdiği için proje sürekli ertelendi. 
     
     Organizasyon 500 bin doları buldu 
Clinton’a konuşması için ne kadar ödendi 
     Şimdi rakamlara girmek istemiyorum. Ama dünyada ses getiren isimler 50-250 bin dolara kadar alıyorlar. Sektör milyon dolarların döndüğü bir sektör oldu. Clinton organizasyonu yarım milyon dolarlık bir iş. 
     
     Yakında tatil için gelecek 
Bu kadar yoğun talebe cevap verebilir mi 
     Çok sık gelmesi mümkün değil ama tatil için geleceği kesin. Kızı da Türkiye’ye gelmeyi çok istemiş. 
     



 EKONOMİ 





















</TEXT>
</DOC>
