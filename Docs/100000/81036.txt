<DOC>
<DOCNO> 81036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun25.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeevi'nin katilleri Eriha'ya götürülecek 
</HEADLINE>
<TEXT>

     İsrail'in istediği, aralarında İsrail Turizm Bakanı Rehavam Zeevi'nin katillerinin de bulunduğu 6 Filistinli'nin Batı Şeria'nın Eriha kentindeki bir cezaevine götürüleceği bildirildi. 
     Filistin Enformasyon Bakanı Yaser Abdrabbo, Filistinlilerin yarın ya da öbür gün Arafat'ın Ramallah'ta kuşatma altında bulunan karargahından Eriha'ya nakledileceğini söyledi. 
     Abdrabbo, Amerikan ve İngiliz gardiyanların gözeteceği Filistinlilerin Eriha'da İngilizler tarafından inşaa edilen cezaevine konulacağını belirtti. 
     Filistinli Bakan, Filistinliler ayrılır ayrılmaz Filistin lideri Yaser Arafat'ın da hareket özgürlüğünü kazanacağını kaydetti. 
     Filistinlilerden 4'ü Zeevi'ye düzenlenen suikast, Filistin Halk Kurtuluş Cephesi FHKC üyesi Ahmed Saadet ve Fuad Şobaki adlı Filistinliler ise silah kaçırmakla suçlanıyor. 
     





</TEXT>
</DOC>
