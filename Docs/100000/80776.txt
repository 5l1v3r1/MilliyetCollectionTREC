<DOC>
<DOCNO> 80776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/dunya/dun02.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinlilerden vur-kaç 4 ölü 
</HEADLINE>
<TEXT>

     DIŞ HABERLER SERVİSİ 

     Silahlı Filistinliler tarafından, dün Batı Şeria’daki El Halil kentinin güneyinde yer alan Adora Yahudi yerleşim birimine düzenlenen saldırıda aralarında 5 yaşında bir kız çocuğunun da bulunduğu 4 İsrailli öldü. 
     İsrail ordu kaynakları, yerleşim birimine sızan silahlı militanların 7 kişiyi de yaraladığını bildirdiler. Saldırganların Adora’ya 8 km uzaklıkta bulunan El Halil’e kaçtığı sanılıyor. Saldırı, ABD Dışişleri Bakanı Colin Powell’ın bölgeye 12 Nisan’da yaptığı ziyaretten bu yana İsraillileri hedef alan ilk şiddet eylemi olma özelliğini taşıyor. 
     İsrail Hükümet Sözcüsü Arie Mekel, saldırının sorumluluğunun Filistin Devlet Başkanı Yaser Arafat’a ait olduğunu ileri sürdü. Mekel, "Arafat’ın saldırının kökenindeki terörizm piramidinin başında olduğunu" ifade ederek, "İsrail terörizmle mücadelesini sürdürmeye kararlıdır" dedi. 
     



 DÜNYA 












</TEXT>
</DOC>
