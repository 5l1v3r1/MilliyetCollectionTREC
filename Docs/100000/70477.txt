<DOC>
<DOCNO> 70477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/guncel/gun11.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times iddiası Huri aslında beyaz üzüm 
</HEADLINE>
<TEXT>

     Alman bilim adamı Christoph Luxenberg, Kuran’da "cennetteki kadın" anlamına gelen "huri" kelimesinin aslında "beyaz üzüm" olduğunu ileri sürdü. New York Times’ta "İslam ve Kuran’ın Özüne Yeni Radikal Bakış Açıları" başlığıyla yayımlanan Alexander Stille imzalı makalede eski Sami diller üzerine çalışan bilim adamı Luxenberg’in iddialarına yer verildi. Kuran’ın en erken kopyasına dayandırdığını iddia ettiği çalışmasına göre Luxenberg Kuran’ın bazı bölümlerinin, h l var olan yorumlanmamış Hıristiyan Aramice yazılardan alıntı yapılarak ortaya çıkarıldığını savundu. 
     Luxenberg’e göre Kuran’da hurilerden söz edilen bölüm "beyaz" anlamına gelen feminen bir sıfat olarak kullanılan "hur" üzerine kurulu. İslami gelenek, "hur"un kadın, yani "huri" anlamına geldiğini savunurken, Luxenberg’in iddiasına göre, eski Aramice ve itibarlı eski bir Arapça sözlüğe göre "hur" "beyaz üzüm" demek. 
     



 GÜNCEL 















</TEXT>
</DOC>
