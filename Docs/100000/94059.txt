<DOC>
<DOCNO> 94059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yasam/yas02.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüler kurtuldu 
</HEADLINE>
<TEXT>

Depreme karşı güçlendirilecek köprü ve viyadükler için Japonya ile 161 trilyonluk kredi anlaşması imzalandı 
     TAHSİN AKSU İstanbul 

     Boğaz köprüleri, Haliç Köprüsü ve bağlantı yolları üzerindeki viyadüklerin olası depremlere karşı güçlendirilmesi için gerekli olan finansman, Japon Uluslararası İlişkiler Bankası JBIC tarafından sağlandı. 
     JBIC Bankası Direktörü Mitsuyasu Iwata ile Hazine Müsteşar Yardımcısı Aydın Karaöz, "Sismik Güçlendirme Projesi" için verilecek 12 milyar 22 milyon yen 161 trilyon lira kredinin protokolünü, Karayolları İstanbul 17. Bölge Müdürlüğü Ortaköy Sosyal Tesisleri’nde dün imzaladı. Törende yaptığı konuşmada, Japonya’nın çok uygun şartlarla bize kredi kullandırmayı kabul ettiğini belirten Bayındırlık Bakanı Abdülkadir Akcan, "İşe müşavir firma belirlenip hemen başlanacak. Projenin 2005’in ilk çeyreğinde bitmesi planlanıyor" dedi. 
     
40 yıl vade      Projenin toplam maliyetinin 14.3 milyar yen olduğunu kaydeden Karaöz, Japonya’dan alınan 12 milyar 22 milyon yeni kredinin vadesinin 10 yılı ödemesiz toplam 40 yıl ve faiz oranının yüzde 0.95 olduğunu bildirdi. 
     
Hangi yapılar güçlendirilecek      Boğaziçi Köprüsü, Fatih Sultan Mehmet Köprüsü, eski ve yeni Haliç Köprüsü, Boğaziçi Köprüsü Asya-Avrupa tarafı yaklaşım viyadükleri, eski Haliç Köprüsü yaklaşım viyadüğü, yeni Haliç Köprüsü yaklaşım viyadüğü, Ortaköy viyadükleri... 
     



 YAŞAM 




















</TEXT>
</DOC>
