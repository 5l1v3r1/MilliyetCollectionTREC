<DOC>
<DOCNO> 64131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun05.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar mizah değil, ABD halkına uyarı etiketleri... 
</HEADLINE>
<TEXT>

     ABD'de ürünlerin üzerinde yeterli uyarı olmadığı gerekçesiyle her yıl açılan binlerce dava, etiketlere inanılmaz ayrıntıların eklenmesine yol açarken, bu garip uyarılar yarışma konusu oldu. 
     Michigan'da bulunan Dava Taciz İzleme Grubu'nun düzenlediği ''Garip Uyarılı Etiket'' adlı yarışmada birinciliği, Ohio'dan Mary Beth Eckberg'in gönderdiği, bir CD'nin üzerindeki, ''Ultradisc 2000'i, mancınıkla atılacak bir silah olarak kullanmayın'' uyarısı kazandı. 
     Eckberg, yarışmanın birincisi olarak 500 dolar kazandı. 
     İlgi toplayan diğer uyarılar ise şöyle 
     -Doğum günü mumlarını kulaklarınızın içine veya diğer vücut boşluklarına sokmayın. 
     -Tuvaletin, arıtılan sifon suyu, içme suyu olarak güvenli değildir. 
     -Fotoğraf çekmek üzere havaya kalkan parmağınızın gözünüze girmemesine özen gösterin. 
     -El masajı aletini uyurken veya bilinçsizken kullanmayın. 
     -Lazer yazıcı kartuşu yenilmez. 
     -Rüzgar geçirmez plaj havlusu hortuma karşı korumaz. 
     -Bu uyku hapları, uykunuzu getirir. 
     -Çocuk arabasını katlamadan önce çocuğu içinden çıkartın. 
     -Jet Ski kullananlar, suya düşmeleri halinde vücut deliklerine su dolmasından yaralanabilirler. 
     - Duvar matkabı için Bu alet diş delmekte kullanılmaz. 
     - Bahçe süslemekte kullanılan taş parçaları için Taş yemek, dişlerinizin kırılmasına yol açabilir. 
     -Elbiselerinizi, hiçbir zaman üzerinizdeyken ütülemeyin. 
     - Savunma amaçlı spreyler için Gözleri yakar. -Saç kurutma makinesini asla uyurken kullanmayın. 
     - Koltukaltı deodorantı için Gözünüze sıkmayın. 
     - Araba güneşliği için Güneşlik açılıyken aracı kullanmayın. 
     Yarışma, ABD'de çok popüler hale gelen davaların, toplumda problem haline geldiğini ve topluma hitap eden uyarıların gerekliliğini ortaya koyduğunu göstermek amacıyla yapılıyor. 
     






</TEXT>
</DOC>
