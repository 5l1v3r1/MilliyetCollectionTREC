<DOC>
<DOCNO> 63884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/siyaset/siy01.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Kürtçe’ye ılımlı davranmadı 
</HEADLINE>
<TEXT>

Tansu Çiller, Kürtçe eğitim dilekçesi verenlere, ılımlı davranalım’ diyen Mesut Yılmaz’a, dilekçe eylemi PKK’nın siyasi bir oyunudur’ yanıtını verdi 
     ANKARA Milliyet 

     DYP Genel Başkanı Tansu Çiller, Kürtçe eğitim hakkı başvurularına "ılımlı davranalım" diyen Başbakan Yardımcısı Mesut Yılmaz’ı eleştirerek, bu girişimin "PKK uzantısı, siyasi bir oyun" olduğunu söyledi. 
     Çiller, dünkü grup toplantısında, Kürtçe eğitim hakkı başvurularına sadece insan hakları ve demokrasi çerçevesinde yaklaşanların tarihi bir yanılgı içinde olduklarını savundu. Hiçbir devletin, halkının ve ülkesinin bölünmesini bir hak olarak tanıyamayacağını ve tanımaya da zorlanamayacağını vurgulayan Çiller, isim vermeden Yılmaz’ı eleştirerek şöyle konuştu "Dün AB’ye giden yolu ayrılık tohumu atarak tanımlayanlar, bugünkü durum karşısında meseleyi sadece AB yolunda Kopenhag Kriterleri, insan hakları ve demokrasi çerçevesinde algılıyor ve bunu böyle bir ılımlı duruşun sözcülüğünü yaparak ifade ediyorlarsa, bu duruş bir ılımlı yaklaşım değildir. Tam tersine daha dün yolsuzluk nedeniyle jandarma kapıya geldiğinde demokrasi’ diye bağrışanların tutumunun bir tekrarından ibaret olur. Türk üst kimliğinin bir parçası olduklarını ifade etmek zorundadırlar. Bu üst kimlik, birilerinin zannettiği veya anlamaya çalıştığı gibi belli bir etnik grupla özdeş bir kimlik değildir. 65 milyonun siyasal birliğini ifade eden bir kimliktir." 



 SİYASET 



















</TEXT>
</DOC>
