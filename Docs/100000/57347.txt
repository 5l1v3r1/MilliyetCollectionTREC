<DOC>
<DOCNO> 57347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun08.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da İngiltere'nın komutasına verilecek güç 
</HEADLINE>
<TEXT>

     Afganistan'da barışı koruyacak bir uluslararası istikrar gücünün bileşimi konusunda, çeşitli ülkelerden askeri yetkililerin dün Londra'da yaptıkları toplantının ardından, İngiliz komutasındaki gücün, 3000-6000 askerden oluşacağı iddia edildi. 
     The Guardian gazetesi, 1000'e yakın İngiliz askerinin önümüzdeki haftadan itibaren Kabil yakınlarındaki Bagram hava üssüne uçaklarla sevk edileceğini öne sürdü. 
     Gazete, İngiliz askerlerine, daha sonra, sayıları 3000 ile 6000 arasında Fransız, Alman, İtalyan, Türk ve Ürdünlü askerin katılacağını savundu. 
     The Guardian, barış gücünün görevleri ve diğer ayrıntıları ile kesin asker sayısının, gücün komutasını üstlenmesi beklenen Tümgeneral John McColl'ün, önümüzdeki günlerde Afganistan'da kurulacak yeni hükümetle yapacağı görüşmelerin ardından karar verileceğini yazdı. 
     İngiliz Tuğgeneral Tony Piggott'un başkanlığında dün Londra'da yapılan toplantıya, Fransa, Almanya, İspanya, İtalya, İngiltere, Türkiye ve Ürdün'den yetkililer katılmıştı. 
     






</TEXT>
</DOC>
