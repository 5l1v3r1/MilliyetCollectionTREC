<DOC>
<DOCNO> 58150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo11.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 9 sayı attı Sacramento kaybetti 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Pasifik Grubu'nda 2. sırada bulunan Sacramento Kings, aynı grupta 6. sırada yer alan Seattle Supersonics'e deplasmanda 104-92 yenilirken, Hidayet Türkoğlu 9 sayı attı. 
     Seattle'daki maçta oyuna sonradan giren ve 29 dakika oynayan Hidayet, 10 şuttan 4'ünde isabet bularak 9 sayı kaydetti. 3 kez 3 sayılık şut deneyen ancak başarılı olamayan Hidayet Türkoğlu, 4 faul atışından da yalnızca 1'ini sayıya çevirebildi. Son maçlardaki performansını sergileyemen NBA'deki Türk oyuncusu, ayrıca 3 ribaunt aldı, 1 blok yaptı. Detroit Pistons maçında ayak bileğinden sakatlandığı için bu maçta forma giyemeyen Chris Webber'siz Kings'de, Doug Christie 23, Predrag Stojakoviç de 19 sayı üretti. 
     Kings'e 27. maçında 8. yenilgisini tattıran Supersonics'de ise Gary Payton 27 sayı, 10 asist ve 7 ribaunt, Rashard Lewis 20, Brent Barry 19 sayı kaydetti. 
     Batı Konferansı Atlantik Grubu üçüncüsü Washington Wizards, evinde Merkez Grubu yedincisi Atlanta Hawks'ı 103-96 yenerek üst üste 7. 
     galibiyetini aldı. 
     Wizards'da, yıldız oyuncu Michael Jordan, 27 dakika oynadığı maçta 23 sayı, 6 asist ve 4 ribauntla yine takımın en başarılı ismi oldu. 
     Takımda Richard Hamilton da 20 sayı kaydetti. 
     Hawks'da ise Şerif Abdurrahim 20 sayı ve 10 ribaunt, Hırvat forvet Toni Kukoç da 19 sayı gerçekleştirdi. 
     

Sonuçlar şöyle Boston Celtics-Cleveland Cavaliers 104-98 Philadelphia 76ers-Charlotte Hornets 85-94 Washington Wizards-Atlanta Hawks 103-76 New Jersey Nets-Minnesota Timberwolves 117-112 uzatmada Orlando Magic-Utah Jazz 98-90 Indiana Pacers-Toronto Raptors 90-102 San Antonio Spurs-Portland Trail Blazers 97-79 Seattle Supersonics-Sacramento Kings 104-92 Golden State Warriors-Detroit Pistons 101-88      






</TEXT>
</DOC>
