<DOC>
<DOCNO> 73976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yazar/tamer.html </URL>
<DATE> 2002/03/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
BDDK'ya ödeme yok, Çörtük 40 ortak 
</HEADLINE>
<TEXT>

     Kamuran Çörtük'ün çocukluk arkadaşı, Bayındır Sigorta'nın yeni sahibi Eren Kale'den faks geldi. "Bayındır Sigorta'da tesadüfün böylesi başlıklı yazınız, kısmen doğruları içermekle birlikte, şaibe yaratmaya yönelik vurgulamaları açısından üzüntü duymamıza neden olmuştur" diyor. 
     Amerika'da yaşayan Türk ortağıyla deneyimlerinin bulunmadığı vitamin ve doğal beslenme ürünleri alanında kurdukları GNC'nin, kısa sürede en tanınan firma haline geldiğini, sigortacılıkta da benzerini tekrarlayacaklarını ifade eden Kale, Bayındır Sigorta'nın satın alınmasında Bakara İlaç hariç kimsenin cebinden para çıkmadığını da ısrarla vurguluyor. Ancak Kale'nin 1 sayfalık faks mesajında, 1996'da kurulan Bakara İlaç'ın ne kadar sermaye ve karlılığa sahip olduğu ya da ne kadar vergi ödediğine ilişkin sorularımın yanıtları yer almıyor. 
     
     5 milyar sermaye 
     Biz gazeteciler için biraz kurcalayınca bu soruların yanıtlarını bulmak zor olmuyor. Bakara İlaç 1996'da 5 milyar sermayeyle kurulmuş. 30 Mayıs 2000'de sermaye 10 kat artırılarak 50 milyar liraya yükseltilmiş. 2001'de herhangi bir sermaye artışı yok. İlk kez 1999'da 16 milyar lira vergi ödemişler. 2000 yılında ödedikleri vergi miktarı 178 milyar lira. 
     İşadamı olmadığım için sermayesi 50 milyar, ödediği vergi 178 milyar olan bir şirketin BDDK'ya 2 milyon dolar ödeyip de bir sigorta şirketini satın alacak mali gücü olup olmadığını bilemiyorum. 
     Eren Kale'yi telefonla aradım. Şu bilgileri verdi Bayındın Sigorta son dönemde zarar ettiği ve yükümlülüklerini yerine getirmekte zorlandığı için, tıpkı Kardemir örneğinde olduğu gibi satışta BDDK'ya herhangi bir para ödenmemiş. Şirketin yeniden hayatiyetine kavuşması için Hazine, kendilerinden 2002 sonuna kadar şirkete 2 milyon dolar konulmasını istemiş. TMSF'ye devredilen Bayındırbank'ın sahip olduğu 60'lık hisse Bakara İlaç'a geçtiği için Eren Kale'nin yıl sonuna dek şirkete 1.2 milyon dolar koyması gerekiyormuş. Bu miktarın 500 bin dolarını da devir işlemi sırasında koymuş. 
     Pekiyi ya geri kalan yüzde 40'lık hisse 
     Bayındır Sigorta'nın yüzde 40'ının sahibi halen Bayındır Holding ve Kamuran Çörtük'müş. Dolayısıyla geri kalan 800 bin doları da Çörtük ödeyecekmiş. Samsun Koleji'nde altlı - üstlü ranzalarda yatan 2 çocukluk arkadaşı, anlayacağınız artık resmen de ortak olmuş durumdalar Bakınız alttaki yazı . 
     
Vitaminlerde de tesadüfün böylesi      "Bayındır Sigorta'da tesadüfün böylesi" başlıklı yazıma sadece Eren Kale'den değil, ilaç sektörüne yakın çevrelerden de ilginç katkılar geldi Vitamin ve doğal beslenme ürünleriyle ilgili ithal izninin Sağlık Bakanlığı'ndan alınıp Tarım Bakanlığı'na verilmesiyle, Bakara İlaç'ın kuruluşunun aynı tarihlere denk düşmesine dikkatimi çektiler. 
     Araştırdım. Yıl 1997. Mesut Yılmaz Başbakan, Mustafa Taşar Tarım Bakanı. Ve Bayındır Holding'in sahibi Kamuran Çörtük'ün manevi babası Süleyman Demirel Cumhurbaşkanı. Bakara İlaç yeni kurulmuş. İşte bu ortamda ithal doğal vitamin ve beslenme ürünlerinin Sağlık Bakanlığı'ndan ruhsat alma ve bakanlığın belirlediği fiyatlara tabi olma zorunluluğu kaldırılıyor ve bu ürünlerin ithali ve Türkiye'deki satışında Tarım Bakanlığı'nın izni yeterli sayılıyor. Dolayısıyla ithal vitaminler Sağlık Bakanlığı'nca fiyatlanmaktan da kurtulup serbestçe satılabiliyor Bakınız 16.11.1997'de 23172 sayılı Resmi Gazete'nin mükerrer sayısı . Çörtük'ün o sıralar gerek Yılmaz, gerekse Taşar nezdinde bu iş için sıkı lobi yaptığını hatırlayanlar var. 
     Bu iznin ardından bir ilaç şirketi ürettiği Supradine, Polivit gibi vitamin ilaçları için Sağlık Bakanlığı'ndan 4 - 5 milyon liralık fiyat alırken, benzeri ithal vitaminler 17 - 18 milyon liraya satılabiliyor. Sağlık Bakanlığı'nın ruhsatına tabi olmadıkları için, bileşimleri ve aktif maddeleriyle ilgili herhangi bir denetim de söz konusu değil Bakınız üstteki yazı . 
     
     







Sezen Diyarbakır’da 


Amerikan geyiği 


Cheney’nin gezisi 


Tayyip Erdoğan’ın işi zorlaşıyor 


Kasımpaşa - Çankaya 


Kütahya Dumlupınar Üniversitesi 


Yabancı sermaye hesaplarının yönü 


Cheney yanlış mı anlaşıldı 


Nevruz’da zafer işareti... 


Danıştay, Aktaş’ için harekete geçti 


AKP’de Tayyip istifa sesleri 


İnsanların seslerini duyurması... 


Son imparator 


BDDK'ya ödeme yok, Çörtük 40 ortak 


Şakadan beter okur ve kahramanlara En içten saygılarımla... 


İngiltere’ye gidemeyen de, giden de dertli 


</TEXT>
</DOC>
