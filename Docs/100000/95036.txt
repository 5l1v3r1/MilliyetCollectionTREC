<DOC>
<DOCNO> 95036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/spor/spo07.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü’nün çözümü plaket 
</HEADLINE>
<TEXT>

     CEMAL ERSEN 

     Tepkilere yanıt 
     DÜNYA üçüncüsü olan milli futbolcuların, kendilerine takılacak madalyalardan, Haluk Ulusoy ve diğer isimlere verilmemesine tepki göstermeleri üzerine Bakan Fikret Ünlü harekete geçti. Bakanlar Kurulu’nda, Başbakan Bülent Ecevit ile görüşen Ünlü, Ulusoy’a başarı plaketi verilmesi için onay aldı. Bakan, "Başbakan’a sadece gerçek kişilere madalya verilebileceğini söyledim. Federasyon başkanımızı da başarı plaketi ile onurlandırma teklifini götürdüm" dedi. 
     
     Muhteşem tören 
     ÜNLÜ, kabinedeki diğer bakan arkadaşları gibi Başbakan Bülent Ecevit’in de, bu öneriyi memnunlukla karşıladığını belirtti. Bakan Ünlü, Cumhurbaşkanı Ahmet Necdet Sezer tarafından imzalanan kararnamenin bozulmadan uygulanmasının da önemli olduğunu belirterek, "Sayın federasyon başkanı ile de görüşüp ödül tarihini belirleyeceğiz. Futbolcularımıza madalyalarını muhteşem bir törenle vermeyi planlıyoruz" ifadelerini kullandı. 
     



 SPOR 


























</TEXT>
</DOC>
