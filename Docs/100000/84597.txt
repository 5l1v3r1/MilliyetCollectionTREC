<DOC>
<DOCNO> 84597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sonspo11.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da Olimpiakos - Panathinaikos maçı yine ertelendi 
</HEADLINE>
<TEXT>

     Milli basketbolcu İbrahim Kutluay'ın forma giydiği Panathinaikos'un, Pire Olymmpiyakos takımıyla bugün yapacağı Birinci Lig play-off mücadelesi 2. maçı ertelendi. 
     Yunan özel Flash Radyosu, Olympiakos maçı sonrasında Panathinaikos kafilesini taşıyan otobüsün taşlı saldırıya uğraması nedeniyle 17 Mayıs tarihine alınan maçın, Yunanistan Basketbol Federasyonu tarafından yeniden ertelendiğini duyurdu. 
     Flash Radyosu, Panathinaikos yöneticilerinin, taraftarın maça alınmaması halinde play-off müsabakalarından çekileceklerini söylemeleriyle krizin daha da büyüdüğü yorumunu yaptı. 
     Radyo, maçın kapalı kapılar ardında oynanmasından yana olan Kamu Düzeni Bakanlığı, Atina polisinin kaygıları, federasyonun istekleri, Panathinaikos'un ligden çekilme tehditleri ve Spor Bakanlığı'nın kararsızlığı arasında yaşanan bocalamanın, bugün yapılacağı belirtilen olağanüstü toplantıyla son bulmasının beklendiğini duyurdu. 
     Yunan basını tarafından, ''Traji-komik'', ''Perili oyun'', ''Ortadoğu sorunu'' gibi benzetmelerin yapıldığı Pire Olympiakos - Panathinaikos karşılaşmasının yeni tarihinin ise Federasyon'un bugünkü toplantısında belirlemesi bekleniyor. 
     





</TEXT>
</DOC>
