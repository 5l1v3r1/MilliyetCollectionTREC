<DOC>
<DOCNO> 67002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/spo07a.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SABOTAJ VE ZAFER 
</HEADLINE>
<TEXT>

Dereağzı Tesisleri’ne denizden gelen bir grup Fenerbahçe kürek takımının otobüsünü yaktı 
Akdeniz Kupası’nda beş birincilik elde eden Fenerbahçe Kürek Takımı şampiyonluğa ulaştı 
     FENERBAHÇE’NİN Dereağzı Tesisleri’nde bulunan kürek şubesine ait bir otobüs önceki gece kimliği belirlenemeyen kişiler tarafından yakıldı. Tesislere deniz yoluyla gelen sabotajcılar, ayrıca bir tekneyi de kırarak dereye attılar. 
     BİR başka tekneyi ise yine dereye bırakan grup daha sonra yine deniz yoluyla kayıplara karıştı. Olayın ardından tesislere gelen güvenlik güçleri hemen soruşturma başlattı. Ancak ilk araştırmalardan herhangi bir sonuç çıkmadı. 
     
     5. Akdeniz Kupası Kürek Yarışları’nda Fenerbahçe birinci oldu. Fethiye’deki yarışların final günü son derece çekişmeli ve zevkli geçti. 18 kulüpten 270 sporcunun mücadele ettiği şampiyonada Galatasaray ise ikinci sırada yer aldı. 
     FENERBAHÇE’YE kupasını Fethiye Kaymakamı Mehmet Arslan verdi. Kürek, Kano ve Rafting Federasyonu Başkanı Çetin Öztürk ise büyük gelişme gösteren organizasyonun gelecek yıl Uluslararası Akdeniz Kupası adı altında yapılacağını kaydetti. 
     



 SPOR 
































</TEXT>
</DOC>
