<DOC>
<DOCNO> 72396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sonspo16.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma 1 - Galatasaray 1 
</HEADLINE>
<TEXT>

     Şampiyonlar Ligi'ndeki temsilcimiz Galatasaray, Roma'da oynadığı maçta ilk devreyi Ümit Karan'ın golüyle önde kapamasına rağmen ikinci yarıda Roma'nın beraberliği yakalamasınsa engel olamadı. 
     Galatasaray'ın gruptan çıkması için önümüzdeki Barcelona maçını mutlaka kazanması derekiyor. 
     
     İlk yarı 

     Karşılaşmanın ilk yarısında rakibi karşısında kontrollü bir oyun sergileyen Galatasaray, orta sahada Ergün ve Hasan Şaş'ın organize ettiği ataklarda, tek forvet olarak oynayan Ümit'i gol pozisyonuna sokmaya çalıştı. Sert bir savunma uygulayan AS Roma defansı, 44 dakika boyunca bunda başarılı olurken, son dakikada Zebina'nın hatasını affetmeyen Ümit, şık bir vuruşla golü atınca, Galatasaray devreyi 1-0 önde tamamladı. 
     Galatasaray'ın etkili savunması karşısında ilk yarı boyunca rakip kalede fazla etkili olamayan AS Roma ise kanatlardan getirdiği toplarla etkili olmaya çalıştı. 
     7. dakikada Totti'nin pasında ceza alanında topla buluşan 
     Delvecchio'nun vuruşunda, meşin yuvarlak üstten auta gitti. 
     22. dakikada soldan Delvecchio'nun ortasında ceza alanında topla 
     buluşan Cafu, uygun pozisyonda meşin yuvarlağı kafayla üstten auta gönderdi. 
     25. dakikada sol taraftan Perez'i geçerek Galatasaray ceza alanına 
     giren Delvecchio'nun yerden ortasında, topu Hasan uzaklaştırdı. 
     35. dakikada Victoria'nın kullandığı serbest vuruşta, köşeden 
     ağlara gitmekte olan topu, kaleci Antonioli yatarak direk dibinden çıkardı. 
     44. dakikada, Zebina'nın hatasında ceza alanı girişinde topla 
     buluşan Ümit, Samuel'i geçtikten sonra yerden vurdu. Top kaleci Antonioli'nin sağından ağlara gitti 0-1. 
     Karşılaşmanın ilk yarısı, Galatasaray'ın 1-0'lık üstünlüğüyle sona erdi. 
     
     İkinci yarı 

     AS Roma, ikinci yarıya Zebina'nın yerine Aldair'i oyuna alarak başladı. 
     52. dakikada evsahibi ekibin beraberlik golü geldi. Aldair'in 
     kendi yarı alanından uzun mesafeli pasında, Victoria topa müdahale edemedi. Galatasaray defansının arkasında topla buluşan Cafu, öne çıkan Mondragon'un üstünden aşırtma bir vuruşla meşin yuvarlağı ağlara gönderdi 1-1. 
     54. dakikada AS Roma'da Cafu sarı kart gördü. 
     55. dakikada ev sahibi ekipte Montella'nın yerine Batistuta oyuna dahil oldu. 
     62. dakikada, Ergün'ün kullandığı serbest vuruşta, kaleye giden 
     topu Antonioli kornere tokatladı. 
     65. dakikada Galatasaray'da Perez sarı kart gördü. 
     70. dakikada Galatasaray ceza alanına giren Cafu'nun sol çapraz 
     pozisyonda yaptığı vuruşta, top üstten auta gitti. 
     72. dakikada Ergün'ün sol taraftan ortasında ceza alanında topla 
     buluşan Ümit iyi vuramadı. Top auta gitti. 
     74. dakikada, Totti'nin şutunda topu Mondragon önledi. 
     81. dakikada AS Roma'da Delvecchio'nun yerine Assuncao oyuna 
     dahil oldu. 
     83. dakikada, Galatasaray'da Perez, yerini Capone'ye bıraktı. 
     88. dakikada, Galatasaray'da Ümit'in yerine Radu oyuna girdi. 
     89. dakikada AS Roma'da Emenson sarı kart gördü. 
     Karşılaşma, 1-1'lik beraberlikle sona erdi. 
     






</TEXT>
</DOC>
