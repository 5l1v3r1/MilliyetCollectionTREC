<DOC>
<DOCNO> 68904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/ekonomi/aeko.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci elde vergi kalkıyor 
</HEADLINE>
<TEXT>

Nisanda Meclis’ten geçerek yasalaşması beklenen Özel Tüketim Vergisi ile ikinci el oto, uçak, yat ve kotraların alım satımında Taşıt Alım Vergisi, Eğitime Katkı Payı ve Trafik Harcı kaldırılacak 
     NEDİM ŞENER 

     Oto, yat, uçak gibi motorlu araçların ikinci el alım satımında, motor gücüne, yaşına ve ağırlığına bakılmaksızın Taşıt Alım Vergisi kaldırılıyor. 
     Maliye’de hazırlıkları son aşamaya gelen Özel Tüketim Vergisi Yasa Tasarısı’nın yasalaşması ile birlikte, ikinci el oto alım satımında halen 203 milyon lira ile 9.8 milyar lira arasında değişen miktarlarda alınan Taşıt Alım Vergisi alımına son verilecek. 
     Maliye Bakanlığı Gelirler Genel Müdürlüğü’nde hazırlığı yapılan ve nisan ayında Meclis’e sevk edilecek olan Özel Tüketim Vergisi’nin ÖTV yasalaşması halinde, ikinci elde Taşıt Alım Vergisi 2003 yılından itibaren alınmayacak. 
     Toplam 14 vergi, pay ve harcın ÖTV adı altında birleştirilmesiyle uygulamadan kalkacak olan Taşıt Alım Vergisi yalnızca birinci el taşıt alımlarında geçerli olacak. ÖTV Yasası’nın çıkmasıyla, ikinci el alım satımlarında alınan Eğitime Katkı Payı ile Trafik Harcı da kaldırılacak. 
     
     Yat ve kotralar da kapsamda 
     Bu düzenlemelerden ikinci el yat, kotra ve uçak satın alanlar da yararlanacak. Tasarının yasalaşması ile birlikte vergi yüzünden satın alınan motorlu taşıtların, alan kişiler adına tescilinden kaçınılması da ortadan kalkmış olacak. 
     10 yaşından küçük taşıtların ikinci el alım satımından tahsil edilen Taşıt Alım Vergisi 1600 cc motor gücündeki araçlar için ağırlığına göre 203 milyon lira ile 3 milyar 277 milyon lira arasında değişiyor. 1600 cc’nin üzerindeki 1992 - 2002 yılları arası model otomobiller için ise Taşıt Alım Vergisi 203 milyon lira ile 9 milyar 832 milyon lira arasında değişiyor. 
     
     Piyasayı hareketlendirecek 
     Konu ile ilgili olarak görüşünü aldığımız Otomotiv Sanayi Derneği Genel Sekreteri Prof. Dr. Ercan Tezer de ÖTV Yasası’nın çıkmasıyla Taşıt Alım Vergisi’nin yürürlükten kalkacağını vurgularken, ikinci el oto piyasasının da hareketleneceğini söyledi. Tezer, bu düzenlemeyi doğru bulduklarını ifade ederken, Birinci el otomobil satışlarını da olumlu etkiler. Çünkü ikinci elde araçlarını rahat satanlar birinci el alıma geçerler’ diye konuştu. 
     
Eğitime katkı ve harç da kalkacak      Gelirler Genel Müdürü Akif Hamzaçebi, ikinci el oto alacaklara başka bir müjde daha verdi. Hamzaçebi, ikinci el alım satım işlemlerinde alınan 35 milyon 210 bin liralık Eğitime Katkı Payı ile 71 milyon 450 bin liralık Trafik Harcı’nın da 2003’ten itibaren alınmayacağını belirtti. 
     Hamzaçebi, "Taşıt Alım Vergisi yanında harç ve payın da ÖTV’nin içine alınmasından dolayı ikinci el otomobil piyasasında vergi yükü kalmayacak. Alım satım işlemleri bürokrasiden de arınmış olacak’ dedi. 
     İkinci elde Taşıt Alım Vergisi’nin kalkmasıyla gelir kaybı beklemediklerini anlatan Hamzaçebi, "Zaten vatandaşlar aldıkları araçları üzerlerine geçirmiyorlardı. Dolayısıyla önemli bir vergi kaybı da olmayacak" diye konuştu. 
     
     Dört grup üründe ÖTV 
     Hamzaçebi’nin verdiği bilgiye göre, dört grup üründen ÖTV tahsil edilecek. Birinci grupta, benzin, motorin, gazyağı, likit petrol gazı ve bunların türevleri, ikinci grupta, birince el binek oto, uçak, yat ve kotralar, üçüncü grupta alkollü içkiler, tütün mamülleri, dördüncü grupta da mücevher, kürk, sürat motoru ve bazı dayanıklı tüketim malları yeralıyor. 
     Yasa ile yeni vergi getirilmediğini ve mevcut bazı vergilerin birleştirildiğini vurgulayan Hamzaçebi, ÖTV’nin vergi gelirleri içindeki payının yüzde 20 olacağını ve bunun da yüzde 75’inin içine alınan Akaryakıt Tüketim Vergisi’nden sağlanacağını söyledi. 
     
ÖTV ile kalkacak vergiler Vergi Türü 2000 Milyar TL 2001 Milyar TL Akaryakıt Tüketim Vergisi 3.268.774 5.658.565 Ek Vergi 532.528 820.349 Tütün ve alkollü içeceklerden alınan 532.528 814.296 Şarap ve biradan 2.177 1.368 Oy. kağıtları ve röntgenden 1.736 2.981 İspirto ve füzel yağından 1.345 1.704 Taşıt Alım Vergisi 429.066 302.508 Ek Taşıt Alım Vergisi 514 381 Eğ. G.S.S.H.V 361.060 519.353 Sav. San. Destek Fonu 128.725 193.613 Şehit, malul, dul ve Y.pay 36.576 - Tütün fonu 69.705 74.659 Mera fonu 9.404 - Fedarasyonlar fonu 2.422 - AFİP 32.745 18.839 TOPLAM 4.871.519 7.588.267 Vergi gelirleri toplamı 26.503.698 39.767.892 Vergi gelirlerindeki payı 18 19      
     
MOTORLU TAŞITLARIN 2002 YILI TAŞIT ALIM VERGİLERİ Net ağırlık 2001 - 2000 1999 - 98 1997 - 96 - 95 1994 - 93 - 92 0 - 950 kg. 545.570 408.750 271.880 203.460 951 - 1200 kg. 954.550 682.410 408.750 340.280 1201 - 1600 kg. 1.365.570 954.550 613.990 477.170 1601 - 1800 kg. 1.911.380 1.365.570 886.990 682.410 1800 - yukarı kg. 2.547.610 1.774.560 1.228.762 817.780 Net ağırlık 2001 - 2000 1999 - 98 1997 1996 - 95 1994 - 93 - 92 0 - 950 kg. 818.382 408.762 271.887 271.887 203.474 951 - 1200 kg. 1.431.868 704.474 408.762 408.762 340.300 1201 - 1600 kg. 2.731.176 1.431.368 921.013 614.001 477.175 1601 - 1800 kg. 5.734.214 2.731.176 1.772.413 1.329.310 1.023.621 1800 - yukarı kg. 7.372.866 3.549.166 2.457.524 1.843.130 1.226.678      
     1600 cc'yi geçmeyen hususi oto araçların Taşıt Alım Vergisi 
     1600 cc'yi geçen hususi oto araçların Taşıt Alım Vergisi 
     



 EKONOMİ 














</TEXT>
</DOC>
