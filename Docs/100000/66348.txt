<DOC>
<DOCNO> 66348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/ayas.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayağa karşı omuz omuza 
</HEADLINE>
<TEXT>

Eski kocaları Cemalettin Kaya’nın hastanelik edinceye kadar dövdüğü iki kadın, dayaksever’ adama karşı hukuka sığındı 
     TAYLAN YILDIRIM İZMİR DHA 

     Meltem Kaya 28 , İzmir’de çalıştığı deri atölyesinde tanışıp 1994’te evlendiği Cemalettin Kaya 34 ile evli kaldığı iki yıl boyunca neredeyse her akşam dayak yedi. 2.5 aylık hamileyken kocasının yüzünde bira şisesi kırdığı ve bıçakla yaraladığı genç kadın, hastaneye kaldırıldı. Çenesine platin takılan Meltem Kaya, 20 gün komada kaldıktan sonra gözlerini açabildi. 
     
     Boşandı ve okullu oldu 
     Hastanede tanıştığı bir hemşire, Meltem Kaya’nın kaderini değiştirdi. Hemşirenin telkiniyle hamile olmasına aldırmadan kocasından boşanan Kaya, yeni bir hayata adım attı. Ortaokul ve liseyi dışarıdan bitiren Kaya, ünirversite sınavına girerek Dumlupınar Üniversitesi Mahalli İdareler Bölümü’nü kazandı. Ancak Kaya oğlu Burak Garip’i bırakacak kimsesi olmadığı için üniversiteye gidemedi. Yılmayıp ikinci kez sınava giren Kaya bu kez Açık Öğretim Fakültesi’nde okumaya başladı. 
     
     İlk destek ilk eşten 
     Cemalettin Kaya ise boşandıktan sonra Özlem Kemer’le 23 evlendi. Resmi nik h kıymayan Kaya, tıpkı ilk eşi gibi Özlem’i de feci şekilde döverek hastanelik edince gazetelere haber oldu. Haberi gören Meltem, 118 bilinmeyen numaralar servisinden Kemer’e ulaştı. 
     Dayak yüzünden h l kendine gelemeyen, pansuman ve dikişler nedeniyle saçları kazınan Özlem’i hastanede ziyaret eden Kaya, genç kadına destek verdi. 4 yaşında çocuk annesi Kemer’in morali düzeldi. 
     Kaya da cezaevindeki eski eşinin önümüzdeki günlerde yargılanacağı davaya Kemer’in şahidi olarak katılacak. 
     
     Dayak kader olmamalı’ 
     Kadın dernekleri ve örgütlerinden destek isteyen Özlem Kemer de, "Ben en acılarını tattığım için genç kızların benim hatalarıma düşmesini istemiyorum. Dayak kaderimiz olmamalı" dedi. Boşanmasına rağmen kendi soyadı da Kaya olan Meltem ise "Dayağa direneceğiz" diye konuştu. 
     



 YAŞAM 


















</TEXT>
</DOC>
