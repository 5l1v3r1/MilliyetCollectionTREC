<DOC>
<DOCNO> 64871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur33.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi eser kaçakçısı öğretmen 
</HEADLINE>
<TEXT>

     Van'ın Çaldıran İlçesi'nde gerçekleştirilen operasyonda, Osmanlı dönemine ait altın işlemeli paha biçilemeyen bir kaftan ve bir şalvar ele geçirildi. Olayla ilgili olarak 1'i öğretmen, 3'ü korucu 8 kişi gözaltına alındı. 
     Alınan bilgiye göre, bir ihbarı değerlendiren jandarma ekipleri, ellerinde 16. y.y Osmanlı İmparatorluğu dönemi üst düzey yöneticilerin kullandığı altın işlemeli kaftan ve şalvarı satmaya çalışan Salman Ay, İkram Ayyıldız ve Halis Binici ile temasa geçti. 
     Jandarma, bu kişilerle tarihi eserleri satın almak için 250 milyar liraya anlaştı. 
     Ay, Ayyıldız ile Binici, kaftan ve şalvarı ilçe merkezinde alıcı gibi davranan jandarma ekiplerine teslim ederken suçüstü yakalandı. 
     Salman Ay, İkram Ayyıldız ve Halis Binici'nin ifadesi doğrultusunda, operasyonu sürdüren jandarma, tarihi eserlerle ilgileri tespit edilen köy korucuları Abdurrahman Aladağ, Seyfulmülük Aladağ ve Bahri Alatağ ile kimlikleri açıklanmayan 2 kişiyi kişi gözaltına aldı. 
     Ele geçirilen kaftan ve şalvarın piyasa değerinin yaklaşık 500 bin dolar olduğu bildirildi. 
     Tarihi eserlerle ilgili gözaltına alınanlardan Salman Ay'ın, Çaldıran Fatih İlköğretim Okulu Müdür Yardımcısı olduğu, Salman Ay hakkında ise idari işlem başlatıldığı öğrenildi. 
     






</TEXT>
</DOC>
