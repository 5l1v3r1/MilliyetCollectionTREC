<DOC>
<DOCNO> 88858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sonspo03.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, tarihinde ilk kez bir Arjantinli transfer etti 
</HEADLINE>
<TEXT>

     Uzun süren görüşmeler sonunda Ariel Ortega'ya, menajeri vasıtasıyla 4 yıllık imza attıran Fenerbahçe, ilk kez Arjantin ekolüyle tanışıyor. 
     Kadrosunda Avrupa, Asya, Afrika ve Amerika kıtalarından çok sayıda ülkenin futbolcusuna yer veren sarı-lacivertli kulüp, ilk kez bir Arjantinli futbolcuyu transfer etti. 
     Bu yıl 17.si düzenlenen Dünya Kupası'nın favorisi olarak gösterilen Arjantin Milli Takımı'nın 10 numaralı formasını giyen Ortega, bu bakımdan sarı-lacivertli takımın tarihine geçti. 
     Yeni sezon için yabancı transferine Brezilyalı forvet Stecanelo Cergueria Washington ile başlayan Fenerbahçe, AC Parma'nın Arjantinli yıldızı Jesus Matias Almeyda'nın transferi için de girişimlerini sürdürüyor. Sarı-lacivertliler, Ortega'nın transferiyle kadrosundaki yabancı futbolcu sayısını 7'ye yükseltti. 
     





</TEXT>
</DOC>
