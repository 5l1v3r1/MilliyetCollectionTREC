<DOC>
<DOCNO> 58535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/gun06.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvrıkoğlu’ndan Kubilay mesajı 
</HEADLINE>
<TEXT>

     ANKARA Milliyet 

     Genelkurmay Başkanı Orgeneral Hüseyin Kıvrıkoğlu, Asteğmen Kubilay’ın 71 yıl önce şeriat yanlıları tarafından şehit edilmesinin yıldönümünde yayınladığı mesajda, laiklik şehidi Kubilay’ın irticaya karşı mücadelede yakmış olduğu meşalenin bundan sonra da Türkiye Cumhuriyeti’nin sönmeyen bir ilham kaynağı olacağını bildirdi. 
     Menemen olayı ile gericilerin, akılcılığa, ilme ve mantığa dayanan İslam Dini’ni ve halkın din duygularını istismar ederek çıkar sağlamaya çalıştıklarını ve bunların gerçek dinle ilgilerinin bulunmadığının ortaya çıktığını ifade eden Kıvrıkoğlu, şunları kaydetti 
     "Geçmişte olduğu gibi bugün de din istismarcıları varlıklarını ve bozgunculuklarını devam ettirmektedir. Hiç kimsenin şüphesi olmasın ki Türk Silahlı Kuvvetleri laik ve demokratik Türkiye Cumhuriyeti’nin anayasal düzenini irticai, bölücü ve yıkıcı her türlü tehdide karşı korumaya kararlıdır." 
     
     



 GÜNCEL 





















</TEXT>
</DOC>
