<DOC>
<DOCNO> 71637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sondun02.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise Oscar töreninden kaçıyor 
</HEADLINE>
<TEXT>

     Ünlü aktör Tom Cruise, eski eşi Nicole Kidman'ın ''En İyi Kadın Oyuncu'' dalında favoriler arasında yer aldığı 74. Oscar ödülleri törenine katılmayacak. 
     Internetteki ''peoplenews'' sitesinin haberine göre, törenin organizatörleri, 24 Mart'ta düzenlenecek geceye kız arkadaşı, İspanyol aktris Penelope Cruz ile gelmesi beklenen Cruise'un bu kararından vazgeçtiğini belirttiler. 
     Cruise'un, törenlerin yıldızı olmasına kesin gözüyle bakılan Nicole Kidman'ın göreceği ilgiden çekindiği için geceye katılmayacağı ifade edildi. Kidman sahneye çıktığında ya da seyirciler arasında otururken kameraların aynı anda kendisine çevrilmesinden korkan Cruise'un törende yer almak istemediği kaydedildi. 
     Nicole Kidman, ''Kırmızı Değirmen-Moulin Rouge'' filmindeki rolüyle ''En İyi Kadın Oyuncu'' dalında Oscar'a aday gösterildi. 
     Kidman, bu dalda Renee Zellweger, Judi Dench, Halle Berry ve Sissy Spacek ile yarışacak. 
     Tom Cruise, daha önce ''Manolya'', ''Jerry Maguire'' ve ''Doğum Günü 4 Temmuz'' filmleri ile üç kez Oscar'a aday gösterilmiş, ancak ödül alamamıştı. 
     






</TEXT>
</DOC>
