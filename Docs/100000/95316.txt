<DOC>
<DOCNO> 95316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko07.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen, Derviş'e belirsizliğin programa etkisini sordu... 
</HEADLINE>
<TEXT>

     Devlet Bakanı Kemal Derviş, IMF Türkiye Masası Şefi Juha Kahkonen ile görüştü. 
     Bakan Derviş'in, Hazine Müsteşarlığı'ndaki makamında, yaklaşık bir saat süren görüşmeye, Hazine Müsteşarı Faik Öztrak ile IMF Türkiye Temsilcisi Odd Per Brekk de katıldı. 
     Görüşmede Kahkonen'in Bakan Derviş'e, ''belirsizliğin uzun sürüp sürmeyeceği ile bunun program ve faizler üzerindeki muhtemel etkilerini'' sorduğu öğrenildi. 
     Bakan Derviş'in ise ekonomide alınması gereken kararların alındığı, bu durumun ekonomik programı çok fazla olumsuz etkilemeyeceği, özellikle ekonomik büyümede bir risk bulunmadığını'' Kahkonen'e anlattığı kaydedildi. 
     IMF heyeti, bugün ayrıca BDDK ve Özelleştirme İdaresi'nde temaslarda bulunacak. 
     Devlet Bakanı Derviş'in, bugün akşam İstanbul'a geçmesi bekleniyor. 
     





</TEXT>
</DOC>
