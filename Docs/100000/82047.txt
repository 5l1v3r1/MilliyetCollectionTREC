<DOC>
<DOCNO> 82047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sondun09.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan eti yedikleri iddia edilen kişilere verecek ceza bulunamıyor 
</HEADLINE>
<TEXT>

     Kamboçya'da, insan eti yedikleri suçlamasıyla gözaltına alınan 2 kişi, bu ülkenin yasalarında yamyamlıkla ilgili bir madde olmadığı gerekçesiyle serbest bırakıldı. 
     Savcı Nhou Thol, yaktıkları bir cesedin el ve ayak parmaklarını yedikleri iddiasıyla gözaltına alınan krematoryum ölü yakılan yer 
     görevlisi 2 kişinin, yasal boşluk nedeniyle serbest bırakıldığını söyledi. Kamboçyalı savcı, dün gece askeri polisten, onları suçlayacak herhangi bir yasa olmadığı için bu kişilerin serbest bırakılmalarını istediğini açıkladı. Başkent Phnom Penh'in 220 kilometre batısındaki Banteay Meanchey eyaletinde meydana gelen olayla ilgili olarak eyalet askeri polis şefi Rath Sreang, polisin, yöre sakinlerinin ölen yakınlarını krematoryuma bıraktıktan sonra zanlıların sık sık cesetlerin bazı kısımlarını yedikleri iddiası üzerine polisin harekete geçtiğini anlattı. Askeri polis şefi, yöre sakinlerinin, krematoryumda kimsenin yakılmadığından ve zanlıların yemek için çocuklarını öldürmelerinden korktuğunu söyledi. 
     





</TEXT>
</DOC>
