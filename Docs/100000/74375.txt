<DOC>
<DOCNO> 74375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sonspo10.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 1 - Gençlerbirliği 0 maç bitti 
</HEADLINE>
<TEXT>

     Birinci Süper Futbol Ligi'nde Malatyaspor, kendi sahasında Gençlerbirliği'ni 1-0 yendi. 
     Malatyaspor, maçın ilk yarısını 1-0 önde kapadı. 
     Havanın kapalı olmasına karşın yaklaşık 15 bin kişinin izlediği maçın ilk dakikalarında, konuk Gençlerbirliği daha atak bir oyun sergiledi. 
     2. dakikada gelişen Gençlerbirliği atağında, Alper kendi götürdüğü 
     topla soldan ceza alanına girdi. Bu futbolcu, kaleciyle karşı karşıya kalınca sert vurdu. Kaleciden dönen topu savunma uzaklaştırdı. 14. dakikada Ahmed Hassan'ın soldan gönderdiği topla ceza alanı içinde buluşan M'bayo, topu ayaklarından açınca, kaleci son anda topa sahip oldu. 17. dakikada Malatyaspor'da, kazanılan taş atışını Abdülkadir kullandı. Ceza alanına dek giden topa Mithat düzelterek sert vurdu. Kaleci topu son anda kornere çeldi. 24. dakikada Nihat'ın sağdan ortaladığı topa M'bayo kafayla vurdu. Ancak top kalecide kaldı. 30. dakikada Gençlerbirliği'nin kazandığı serbest atışı Tolga kullandı. Bu futbolcunun vuruşunda, baraja çarpan top kornere çıktı. 31. dakikada Malatyaspor'un golü geldi. Sağdan kazanılan taç atışını Şakiri kullandı. Bu futbolcunun ceza alanına gönderdiği topu savunma, ceza alanı dışına çıkardı. Topu iyi izleyen Abdülkadir'in sert vuruşunda, top filelere gitti 1-0. İlk devrenin kalan dakikalarında her iki takımın da çabası başka gol getirmeyince, Malatyaspor ilk yarıyı 1-0 önde tamamladı. Maçın ikinci yarısına her iki takım da ilk yarıdaki kadrolarıyla başladı. Bu yarıda her iki takım da kontrollü oynamayı tercih etti. 52. dakikada Malatyaspor'da, Mithat'ın yerine Cemal xx oyuna girdi. 57. dakikada Ahmed Hassan'ın ortaladığı topu Ömer'den önce Mert yatarak kornere gönderdi. 62. dakikada Malatyaspor'un kazandığı taç atışını Şakiri kullandı. Ceza alanına gelen topu Abdülkadir aşırttı. Fazlı, topa istediği gibi vuramayınca, savunma tehlikeyi uzaklaştırdı. 64. dakikada Malatyaspor'un kazandığı serbest atışı Şakiri kullandı. Şakiri'nin doğrudan kaleye gönderdiği topu kaleci son anda kornere çeldi. 67. dakikada Gençlerbirliği'nde, Beyhan'ın yerine İdris x oyuna dahil oldu. 72. dakikada Gençlerbirliği'nden Nihat, sarı kart gördü. 76. dakikada M'bayo'nun uzaktan sert şutunda, kaleci topu kornere çeldi. 82. dakikada Gençlerbirliği atağında ceza alanı içinde topla buluşan Ahmed Hassan'ın vuruşunda, top filelere gitti. Maçın hakemi ofsayt gerekçesiyle golü saymadı. 84. dakikada Cemal'in pasıyla ceza alanına giren Abdülkadir'in sert vuruşunda, top az farkla auta gitti. 85. dakikada ceza alanı içinde topla buluşan İdris'in yakın mesafeden vuruşunda, top az farkla auta çıktı. 88. dakikada Malatyaspor'da, rakibine sert giren Ziya sarı kart gördü. 89. dakikada Malatyaspor'da, Fazlı'nın yerine Goran oyuna dahil oldu. Maçın geri kalan dakikalarında başka gol olmayınca, Malatyaspor maçı 1-0 kazandı. 
     






</TEXT>
</DOC>
