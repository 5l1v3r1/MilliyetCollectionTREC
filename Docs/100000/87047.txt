<DOC>
<DOCNO> 87047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur15.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, ABD'de menisküs ameliyatı olup döndü... 
</HEADLINE>
<TEXT>

     İngilizce albüm çalışmaları için bir süredir ABD'de bulunan pop şarkıcısı Tarkan Tevetoğlu, İstanbul'a geldi. 
     Türk Hava Yolları'na THY ait bir uçakla, kız arkadaşı Bilge Öztürk ile New York'tan dönen ünlü sanatçı, Atatürk Havalimanı'nda yaptığı açıklamada, ABD'de bulunduğu süre içinde sağ dizinden menüsküs ameliyatı geçirdiğini belirterek, sağlık durumunun iyi olduğunu söyledi. 
     Dünya Kupası Finalleri'ne katılan Milli Takım için söylediği şarkıyla son günlerde listelerde bir numara olan Tarkan, ''Milli maç için geri döndüm. Kendilerini izlemek üzere 1 Haziran'da Güney Kore'ye gideceğim. İnşallah kazanacağız ve bütün dünyaya meydan okuyacağız'' diye konuştu. 
     Tarkan, İstanbul 4. Asliye Ceza Mahkemesi'nde dün sonuçlanan şantaj davasına ilişkin sorulara, ''Henüz gelişmeleri ve sonucu bilmiyorum. Öğrendikten sonra belki yorum yaparım'' yanıtını verdi. 
     





</TEXT>
</DOC>
