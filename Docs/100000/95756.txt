<DOC>
<DOCNO> 95756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yasam/yas00.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul, sabotaj kurbanı 
</HEADLINE>
<TEXT>

Ortaköy’deki tarihi okulu inceleyen uzmanlar Yangın birkaç yerde birden başlamış, büyük ihtimalle sabotaj 
     M. AKİF ERDEM İstanbul 

     Ortaköy’deki Gaziosmanpaşa İlköğreti Okulu’nun 119 yıllık binasını kül eden yangının kundaklama sonucu çıktığı iddiaları güçleniyor. Yangının aynı anda birkaç noktada başladığı bildirildi. Büyükşehir Belediyesi İtfaiye Müdürlüğü de bir heyet oluşturarak yangının çıkış nedeni hakkında inceleme başlattı. II. Abdülhamit tarafından inşa ettirilen Gazi Osman Paşa, Naime Sultan veya Fehime Sultan Yalısı da olarak da adlandırılan binadaki soğutma işlemliri dün sabah da sürdü. 
     
Çok yönlü araştırma      Büyükşehir Belediyesi İtfaiyesi Boğaziçi Bölge Müdürü Ali Karahan başkanlığında oluşturulan heyet de incelemelerini tamamladıktan sonra yangının çıkış nedeni hakkında rapor hazırlayacak. 
     Bir itfaiye yetkilisi sabotaj ihtimalinin güçlü olduğunu, yangının aynı anda birkaç noktadan başladığını söyledi. 
     
Serbest bırakıldılar...      Yangının ardından Asayiş Şube Müdürlüğü ekiplerince gözaltına alınan hademe Selim Koç, eşi Makbule Koç, kardeşi Sefer Koç ve okulda boyacılık yapan Turgut Topaloğlu, Gasp Büro Amirliği’nde ifade verdikten sonra serbest bırakıldı. 
     



 YAŞAM 





















</TEXT>
</DOC>
