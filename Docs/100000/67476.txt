<DOC>
<DOCNO> 67476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo16.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Yönetimi "Bizim için derbi değil Ankaragücü maçı önemli" 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, hafta sonunda yapılacak Fenerbahçe-Galatasaray derbisinin sonucunun kendilerini ilgilendirmediğini söyledi. 
     Mete Düren, liderlik koltuğuna oturmayı istediklerini, ancak bunun ille de bu hafta sonunda gerçekleşmesinin önemli olmadığını vurgulayarak, ''Derbi maçı ister Fenerbahçe kazansın, isterse de Galatasaray kazansın. Bu bizim için hiç önemli değil. Bizim için önemli olan, Ankaragücü karşısında iyi futbol oyanayarak galip gelmektir'' diye konuştu. 
     
     "Önemli olan sezon sonu..." 
     Matematiksel hesaplarla şimdiden futbolcuların kafasının karışmasını istemediklerini kaydeden Düren, ''Biz zaten iyi futbolumuzu bundan sonraki haftalara yayarsak, liderlik kendiliğinden gelir. Başka maçlarla ilgilenip, liderlik peşinde olmak istemiyoruz. 
     Ligde en uzun süre lider olmak değil, sezon sonunda lider olmak önemli. Bizim de bunu başaracağımıza inanıyorum'' dedi. 
     
     Stavrum hazır... 
     Düren, uzun süredir sakatlığı nedeniyle forma giyemeyen Norveçli futbolcu Arild Stavrum'un, tıbbi açıdan oynayabilecek durumda olduğunu söyledi. 
     Stavrum'un artık takımla birlikte çalıştığını hatırlatan Düren, ''Eğer Daum isterse, Ankaragücü karşısında da oynatabilir. Bizim açımızdan tıbbi herhangi bir sorunu kalmadı'' dedi. 
     
     Akşam idmanı iptal 
     Beşiktaş'ın bu akşam Ümraniye Tesisleri'nde yapması gereken idmanın iptal edildiği bildirildi. 
     Siyah-beyazlılar, Ankaragücü maçı hazırlıklarını, yarın Ümraniye Tesisleri'nde basına kapalı olarak gerçekleştireceği idmanla sürdürecek. 
     






</TEXT>
</DOC>
