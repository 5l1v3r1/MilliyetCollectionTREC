<DOC>
<DOCNO> 76508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun08.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre cinayetine indirim olur mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     İsveç’te geçen ocak ayında töre uğruna kızı Fadime Şahindal’ı öldüren Rahmi Şahindal, ömür boyu hapse mahk m oldu. Mahkeme, babayı doğrudan infaz suçlamasıyla yargılayıp müebbet hapis kararı verdi. Türkiye’de ise bilindiği gibi mahkemelerde, "töre cinayeti indirimi" denilebilecek bazı hafifletici hükümler uygulanıyor. Bu karar, "Türkiye’de töre cinayetinde indirim yapılmalı mı " sorusunu tekrar gündeme getirdi. Görüşler şöyle 
     
     Prof. Dr. Kayıhan İçel 
Kanunda hüküm yok      Kanunda töre cinayeti adı altında bir hüküm yoktur. Bu tür olaylarda ceza indirimi iki şekilde olur, yani yasada yasal indirim sebepleri öngörülmüştür. Türk Ceza Kanunu’nun TCK 59. maddesine göre, "Takdiri hafifletici sebep" vardır. Bu uygulanır mı Ben olsam uygulamam. Bu indirimi uygulamak h kimin takdirine kalmıştır. Diğer suçlarda tarafların arasındaki ilişkileri dikkate almak suretiyle bir indirim yapılabilir ama töre cinayetleri nedeniyle 59. madde uygulanması söz konusu olmaz. Çünkü yasada töre cinayetinden dolayı ceza indirilir’ diye bir hüküm yok. 
     
     Ali Arabacı DSP Milletvekili 
Ceza indirimi yanlış      Töre cinayetlerinde ceza indirimi yapılmasını doğru bulmuyorum. Bu olayı 450. madde yani "önceden tasarlayarak adam öldürmek" suçu kapsamında değerlendirmek gerekir. Töre cinayetine müebbet cezası verilmeli. Ülkemizde müebbet cezası ile yargılanmamak için genelde töre cinayetlerini çocukların üzerine yıkıyorlar. Yaş küçüklüğü nedeniyle ve 59. maddeye göre indirim yapılıyor. Ancak, töre cinayetleri önceden planlanarak işleniyor. Bu cinayeti işleyenler İnfaz Kanunu hükümleri çerçevesinde şartla salıverilme yasasından da yararlanıyorlar. Bu cinayetlere indirim yapılması caydırıcı olmuyor. 
     
     Prof. Füsun Sokullu Akıncı 
Ceza indirilebilir      TCK’nın 462. maddesi töre cinayeti ile ilişkilendiriliyor. Yani evlilik dışı bir ilişki içinde yakalanma durumunda adam öldürme suçunun işlenmesi halinde indirim uygulanıyor. 24 yıllık ceza 3 yıla kadar indiriliyor. Ancak indirimden yararlanma koşulları çok ağır. Biz öncelikle bu maddenin kaldırılmasını istiyoruz. Ülkemizde bu tür cinayetlerde "Genel haksız tahrik hali" yani 59. maddede uygulanarak indirim yapılabiliyor. Bu da h kimin kararına bağlı. Örneğin müebbet 30 yıla indiriliyor. Bence bu tür cinayetlerde "genel haksız tahrik hal" görülürse 59. maddeye dayanarak ceza indirimi yapılabilir. 
     
     Ord. Prof. Sulhi Dönmezer 
H kimin takdiri      Töre cinayetine ilişkin 462. maddede özel bir hüküm vardı. O hükümde çok esaslı değişiklik uyguladık. Kişinin ağır tahrike uğradığı kabul edildiği için kanun böyle bir hüküm koymuş. Bugün kanunda zina suç olmaktan çıkarılmışken, bu maddenin uygulanması günümüz medeni şartlarına uygun olmaz. Yeni ceza kanunu tasarısında bu hükmü kaldırdık. Bugünkü medeni şartlara katiyen uymayan bir hükümdür. Bu tür cinayetlerde 59. madde ya da 461. maddeye dayanılarak "takdiri hafifletici sebepöten indirim yapılabilir. Bu indirim de h kimin takdirine kalmıştır. Bu maddeler her suçta uygulanabilir. 
     



 GÜNCEL 


























</TEXT>
</DOC>
