<DOC>
<DOCNO> 55286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/yasam/yas01.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Salkım Hanım’ın laneti 
</HEADLINE>
<TEXT>

Filme ev sahipliği yapan Seferoğlu Köşkü, çekimler bittikten sonra yandı... 
     ÖNAY YILMAZ İstanbul 

     Salkım Hanım’ın Taneleri adlı film, sadece kitabının yazarı Devlet Bakanı Yılmaz Karakoyunlu ile MHP’li Ahmet Çakar’ı karşı karşıya getirmekle kalmadı. İddalara göre, filmin çevrildiği Büyükada’daki Seferoğlu Köşkü ve Tesisleri’ni de darmadağın etti 
     Köşkteki film çekimleri 1999’un nisan ayında tamamlandı. Tarihi yapı ağustos ayında çıkan yangında kül olurken kısa süre sonra da köşkün sahibi Orhan Pekin’in kızı Zümrüt yaşamını yitirdi. 
     Bu iki üzücü olayı, köşkün içinde yer aldığı, üyelerinin çoğunluğu Musevi ve Ermeni cemaatinin önde gelen isimlerinden oluşan tesisin yönetminde başgösteren anlaşmazlıklar izledi. Tesis sahibi ile yönetim mahkemelik olurlarken, köşkün bahçesi, TBMM’de çıkan kavgaları aratmayacak olaylara sahne oldu. Ardından Pekin’in oğulları ile de arası açıldı. Aile üyeleri arasında huzursuzluklar yaşandı. 
     
Başımıza gelmeyen kalmadı’      İnşaat Mühendisleri Odası eski başkanlarından, ABD’de de depreme dayanıklı bina üzerine patenti bulunan Pekin, yaşadığı talihsizlikleri şöyle anlattı 
     "Önce, gözüm gibi koruduğum güzelim köşk yandı gitti. Hemen ardından hayat dolu, biricik kızımı genç yaşında kanserden kaybettim. Bütün bunlar yetmezmiş gibi birkaç yönetici, yıllardır Büyükadalılar’a hizmet veren kurucusu olduğum bu tarihi tesisle ilgili olarak, yurtdışında bulunmamı fırsat bilerek, imzamı taklit edip sahte belgeyle 20 milyara, 20 yıllığına bize kiralamıştır’ iddiasıyla karşıma çıktılar. Yine sahte bir fotokopi ile tapuya şerh koydurmuşlar. Ancak bu belgelerin aslı bir türlü ortaya çıkmıyor. Bir zamanlar kuş cıvıltısından başka sesin duyulmadığı köşkün bahçesinde huzur yerini kavga gürültüye bıraktı, mahkemelerde sürünüyoruz. Bu filmde bir uğursuzluk olduğuna ben de inanacağım." 
     Adaletin mutlaka yerini bulacağına inandığını belirten Pekin, her şeyin düzelmesi halinde, Köşk’ü yaptırarak müze haline dönüştüreceğini söylüyor. 
     
Köşk, Mustafa Kemal Atatürk’ü de ağırladı      Köşkün ilk sahibi Yorgi Seferoğlu, 1933’de, dönemin milli futbolcusu FB kalecisi Nedim’i de yanına alarak, yatıyla balık tutmaya çıktı. Bu sırada Yalova’dan gelen Ertuğrul yatına rastladı. Ertuğrul’da bulunan Atatürk, yatına yaklaştığı Seferoğlu’na "Bu kadar çeşitli balıkları, ıstakozları kime yakaladınız " diye sorunca, "Paşam sizin için tuttuk" dedi. Ardından da Ata’yı köşke davet etti. Seferoğlu, ahşap küpeştede, Ata’nın elinin değdiği kısmı altınla kaplattı. Ata bir gün Büyükada’ya gelince, köşkte kahve içmeye uğradı. Seferoğlu, Atatürk’e, aynı zamanda adanın en güzel kızı yeğeni Eleni ile kahve tepsisinde köşkün tapusunu sundu. Ancak Atatürk, "Bu köşk güzel Eleni’ye yakışır" karşılığını verdi. Seferoğlu da Ata’nın isteğine uyarak, köşkü Eleni’ye miras bıraktı. 
     
Müze ve yazlık tesis olarak kullanılıyordu      Orhan Pekin, 1969’da, bakımsızlıktan çürümeye yüz tutan köşkü Eleni’den satın aldı. 30 yılda eski eserler ve antikalarla doldurup bir müze haline getirdi. Yaz aylarında da bir katında kendisi oturuyordu. Pekin, köşkün 27 dönümlük bahçesini de yazlık tesis, Büyükada Tenis ve Su Sporları Kulübü haline getirerek halkın hizmetine sundu. 
     



 YAŞAM 












</TEXT>
</DOC>
