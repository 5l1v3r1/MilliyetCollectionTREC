<DOC>
<DOCNO> 75472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yazar/okur.html </URL>
<DATE> 2002/03/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Şükür’den Akın Tekstil’ çalımı 
</HEADLINE>
<TEXT>

     Tekstilciler atakta.... Atağı yanlış anlamayın olur mu Onlar ihracatta değil, spor kulüplerinin başkanlık yarışında atakta... 
     Galatasaray’a Özhan Canaydın başkan seçildi. 20 yıllık rüyası gerçekleşti. Sportif AŞ ise bu gelişmeye tepki vermedi. 
     Sırada Beşiktaş var. Hafta sonu halen başkan olan tekstilci Serdar Bilgili ile rakibi tekstilci Hasan Arat arasındaki yarış sonlanacak. Onlar siyaset meydanına çıkmış siyasetçi edasındalar. Seçim büroları, siyasetçi ziyaretleri, dernek açılışları derken, bilboardlara yansıyan rekabette sonuç ne olur Bilmiyoruz. 
     Bildiğimiz bireysel yatırımcı cephesinde işlerin hiç mi hiç iyi gitmediği. 
     Tekstilciler böyle er meydanına çıkmış başpehlivanlar gibi güreşedursunlar, bizim derdimiz çok başka. 
     Başkanlar yarışır, spor kulüplerinin iştiraki olan halka açık şirketler böylesine performans gösterirken, futbolcular cephesinde durum ne acaba Bu soruyu kendi kendimize sormadan edemiyoruz. 
     Görünen o ki patronlar kulüp başkanlığını seviyor, futbolcular da onların şirketlerini. 
     İşte size bir görüntü... 
     Akın Tekstil... 
     Akın Tekstil’i göz ardı etmeyen futbolcu ise transferiyle, oyunuyla, golleriyle spor sayfalarını süsleyen Parmalı Hakan şükür. 
     Şükür, 1.5 yıldır yatırım yaptığı Akın Tekstil’de sonunda yapacağını yapmış. 
     Kar mı zarar mı yazmış Bilmiyoruz ama Akın Tekstil’e getirilen hareket göz ardı edilemeyecek kadar önemli. Diyorlar ki Burası Hakan Şükür’e ait. 
     Biliyorsunuz, Hakan Şükür’ün kardeşi Gökhan Şükür, onun futboldan kazandığını borsada yatırıma, paraya dönüştüren kişi. 
     Eh, eski futbolcu Mecnur’un borsa macerası onları da etkilemiş olacak ki, onlar da fırsatı kaçırmak istemiyorlar. 
     Hakan kazanıyor, Gökhan yatırıyor. 
     Akın Tekstil’de hareket olmayınca da yapılacak bir şey kalmıyor. İki aracı kurum yan yana, al gülüm, ver gülüm hesabı işlem yapılıyor. 
     Bakıyorlar ki Akın Tekstil’de harcanan çaba isteneni vermiyor. Düğmeye basılıyor. Harekete geçme zamanı Başbakan Bülent Ecevit’in ABD’ye çıkarmasına denk düşürülüyor. Oyuncular, tekstil kotaları haberini abartıkça abartıyor, Akın Tekstil’le birlikte tekstil şirketleri de çıkışa başlıyor. O dönemde eldeki zarar yazan hisseler boşaltılıyor. 
     Bu süre içinde hisseden çıkan kazançlı, kalan ise hesap yapıyor. 
     Ve böylesine bir ortamda bir avuç kalmış yatırımcı bakıyor. 
     Borsa yatırım arenası mı oyun salonu mu 
     Akın Tekstil’in 17 Eylül ile 31 Ocak 2002 tarihleri arasındaki fiyat hareketine bakıp bir inceleme yaparsanız söylenecek fazla bir şey kalmıyor. 
     Atı alan Üsküdar’ı geçiyor. Bize de "yapay piyasa" oluşturma arzusundaki oyun kurgusunu daha detaylı incelemek düşüyor. 
     
     







Yakup Cemil... 


Philip’i sökelim 


Ecevit - Derviş görüşmesi 


Özel bir durum 


Ecevit fotoğrafın bütününü ne kadar görüyor 


Rakamlarla Kürtçe 


İşgal en büyük terördür 


Eğitim Gönüllüleri Vakfı 


Hep aynı tavır... 


...Ve olaylar böylece gelişir 


Şükür’den Akın Tekstil’ çalımı 


"Yarılmaca"dan "Havariler"e 


Model Avrupa Birliği 


McKinsey'in fendi, Betil'i yendi 


Ben de bilmiyorum 


Askerin rahatsızlığı nedendir 


Betil yeni bir aşk yeni bir iş arıyor 


</TEXT>
</DOC>
