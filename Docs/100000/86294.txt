<DOC>
<DOCNO> 86294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/spor/spo03.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’ın aklı savunmasında 
</HEADLINE>
<TEXT>

Sarı-Kırmızılılar’ın transfer listesinde yer alan adayların çoğu defansif isimlerden oluşuyor 
     HALİL ÖZER 

     GALATASARAY kıta kıta futbolcu arayışlarını sürdürürken, özellikle savunmaya takviye yapmayı planlıyor. Brezilya ve Kuzey Avrupa’da araştırmalarını sürdüren Teknik Direktör Fatih Terim, yardımcısı Müfit Erkasap’ı Ukrayna’ya gönderecek. Erkasap, burada Dinamo Kiev’de oynayan savunma oyuncusu Vladislav Vaschuk’u izleyecek. 27 yaşındaki yıldız isim bugüne kadar 41 kez milli oldu. 
     TERİM’İN listesinde Marsilya’da oynayan bazı isimlerin de yer aldığı açıklandı. Sarı-Kırmızılılar’ın, Fransız takımının liberosu Polonyalı Piotr Swierczewski ile savunmanın solunda oynayan Brezilyalı Dos Santos’u da yakın takibe aldı. Galatasaraylı yöneticilerin, Fransa’da kaleci Mondragon’un görüşmeleri sırasında Marsilyalı yöneticilerle pazarlık yaptığı öğrenildi. 
     
Berkant’a 10 numara      YENİ sezon öncesinde transfer harek tını defans ağırlıklı yapan Galatasaray’da Fatih Terim’in en çok güvendiği mevkinin forvet olduğu bildirildi. Tecrübeli hocanın yeni sezonda orta alana Berkant’ı takviye olarak kaydırmayı düşündüğü öğrenildi. Bu oyuncuyu çok beğenen Terim’in, Sergen’in gidişiyle boşalan "10" numaralı formayı Berkant ile doldurmayı planladığı iddia edildi. 
     
Terim’in planıGalatasaray Teknik Direktörü, lig ve Avrupa’nın yükünü kaldırabilmek için, iki ayrı onbir kurmayı hedefliyor 
     ERHAN TELLİ 

     FLORYA’DA yoğun bir şekilde çalışmalarını sürdüren Galatasaray Teknik Direktörü Fatih Terim, yeni sezon için iki ayrı onbir hazırlıyor. Transferleri bu düşünce doğrultusunda yapan Sarı-Kırmızılılar’da iki onbiri hangi isimlerin oluşturacağını sadece Terim ile Başkan Özhan Canaydın biliyor. 
     TERİM’İN hazırladığı takım, hem lig ve hem de Şampiyonlar Ligi’ni taşıyacak güçte olacak. Başarılı hoca bu sayede, futbolcuların konsantrasyon bozukluklarını da ortadan kaldıracak. Ancak listedeki isimlerin transfer edilmemesi durumunda alternatif adaylar devreye sokulacak. 
     
Bombalar için bütçe istenecek      ÖZHAN Canaydın Yönetimi’nin, Mondragon’un transferini zaferle sonuçlandırmasının ardından Galatasaray’da 29 Haziran’daki Mali Kongre beklenmeye başladı. Yönetimin transferdeki diğer bombaları patlatabilmek için kongreden 20 milyon doları aşacak bir bütçe istemeye hazırlandığı iddia edildi. 
     



 SPOR 

























</TEXT>
</DOC>
