<DOC>
<DOCNO> 66008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun07.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzayda geleneksel "çay töreni" düzenlenecek 
</HEADLINE>
<TEXT>

     Dünya yörüngesinde 400 km yükseltide yapımı süren Uluslararası Uzay İstasyonu'nda UUİ Japonların geleneksel ''çay töreni'' tasarlanıyor. 
     Japonya'nın Ulusal Uzay Gelişim Kurumu'ndan NASDA yapılan açıklamaya göre, halihazırda UUİ modüllerinde yer dar olsa da astronotlar ve kozmonatlar, dinlenme anlarında, zihni dinginleştiren, bedeni rahatlatan, binlerce yıllık Japon imparatorluğunun bu eşşiz töreninin kurallarını öğrenme fırsatı bulacaklar. 
     Dünya yörüngesinde çay töreni kesinlik kazanmadı, henüz bir öneri... Tabii yerçekimsiz ortamda yeşil çay töreni aynen yapılırsa, çayın küçük kasesinden kurtularak denizanası gibi boşlukta gezinme ihtimali de var. Kimonolu kadınlar çayı sunacak. Ancak törenin bu yönünün uzaya nasıl taşınacak belirsiz. Belki Fransa'nın tecrübeli kadın astronotu Claudie Haignere 44 , bu rahatlatıcı güzel tören için bir teklif alacak. 
     NASDA Sözcüsü Yoşihiro Nakamura, ''Uzay yolculuğu bazen güçlüklerle dolu olabilir. Bundan ötürü fikrimiz uzay adamlarına rahatlama ortamı sağlamak'' dedi. 
     
     Hasır kilim 
     Çay töreninin eksiksiz yapılması isteniyorsa, Uzay İstasyonu'nun modül odası tabanına Japonların binlerce yıllık hasır kilimi ''tatami''nin de serilmesi gerekecek. Malzemesi itibarıyla sadece bu kilim bile, insan dokusuna rahatlık sağlayan doğal mefruşat. 
     En az 95 milyar dolara mal olack UUİ'nin yapımı, plana göre 2006'da bitirilecek. 2016'ya kadar 10 yıl tam kapasite hizmet vermesi 
     planlanan UUİ'nin inşaatına Rusya Uzay Kurumu ve ABD'nin Ulusal Havacılık ve Uzay Dairesi NASA ile Avrupa Uzay Kurumu ESA , Japonya-NASDA, Kanada ve Brezilya katkıda bulunuyor. İstasyon bittiğinde, dünyanın en büyük yolcu uçağı Boeing 747'nin iç kullanım mekanı, diğer deyişle 4 büyük kır evi büyüklüğünde yaşam alanlarına sahip olacak. UUİ, 2006'ya dek, Ay'dan sonra gökyüzünde çıplak gözle görülebilecek en büyük nesne özelliğini kazanacak. 
     






</TEXT>
</DOC>
