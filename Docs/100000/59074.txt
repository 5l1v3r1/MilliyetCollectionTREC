<DOC>
<DOCNO> 59074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun02.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya barışa hasret, şimdi de Hindistan-Pakistan gerilimi 
</HEADLINE>
<TEXT>

     Hindistan Savunma Bakanı George Fernandes, füzelerinin ''hazır'' olduğunu söyleyerek, Pakistan ile gerilimi bir anda daha da tırmandırdı. 
     Hint haber ajansı PTİ'nin bildirdiğine göre Fernandes, sınırdaki askeri yığınakla ilgili soru üzerine, ''Hint füze sistemleri hazır halde tutuluyor. Bütün füzeler yerli yerinde'' dedi, ancak hangi füzelerin nerelere konuşlandırıldığına açıklık getirmedi. 
     Hint gazeteleri, karadan karaya Dünya adlı füze bataryalarının Pencap eyaletinde sınıra konuşlandırıldığını iddia ediyor. Nükleer başlık taşıyabilme özelliğine sahip füzenin menzili 150 km. 
     Hint ordusunun elinde ayrıca 1500 km. menzilli balistik Agni-1 Ateş füzeleri bulunuyor. Savunma bakanı, 2500 km. menzilli Agni-2 üretmek için çalıştıklarını da söyledi. 
     Hint meclisine karşı 13 Aralık'ta girişilen kanlı saldırı, Hindistan-Pakistan ilişkilerini yeniden germiş bulunuyor. Toplam 14 kişinin öldüğü saldırıdan sonra sınıra askeri yığınak yapan iki ülke, 1947'de bağımsız olalı beri birbirleriyle üç kez savaştı. 
     






</TEXT>
</DOC>
