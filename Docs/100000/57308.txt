<DOC>
<DOCNO> 57308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/spor/spo01.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a büyük jest 
</HEADLINE>
<TEXT>

Nihat’ın transferine karşılık Beşiktaş’a Gürcü golcü Demetradze’yi teklif eden Sociedad Kulübü’nün bu transferden para istemeyeceği öğrenildi 
     MEHMET ÇİFTÇİ - BARCELONA 

     REAL Sociedad, Gürcü golcüsü Georgi Demetradze’yi Beşiktaş’a "hediye" edecek. Gürcistan Milli Takımı’nda forma giyen ancak İspanyol kulübünde uyum sorunu yaşayan Demetradze’nin, Toshack’ın da isteğiyle Nihat’a karşılık jest olarak Siyah - Beyazlılar’a bedava kiralanacağı öğrenildi. Beşiktaş, bu durumda üç farklı ülkede gol krallığı bulunan Demetradze’nin sadece maaşını verecek. 
     İSPANYOL Kulübü’nde yılda 900 bin dolar maaş alan Gürcü futbolcu, sezon ortasında geleceği Beşiktaş’ta bu paranın en fazla yarısına oynayacak. Siyah - Beyazlılar, Real Sociedad’a bunun dışında ödeme yapmayacak. Demetradze ile birlikte kaleci Asper’i da gözden çıkaran Sociedad, Nihat’ın yanısıra Lazio’daki eski golcüsü Kovacevic ile Liverpool’dan kaleci Westerveld’i renklerine katacak. 
     
Seba’ya baskı      BEŞİKTAŞ’ta Mart ayındaki olağan kongre için çalışmalar başlarken, efsane başkan Süleyman Seba’ya geri dönmesi yolunda baskı yapıldığı öğrenildi. Mesut Arda, Faruk Pala, Fahrettin Curoğlu başta olmak üzere bir çok yöneticinin Seba’yı aday gösterecekleri bildirildi. 
     SÜLEYMAN Seba’nın bu gelişmeler karşısında sessiz kaldığı ve şimdilik yeniden başkan adaylığını düşünmediği belirtildi. Kongreye girecek olan Hasan Arat’ın ise geçen seçimde kendisine büyük destek veren Süleyman Seba ile, adaylığını koyması halinde birleşeceği ve ortak haraket edeceği de öğrenildi. 
     
Tümer on birde      BEŞİKTAŞ’TA Fenerbahçe derbisinde kırmızı kart gören ve cezası biten Tümer, bugün Göztepe maçında ilk onbirde görev yapacak. Tecrübeli oyuncuyu ilk onbirde sahaya sürmeyi planlayan Teknik Direktör Daum, Sertan’ı yedeğe çekecek. Bu maçın hazırlıklarını tamamlayan Beşiktaş dün akşam İzmir’e gitti. Tamer de uzun zamandan sonra kadroya alındı. 
     
Göztepe-Beşiktaş      STAT 
     İzmir Atatürk 
     
     SAAT 19.00 
     HAKEM 
     Murat Ilgaz 
     TV 
     DigiTürk Canlı 
     



 SPOR 





















</TEXT>
</DOC>
