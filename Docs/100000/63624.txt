<DOC>
<DOCNO> 63624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo12.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda Hollanda'ya 15 yıldır yenilmiyoruz 
</HEADLINE>
<TEXT>

     33. Avrupa Basketbol Şampiyonası 
     Eleme Grubu maçında yarın deplasmanda Hollanda ile karşılaşacak olan Türkiye, rakibine 15 yıldır yenilmiyor. 
     Hollanda'ya en son 24 Mayıs 1986'de Belçika'da Avrupa Şampiyonası Yarı Final Grubu'nda 61-77'lik skorla yenilen milliler, bu tarihten sonra yaptığı 5 maçı da kazandı. 
     Milliler, rakibini son 15 yılda 2 kez Hollanda'da, 3 kez de Türkiye'de yenmeyi başardı. 
     A Milli Erkek Takımı, Hollanda ile bugüne dek yaptığı 16 maçın 10'unu kazandı, 4 maçı yitirdi, bir maç ise berabere sona erdi. 
     İlk kez 1949'da Mısır'da yapılan 6. Avrupa Şampiyonası'nda karşılaştığı rakibini 38-24 yenen Türkiye, en farklı galibiyetini 5 Ekim 1949'da Napoli'de Mairano Kupası'nda 26 sayı farkla 65-39 elde etti. 
     Milliler, rakip potalara 16 maçta bin 141 sayı atarken maç başına 71.3 , kendi potasında ise bin 117 sayı maç başına 69.8 gördü. 
     Türkiye ile Hollanda arasında 1963'de 13. Avrupa Şampiyonası'nda Wroclaw'da yapılan maç ise 62-62 berabere sona erdi. 
     






</TEXT>
</DOC>
