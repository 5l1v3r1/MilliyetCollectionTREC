<DOC>
<DOCNO> 79794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko18.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Schumacher, İstanbul'da... 
</HEADLINE>
<TEXT>

     Formula 1 yarışlarının efsane pilotu Michael Schumacher, Çırağan Sarayı'nın bahçesinde hayranlarıyla buluştu. 
     Atatürk Havalimanı'ndan helikopterle gelen Schumacher'e hayranları sevgi gösterisinde bulundu. Basın toplantısı öncesi kısa bir açıklama yapan Tofaş CEO'su Antonio Bene, bir süre birlikte çalıştığı Schumacher'in profesyonelliğine, çalışkanlığına ve serinkanlılığına her zaman hayranlık duyduğunu söyledi. 
     Schumacher'in Formula yarışlarında 3 kez arda arda şampiyon olmasının başarısını kanıtladığına dikkat çeken Bene, ''Bizim için burada bulunması onur'' dedi. 
     Michael Schumacher de, Türkçe ''merhaba'' diyerek selamladığı hayranlarına bu şekilde sıcak karşıladıkları için teşekkür etti. ''Bu şekilde karşılanmak bana gurur veriyor. Bu, birşeyleri doğru yaptığımın kanıtı gibi'' diyen Schumacher, daha sonra hayranlarına imza dağıttı. 
     





</TEXT>
</DOC>
