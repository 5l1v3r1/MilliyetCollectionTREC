<DOC>
<DOCNO> 95602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/magazin/mag00.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış gücü Stelyo 
</HEADLINE>
<TEXT>

Sedef ve Mehmet Ali Erbil ayrılığının sorumlusu olarak görülen menajer Stelyo Pipis, barışmaları için çifti Kıbrıs’ta buluşturdu... 
     YAŞAR ÇAKMAK 

     İFFET Erkuvan’ın, kızı Sedef ile damadı Mehmet Ali Erbil’in evliliklerinin bitme noktasına gelmesinin sebebi olarak gösterdiği menajer Stelyo Pipis, bu kez arabulucu oldu. Pipis, 1.5 aydır ayrı yaşayan Erbil ile 22 yaşındaki eşini Kıbrıs’ta buluşturdu. 
     BODRUM’DA yeniden hastanelik olan Mehmet Ali Erbil, özel bir uçakla Kıbrıs’a giderken aynı uçakta bulunan Stelyo Pipis, hareket etmeden Ortaköy’deki evlerinde tek başına yaşayan Sedef Erbil’i arayarak onu Kıbrıs’a gelmeye ikna etti. Sedef Erbil, eşinin ardından Kıbrıs’a uçtu. 
     PİPİS’İN çabalarına çiftin yakın arkadaşı Emel Müftüoğlu da destek verdi. "Bu evliliğin devam etmesini istiyor musunuz " sorusuna, "İnşallah devam eder, benim de temennim bu" demesine karşın eşinden ayrılmış gibi davranan Erbil’le eşinin Kıbrıs buluşmasından ne çıkacağını ise zaman gösterecek. 
     



 MAGAZİN 













</TEXT>
</DOC>
