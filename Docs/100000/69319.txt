<DOC>
<DOCNO> 69319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur07.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çay tüketiminde dünya beşincisiyiz... Peki bu iyi birşey mi 
</HEADLINE>
<TEXT>

     Sabah kahvaltısından gecenin geç saatlerine kadar hayatın içinde bulunan çay, Türklerin vazgeçilmez içeceği... Çay üretiminde dünya altıncısı olan Türkiye, kişi başına tüketimde ise dünya beşincisi. 
     Çay kelimesi, Çince ''t'e'' ve ''ch'a'' kelimelerinden bütün dünya dillerine girdi. 
     Bir Çin efsanesine göre, M.Ö. 2700 yıllarında ilk çay bitkisi kamelya yetiştirildi ve çayın bilimsel adı ''Thea Sinensis L. 
     Sinonimi Camelia Sınensıs L. '' olarak belirlendi. 
     Bazı kaynaklara göre Türkler, Müslüman olmadan önce çayı biliyorlardı, Araplar ise 9. yüzyıldan beri çay içiyor. 
     Türkiye'de çay üretimi 1870'lerde Doğu Karadeniz'de başladı. İlk denemeler başarısız oldu. Ancak 1923 yılından itibaren ''Çayın Babası'' olarak nitelenen Zihni Derin'in özellikle 1936'lı yıllardan sonraki çalışmaları olumlu sonuçlar verdi ve bugünkü seviyeye gelindi. 
     
     Hazmı kolaylaştırır 
     Açık ve az içildiği takdirde çayın iyi bir hazım ilacı olduğunu belirten beslenme uzmanları, birçok kişinin dengesiz ve bilinçsiz beslenme sebebiyle mide ağrısı çektiğini, bunun sebebinin de hazımsızlıktan kaynaklandığını belirtiyor. 
     Bol limonlu içilen çayın, nefesi açtığını belirten uzmanlar, çayın dinlendirici özelliği bulunduğunu, kişiler üzerindeki ağırlık hissini azalttığını da ifade ediyor. 
     Çayın az ve açık içildiğinde yararlar sağladığını ancak çok koyu içilmesi halinde kansızlığa sebep olacağını söyleyen uzmanlara göre, çay asabiyeti artırıyor. 
     Bilinçsizce çay içmenin sağlığa zararlı olduğunu belirten uzmanlar, çayın alınan gıdalardaki vitaminleri tamamen öldürebileceğini ifade ediyor. Uzmanlara göre çay içerken şunlara dikkat edilmesi gerekiyor 
     149   Çayı, özellikle açık ya da limonlu için, 
     149   Yemeklerden en az iki saat sonra için, 
     149   Çay içerken arada su için, 
     149   Her öğün üç bardaktan fazla içmeyin 
     149   Çayı küçük yudumlarla, az şekerli için, 
     149   Aşırı sıcak çay içmeyin, 
     149   Sabah kahvaltısında çay içmeyin, 
     149   Yeterince demli olmayan çayı içmeyin, 
     149   Aç karnına kesinlikle çay içmeyin. 
     






</TEXT>
</DOC>
