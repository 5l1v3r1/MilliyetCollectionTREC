<DOC>
<DOCNO> 89410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sondun17.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve kadın Viagrası piyasaya çıktı... 
</HEADLINE>
<TEXT>

     Kadınların Viagrası olarak tanımlanan, cinsel isteği artıran hormon bandı Almanya'da piyasaya çıktı. 
     Alman Bild der Wissenschaft dergisinde yer alan habere göre, Berlin'de yapılan 10. Menopoz Dünya Kongresi'nde söz alan Amerikalı bilim adamları, bu hormon bandının menopoz dönemi ve menopoz sonrasında kadınların cinsel isteğini artırdığını açıkladılar. 
     Güney Kaliforniya Üniversitesi'nde görevli bilim adamı Subir Roy, geliştirilen bandın menopoz döneminde kullanılan hormonlara alternatif olarak verildiğini ve şimdiye kadar 23 kadın üzerinde araştırma yapıldığını belirtti. 
     Henüz daha geniş kapsamlı bir araştırma yapılmadığını söyleyen Roy, ''Yine de bu küçük grup üzerindeki araştırma, menopoz dönemindeki kadınların sorunlarını çözme yolunda ilk adımı oluşturabilir'' dedi. 
     Roy, menopoz dönemindeki kadınların daha yavaş uyarıldığını, cinsel ilişki sırasında genelde ağrı çektiğini ve zor orgazm olduklarını söyledi. 
     Hormon bandı Almanya'da ''Estalis'' ismi altında satılıyor. 
     





</TEXT>
</DOC>
