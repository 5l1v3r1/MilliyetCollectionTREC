<DOC>
<DOCNO> 92775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/spo06a.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 yolu açık 
</HEADLINE>
<TEXT>

Türkiye ile Yunanistan, adaylık konusunda UEFA’ya sunulan dosyada iki ülkenin avantajlarını aktardı 
     2008’DEKİ 13. Avrupa Futbol Şampiyonası’na ortak adaylığını koyan Türkiye ile Yunanistan heyeti, UEFA’ya sunulan dosyada bu organizasyonun iki ülkenin düşünü gerçekleştireceğini iletti. UEFA’nın, İsviçre’nin Nyon kentindeki merkezinde yapılan toplantıda ortak heyette Vassilis Gagatsis, Aristeidis Stathopoulos, Theodoros Theodoridis, Sami Çölgeçen ve Alexis Dedes yer aldı. 
     PROJE Müdürü Alexis Dedes, "Doğu ile Batı’nın eşsiz karışımının keyfini almanın ve ülkelerimizi ziyaret eden milyonlarca turiste özel bir hediye vermenin zamanı geldi. Başta dışişleri ve spor bakanlıkları olmak üzere, bu konuda iki hükümetin tam desteği devam edecektir" dedi. UEFA’ya yeni statların yapılacağı ve ulaşım sorunun da yaşanmayacağı garantisi verildi. 
     



 SPOR 


































</TEXT>
</DOC>
