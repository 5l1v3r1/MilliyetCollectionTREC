<DOC>
<DOCNO> 80221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/dunya/adun.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zinde güçler’ düğmeye bastı 
</HEADLINE>
<TEXT>

Belçika’da iki yıldır rafta bekleyen Le Pen’in otomobilinde bulunan silahlar’la ilgili soruşturma dosyası yeniden açılıyor. Brüksel Savcılığı, 8 gün içinde karar açıklayacak 
     GÜVEN ÖZALP Brüksel 

     Aşırı sağ eğilimli Ulusal Cephe’nin Başkanı Jean - Marie Le Pen’in Fransa’da geçen pazar günü yapılan cumhurbaşkanlığı seçimlerinde ikinci tura kalmasıyla, hakkında açılmış eski dosyalar da "tozlu raflardan" inmeye başladı. Brüksel Savcılığı, Le Pen aleyhine 1999’da açılan ve iki yıldır "buzdolabında bekletilen" soruşturma dosyasını sekiz gün içinde karara bağlayacağını açıkladı. 
     Dosya, 1999’da Avrupa Parlamentosu AP toplantılarına katılmak üzere Brüksel’de bulunan Le Pen’in aracının bagajında silah bulunmasına dayanıyor. Le Pen’in aracında unuttuğu cep telefonunun çalınmasıyla başlayan gelişmeler zinciri sonrasında, Brüksel polisi aracın bagajında namlusuna mermi sürülmüş halde bir otomatik tüfek, bol miktarda mermi, kurşun geçirmez yelek, radar tespit aracı ve göz yaşartıcı bomba bulmuştu. 
     
     İzinsiz silah taşımaya üç yıl 
     Brüksel Savcılığı’nın dosyayı Fransa’da yapılacak ikinci tur seçimlerin hemen öncesinde karara bağlayacak olması, yeni tartışmaları da beraberinde getirecek. Savcılık yetkilileri, iki yıldır üzerinde herhangi bir işlem yapılmayan dosyaya ilişkin karar sürecinin neden birdenbire hızlandırıldığı konusunda sessiz kalıyorlar. 
     Le Pen, silah ve diğer malzemelerin şoförüne ve korumasına ait olduğunu belirterek, hakkındaki suçlamaları reddetmişti. Belçika makamlarına da, kendi üslubuyla, "Benimle uğraşacaklarına Marc Dutroux gibi katillerle uğraşsınlar" demişti. İzinsiz silah taşımak, Belçika yasalarına göre, bir ile üç yıl arasında değişen hapisle cezalandırılıyor. 
     
Eski kocasıyla gurur duyuyor      Le Pen adı, bazıları için faşizm ya da siyasetten daha seksi şeyler ifade ediyor. 1983’te eşi Le Pen’den boşanmasının ardından Playboy’a soyunarak "intikam" alan Pierrette Le Pen, eski eşinin beklenmedik seçim başarısından gurur duyduğunu söyledi. 
     



 DÜNYA 










</TEXT>
</DOC>
