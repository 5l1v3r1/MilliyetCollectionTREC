<DOC>
<DOCNO> 65818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/yazar/temelkuran.html </URL>
<DATE> 2002/02/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
El şakasına alıştınız mı 
</HEADLINE>
<TEXT>

Yasa koymak’ insanlık karşısında zaten bir haddini aşma’ halidir. Ama düşünce suçu diye uygarlık tarihinin çoktan halledip kenara koyduğu bir konu üzerine debelenmek... O alışılmaması’ gereken bir şaka gibidir .. 
     Aslında yasa yapma hali, insanoğlunun insanlık karşısında kendini "bir şey sandığı", biraz "haddini aştığı" bir andır. Çünkü en çıplak haliyle şunu demektedir yasa koyucular 
     "Biz şimdi öyle kurallar koyacağız ki, bizden sonra gelenlerin nasıl yaşayacağını, birbiriyle nasıl ilişkiye gireceğini, onların iktidara göre konumunu belirleyeceğiz. Bundan sonra hayatın bu veya şu yönde akması konusundaki fikrimizi diğerleri için kural haline getireceğiz." 
     Yani aslında ilkel bir şeydir hukuk. Çünkü iktidar sahibi kimi insanların diğerlerinden üstün olduklarını sanıp koydukları "minimum ahlak" kurallarıdır. Bu ne demek Şu demek 
     Eğer insanlar, dışarıdan kendilerine uygulanan kurallar olmadan hayatlarını problem çıkarmadan sürdürecek, karşılıklı haklarını kafaları karışmadan birbirlerine teslim edecek denli yüksek ahlaklı olsalar "hukuk" diye bir heyulaya ihtiyaç olmazdı. Ne yazık ki var. Zira uygarlık tarihi o noktaya varabilmiş değil henüz. Hukuk gibi, ne zaman ne yapacağımızı söyleyen bir "ilkellikle" yaşamak gibi bir zaruret içindeyiz. 
     
En düşük hukuk      Ama bu ilkelik içinde en ilkel ve en haddini aşmış durum, yasa koyucunun ilişkileri düzenleme meselesini de aşıp, insanların kafasının içine girerek "Biz senin bir takım meseleler hakkında aklından şöyle şöyle şeyler geçmesini emrediyoruz. Eğer başka türlü şeyler geçer ve sen bununla da kalmayıp çeneni tutmayı da beceremezsen o vakit seni cezalandırırız, o kadar " demesidir. Bu en ilkel durumun Türkiye’deki adı "Düşünce Suçu"dur. 
     Bugünlerde artık trajediyi bile aşıp insanı güldüren bir melodrama dönüşen 312 ve 159. maddeler üzerine yapılan gayretkeş çalışmalar tam bu zavallılığın resmidir işte. 
     Beyinlerin etek boyunun saplantılı bir titizlikle ayarlamaya çalışan, söküp söküp yeniden teyellediği için bir türlü dikiş tutturamayan terziler gibi çalışan yasa koyucuların çabaları, hayret ve sıkıntı vericidir elbette. Ama asıl inanılmaz olan, yasa koyucuların kendilerini, kendilerinden sonra doğacak çocukların zıpkın gibi işleyen akıllarını eğelemeye muktedir ve yetkili saymalarıdır. 
     Yasa koyucunun insanlık karşısında iyiden iyiye "haddini aşması" budur işte insanoğlunun beynini, açıldığında bir örnek şekiller çıkacak biçimde kesip biçilecek krapon kağıtları yerine koymasıdır. 
     
Kötü şakaya alışmak      Bu "yasa" denen şeyin dışarıdan bakınca komik bir yanı vardır. Hakikaten bir takım adamlar, bir kağıda bir kural yazarlar ve ondan sonra belli bir toprak parçası üzerindeki insanlar, o kağıda yazılan sözcüklere göre yaşamaya başlarlar. Söz konusu durumda da artık o kağıttaki kurallara göre düşüneceklerdir mesela. Bu vaziyet, daha ileri bir uygarlıkta yaşıyor olsak düpedüz gülünüp geçilecek kötü bir şakadır. Ama artık bütün bunlar size beyninize yapılmış pespaye bir el şakası gibi gelmiyor ise siz, bu aşağılanmış pozisyonda durmaya alışmışsınız demektir. Bu alışkanlık da herhalde "kötü alışkanlıklar" sınıfına girer insanoğlunun ve insanlığın sağlığına ciddi hasarlar verir, o kadar. 
     
     







Tasavvuf ve iktisat 


DSİ mühendisleri 


Deprem beşiğinde... 


Türkiye'nin görünümü 


Kurdaki yanlış algılamalar 


Powel, Cem, Derviş, Toskay ve Oral Bir görüşememe öyküsü 


Cemal Nadir de 100 yaşında... 


Prof. Rodrik ve küresel seçenekler 


El şakasına alıştınız mı 


2002’nin bombası Samurai krizi mi 


Müteahhitler mektup’ bulamıyor 


</TEXT>
</DOC>
