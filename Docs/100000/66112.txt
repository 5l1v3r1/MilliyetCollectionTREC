<DOC>
<DOCNO> 66112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/ekonomi/eko09.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıkların 431 gayrimenkulü harçsız, vergisiz satılacak 
</HEADLINE>
<TEXT>

     EKONOMİ SERVİSİ 

     Tasarruf Mevduatı Sigorta Fonu’na bankalardan devredilen 3 bine yakın gayrimenkulün 431 tanesi açık teklif yoluyla satılacak. Eskidji Müzayedeevi’nin düzenleyeceği satışlarda, taşınmazların Fon’a ait olması nedeniyle hiçbir vergi ve harç alınmayacak. 
     Eskidji Müzayedeevi’nin sahibi Dikran Masis, Toprakbank başta olmak üzere, Kentbank, Sümerbank, EGS Bank, Demirbank ve İktisat Bankası’nın gayrimenkullerinin satılacağını söyledi. 13 Şubat’ta arsa ve işyerleri, 14 Şubat’ta da konutların satılacağını söyleyen Masis, bu tarihlerde en yüksek teklifi verenlerin Fon’a bildirileceğini, Fon’un hemen karar verip 1 - 3 gün arasında teklif sahiplerine yanıtın verileceğini belirtti. 
     Aralarında bir otelin bulunduğu yedi adet gayrimenkul için hem vadeli hem de peşin fiyat için artırma yapılacağını söyleyen Masis, martta Bursa, nisanda da Ankara’daki gayrimenkullerin satılacağını dile getirdi. 
     



 EKONOMİ 



















</TEXT>
</DOC>
