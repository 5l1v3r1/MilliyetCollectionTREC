<DOC>
<DOCNO> 79214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo02.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'de sıkı yönetim 
</HEADLINE>
<TEXT>

Sarı - Lacivertli ekibin teknik patronu Lorant, Trabzonspor maçı için Samandıra’da adeta olağanüstü h l ilan etti. Oyuncularına gözdağı veren Alman hoca, "Avantajı kaçırmamalıyız" uyarısında bulundu 
     YALÇIN TÜRK 

     Rakibi küçümsemeyin’ 
     ŞAMPİYONLAR Ligi için büyük avantaj yakalayan, şampiyonluk için de Galatasaray’ın puan kaybetmesinin hesaplarını yapan Fenerbahçe’de Teknik Direktör Werner Lorant işi sıkı tutuyor. Alman hoca, Trabzonspor karşılaşması öncesi rakibin sürekli maç kasetlerini izleyip, taktik planını şekillendiriyor. İki gün önceden kampa alacağı oyuncularının dikkatini çeken Lorant, "Trabzon’u kesinlikle küçümsemeyin. Bunu yapmayacağınızı biliyorum, ama hatırlatmakta yarar görüyorum" dedi. 
     
     Yıldızlara uyarı 
     TRABZONSPOR karşılaşmasını final gibi görmelerini beklediğini vurgulayan Lorant, "Rakibin başarısız bir sezon geçirmesi sizi rahatlatmasın. Beşiktaş maçındaki disiplin ve özveriyi tekrarlamanızı istiyorum. Avantajı kaçırmamalıyız" diye konuştu. Antrenmanlarda öğrencilerine adeta göz açtırmayan Lorant Lazetiç, Mirkoviç, Uche, Yusuf’un yanı sıra Beşiktaş maçında yedek kalan Andersson, Fatih, Abdullah ve Simao’yu daha çok çalışmaları konusunda uyardı. 
     
Revivo’ya gül yağmuru      FENERBAHÇELİ taraftarlar, İsrail - Filistin savaşı nedeniyle özellikle Beşiktaş maçında seyircinin hedefi olan Revivo’ya güller atarak, destek verecek. Şükrü Saracoğlu Stadı’ndaki Trabzon maçında taraftarların en az 5 bin gül dağıtacağı öğrenildi. Öte yandan biletler tamamen tükenirken, karşılaşmadan yönetim seyirci ve hasılat rekoru bekliyor. 
     TRABZON maçının hazırlıklarını dün sürdüren Sarı - Lacivertliler’de milli futbolcular çalışmaya katılmadı. Lorant çift kalede Yusuf ve Simao’yu denedi. İyileşen Ali Akdeniz idmana çıktı. Belindeki rahatsızlığı geçmeyen ve Almanya’da tedavisini sürdüren Rüştü "Düzelmeden dönmeyeceğim" dedi. Trabzon karşısında Sarı - Lacivertli takımın kalesini Oğuz koruyacak. 
     
Yıldırım’a yasak yokFenerbahçe Başkanı, ceza almasına rağmen federasyonun kongresinde oy kullanabilecek 
     FUTBOL Federasyonu, 4 ay hak mahrumiyeti cezasına çarptırılan Aziz Yıldırım’ın temmuzdaki Genel Kurul’da oy kullanmasına engel olmadığını açıkladı. Federasyon Hukuk Kurulu, Başkan Yıldırım’a verilen cezanın futbol müsabakaları için geçerli olduğu görüşüne vardı. Kurul, "Fenerbahçe’nin delege listesi genel kurulun doğal üyelerini oluşturur. Buna federasyonun herhangi bir müdahalesi mümkün değildir" görüşünü benimsedi. 
     
Lefter’e vefa      SARI - Lacivertli takımın efsanevi oyuncusu, futbolun ordinaryusu olarak bilinen Lefter Küçükandonyadis’e, Kulüp Başkanı Aziz Yıldırım sahip çıktı. Florence Nightingale Hastanesi’nde tedavi gören Lefter’in bütün masraflarını Yıldırım üstlendi. Fenerbahçe Başkanı, Milli Takım’ın da unutulmaz ismi olan Lefter’i ziyaret edip, gönlünü almayı da ihmal etmedi. 
     
Şaşkın Johnson      GANALI futbolcu, önceki gün cüzdanını kaybettiğini düşünüp, ortalığı ayağa kaldırdı. İdmandan sonra gittiği açılışta cüzdanını yerinde göremeyen Johnson, tüm aramalara rağmen bulamayınca, Samandıra’nın da altını üstüne getirdi. Akşam eve gelen ve cüzdanını masanın üzerinde gören Johnson, dünkü antrenmanda arkadaşlarının esprilerinin hedefi oldu. 
     
Balic’in kapısı açık      İSTANBUL’DA bulunan Balic’in, Türkiye’de Fenerbahçe’den başka bir kulüpte forma giymeyi düşünmediği bildirildi. Beşiktaş’la görüştüğü ileri sürülen Boşnak futbolcu, "Ben Fenerbahçe formasını başka formayla değişmem. Evimi satmaya geldim. Sayın Aziz Yıldırım’la görüşeceğim. Eğer teklif gelirse, kabul ederim. Aksi takdirde Real Madrid’e dönerim" dedi. 
     
     



 SPOR 

























</TEXT>
</DOC>
