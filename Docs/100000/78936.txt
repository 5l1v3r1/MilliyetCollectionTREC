<DOC>
<DOCNO> 78936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur05.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Garih'in katilinin annesi de imam nikahlı kocasını bıçakladı... 
</HEADLINE>
<TEXT>

     İşadamı Üzeyir Garih'i bıçaklayarak öldürdüğü iddiasıyla tutuklanan ve yargılanması süren Yener Yermez'in annesi Fatma Yermez, imam nikahlı eşi Kadir Mantı'yı bıçakla yaraladı. 
     Fatma Yermez, 17 yıldan beri birlikte olduğu imam nikahlı eşi Kadir Mantı'ya 56 , Esenyurt Mahallesi'ndeki evlerinde, oğlu Yener Yermez'i ziyaret etmek için İstanbul'a gideceğini söyledi. 
     Kadir Mantı, Fatma Yermez'in kardeşiyle birlikte İstanbul'a gitme isteğine karşı çıktı. Aralarında çıkan tartışmanın büyümesi üzerine Fatma Yermez, ekmek bıçağıyla Kadir Mantı'yı bıçaklayarak yaraladı. 
     Göğsünden yaralanan Kadir Mantı Kayseri Devlet Hastanesi'nde tedavi altına alınırken, Fatma Yermez gözaltına alındı. 
     
     MANTI'NIN AÇIKLAMALARI 

     Kayseri Devlet Hastanesi'nde tedavisi süren Kadir Mantı, olayı şöyle anlattı 
     ''Sabah kalkıp kahvaltı yaptık. Bir süre önce Yener Yermez'i ziyarete gitmeyi kararlaştırmıştık. Fatma, İstanbul'a kardeşiyle gideceğini söyledi. Beraber gidelim dedim. Bu yüzden mutfakta tartışmaya başladık. Fatma, masada duran ekmek bıçağını alıp göğsüme sapladı. Araya Yener'in kardeşi Öner girdi ve bizi ayırdı. Böyle olsun istemezdim.'' Fatma Yermez'in Fatih Karakolu'nda ifadesinin alındığı ve soruşturmanın sürdürüldüğü bildirildi. 
     
</TEXT>
</DOC>
