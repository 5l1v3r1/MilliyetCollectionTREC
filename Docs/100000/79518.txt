<DOC>
<DOCNO> 79518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/dunya/dun04.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem haftaya İsrail’e gidiyor 
</HEADLINE>
<TEXT>

     ANKARA Milliyet 

     Dışişleri Bakanı İsmail Cem ile Yunanistan Dışişleri Bakanı Yorgo Papandreu, gelecek hafta israil’e gidecek. 
     Dışişleri Bakanlığı Sözcüsü Hüseyin Diriöz, bir soru üzerine yaptığı açıklamada, "Sayın Bakanımız olağanüstü bir gelişme olmadığı takdirde, önümüzdeki hafta Yunan meslektaşı Papandreu ile birlikte uluslararası barış çabalarına katkıda bulunmak üzere İsrail ve Filistin’e gidecektir" dedi. 
     Cem ile Papandreu’nun, İsrail ve Filistin’e ziyareti geçen hafta için planlanmış, ancak ABD Dışişleri Bakanı Colin Powell’ın bölgeye gelişi yüzünden gezi ertelenmişti. 
     Cem, Papandreu’nun önerisi üzerine bölgeyi ziyaret etmeyi, Filistin Devlet Başkanı Yaser Arafat ile görüşme şartıyla kabul etmişti. 
     



 DÜNYA 













</TEXT>
</DOC>
