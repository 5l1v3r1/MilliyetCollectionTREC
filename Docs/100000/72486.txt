<DOC>
<DOCNO> 72486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yasam/ayas.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehitler Abidesi h l bitmedi 
</HEADLINE>
<TEXT>
43’üncü yılda tamamlanacak 
Çanakkale’de şehit düşen Mehmetçik anısına Milliyet gazetesinin öncülüğünde yapılan "Şehitler Abidesi"nin eksik kalan bölümleri gelecek yıl bitirilecek 
     ERDEM SÜREK DHA 

     60’ta ziyarete açıldı 
     ÇANAKKALE Şehitler Abidesi’nin yapımına 19 Nisan 1954’te, Milliyet’in düzenlediği kampanyayla başlandı. Projesi 41.47 metre yükseklikte ve 4 dört ayaklı olarak tasarlanan abide, 21 Ağustos 1960’ta tamamlanmadan ziyarete açıldı. 3 yıl önce Kültür Bakanlığı’nın girişimiyle Şehitler abidesinin yarım kalan projesinin tamamlanması için çalışma başlatıldı. 
     
     Rölyefler eksik 
     ABİDENİN üzerinde bulunduğu 4 ayağın dış kısımlarında, granit çıkmalar üzerine savaşı anlatan rölyefler yapıldı. Çanakkale savaşlarındaki Türk siperleri, Nusrat mayın gemisini boğaza mayın döşerken gösteren ve Çanakkale Zaferi’ni tasvir eden 8 rölyef de abide ayaklarına işlendi. Gelibolu yarımadasının en uç noktasında bulunan abidenin tavan rölyefleri ise yapılmadı. 
     
     2003’e bitmiş olacak 
     MİLLİ Parklar Genel Müdürü Hüsrev Özkara’nın, projenin tamamlanması için görevlendirdiği Genel Müdür Yardımcısı Rasi Kubaoğlu da, projenin mimarı Prof. Dr. Doğan Erginbaş ile önümüzdeki haftalarda Çanakkale’ye gelip projenin tamamlanması için çalışma başlatacaklarını belirtti ve "Proje 2003 sonlarında bitmiş olacak" dedi. 
     



 YAŞAM 



















</TEXT>
</DOC>
