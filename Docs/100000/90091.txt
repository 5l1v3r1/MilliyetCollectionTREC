<DOC>
<DOCNO> 90091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun06.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS BUGÜN 
</HEADLINE>
<TEXT>
1 milyon 540 bin kişi ter dökecek 
     ANKARA Milliyet 

     Üniversite hayali kurarak zorlu maratona hazırlanan 1 milyon 540 bin 405 aday, bugün Öğrenci Seçme Sınavı’nda ÖSS ter dökecek. 
     Türkiye’de 144, KKTC’de de 1 olmak üzere toplam 145 merkezde saat 09.30’da başlayacak ve üç saat sürecek sınavda 226 bin 707 personel görev yapacak. 
     Adayların mutlaka sınava giriş ve kimlik belgesi, fotoğraflı ve resmi onaylı özel bir kimlik belgesi ile bir fotoğraflarını yanlarında bulundurmaları gerekiyor. Kılık kıyafet kurallarına da uygun giyinmeleri gerekiyor. Türbanlı adaylar sınava alınmayacak, başını açıp salona girdikten sonra sınavda kapatırlarsa, kimlikleri ve kusurları tutanağa işlenecek ve sınavı geçersiz sayılacak. 
     
     180 soru çözülecek 
     Sınavda, sözel ve sayısal bölümlerden oluşan 180 civarında sorunun ve seçeneklerinin yer aldığı test uygulanacak. 
     ÖSS sonuçları adaylara gelecek ayın son haftası 2002 ÖSS Sonuç Gazetesi, 900’lü telefon hatları ve internet aracılığıyla duyurulacak. Ayrıca sonuç belgeleri adayların adreslerine gönderilecek. 
     
Türbe ziyaret edip iyi puan istediler      ŞEYHMUS ÇAKAN Diyarbakır DHA 

     Diyarbakır’da, ailelerin özellikle perşembe günleri ziyaret ederek adak adadıkları Hz. Süleyman türbesi, bu kez ÖSS’ye girecek öğrencilerin akınına uğradı. Bugün yapılacak sınava girmek için çevre il ve ilçelerden gelen öğrenciler, bir yıllık hazırlık aşamasından sonra, türbeleri ziyaret ederek "iyi puan alma" dileğinde bulundu. 
     



 GÜNCEL 




















</TEXT>
</DOC>
