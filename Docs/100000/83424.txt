<DOC>
<DOCNO> 83424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun03.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahama açıklarında kaçak yolcu taşıyan tekne battı 12 ölü 
</HEADLINE>
<TEXT>

     Bahama Adaları açıklarında, kapasitesinin çok üstünde yolcu taşıyan tekne kötü hava koşullarının da etkisiyle battı. 
     Teknede bulunan 100'den fazla Haitili kaçak yolcudan 12'si öldü, 15'i kayboldu. 
     Florida eyaletinin Miami kentindeki Amerikan sahil güvenlik ekipleri sözcüsü Anastasia Burns, Florida sahillerinin güneydoğusundaki Bahama Adaları'nın en büyük 3 adasından biri olan Inagua'nın birkaç mil açığında meydana gelen kazada 73 kişinin kurtarıldığını, 12 kişinin öldüğünü ve 15 kişinin kaybolduğunu söyledi. 
     Burns, olay yerine Amerikan gemi ve helikopterlerinin gönderildiğini, arama kurtarma çalışmalarının devam ettiğini belirterek, kazanın kötü durumdaki bakımsız tekneye kapasitesinin çok üstünde yolcu binmesinden kaynaklandığının sanıldığını, yüksekliği 3 metreye ulaşan dalgalarından da kazada önemli rol oynadığını kaydetti. 
     Her yıl binlerce Haitilinin, Mayıs 2000'den bu yana ağır bir ekonomik krizden geçen ülkelerinden ABD'ye kaçak girme girişiminde bulunduğu, Kübalı göçmenlerin aksine Haitililerin ABD'de oturmalarına izin verilmeyip sınırdışı edildiği belirtiliyor. 
     





</TEXT>
</DOC>
