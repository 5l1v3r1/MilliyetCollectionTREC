<DOC>
<DOCNO> 98109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/okur.html </URL>
<DATE> 2002/07/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Mağduriyet yolu kapandı 
</HEADLINE>
<TEXT>

     ABD’nin dev şirketleri Enron ve Worldcom muhasebe skandallarıyla sallanınca Wall Street’te kafalar karıştı. Üstüne üstlük diğer şirket bilançoları beklenildiği gibi iyi çıkmayınca dünya borsalarından gelen haberler iç açıcı olamadı. Enron ve Worldcom, hem ABD’de hem Avrupa borsalarında işlem görüyor. Acaba işlem sıraları kapandı mı 
     Elbette hayır. 
     Dünyanın hiçbir ülkesinde 2 yılı aşkın bir süredir işlem sırası kapanan şirket yok. Çünkü bu piyasalarda yatırım yapanlar bilir ki yatırımcının risk alma hakkı vardır. Şirketlerin iflası istenebilir ama riski satın alma yatırımcı kararıdır. Biz buna piyasada "pazarda fiyat riski" deriz. Gelin görün bizde uzun süredir böyle bir sorun yaşanıyordu. Yüz binlerce mağdur yatırımcı çözüm yolu bulmak için kapı kapı dolaşıyordu. 
     
Mağduriyet önlendi      Hep birlikte bu sorunun çözülebilmesi için arayışa girdik. Yatırımcı hakları borsaların en temel konusudur dedik. Öneriler getirdik. Ve beklediğimiz kararda son noktayı Sermaye Piyasası Kurulu SPK koydu. Bize de derin bir nefes alma şansı doğdu. Söyleyeceğimiz belli artık "borsada mağduriyet" dönemi bitiyor.Çünkü SPK aldığı kararla konuya açıklık getirdi. Kriterler koydu. Ve işi çözdü.Sağ olun diyoruz. 
     Artık biliyoruz ki işlem sırası kapalı şirket hisselerinin yeniden işleme açılması ve kapalılık hali devam edecek olanların da borsa dışında işlem görmesini sağlayacak düzenlemeler var. Diyelim ki bir şirketin işlem sırası kapandı. İMKB 5 iş günü içinde isteyeceği bilgileri kamuoyuna duyuracak. Bilgileri yeterli olan şirket hisseleri Ulusal Pazar, Gözaltı Pazarı ya da İMKB’nin belirleyeceği yeni bir pazarda işlem görecek. 
     Ancak bilgiler yeterli değil, o zaman ne olacak derseniz o da belli şirketlerden Kamuyu Aydınlatma Bilgi Formu istenecek. Gelen bilgiler duyurulacak ve eğer borsadaki pazarlarda işlem görmeyecekse en geç bir ay içinde borsa dışında işlem görmeye başlayacak. 
     Bu kadar yazdınız, okuduk, anlamadık diyebilirsiniz. Sakın, kafanız karışmasın. Borsa Dışı İşlem, yurtdışında "Over The Country" diye tanımlanan pazarın taa kendisi. 
     Yani siz elinizdeki hissenizle ortalıkta kalmayacaksınız. Aracı kurumların aktif olacağı bir esasla işlem yapacaksınız. Serbest marjla, takası aynı gün yapılacak, alıcının ve satıcının beyan esasında bulunacağı bir sistemle hisse senedinizi alıp satabileceksiniz. 
     
Hangi şirketten ne bekleniyor      200 bin yatırımcı 1992’den bu yana işlem sırası kapanan 46 şirket, 25 tanesi kot dışına çıkmış. Geriye 21 şirket kalmış. Esbank, Yaşarbank, Demirbank, Toprakbank, EGS Bank gibi fona geçen bankalar konusunda top BDDK’da. Bu şirketlerden form istenmiş, bilgi bekleniyor. Çukurova ve Kepez için Enerji Bakanlığı’ndan açıklama bekleniyor. Aktaş’ta imtiyaz hakkı iptal edilmiş. 3 şirkette davalar sürüyor. EGS Grubu 5 şirket, Sabah Grubu 3 şirket. İktisat Grubu 2 şirket. Nergis Grubu 3 şirket ile BDDK ile görüşmeleri sürüyor. Köytaş, Gümüşsuyu, Söksa, Tümteks ve Boyasan ise İstanbul Yaklaşımı çerçevesinde görüşmelerini sürdürüyor. 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
