<DOC>
<DOCNO> 75945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun01.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Zelanda ve Şili'de depremler 
</HEADLINE>
<TEXT>

     Yeni Zelanda ve Şili'de orta büyüklükte depremler meydana geldi. 
     Jeoloji ve Nükleer Bilimler Enstitüsü, Yeni Zelanda'da, Richter ölçeğine göre 5.6 büyüklükteki depremin merkez üssünün başkent Wellington'ın yaklaşık 800 kilometre güneybatısındaki Fiordland bölgesinde, yer seviyesinin 138 kilometre altında olduğunu bildirdi. 
     Depremin can ya da mal kaybına yol açıp açmadığına ilişkin henüz haber alınmadı. 
     
     Şili 

     Şili'de de Richter ölçeğine göre 5 büyüklüğünde deprem meydana geldi. 
     Acil Durumlar Bürosu, ülkenin orta ve kuzey kesimlerinde hissedilen depremin birçok bölgede paniğe ve elektrik kesintisine yol açtığını, telefon hizmetlerinin aksadığını bildirdi. 
     Depremin can ya da mal kaybına yol açıp açmadığı konusunda henüz bilgi bulunmuyor. 
     






</TEXT>
</DOC>
