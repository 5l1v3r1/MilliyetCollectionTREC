<DOC>
<DOCNO> 54887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun17.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan konferansında ilerleme sağlandı 
</HEADLINE>
<TEXT>

     Almanya'nın Bonn kenti yakınlarındaki Petersberg konukevinde devam eden Afganistan Konferansı'nda ilerleme sağlandığı bildirildi. 
     Kıbrıs heyetinin temsilcisi Celil Şems, gazetecilere yaptığı açıklamada, konferansa katılan 4 heyetten 2'şer temsilcinin bir komisyon oluşturarak, görüşme sonuçlarını ortak bir temelde toplamaya çalıştığını belirtti. 
     Şems, yarın konferansta kabul edilmesi için bir anlaşma tasarısı üzerinde çalışmalara başlandığını da kaydetti. 
     Ayrıntılar konusunda hala görüş ayrılıkları bulunduğunu, ancak heyetlerin ciddiyetle çözüm yönünde yoğun çaba harcadığını söyleyen Şems, geçici hükümet ve geçici parlamentodaki güç dağılımı konusunun henüz tam olarak çözülemediğini bildirdi. 
     Şems, Kabil'deki güvenlik sorununun nasıl çözüleceği konusunun da henüz ''açık olduğunu'' ifade ederek, ''Ancak bu konudaki farklı görüşlerin de giderilebileceğine inanıyoruz'' dedi. 
     






</TEXT>
</DOC>
