<DOC>
<DOCNO> 87050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur18.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim Okulu öğrencisi, bir öğrenciyi bıçakla yaraladı... 
</HEADLINE>
<TEXT>

     Edirne'de bir ilköğretim okulu öğrencisi, bir başka öğrenci tarafından bıçakla yaralandı. 
     Edinilen bilgiye göre, Yusuf Hoca İlköğretim Okulu 8. sınıf öğrencisi B.D. 14 , Cumhuriyet İlköğretim Okulu 8. sınıf öğrencisi U.G ile henüz belirlenemeyen nedenle tartıştı. Tartışmanın kavgaya dönüşmesi sonucu, U.G, elindeki kesici aletle B.D'yi baldırından yaraladı. 
     B.D, Edirne Devlet Hastanesi Acil Servisi'ne kaldırılarak tedavi altına alınırken, olaydan sonra kaçan U.G'nin yakalanmasına çalışılıyor. 
     Bıçakla yaralanan B.D'nin annesi Gülten D., oğlunun öğlen okula gitmek üzere evden ayrıldığını belirterek, ''Bu tür olayların okullarda olmamasını istiyoruz. Okul idarecileri ile güvenlik güçleri, okul önlerinde daha sıkı önlem almalı'' diye konuştu. 
     





</TEXT>
</DOC>
