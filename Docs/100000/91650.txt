<DOC>
<DOCNO> 91650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/guncel/gun01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşler de Japonya’ya... 
</HEADLINE>
<TEXT>

Milli Takım’ın Dünya Kupası’nda yarı finale çıkmasının ardından, futbolcularımızın eşleri Japonya’ya uçtu. 28 kişilik kafile turnuvanın sonuna kadar bu ülkede kalacak 
     FERİDE ÇIKIT 

     Senegal’i altın golle devirerek Dünya Kupası’nda yarı finale yükselen milli takım oyuncularının eşleri, dün TK - 90 sefer sayılı uçakla Seul aktarmalı olarak Japonya’daki Narita’ya uçtu. Yaklaşık bir buçuk aydır ayrı oldukları eşlerinin yanına giden milli hanımlar hep bir ağızdan, "Biz kupayla döneceğiz" mesajı verdi. 
     
     Kontenjan federasyondan 
     Türkiye Futbol Federasyonu’nun davetlisi olarak Japonya’ya uçan eşler 50 dolarlık pul krizi ve bagajlarla biletlerin geç gelmesi nedeniyle 45 dakikalık rötarla 17.15 uçağı yerine 18.00 uçağına bindi. Emre Aşık’ın sevgilisi Aysun Kayacı 50 dolarlık pul parasını, federasyon yetkililerini beklemeden kendi cebinden ödeyerek herkesten önce pasaport kontrolünden geçti. Bazı eşler de standart koltukta uçmak yerine aradaki farkı ödeyerek business class’ta uçmayı tercih etti. 
     
     Çocuklar neşe saçtı 
     Bazı eşler çocuklarını da yanlarında götürdü. Tugay’ın oğlu Berke Kerimoğlu ile Abdullah’ın oğlu Utku Ercan daha yola çıkmadan tatlı haylazlıklarıyla kafilenin neşesi oldu. Eşler oyuncularla birlikte yurda dönecekler. Ekip, çocuklarla birlikte 28 kişi olarak yola çıktı. 
     



 GÜNCEL 




















</TEXT>
</DOC>
