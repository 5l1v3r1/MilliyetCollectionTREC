<DOC>
<DOCNO> 67737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/siyaset/siy01.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Kaya ajan’ mı 
</HEADLINE>
<TEXT>

PKK’nın Avrupa kanadının başkanlığını yapan Yaşar Kaya’nın devlet ajanı olduğu öne sürüldü 
     ANKARA Milliyet 

     PKK’nın Avrupa uzantısı olarak bilinen sözde Sürgünde Kürt Parlamentosu’nun başkanı olan, kapatılan Demokrasi Partisi’nin DEP Genel Başkanlığını da yapan Yaşar Kaya’nın devleten para alan bir ajan olduğu iddia edildi. Dün bir gazetedeki köşe yazısında, Kaya’nın yurt dışına çıktıktan sonra Almanya’da bir yakını adına açılmış banka hesabına para yatırıldığı iddiası yer aldı. Yazıda, Kaya’ya daha sonra paranın "Bahar" kod adlı bir bayan aracılığıyla, mühürlü zarfla gönderildiği öne sürüldü. 
     
     Bir siyasi fısıldadı 
     Yazıda, Kaya’nın devlet ajanı olduğunun bir siyasi tarafından açığa çıkarıldığı, bu siyasi hakkında da soruşturma başlatıldığı belirtildi. Ancak soruşturmanın niteliği bazı soru işaretlerini de beraberinde getirdi. Adli makamlarda bu konu hakkında bir soruşturma olmadığı ancak soruşturmanın devletin farklı organlarında olabileceğine dikkat çekildi. Ankara DGM’de görülen "DEP ana davası"nın dosyasında yer alan bir mahkeme tutanağında da Kaya’nın ünlü Erbil konuşmasından söz edilirken, bu konuşma metninin "yasaya aykırı olarak Genelkurmay’dan temin edildiği" bilgisi yer almıştı. 
     



 SİYASET 










</TEXT>
</DOC>
