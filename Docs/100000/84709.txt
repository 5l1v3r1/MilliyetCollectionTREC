<DOC>
<DOCNO> 84709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yasam/yas01.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Halayı çektik sıra sirtakide 
</HEADLINE>
<TEXT>

İstanbul’da barış konseri veren Türk ve Rum Kıbrıslılar, Beyoğlu’nda rakı içti, halay çekti... Şimdi sıra Atina’da uzo içip sirtaki yapmada... 
     ELİF KORAP İstanbul 

     Kıbrıs’ta Barış konseri için ilk kez İstanbul’a gelen 27 Rum ile 29 Kıbrıslı Türk, konserden sonra da yemek yedi, halay çekti, sirtaki yaptı. 
     Koro üyeleri için bu birlikteliğin önemini Almıla Tunç özetledi. Sınırı geçemedikleri için özel günlerde hiç bir arada olamadıklarını söyleyen Tunç, yaşadıkları son tatsızlığı da, "Geçen hafta bir Kıbrıs Rum’u arkadaşımızın oğlu evlendi. İzin alamadığımız için Pile Köyü’ne götürdük çiçekleri. Oradan ulaştırdılar. Şimdi İstanbul gibi sembolik bir mek nda bir arada olmamız olağanüstü. Ama sıra Atina’da" diye anlattı. 
     
Biz çoktan affettik’      Rum ya da Türk, tüm Kıbrıslılar aynı cümleyi tekrarladılar gece boyu "Biz birbirimizin hatalarını affettik, yönetimler edemedi." Babası şehit edilen Doğan Arşehit de aynı düşüncedeydi, Kıbrıs’ta esir düşen Christakis Amastasio da. İlk sözü Arşehit aldı 
     "Babam 1963 aralığında Rumlar’la bir çatışma sırasında şehit oldu. 6 yaşındaydım. Biz şehit ailesiydik ve milli günlerde atılan nutuklarla büyüdük. Ama babam da bu savaş çığırtkanları yüzünden şehit düştü. Öldürülen ve öldüren insanlar hep masum kişiler oldu. Bunca deneyimden sonra anladığım, çözüm savaş değil, barış. Biz bunu çoktan anladık, birbirimizi çoktan affettik." 
     
Sonsuza dek barış’      Ardından Kıbrıs Rum’u Amastasio aldı sözü ve o da son sözü şöyle söyledi 
     "1974’te öğrenciyken Kıbrıs savaşında 40 arkadaşımla esir düştüm. Her an öldürülebilirdik. Bizi Türkiye’ye götüren gemide bir Türk askeri sigara verdi. Bu davranışın öyle büyük etkisi oldu ki tüm o korkular, düşmanlıklar silindi sanki. Komutanı bizi görünce onu azarladı. Bana Bu senin hatan değil’, dedi. Onu tekrar görmeyi çok istedim ama bulamadım. Belki bunu okur, beni hatırlar ve buluşuruz. Adana’da bir ay sorgudan sonra bir anlaşma yapıldı, esirler değiştirildi. Bu çok tatsız olay, Kıbrıs meselesine bakışımı değiştirdi. Eskiden beri bize empoze edilen düşmansınız’ düşüncesinin yanlışlığını fark ettim. Şimdi buna inandığım için bu korodayım. Dünyanın bizi fark etmesini ve sonsuza dek barışı diliyoruz." 
     



 YAŞAM 



















</TEXT>
</DOC>
