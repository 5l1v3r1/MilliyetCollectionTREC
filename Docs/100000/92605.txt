<DOC>
<DOCNO> 92605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/uras.html </URL>
<DATE> 2002/06/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Asgari ücret işçi için az’ işveren için çok’ 
</HEADLINE>
<TEXT>

     1 Temmuz’dan sonra "asgari ücret" ile çalışan işçinin bir aylık çalışması sonunde cebine net 184 milyon lira para girecek. Ama, asgari ücret ile işçi çalıştıran bir işverenin cebinden her ay sadece bu ücret ödemesi için 332 milyon lira çıkacak. 
     Çünkü işveren işçiye "net asgari ücret" olarak her ay 184 milyon lira asgari ücret öderken, çalıştırmanın cezası olarak devlete 148 milyon lira ödeme yapacak 
     Her altı ayda bir asgari ücret yeniden belirlenir. Asgari ücret hem işçiler, hem işverenler için çok önemlidir. 
     İşçiler için önemlidir, çünkü Türkiye’de çok sayıda işçi "asgari ücret" ile çalışıyor. Bir işçinin ayda 163 milyon lira, 184 milyon lira gibi sınırlı gelir ile yaşamını doğru dürüst sürdürmesi imkansızdır. İşveren için önemlidir. Çünkü, Türkiye’de katma değer içinde işçilik payı çok büyüktür. 500 büyük sanayi kuruluşunda katma değerin yüzde 83’ü ücret ödemesinden oluşur. Özellikle ihracata dönük iş yapan kuruluşlarda ücret, üretimin ihraç şansını artırmakta veya kısıtlamaktadır. 
     Hele hele kriz dönemlerinde, birçok firmanın tasarruf arayışında işçi çıkarmaya yöneldiği dönemde asgari ücret işverenler bakımından önem taşımaktadır. Burada denilebilir ki "Türkiye’de çok sayıda kayıt dışı, kaçak işçi çalıştırılıyor... Asgari ücret önemli mi " Evet önemli. Çünkü çok sayıda kayıt dışı, kaçak işçi çalıştırılan bir ekonomide asgari ücretteki her bir liralık artış, kayıt içi çalışan işverenin rekabet şansını yok ediyor. 
     
Artış yüzde 13      Asgari ücretteki artış, "işveren olmayanlar" için "at ile deve değil." Net 163 milyon lira olan asgari ücret, net 184 milyon liraya yükseltilmektedir. Artış yüzde 13 dolayındadır. Haziran ayı sonuna kadarki ücretler için yılbaşında yapılan artış da paçal edilecek olur ise, işçinin 2002 yılı net asgari ücretinde yüzde 40 dolayında bir artış olacağı anlaşılmaktadır. Yüzde 40’larda kalması halinde de enflasyon karşısında ezilmemiş olacaktır. 
     İşçi nasıl sadece cebine net olarak giren paraya bakar ise, işveren de cebinden çıkan paraya bakar. "Asgari ücret 250 milyon lira oldu" denildiğinde bu rakam, ne işverenin cebinden çıkan parayı, ne işçinin cebine giren parayı ifade etmektedir. Çünkü işveren kendi adına ve işçi adına devlete değişik isimler altında ödemeler yapıyor. 
     Asgari ücret rakamlarıyla ilgili açıklamayı, Kayseri’de sanayiciler ile birlikte TV ekranında izledik. Bir sanayici şunları söyledi "Üretimi, adam çalıştırmayı aklından geçirmeyen, parasını bankaya yatırırsa devlet ona aferin’ diyor. Beş kuruş vergi almıyor. Ama biri üretim yapmaya ve istihdama kalktı mı, devlet Vay sen ne yapıyorsun ’ diyerek biniyor ensesine... Asgari ücret ile bir işçiye iş vermenin her ay işçinin cebine 184 milyon lira net para koymanın cezası 148 milyon lira. O işçi bir mal mı üretti Başlıyor vergi cezaları... Türkiye’de işsizlik var, iş bekleyen milyonlarla insan var... Ama bunlardan birine iş imkanı yaratmaya kalkandan devlet para kazan kazanma, beni ilgilendirmez, madem ki bi kişiye iş verdin diyerek ayda 148 milyon lira para istiyor. 
     Sayın okuyucularım, en iyisi siz bu yazının altındaki tabloya bakarak kendi yorumunuzu yapınız. Devlet mi, işveren mi, işçi mi haklı karar veriniz... 
     
     İşverenin cebinden 332 milyon TL çıkıyor. 
     İşçinin cebine 184 milyon lira giriyor. 
     Arada da devlet 148 milyon lira alıyor 
İŞÇİ İÇİN YAPILAN ÖDEMELER 332.819 290.124 DEVLETE YAPILAN ÖDEMELER 148.567 126.560 SSK primi 19.5 işv. payı 48.921 43.290 İşs. sig. fonu işçi payı farkı alt sınır - asg. ücr. x 1 767 559 İşsizlik sig. fonu 2 6.557 5.557 SSK alt sınır prim farkı 25.698 18.717 Asgari ücret 250.875 222.001 SSK primi 14 35.123 31.080 İşsizlik sig. f. 2 2.509 2.220 Gelir Vergisi 15 27.487 23.805 Damga Vergisi 1.505 1.332 İŞÇİYE NET ASGARİ ÜCRET 184.252 163.564      
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
