<DOC>
<DOCNO> 61514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/aspo.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yarısı 0 - 0 kapanan maçta goller Uche, Andersson ve Ogün’den geldi 
</HEADLINE>
<TEXT>
HOŞGELDİN PARTİSİ 
Fenerbahçe, Avusturyalı Sturm Graz karşısında ikinci yarıda farka ulaştı. Yeni hocası Werner Lorant’a ilk maçında galibiyet hediye etti 
     SARI - LACİVERTLİLER Antalya’da düzenlenen Efes Pilsen Cup 2002’deki ilk karşılaşmasında yeni teknik direktörüyle camiayı rahatlatan bir galibiyet elde etti. Soğuk nedeniyle ilginin fazla olmadığı maçta yeni transfer Fatih ilk kez forma giydi. İlk yarı golsüz kapanırken Fenerbahçe ikinci yarıda coştu, Uche, Andersson ve Ogün’ün golleriyle farklı galibiyete koştu. 
     
Lorant izlenimi      FENERBAHÇE’Yİ iki gündür çalıştıran Alman teknik adam heyecanlı görüntüsüyle dikkat çekti. 90 dakika boyunca ayakta kalıp, sürekli futbolcularını uyardı. Yardımcısı Oğuz Çetin ile kulübede diyaloğu asla kesmedi. Sahadaki oyuncularını da hücuma ve disipline yönelten ıslıklı eylemlerde bulundu. 
     

</TEXT>
</DOC>
