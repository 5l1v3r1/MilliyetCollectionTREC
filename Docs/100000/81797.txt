<DOC>
<DOCNO> 81797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/spo05.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk, Türk’e karşı 
</HEADLINE>
<TEXT>

Final - Four’da İbrahim’in forma giydiği Panathinaikos ile Hüseyin Beşok’un takımı Maccabi Tel Aviv bu akşam final vizesi alabilmek için mücadele edecek 
     BASKETBOL Erkekler Avrupa Ligi Final - Four’unda 12 Dev Adam’ın iki yıldızı İbrahim ve Hüseyin Beşok karşı karşıya gelecek. İtalya’nın Bologna kentinde yapılacak dörtlü finalin ilk maçında Panathinaikos’ta oynayan İbrahim ile Maccabi Tel Aviv’in formasını giyen Hüseyin Beşok takımlarına final vizesini kazandırabilmek için büyük bir mücadele verecekler. 
     İBRAHİM Kutluay bu zor maç öncesi Panathinaikos’u favori gösterdi ve "Çünkü biz son 5-6 yıldır finallerin abonesi olduk. İki kez kupayı aldık. Türk halkının bu maça büyük ilgi göstereceğini düşünüyorum" dedi. Hüseyin Beşok ise "Türk basketbolu için onur verici bir gece. Kupayı ya biz, ya da İbrahim’in takımı alsın. Elimden geleni yapmaya çalışacağım" ifadelerini kullandı. 
     



 SPOR 






























</TEXT>
</DOC>
