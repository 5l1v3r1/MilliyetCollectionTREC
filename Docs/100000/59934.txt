<DOC>
<DOCNO> 59934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/siyaset/siy04.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Füzeler havada tahrip edilecek 
</HEADLINE>
<TEXT>

     Başbakan Abdullah Gül, Irak’tan Türkiye’ye yönelik her türlü saldırıya karşı hazırlık yapıldığını dile getirirken, "Füze saldırısı olması halinde havada tahrip edilecek" dedi. 
     Gül, dün genel yayın yönetmenlerini kabulünde Irak’a yönelik askeri harek tı değerlendirdi. ABD’ye verilecek yanıt konutusunda kesin politik kararın alınmadığını dile getiren Abdullah Gül, "Türkiye bu işin içindedir. Dışında kalamaz. ABD’ye yanıt tek parça halinde verilmeyecek. Gelişmeleri takip edeceğiz, o doğrultuda inisiyatif kullanacağız. Yanlış atılacak adım çok büyük zarar ve sorunlara neden olabilir" diye konuştu. 
     Harek tın Türk ekonomisine etkileri konusunda Devlet Bakanı Ali Babacan koordinasyonunda müsteşarlar düzeyinde ekip kurulduğunu anlatan Gül, Körfez savaşında oluşan kayıtların görmezden gelinemeyeceğini belirterek, "Zararlar bugünden itibaren başladı bile" dedi. BM’nin Ocak sonunda alacağı kararı beklediklerine dikkat çeken Gül, "Irak’tan Türkiye’ye bir saldırı bekliyor musunuz " sorusuna, "Her türlü tedbiri alıyoruz. Olası bir füze saldırısında füzeler havada tahrip edilecek. Sürecin içindeyiz ve inisiyatif kullanıyoruz" karşılığını verdi. 
     
     



 SİYASET 












</TEXT>
</DOC>
