<DOC>
<DOCNO> 68270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sondun25.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel ısınma gelecek 100 yıl boyunca da sürecek 
</HEADLINE>
<TEXT>

     Amerikalı profesör Robert Dickinson, sera etkisi yaratan gazların kullanımının dikkate değer şekilde azalmasına rağmen, küresel ısınmanın gelecek 100 yıl boyunca da süreceği uyarısında bulundu. 
     Georgia Teknoloji Enstitüsü profesörlerinden Dickinson, gelecek yüzyılda karbondioksit gazlarının salımının yerkürenin 3 ila 10 Fahrenheit derece ısınmasına ve denizlerin bir metreye kadar yükselmesine yol açacağını söyledi. 
     ABD'nin Boston kentinde düzenlenen Amerikan Bilimsel Gelişme Birliği'nin yıllık toplantısında araştırma sonuçlarını yayınlayan Dickinson, iklim değişikliklerinin "gelecek kuşak için çok önemli değişikli değişimlere neden olacağını" ileri sürdü ve "Biz burada deniz kıyısındaki evlerinin yer değiştirmesi gereken insanlardan söz ediyoruz, ABD'nin kaynakları var, ancak kaynak bakımından yetersiz Bangladeş ve az gelişmiş başka bölgelerde, çok büyük zorluklar ortaya çıkacak" dedi. 
     






</TEXT>
</DOC>
