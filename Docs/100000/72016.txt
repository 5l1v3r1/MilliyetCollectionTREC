<DOC>
<DOCNO> 72016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur11.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlü oğullarını gece yatağa, gündüz ağaca bağlıyorlar 
</HEADLINE>
<TEXT>

     Aydın'ın Germencik İlçesi'nde bir aile, özürlü oğullarını kendisine ve çevredekilere zarar vermesin diye gece yatağa, gündüz de ağaca bağlıyor. 
     Fehmi 55 ve Hayriye 52 Pehlivan, oğulları Levent'i 23 bağladıkları için büyük üzüntü duyduklarını belirterek, ''Bağlamasak, çevredeki insanlara, bize ve hatta kendisine zarar veriyor'' dediler. 
     Fehmi Pehlivan, oğlunun tedavisi için bugüne kadar 6 dönüm arazisini sattığını, ancak bu paranın yetmediğini söyledi. Sosyal Yardımlaşma ve Dayanışmayı Teşvik Vakfı'ndan yiyecek ve zaman zaman ilaç yardımı aldıklarını söyleyen Fehmi Pehlivan, ciddi bir tedaviyle oğlunun sağlığına kavuşacağına inandığını söyledi. Fehmi Pehlivan, oğlu Levent'i bir süre önce Manisa Ruh Sağlığı ve Akıl Hastalıkları Hastanesi uzmanlarına tedaviye götürdüğünü ancak maddi imkansızlık nedeniyle tedaviyi sürdüremediğini kaydetti. 
     Oğullarını geceleri yatağa, gündüz de ağaca bağlamak zorunda kalan Fehmi ve Hayriye Pehlivan, tedavi için devletten yardım beklediklerini belirttiler. 
     






</TEXT>
</DOC>
