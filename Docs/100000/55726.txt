<DOC>
<DOCNO> 55726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur21.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet Partisi kararı tamam 
</HEADLINE>
<TEXT>

     Anayasa Mahkemesi Başkanvekili Haşim Kılıç, FP'nin kapatılmasına ilişkin gerekçeli kararın yazımının tamamlandığını ve üyelere dağıtıldığını bildirdi. Kılıç, kararın, heyetçe incelenip, son şekli verildikten sonra Resmi Gazete'de yayımlanmak üzere Başbakanlığa gönderileceğini söyledi. 
     Anayasa Mahkemesi heyeti, bu sabahki toplantısında, kamu bankalarının özelleştirilmesine ilişkin bazı yasaların iptali istemiyle açılan davaları görüşmek üzere toplandı. 
     Başkanvekili Kılıç, toplantının ardından, gazetecilerin, Yargıtay Cumhuriyet Başsavcısı Sabih Kanadoğlu'nun, AK Parti'ye ihtar verilmesi ve tedbir kararı alınması yönündeki başvurusunu ne zaman gündeme alacaklarını sormaları üzerine, ''Önümüzde çok önemli dosyalar var. 
     Başkanlığın belirleyeceği bir günde gündeme alacağız'' dedi. 
     Bir gazetecinin, Fazilet Partisi'nin FP kapatılmasına ilişkin kararın gerekçesinin yazımına ilişkin sorusuna karşılık da Kılıç, gerekçeli kararın yazımının tamamlandığını ve üyelere dağıtıldığını belirtti. 
     Kılıç, başkanlığın belirleyeceği bir günde, heyetçe kararı okuyup, son şeklini vereceklerini ifade ederek, daha sonra gerekçeli kararın Resmi Gazete'de yayımlanması için Başbakanlığa gönderileceğini söyledi. 
     Anayasa Mahkemesi heyeti, öğleden sonraki toplantısında, kapatılan FP'nin Türkiye Vakıflar Bankası'nın özelleştirilmesini öngören 4604 sayılı yasanın tamamının iptali ve yürürlüğünün durdurulması istemiyle açtığı davayı görüşmeye devam edecek. Heyet ayrıca, anamuhalefet DYP'nin 4684 sayılı Bazı Kanun ve Kanun Hükmünde Kararnamelerde Değişiklik Yapılmasına Dair Kanun'nun geçici 5. maddesi ile 3. 
     maddesinin iptali istemiyle açtığı davayı da esastan inceleyecek. 
     






</TEXT>
</DOC>
