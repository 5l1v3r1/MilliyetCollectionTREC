<DOC>
<DOCNO> 57132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas00.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almazsanız cıkmaz 
</HEADLINE>
<TEXT>

Yıllardan beri, "Size de çıkabilir" diyerek bilet satan Milli Piyango İdaresi, yılbaşı özel biletlerini bu yeni sloganla piyasaya sürdü 
     ŞULE ÖZTÜRK Ankara 

     "YA çıkarsa", "Size de çıkabilir, "Belki de sıra sizde"... Bunlar, Milli Piyango İdaresi’nin bugüne kadar kullandığı sloganlar... Bu yıl ise, büyük ikramiyesi 5 trilyon lira olan yılbaşı özel biletleri, yepyeni bir sloganla satılacak Almazsanız çıkmaz. Milli Piyango İdaresi Reklam ve Halkla İlişkiler’in ürettiği yeni sloganın, bilet satışlarını artırması bekleniyor. 
     
En büyük ikramiye ama...      MİLLİ Piyango İdaresi, Türkiye tarihinde bir talih oyunundaki en büyük ikramiye olan 5 trilyon lirayı, 2002’nin ilk dakikalarında gerçekleştireceği çekilişle verecek. Ancak hesaplamalar daha önceki yıllarda verilen yılbaşı ikramiyeleriyle, bu yılki ikramiyeye göre daha fazla dolar, mark ve cumhuriyet altını alınabildiğini ortaya koydu. 
     
Reel değeri daha az      ÖRNEĞİN geçen yıl verilen 3 trilyon liralık ikramiye ile 4.477.625 dolar, 9.432.360 mark ve 88.235 adet Cumhuriyet altını alınabiliyordu. Oysa bu yılki 5 trilyon liralık büyük ikramiye ile 3.496.000 dolar, 7.692.000 mark ve 57.471 adet Cumhuriyet altını alınabiliyor. Milli Piyango İdaresi, yılbaşı özel çekilişi için 7 milyon adet bilet bastırdı. 
     
Salomon gibi olmayın      Salomon, yılbaşı çekilişinde Tanrı’ya yakarmış, "Ne olur büyük ikramiye çıkmadan canımı alma" diye. 
     Salomon, şansın yüzüne gülmediği yıllar boyunca Tanrı’dan çıkması için yardım dilediği ikramiye tutarını düşürmüş, ancak sonuç değişmemiş. Ve bu özlemine kavuşamadan hayata veda etmiş. 
     Öbür dünyada sınav verirken dayanamayıp sormuş 
     "Tanrım, o yalan dünyada birçok hatam olabilir. Ancak sana sadece yılbaşı çekilişlerinin birinden ikramiye çıkması için yalvardım. Neden, ömrüm boyunca tek kuruşluk ikramiye almamı sağlamadın " 
     Tanrı, "Ben de çok istiyordum sana bir ikramiye kazandırmayı" demiş, "Ancak bir kez bile piyango bileti almadın ki " 



 YAŞAM 





















</TEXT>
</DOC>
