<DOC>
<DOCNO> 86587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo03.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Nets - Celtic serisi de 2 - 2 'ye bağlandı 
</HEADLINE>
<TEXT>

     ABD Profesyonel Basketbol Ligi NBA Ligi yarı finallerinde New Jersey Nets, deplasmanda Boston Celtics'i 94-92 yenerek, 7 maçlık seride 2-2 eşitliği sağladı. 
     Boston'daki maçta Nets'de Keith Van Horn 21 sayı, 10 ribaundla ''double-double'' yaparken, 19 sayı, 9 ribaund, 9 asist gerçekleştiren Jason Kidd, seride 3. kez ''triple-double'' yapmaya çok yaklaştı, ancak başarılı olamadı. Takımda Kerry Kittles 22 sayıyla en çok sayı atan oyuncu oldu. 
     Celtics'de ise Paul Pierce 31, Antoine Walker 30 sayı atarak maçın en skorer oyuncuları oldular. Ancak Pierce ve Walker'ın bu başarısı, Boston Celtics'in maçı kazanmasına yetmedi. 
     İki takım arasındaki 5. maç, perşembe günü New Jersey'in sahası East Rutherford'da oynanacak. 
     Lige yarın Batı Konferansı'nda Sacramento Kings-Los Angeles Lakers maçıyla devam edilecek. Sacramento'daki maç öncesi iki takım arasında 2-2 eşitlik bulunuyor. 
     





</TEXT>
</DOC>
