<DOC>
<DOCNO> 59741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sonspo08.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın 2001 yılı böyle geçti... 
</HEADLINE>
<TEXT>

     Galatasaray Futbol Takımı, 2001 yılı boyunca büyük başarılara imza atamazken, sarı-kırmızılıların en büyük tesellisi Avrupa Şampiyonlar Ligi'nde ilk kez elde edilen 'çeyrek final oynamak'' oldu. 
     Bugüne dek 7 kez ''Devler Ligi''ne katılan Galatasaray, ilk kez 2001 yılında çeyrek finale çıktı. ''Aslanlar'', elde ettiği bu 
     başarıyla Avrupa'da büyük prestij kazanırken, dünyanın en büyük takımlarından biri olarak gösterilen Real Madrid'i kendi evinde 3-2 yendi. Ancak Galatasaray, deplasmanda aldığı 3-0'lık yenilgiyle macerasını noktalamak zorunda kaldı. Galatasaray, sezon öncesinde ve sonrasında yaklaşık 10 futbolcusunu yitirmesine karşın, Avrupa Şampiyonlar Ligi'nde bu sezon da başarılara imza attı. ''Cim bom'', 2001-2002 sezonunda da ligde ilk gruptan çıkarak, 2. turda oynama hakkını elde etti. Galatasaray, 2001 yılında Real Madrid CF, Deportivo La Coruna, AC Milan, SS Lazio, PSV Eindhoven'ı evinde yenmeyi başarırken, deplasmanda bugüne dek hiçbir Türk takımının puan alamadığı FC Barcelona karşısında 2-0 öne geçtiği karşılamadan 2-2'lik sonuçla ayrılarak bir ilke daha imza koydu. 
     
     Kupa yok... 
     Galatasaray A Futbol Takımı, 2001 yılı içinde hiçbir resmi kupayı müzesine götüremedi. 
     Sarı-kırmızılılar, 2000-2001 yılını Fenerbahçe'nin ardından 2. 
     sırada tamamladı. Türkiye Kupası'nda da başarıyı yakalayamayan ''Cim bom'', 2001 yılı içinde, 2000-2001 sezonunda berabere biten maçta penaltılarla Fenerbahçe'ye 7-6 yenilerek elendi. Galatasaray, bu sezon ise İkinci Lig takımlarından Erzurumspor'a altın golle 1-0 yenilerek Türkiye Kupası'na veda etti. -YÜZDE 62.26'LIK GALİBİYET BAŞARISI- Rumen teknik direktör Mircea Lucescu'nun yönetimindeki Galatasaray, bu yıl içinde yaptığı toplam karşılaşmada 6.8 günde bir maç 33 galibiyet alarak, yüzde 62.26'lık bir başarı ortalaması elde etti. Sarı-kırmızılılar, yıl içinde 11 kez yüzde 20.75 yenilgi üzüntüsü yaşarken, yalnızca 9 maçta yüzde 16.98 sahadan beraberlikle ayrıldılar. 
     
     Tarihi yenilgi 
     Galatasaray, 2001 yılı içinde tarihinin en kötü yenilgilerinden birini deplasmanda Bursaspor karşısında elde etti. 
     2 Kasım 2001 tarihinde yapılan karşılaşmada eksikleri olan 
     Galatasaray, Bursaspor'dan tam 5 gol yiyerek tarihi bir hezimet alırken, taraftarlarını da üzdü. 
     
     Cansun döneminde başarı düştü 
     Galatasaray'da 14 Temmuz 2001 tarihinde görevi Faruk Süren'den devralan başkan Mehmet Cansun'un döneminde, futbol takımının başarısı az da olsa düştü. 
     Cansun yönetimindeki Galatasaray, 29 resmi maçta 17 galibiyet yüzde 58.62 alırken, 5 yenilgi yüzde 17.24 ve 7 de yüzde 24.13 
     beraberlik elde etti. 
     






</TEXT>
</DOC>
