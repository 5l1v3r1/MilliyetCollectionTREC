<DOC>
<DOCNO> 93372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko06.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımları zirvede borsaları dipte 
</HEADLINE>
<TEXT>

Dünya kupasını kazanan Brezilya ile üçüncü olan Türkiye’nin borsaları ve paraları tarihinin en kötü dönemlerini yaşıyor 
     ORHAN TEKEOĞLU 

     Biri Güney Amerika’nın diğeri de Ortadoğu’nun en büyük ekonomisi konumunda olan Brezilya ve Türkiye, benzer yönleriyle de dünyanın ilgisini çekiyor. Her iki ülkenin futbol takımları dünya kupasında zirveye çıkarken, aksine borsaları ve paraları diplerden kurtulamıyor. 
     Dünya kupasını ülkesine götüren Brezilya için, 6 Ekim’de yapılacak başkanlık seçimlerini sol eğilimli İşçi Partisi adayı Luiz Inacio Lula da Silva’nın kazanma ihtimali yerli ve yabancı yatırımcıları rahatsız ediyor. Türkiye’de ise hükümetin "Erken seçim yok. Siyasi bilirsizlikler nedeniyle Brezilya Borsası yılbaşından bu yana yüzde 20.99, İstanbul Borsası da yüzde 33.72 değer kaybetti. 
     
     Paraları da sıkıntıda 
     Brezilya’nın para birimi Real dolar karşısında tarihinin en düşük seviyesine indi. Real dolar karşısında 2.896’ya gerilerken, Türk Lirası da dolar karşısında dün 1 milyon 618 bin liraya yükseldi. TL 21 Şubat 2001’den bu yana yüzde 58 değer kaybetti. 
     
İMKB’den yüzde 4.5’lik düşüş      Önceki gün liderler zirvesinden çıkan mesajlar piyasalar piyasaları tatmin etmezken, dünyaca ünlü ekonomi gazetesi Financal Times’ın başyazısında Başbakan Ecevit’in gitmesi gerektiğini aksi halde ekonomik istikrarın bozulacağını ve koalisyon içindeki anlaşmazlığın arttığı dolayısıyla AB’ye ilişkin reformların çıkmaza girdiği yönündeki ifadeleri yabancıları endişelendirdi. Dış borsalarda yaşanan düşüşün de etkisiyle İMKB - 100 Endeksi yüzde 4.5’lik kayba uğradı. 
     



 EKONOMİ 

















</TEXT>
</DOC>
