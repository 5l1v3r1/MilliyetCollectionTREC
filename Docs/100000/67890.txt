<DOC>
<DOCNO> 67890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sontur23.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da rekor Bursa Emniyet Müdürü görevde 6,5 saat kaldı 
</HEADLINE>
<TEXT>

     İçişleri Bakanlığı'nca 6 ay önce merkeze atandıktan sonra başvurduğu Bursa 1. İdare Mahkemesi'nde açtığı davayı kazanmasının ardından, bu sabah Bursa Emniyet Müdürlüğü'ne atanan Aydın Genç, koltuğuna oturduktan 6,5 saat sonra görevden alındı. 
     Bursa Emniyet Müdürlüğü binasının önünde düzenlenen törenle karşılanan ve görevine başlayan Aydın Genç, tekrar görevden alındığına dair tebliğin kendisine ulaşmasının ardından binadan ayrıldı. 
     Genç'in, görevden alınmasıyla daha önce Bursa Emniyet Müdürlüğü görevini yapan Reşat Altay makamına geldi. 
     Emniyet binasına girişinde gazetecilere ''Yeniden görevimin başındayım'' demekle yetinen Altay, göreve başlar başlamaz yeniden kendi özel kalem müdürünü bu göreve atadı. 
     Aydın Genç, Bursa Emniyet Müdürlüğü görevini yürütürken, İçişleri Bakanlığı'nca 21 Temmuz 2002'de merkeze alınarak, yerine Reşat Altay atanmıştı. Bakanlığın kararına itiraz eden Genç, Bursa 1. İdare Mahkemesi'ne yürütmenin durdurulması istemiyle açtığı davayı kazanmıştı. 
     






</TEXT>
</DOC>
