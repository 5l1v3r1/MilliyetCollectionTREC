<DOC>
<DOCNO> 63254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/tamer.html </URL>
<DATE> 2002/01/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İstanbullu sanayici İstanbul'a duyarsız 
</HEADLINE>
<TEXT>

İSO'da yeni yönetim, ilk büyük davetini Gökkafes'te yapıyor 
     İstanbul Sanayi Odası'ndan önceki gün Genel Sekreter Mehmet Kabasakal imzalı bir davet mektubu geldi 
     " ... İstanbul Sanayi Odası yeni yönetiminin, İstanbul'daki yabancı misyon temsilcilerine 25 Ocak 2002 akşamı Ritz Carlton Hotel'de vereceği Yeni Yıl Resepsiyonu'nda sizlerle birlikte olmaktan büyük mutluluk duyacağımızı belirtir, katılmanızı bekleriz. Saygılarımızla..." 
     Biliyorsunuz ben Gökkafes'e adımımı atmayı kendime yasakladığım için İSO yetkililerinin 25 Ocak akşamı gözleri yollarda kalacak Tabii bu arada bendeniz de İstanbullu sanayicilerle yabancı misyon temsilcilerinin güncel yorumlarını, 2002'ye bakışlarını bir çırpıda öğrenme olanağından mahrum kalacağım. 
     Ama ne yapalım, hepimizin kendimize göre ilkeleri, öncelikleri, tercihleri, özetle hayatta bir duruşu var. Ve tüm yasaları çiğneyerek İstanbul'u tam kalbinden hançerleyen Gökkafes'in varlığını o mekana giderek onaylamak, benim hayattaki duruşuma ters düşüyor. 
     Bugüne kadar tanıyabildiğim kadarıyla aslında İSO camiası da Gökkafes'e sahip çıkar ya da göz yumar gibi durmuyordu. Yönetim Kurulu Başkanlığı'nı kasımda bırakıp İSO Meclis Başkanı olan Hüsamettin Kavi'yi aradım. Haberi yoktu, benden duydu. 
     Yeni Başkan Tanıl Küçük Amerika'da olduğu için arayamadım. Davetin altında imzası bulunan Kabasakal, "Halkla ilişkiler birimimizin getirdiği bir öneri, üzerinde fazla düşünmeden onaylamışız" dedi. 
     Kavi döneminde böyle bir atlama kesinlikle olmazdı. Yeni Başkan Tanıl Küçük'ün de aynı ekolün devamı olduğu ısrarla ifade ediliyor ve "Gözden kaçmıştır" deniyor. Tebrikleri kabul edip sandalyesine oturma telaşı içinde gözünden mi kaçmış, yoksa "Madem yapılmış bir kere, bizim kullanmamızda da bir sakınca yok" görüşünden mi hareket edilmiş, önümüzdeki günlerde anlarız. 
     Ve eğer ikinci tahmin geçerliyse, İstanbullu sanayiciler hiç devletten, bürokrasiden, bankalardan, ilkesizlikten falan şikayet etmesinler bundan sonra... 
     En azından ben kendilerini ciddiye alamam. 
     
Motorola’nın eli armut mu topluyor      Şu Motorola ile Telsim arasındaki ihtilafa Amerikan yönetiminin burnunu sokmasını ve her fırsatta Türk hükümetinden "Zorlayın Telsim'i, ödesin Motorola'ya 2 milyar dolarlık borcunu" yollu "telkin"lerde bulunmasını hayretle karşılıyorum. 
     Dün Hürriyet'teki haberde yine aynı ısrar vardı "ABD hükümeti, Uzanlar'a ait Telsim'in, Motorola'ya olan 2 milyar dolarlık borcunu ödememesinin yarattığı sıkıntıyı resmen Başbakan Bülent Ecevit'e iletti. Ecevit ile buluşan ABD Ticaret Bakanı Donald Evans, "Telsim'in borcunu ödetin" ültimatomu verdi." 
     Motorola ile Telsim arasındaki borç - alacak ilişkisinden Amerikan hükümetine ne Diyelim ki Telsim Motorola'yı dolandırdı. Motorola yöneticilerinin elleri armut mu topluyordu da, Telsim'in borcu 2 milyar doları aşıncaya kadar çıtlarını çıkartmadılar Ya arada kendileri de sebeplendiler, ya da şirket basiretsiz yönetiliyordu. İki ihtimalde de ABD hükümetine laf söylemek düşmez. 
     Hukuk var. Yasalar var. Haklarını mahkemelerde arasınlar. Haa, minareyi çalan kılıfını da hazırlamışsa, benden Motorola'ya ve Amerikan hükümetine tavsiye... Üzerine bir bardak su içsinler Ayrıca Motorola - Telsim’i bırakıp, kendi Enron'larıyla uğraşsınlar. 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
