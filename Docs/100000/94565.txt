<DOC>
<DOCNO> 94565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/siyaset/siy04a.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
5 hükümet senaryosu 
</HEADLINE>
<TEXT>

     DSP’deki istifaların ardından siyaset kulislerinde, erken genel seçime endeksli olarak seslendirilen senaryolar şöyle 
     
     Mevcut hükümet 
     Son günlerdeki gelişmelerin ardından artık sonbaharda erken seçim de menzile girdi. Seçim olacağı belliyken böylesi parçalı bir parlamento içinde yeni hükümet arayışı zaman kaybına neden olur ve piyasaları tahrip eder. Bunun için mevcut hükümetle seçime gidilmesi olasılığı yüksek. 
     
     Mutabakat hükümeti 
     Mevcut hükümet yıkılırsa parlamentoda uzlaşma arayışı gündeme gelebilir. Bu çerçevede, üzerinde uzlaşma sağlanabilecek üçüncü bir ismin başkanlığında bir seçim hükümeti kurulabilir. Bu hükümeti DSP - MHP - ANAP - DYP kurabilir. 
     
     AB hükümeti 
     Hükümetin sona ermesi durumunda, AB öncelikli DSP - DYP - ANAP hükümeti kurulabilir. Bu hükümet, AB için gerekli düzenlemeleri yaparak, ülkeyi seçime götürür. DYP, bu modele sıcak bakıyor. Ancak, ANAP ile DYP liderleri arasındaki AB idaresinin kimde olacağı sorunu, önemli bir psikolojik engel. 
     
     Bahçeli hükümeti 
     Hükümet yıkılırsa Cumhurbaşkanı’nın, birinci parti haline gelen MHP liderine görevi vermesi gerekir. Devlet Bahçeli, hükümet kurma turlarına çıkar. Bahçeli’nin başkanlığında MHP - DYP - AKP - SP hükümeti denenmek istenebilir. 
     
     Cem-Derviş-Özkan 
     Senaryo, DSP’den çok büyük bir kopmanın olmasına dayanıyor. İsmail Cem ve Kemal Derviş’in Özkan ekibiyle birlikte yeni bir oluşuma gitmesi varsayımına dayalı olarak DSP’den kopanlar - DYP - ANAP hükümeti üzerinde duruluyor. Bunun için DSP’den 100’ün üzerinde milletvekilinin ayrılması gerekiyor. 
     



 SİYASET 




















</TEXT>
</DOC>
