<DOC>
<DOCNO> 79046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/yazar/sazak.html </URL>
<DATE> 2002/04/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fikret Ünlü'nün isyanı 
</HEADLINE>
<TEXT>

     Spordan sorumlu Devlet Bakanı Fikret Ünlü futboldaki 'şaibe'ye isyan ediyor 
     "Utanıyorum... Üzülüyorum. Şike... hesapta para... şantaj, tehdit hepsi birbirine karıştı, futbolda 48 yıl sonra Dünya Kupası finaline katılacağız, şu yaşananlara bakın. Milli Takımımız olaylardan etkilenmesin diye yangına körükle gitmek istemiyorum ama bu kadar rezalet nasıl olur " 
     Fikret Ünlü, tribünde oturmuyor. 
     Bakan'ın tepkisi ligde yaşananları dehşetle izleyen futbolseverden farklı olmalı... Üstelik Ünlü, sporla iç içe bir siyaset adamı, yıllarca beden terbiyesi genel müdürlüğü yaptı. Kulüp yönetimlerini, hakemleri, federasyonu yakından tanıyor. 
     Şike kasetleri, savcılığa düşünceye dek, kullanacağı 'yetki'ler mutlaka vardı. Aziz Yıldırım, 'lige şaibe düştü' diye bağırıyor. Bununla yetinmiyor Fenerbahçe - Beşiktaş maçı öncesinde Merkez Hakem Kurulu Başkanı Bülent Yavuz'u arayıp, hakem Muhittin Boşat'la ilgili kaygılarını iletirken, 'Türkiye'yi başınıza yıkarım' diye tehdit ediyor. Fenerbahçe Başkanı'nın sözleri Futbol Federasyonu Başkanı'na aktarılırken bu kez başka bir skandal yaşanıyor. Serdar Bilgili'nin ziyareti sırasında Haluk Ulusoy, Bülent Yavuz'un telefonunu 'açık hat'tan Beşiktaşlı yöneticilere dinletiyor. 
     Beşiktaş maçı kaybedince 'kıyamet kopuyor'. 
     Perşembe günkü telefon trafiğiyle pazar gecesi arasındaki 'suskunluk' da Beşiktaş yönetimi açısından eksi puandır 
     Sonuçta Türkiye liginde şampiyonluğun en yakın takipçisi iki büyük kulübün de maçı sahada kazanmak yerine 'hakem'le sonuca gitmek istedikleri gibi tuhaf bir manzara doğuyor. Fener - Beşiktaş savaşı patlamasa, Galatasaray -İstabulspor maçının 'tartışmalı' hakemi Orhan Erdemir'in Abdürrahim Albayrak'la aynı restoranda görülmesi tartışılıyor olacaktı. 
     Üç büyüklerin dışında, ligden düşeceklerin trajedisi zirvedeki gürültü patırtı arasında duyulmuyor bile. "Altta kalanın canı çıkıyor " 
     Spor Bakanı Fikret Ünlü bu durumda ne yapacak 
     1968 yılında Altınordu - İskenderun maçındaki 'şike' tespiti üzerine Beden Terbiyesi Genel Müdürü olarak iki takımı da ligden düşürdüklerini anlatıyor Ünlü ve 'yetki'sini kullanacağını bildiriyor 
     "Meşru zemin Futbol Federasyonu genel kuruludur. Çünkü federasyon özerktir. Ben Meclis'e tek maddelik bir yasa sundum, özerkliği kaldırıyor diye kıyamet kopardılar. Bakın Federasyon Başkanı diyor ki, 'Kulüpler istemezse bir gün görevde kalmam, giderim.' O halde kulüp başkanları niye harekete geçmiyor Ben Bakan olarak üzerime düşeni yaptım, bir yazıyla federasyon genel kurulunu hazirandaki Dünya Kupası'ndan sonra toplantıya çağırdım. 18 kulüp başkanı, 100'den fazla spor adamı var orada, bir araya gelinir, futboldaki rezaletler orada konuşulur." 
     Bakan Ünlü topu federasyona atmasının 'yasak savma' olmadığını, hem Türkiye liginin bitimine 3 maç kalması, hem de Milli Takım'ın etkilenmemesi için federasyonun 'olağanüstü' toplantısının bu yaz yapılabileceğini savunuyor. 
     
     







Toplumdan bakmak... 


Leylek leylek havada, yumurtası tavada... 


Köyde Antigone 


Malzemeler kesildi ameliyatlar durdu 


Baykal'lı CHP'nin iktidar şansı... 


Enflasyonun düşmesi iyi haber mi, kötü haber mi 


"Su, toprak" ve "çamur" 


Bir eğitim mucizesi 


Endekslerin önemi 


Süper güç - süz... 


Spor ekonomisi 


Biz, bize benzeriz... 


Fikret Ünlü'nün isyanı 


Krizle değişen tüketim alışkanlığımız 


Hewlett - Packard ile Compaq birleşiyor 


Kıvrıkoğlu operasyonu derinleşiyor 


</TEXT>
</DOC>
