<DOC>
<DOCNO> 85267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/soneko06.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yabancı işlemler azaldı 
</HEADLINE>
<TEXT>

     İstanbul Menkul Kıymetler Borsası'nda İMKB ilk 3 ayda yabancıların hisse senedi işlemleri dolar bazında azaldı. 
     Ocak-Mart döneminde yabancı banka, aracı kurum veya şahıs nam ve hesabına gerçekleştirilen alış işlemleri geçen yılın aynı dönemine göre yüzde 18.5 azalışla 2 milyar 80 milyon dolardan 1 milyar 695 milyon dolara geriledi. 
     Satış işlemleri de yine aynı dönemde yüzde 16 azalışla 1 milyar 940 milyon dolardan 1 milyar 628 milyon dolara düştü. 
     Böylece toplamda 2001 yılının ilk 3 ayında 4 milyar 20 milyon dolar olan yabancıların işlem hacmi, bu yılın aynı döneminde yaklaşık 700 milyon dolar azalarak 3 milyar 323 milyon dolara indi. 
     İlk 3 aydaki işlemlere bakıldığında, Mart ayında yabancıların daha fazla alış yaptıkları dikkat çekiyor. Ocak ayında 18 milyon dolar, Şubat ayında 3 milyon dolar net satıcı pozisyonunda olan yabancılar, Mart ayında 581 milyon dolarlık alış 493 milyon dolarlık satış gerçekleştirerek 88 milyon dolar net alıcı pozisyonuna döndüler. 
     Yıllık bazda bakıldığında Borsa'da 1997 yılından bu yana en fazla yabancı alış satışı 2000 yılında gerçekleşti. 2000 yılında yabancılar 15 milyar 138 milyon dolarlık alış, 18 milyar 272 milyon dolarlık 
     satış yaptı. 
     





</TEXT>
</DOC>
