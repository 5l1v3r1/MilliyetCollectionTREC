<DOC>
<DOCNO> 72897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/spor/spo03.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Herkes haklı" 
</HEADLINE>
<TEXT>

Fatih Altaylı, Trabzon maçının ertelenmesine tepki gösteren Fenerbahçe’nin kaygılarını saygıyla karşıladıklarını söyledi, "Ancak biz de haklıyız" dedi 
     HALİL ÖZER 

     Farklı yanıtlar 
     TRABZONSPOR maçının ertelenmesine büyük tepki gösteren Fenerbahçe Kulübü Başkanı Aziz Yıldırım’ın açıklamalarına Sarı - Kırmızılı camiadan farklı yanıtlar geldi. Başkan Mehmet Cansun, Roma olaylarını "olağanüstü bir hal" diye yorumlarken, 2. Başkan Fatih Altaylı "Bu işte Fenerbahçe’de haklı, biz de. Böyle olmasını istemezdik. Ama psikolojik olarak yorgunuz. Onların kaygılarını da saygıyla karşılıyoruz" diye konuştu. 
     
     Hunca bombaladı 
     BAŞKAN Cansun, Aziz Yıldırım’a Galatasaray hakkındaki güzel düşüncelerinden dolayı teşekkür ederken, "Federasyon üyeleri Roma’daki olayları bire bir yaşadılar. Nelerle mücadele ettiğimizi gördüler. Ben bu erteleme kararını son derece doğal buluyorum" dedi. Yönetici Tuncer Hunca ise "Düşmanımız bile olaylara böyle bakmaz. Bizi yıpratmak istiyorlar. Böyle yönetici olmaz. Bize karıştırmaya çalışıyorlar" ifadelerini kullandı. 
     
Lucescu’dan teşekkür      Teknik Direktör Lucescu dün sabah yapılan antrenman öncesinde futbolcularıyla bir toplantı yaptı. Oyuncularına Roma maçında çok iyi oynadıkları için teşekkür eden Rumen hoca, "Aferin çocuklar. Şimdi sıra Barcelona’yı devirmeye geldi" dedi. Barcelona maçının hazırlıklarına ara vermeden devam eden Sarı - Kırmızılılar, dünü çift antrenmanla geçirdi. 
     
Aslan’dan karşı atak      ERHAN TELLİ 

     GALATASARAY Kulübü, Emre, Ümit ve Mondragon hakkında dün soruşturma başlatan İtalyanlar’a karşı atağa geçti. Sarı - Kırmızılılar da video görüntülerinden kendi oyuncularına vuran polisleri tek tek tesbit ederek mahkemeye başvuracak. Bu arada Roma Büyükelçisi Necati Utkan çıkan olaylar nedeniyle İtalya Dışişleri Bakanlığı’na çağrıldı. Utkan gazetelere verdiği demeçte iki takımı barıştırmak için dostluk maçı yapılmasını önerdi. Öte yandan yönetim Barcelona maçının kazanılması halinde toplam 1 milyon dolar prim dağıtacağını açıkladı. 
     
UEFA için kontrol      ROMA maçından sonra çıkan olaylarda, çeşitli yerlerine darbe alan Emre, Berkant, Ümit, Kerem, Ayhan, Vedat ve Capone, UEFA’nın rapor istemesi nedeniyle dün Acıbadem Caroussel Hastanesi’nde kontrolden geçti. Ümit"in uyluğunda cop izi, Capone’de ürolojik sorun, Vedat’ın bacağında darbe izi, Emre’nin de kafasında şişlikler belirlendi. Galatasaray, sağlık heyetinin hazırladığı raporu UEFA’ya yollayarak Roma’yı dava edecek. 
     
Roma köşeye sıkıştıYunanlı gözlemcinin, İtalya takımı ve yetkilileri hakkında UEFA’ya olumsuz görüş bildirdiği, gördüklerini eksiksiz yazdığı belirtildi 
     ROMA Olimpiyat Stadı’nda Galatasaraylı futbolcuları kelepçelenmekten kurtaran Yunanlı UEFA Gözlemcisi Manos Mavrokoukoulais, raporunda Roma’yı yaktı. Yunanlı gözlemcinin, Atina’da yakın çevresine İtalyan takımı ve yetkilileri hakkında UEFA’ya olumsuz görüş bildirdiğini söylediği öğrenildi. 
     MAVROKOUKOULAİS’İN gördüklerini eksiksiz olarak raporuna yazdığı ve hakem arkadaşlarına Roma’nın ağır ceza alabileceğini belirttiği ifade edildi. Bu arada UEFA Asbaşkanı Şenes Erzik de gerekirse Disiplin Kurulu’nun maçın hakemlerine çağırıp ifade alabileceğini kaydetti. 
     ROMA Kulübü Başkanı Franco Sensi, Galatasaray maçında çıkan olaylarla ilgili, "Umarım ki polemiklerin havası iner" dedi. Sensi, "Herşeyi gördüm ama hiçbir şey söyleyemem" diye konuştu. Roma Başkanı, UEFA yetkililerinin 22 Mart’ta kendilerini çağırdığını, İsviçre’ye giderek haklılıklarını açıklayacaklarını bildirdi. 
     
Ecevit’e faşist polis sorusu      GÜVEN ÖZALP 

     DIŞİŞLERİ Bakanı İsmail Cem’in, Roma maçından sonra İtalyan polisini "faşist" olmakla suçlaması, Barcelona Zirvesi’nde Türk delegasyonunun peşini bırakmadı. Başbakan Bülent Ecevit, düzenlediği basın toplantısında, "Cem’in İtalyan polisi hakkında beyan ettiği görüşleri paylaşıyor musunuz " sorusuna muhatab oldu. Ecevit soruya cevap vermek yerine pası Cem’e attı. İsmail Cem de, "Yoruma gerek yok. CNN’de yayınlanan görüntüler her şeyi anlatıyor" dedi. 
     
Dünya olayları konuşuyor      İTALYA BASINI 

</TEXT>
</DOC>
