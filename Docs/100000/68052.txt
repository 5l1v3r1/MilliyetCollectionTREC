<DOC>
<DOCNO> 68052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun04.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Baletler 30’undan sonra asker olsun 
</HEADLINE>
<TEXT>

DSP’li Hakan Tartan, baletlerin 30 yaşından sonra askerlik yapmasına ilişkin yasa teklifi verdi. Teklifin 28 Şubat’ta görüşülmesi bekleniyor 
     BAHAR ATAKAN Ankara 

     DSP İzmir Milletvekili Hakan Tartan, baletlerin 30 yaşından sonra askerlik yapmasına ilişkin olarak Meclis’e yasa teklifi verdi. Tartan, yasa teklifiyle ilgili olarak şunları söyledi 
     "Bale sanatçılarının gerek beslenme, gerek sahne ve beden estetiği açısından yapmak zorunda oldukları günlük eğitimlerinin askerlik hizmetlerinin gerekleri ile bağdaştırılması mümkün değildir. Baletlerin askerlik görevlerinin belirli bir yaşa kadar ertelenmesi bale sanatının geleceği açısından önem taşımaktadır." 
     Teklifin TBMM Milli Savunma Komisyonu’nda 28 Şubat’ta görüşülmesi planlanıyor. Devlet Opera ve Balesi Genel Müdürlüğü Başkoreografı Murat Şıkel de "Devlete yaklaşık olarak 100 milyar liraya mal olan bir balet, en verimli çağında askere alınıyor" diyerek Tartan’ın yasa tasarısına destek verdi. Şıkel şöyle devam etti "Baletlerin günde 2 saat egzersiz yapması gerek. Askere gitmesinler’ demiyoruz. Yasada yapılacak değişiklikle askerliklerinin ertelenmesini istiyoruz." 
     



 GÜNCEL 





















</TEXT>
</DOC>
