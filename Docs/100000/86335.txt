<DOC>
<DOCNO> 86335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun12.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya'da penis büyütmek için ilginç yöntemler 
</HEADLINE>
<TEXT>

     Asya'da erkekler, penislerini büyütmek için organlarına vazelin ve benzeri yağları enjekte ediyorlar. Doktorlarsa, bu yüzden rahatsızlanan giderek daha çok sayıdaki erkeği tedavi etmekle boğuşuyor. 
     Doktorlar, vazelin enjekte etmek yüzünden, peniste doku tahribatının yol açtığı ciddi deformasyonlar meydana geldiğini belirttiler. Enjeksiyon sonucu enfeksiyon ortaya çıkmasının ise kangrene yol açabildiği bildirildi. 
     Londra'daki Üroloji Enstitüsü'nden Manit Arya, güneydoğu Asya ülkelerinde penis büyütme operasyonlarının çok yaygın olduğunu söyledi. 
     Ancak Batı'daki doktorlar, erkeklerin kendi kendilerine uyguladıkları bu ''penis büyütme yönteminin'' İngiltere ve ABD'de de kullanılmaya başladığını belirtiyorlar. 
     Doktorlar, Batı'daki erkeklerin bu yöntemi Asya'ya yaptıkları ziyaretlerde öğrendiklerini sanıyorlar. 
     Kendilerine başvuran ilginç bir vakayı anlatan Dr. Manit Arya, penisine yağ enjekte eden 31 yaşındaki bir erkeğin penisinin büyümeye devam ettiğini ve ereksiyon olamadığını gördüklerini söyledi. Arya, hastanın penis dokusunun altındaki ölmüş hücrelerin ameliyatla alındığı ve kendisine psikolojik tedavi almasının tavsiye edildiğini anlattı. 
     





</TEXT>
</DOC>
