<DOC>
<DOCNO> 90264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo11.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin’de deprem 
</HEADLINE>
<TEXT>

Milli futbolculardan birinin Kosta Rika maçında rakip takım lehine bahis oynadığı iddiaları ortalığı karıştırdı 
     Soruşturma talebi 
     MİLLİ Takımımız ile oynadığı maçla kupaya veda eden Çin, ülkesine dönüşte yeni bir şokla sarsıldı. Ülke basını, milli futbolculardan birinin Kosta Rika karşılaşması öncesi, Çin’in kaybedeceğine dair müşterek bahis oynadığını iddia etti. Futbolcular birçoğu bu iddiaya inanmadıklarını söylerken, bazı oyuncular "ateş olmayan yerden duman çıkmaz" diyerek soruşturma başlatılmasını istedi. 
     
     "Aşağılık kişi" 
     DÜNYA Kupası’na tarihinde ilk kez katılan Çin, gruptaki ilk maçı olan Kosta Rika’ya 2 - 0 mağlup olmuştu. Çin gazeteleri, bu futbolcu veya oyuncuların Kosta Rika karşılaşması dışında Brezilya ve Türkiye maçlarına da bahis oynamış olabileceklerini belirtirken, yıldız isimlerden Li Tie, "Eğer böyle bir durum varsa, federasyon bu aşağılık kişiyi ortaya çıkarmalı" açıklamasını yaptı. 
     



 SPOR 
































</TEXT>
</DOC>
