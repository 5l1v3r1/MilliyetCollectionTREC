<DOC>
<DOCNO> 92952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/spo25.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
76. gurur koşusu 
</HEADLINE>
<TEXT>

Gazi Koşusu bugün Veliefendi Hipodromu’nda koşulacak. Toplam 22 İngiliz tayının katılacağı yarışı kazanan 425 milyar liranın sahibi olacak 
     TÜM koşular arasında çok özel bir anlam taşıyan, Ulu Önder Atatürk’ün adına 1927 yılından beri her yıl düzenlenen Gazi Koşusu’nun 76.sı bugün İstanbul Veliefendi Hipodromu’nda yapılıyor. 18’i erkek, 4’ü dişi toplam 22 üç yaşlı İngiliz tayının mücadele edeceği koşu, 2400 metre mesafeli çim pistte yapılacak. Katılmanın dahi büyük onur sayıldığı Gazi Koşusu’nda birinci olacak tay, sahibine yetiştiricilik primi ve kaydiyeler dahil olmak üzere yaklaşık 425 milyar lira kazandıracak. Bu koşuyu kazanan safkan, yılın en başarılı atı unvanına da sahip olarak, yarışçılık tarihinde farklı bir yer edinecek. 
     
     En fazla kazanan eküri 
     Eliyeşil - Darling 1950 , Kusun 1953 , Atlıhan 1961 , Melikşah 1963 , Kayarlı 1964 , Minimo 1971 , Akkor 1972 , Karayel 1973 , Buğra 1976 , Toraman 1982 , Cartegena 1984 , Hafız 1986 . Yarış bu eküri tarafından 12 kez kazanılırken, bu eküri ayrıca Minimo, Akkor ve Karayel isimli safkanlarla üst üste 3 kez kazanma başarısı gösterdi. 
     
     En fazla kazanan jokey 
     Mümin Çılgın - Helen de Troie 1960 , Apaçi 1965 , Nadas 1974 , Dr. Seferof 1979 , Dersim 1981 , Uğurtay 1985 , Hafız 1986 , Top Image 1988 ve Abbas 1991 ile belirtilen yıllarda 9 kez bu önemli klasik yarışı kazandı. 
     
     En iyi bitiriş derecesi 
     Bold Pilot - Özdemir Atman'a ait bu safkan 1996 yılında jokey Halis Karataş ile 2.26.22’lık bir derece yaparak yarışı kazandı. Bu 75 yıl içerisindeki en iyi derece oldu. 
     



 SPOR 






























</TEXT>
</DOC>
