<DOC>
<DOCNO> 53445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur10.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Yüzde 10 barajını indirmek ihanettir" 
</HEADLINE>
<TEXT>

     DYP Genel Başkanı Tansu Çiller, yüzde 10 barajını indirmenin milleti aldatmak anlamına geleceğini savunarak, 
     ''Hiç kimse bunu denemeye kalkmasın. Eğer bu bir gaflet değilse ihanettir. Çünkü hiç kimsenin kendi çıkarı veya korkuları uğruna bu ülkeyi idare edilemez bir noktaya getirmeye hakkı yoktur'' dedi. 
     Çiller, partisinin TBMM Grup Toplantısı'nda yaptığı konuşmada, Siyasi Partiler ve Seçim Yasası değişikliklerinin partilerarası uzlaşma komisyonunda tüm partilerin uzlaşmasıyla ele alınacak olmasını olumlu bir gelişme olarak değerlendirdiklerini söyledi. 
     Başbakan Bülent Ecevit ile ''minik'' ortağının yüzde 10 barajının aşağı indirilmesi için ellerinden geleni yapma iradesini ortaya koyacaklarını savunan Çiller, şöyle devam etti 
     ''Bunun tek bir anlamı vardır. Siyasi Partiler Yasası, millete milletvekilimi ben seçtim demesi için hazırlanan bir yasa tasarısı iken, öyle gözüküyor ki, bu ortakların korkularının ifadesi olan ve yüzde 10 barajını aman aşağı indirelim de yapılacak bir seçimde meclise kendimizi yeniden atacak bir formülasyonu ortaya koyalım 
     tarzındaki bir yaklaşıma doğru gitmektedir. Buna milletin ve millet adına bizim itirazımız vardır. Hiç kimse bunu denemeye kalkmasın. Eğer bu bir gaflet değilse ihanettir. Çünkü hiç kimsenin kendi çıkarı veya korkuları uğruna bu ülkeyi idare edilemez bir noktaya getirmeye hakkı yoktur.'' 
     






</TEXT>
</DOC>
