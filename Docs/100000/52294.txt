<DOC>
<DOCNO> 52294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo12.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'a transfer olan Burak Sezgin'e lisans çıkmadı.. 
</HEADLINE>
<TEXT>

     Yunanistan Spor Anlaşmazlıkları Üst Kurulu, Yunanistan'ın Near East Takımı'na transfer olan Türk basketbolcu Burak Sezgin'e, AB oyuncusu statüsünde lisans verilmesi talebini reddetti. 
     Lisans başvurusunun reddedilmesini değerlendiren Sezgin, birinci tercihinin Yunanistan olduğunu belirterek, şöyle dedi 
     ''Gerçekten burada oynamak istiyordum. Bu karar beni yıktı. AB oyuncusu olmadığım gerekçesiyle oynayamıyorum. Fakat aynı iznin İbrahim Kutluay'a verilip, bana verilmemesinin çifte standart olduğunu düşünüyorum. Ne diyeceğimi bilemiyorum. Yunanistan Kulüpler Birliği'nin erkekler 1. ligi takımlarının bağımsızlaştırılması yolunda çalışmaları var. Ancak 1 Aralık'tan sonra karar çıkacağı söyleniyor. 
     Bana dediklerine göre bu koşullar altında 1 Aralık'tan sonra oynayabileceğim. Fakat çok şeyler söyleniyor ve neye inanacağımı bilmiyorum. Herşeye yeniden başlıyoruz. Kendimi garanti altına almak zorundayım. İtalya'daki takımlara bakıyorum.'' 1 Aralık'a kadar beklemede olacağını belirten Sezgin, ''Ümidimi 
     yitirmemeye çalışıyorum. Umarım herşey düzelir'' diye konuştu. 
     Bu arada, son gelişme çerçevesinde, Olimpiyakos takımına transfer olan Emre Ekim'in lisans durumu belirsizliğini koruyor. 
     






</TEXT>
</DOC>
