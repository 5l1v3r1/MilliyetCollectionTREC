<DOC>
<DOCNO> 71296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun26.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Maymunlar içince sapıtıyor 
</HEADLINE>
<TEXT>

     Maymunlar üzerinde araştırma yapan uzmanlar, bu hayvanların da insanlar gibi içince karakter değişiklikleri gösterdiklerini, alkolün etkisinde farklı davranışlar sergilediklerini belirledi. 
     McGill Üniversitesi araştırmacıları, bin maymunu kapsayan çalışmaları sırasında, denekleri 4 gruba ayırdılar Fırsat bulunca sarhoş oluncaya kadar içenler yüzde 5 , devamlı içenler yüzde 15 , az içenler yüzde 65 ve hiç içmeyenler yüzde 15 . 
     Uzmanlar, maymunların maymunların başka maymunlarla bir aradayken içtiklerini ve içkiyi hiçbir zaman yemekten önce kullanmadıklarını saptadı. Maymunların, içkiyle birlikte meyva suyu içmeyi sevdikleri de anlaşıldı. 
     
     Kokteyl parti gibi 
     Araştırmacılar, en tehlikeli grubun yüzde 5'lik ''sarhoş oluncaya kadar içenler'' olduğunu, bu maymunların içince kavga çıkardıklarını ve içlerinde alkolden bayılanların da olduğunu belirttiler. 
     Araştırmayı yürüten uzmanlardan Frank Ervin, gözlemlerini şöyle anlattı 
     ''İçkili maymunların bulunduğu ortam, insanların düzenlediği kokteyl partiye benziyor. İçlerinde saldırgan davranışlarda bulunanlar, seksi gözükmeye çalışanlar, her şeyi komik bulanlar ve hatta kötülük yapmaya hazır olanlar var.'' Uzman, ''bazı maymunların içki bulunca kısa sürede çok içtiklerini, daha sonra sarhoş olup yere yığıldıklarını'' sözlerine ekledi. 
     






</TEXT>
</DOC>
