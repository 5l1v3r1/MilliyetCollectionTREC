<DOC>
<DOCNO> 73556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yazar/asik.html </URL>
<DATE> 2002/03/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Paşa Kabataş’ta 
</HEADLINE>
<TEXT>

     12 Eylül askeri darbesinin lideri ve 7’nci Cumhurbaşkanı Kenan Evren, Kabataş Eğitim Vakfı’nın konuğu olarak önceki akşam "Feriye Toplantısı" nda konuştu. Konferans’ın sorular bölümünde 12 Eylül’e gelindi 
     - 12 Eylül’de Kuran’dan ayetler okuyordunuz. Köktendinciler de aynı kaynağı referans alıyorlar. Onların yöntemleriyle irtica önlenebilir mi 
     Cevap 
     - Bana bu hep soruluyor. Ben o konuşmaları İstanbul’da İzmir’de Ankara’da yapmadım. Geri kalmış şehirlerde yaptım. Cahil insanları inandırmak için Kuran’dan ayetler okudum 
     Herkes birbirine baktı... Çünkü biraz önce yine Kuran’dan ayetler okumuştu. Şimdi de bunu "cahil insanlar için yaptım" diyordu. 
     
     Kenan Evren’e 12 Eylül’den sonra dincilerin güçlenmesinin askeri yönetimle ilgisi de soruldu. El cevap 
     - 12 Eylül’de dincilerin güçlenmesi Humeyni yüzünden oldu. Allah’tan Irak İran savaşı çıktı da şey oldu... Ben o zamanlar gizli gizli Irak’ı tutardım. Onların sınır ihlallerini hoşgörürdüm. 
     - Efendim siz din derslerini de zorunlu hale getirmediniz mi 
     - Orada da öğretmenler iyi çıkmadı. Doğru dürüst öğretmen bulamadık. Öğrenciler yobazların eline düştü. 
     
     Başkalarının yanlışlarından ders alalım, hepsini bizzat yapacak kadar çok zamanımız yok... 
     Groucho Marx 

Günün fıkrası...      ABD Başkan Yardımcısı Dick Cheney, Ecevit le yaptığı görüşmede ne zaman "Irak..." dese Ecevit, özellikle "fil" kelimesine vurgu yaparak 
     - Deveden büyük fil var, diyormuş. 
     Sonunda Cheney, tercümana sormuş 
     - Sayın Ecevit ne demek istiyor 
     Tercüman, cevap vermiş 
     - Önce Filistin, demek istiyor 
     Can Ozan 

     
Paralı pano..      Sosyal Demokrasi Vakfı’nın SODEV bir üyesi, geçenlerde Gazi Üniversitesi İdari Bilimler Fakültesi Sekreterliği’ne başvurdu 
     - İstanbul’dan sonra Ankara’da da "Sosyal Demokrasi Okulu"nu kuruyoruz. İzin verirseniz bu etkinlikle ilgili bir duyuruyu sizin fakültenizdeki panolardan birine asmak istiyoruz. 
     Görevlinin yanıtı 
     - İçeriğinde sakınca görmezsek izin veririz. Ancak duyurunuzun panomuzda kalacağı her gün için 3.5 milyon liranızı alırız. 
     
Irak serüveni...      Amerikalı yazar Jude Wanniski tarafından eski ABD Dışişleri Bakanı Henry Kissinger’a yazılan mektup "Irak’a saldırı senaryosu"nun baş mimarlarından Richard Perle ü hedef alıyor. Mektubu "www.antiwar.com" adlı siteden aktarıyoruz 
     "... Geçen akşam tam Arap İslam dünyasına yönelik politikalarımızın mimarı, dünyanın bir numaralı Şahin’i Richard Perle hakkında kafa yorarken seni televizyonda konuşurken görmek benim için sürpriz oldu. 
     Manyakça reçeteleriyle dünya üzerindeki Müslümanların nefretini kışkırtmada Richard’dan daha etkili bir başka Amerikalı yoktur herhalde... Geçen haftaki afette başı yine o çekti. 
     Pazar günü CNN’deki Evans - Novak, programında Richard’ı "Arap dünyasına karşı tüm Batı Avrupa’yı birleşik bir koalisyon halinde" savaşa çağırırken görmek beni fazla şaşırtmadı. 
     Sadece sıradan bir manyak olsaydı, onunla birlikte yaşayabilirdik Henry... Ama O, Pentagon’a tavsiyelerde bulunan aynı zamanda kendisine tüm askeri sırlara ulaşma imkanı sağlayan Savunma Politikası Kurulu’nun Başkanı... Şu an, kumrular gibi cilveleştiği İsrail’deki Likud Partisi liderlerinden Ariel Şaron ve Benjamin Netanyahu’yla aralarındaki sıcak ve sürekli iletişim konusunda en küçük bir şüphen var mı 
     ...Dışişleri Bakanı Colin Powell, Richard Perle ve çetesinden "Bombacılar" diye söz ediyor... Perle’ün arka cebinde taşıdığı Wall Street Journal’ın yazı işleri de onların safında... Ön cebinde taşıdığı The Weekly Standard da... New York Times’daki borazan Bill Safire’da onlardan... 
     
     Washington’daki şahinler Wolfowitz - Perle ikilisi durdurulamaz, Başkan Bush Irak’a saldırı sevdasından vazgeçmezse olay bir Batı - Arap, Hıristiyan - Müslüman çatışmasına doğru ilerleyecek. Görünen o... 
     
     Konuşma bilgi değiş tokuşu, tartışma ise duygu değiş tokuşudur. 
     Robert Quillen 

     
     







Saddam, bir beladır 


Paşa Kabataş’ta 


Önce Filistin’i çözün 


ORTADOĞU’da kumar sürüyor 


Irak'ta çılgınlık nedir, ne değildir .. 


İki ucu da 


Televizyonlarda kalite nasıl yükselir 


Krizin nedeni Kötü yönetişim 


Yönetim yargıyı aşmaya çalışıyor 


ABD devrede 


Faizden bıktı iki yalısını sattı 


Türk basını kumarhaneciye gereken yanıtı verdi 


Fenerlilerin açtığı afiş ve demokrasi... 


Merkez Bankası galiba artık sahiden özerk 


Boyunlarınıza iltifattır 


Yasalara uyan var mı 


Londra’da "Kelkit Çay Evi" 


</TEXT>
</DOC>
