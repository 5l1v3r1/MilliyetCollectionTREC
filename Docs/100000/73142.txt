<DOC>
<DOCNO> 73142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sontur18.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof Beyaz "İslam dünyasında bir din sorunu var" 
</HEADLINE>
<TEXT>

     Marmara Üniversitesi İlahiyat Fakültesi Dekanı Prof. Dr. Zekeriye Beyaz, islam dünyasında bir din sorunu olduğunu belirtti. 
     Hacı Bektaşi Veli Anadolu Kültür Vakfı'nın davetlisi olarak Eskişehir'e gelen Marmara Üniversitesi İlahiyat Fakültesi Dekanı Prof. 
     Dr. Beyaz, Vakıf merkezindeki konferansta, İslamiyet'te inançlar, sevgi, saygı ve hoşgörü konularında görüşlerini anlattı. 
     Dinler ve inançların insanın psikolojik varlıklarıyla ilgili olduğunu belirten Prof. Dr. Beyaz, dinlerin ihmal edilmesi durumunda, psikolojik sorunların çıkacağını ve bunalımların olacağını savundu. 
     ''Din şeker gibidir'' diyen Prof. Dr. Beyaz, sözlerini şöyle sürdürdü 
     ''Yeterli dozda alınırsa şifa olur, fazla alınırsa felaket olur. 
     Avrupa'da, Amerika'da din ile kültür arasında bir çatışma yoktur. 
     Onlar bu olayı aşmışlar, hatta din ile kültür birbirine destek olmaktadır. İslam dünyasında bir din sorunu vardır. Din ile uluslar ve kültür çatışma halindedir. Nedir İran-Irak savaşı Nedir insanı Allah adına domuz bağıyla öldürmek Yaşama hakkı tanımayan din anlayışı var İslam dünyasında. Türkiye'de de bir din sorunu var, bu sorun çok eskiye dayanır. Şimdiye kadar çözmeliydik ama çözemedik.'' Günahtır diye matbaanın ülkeye 250 yıl sokulmadığını hatırlatan Prof. Dr. Beyaz, matbaanın geç girmesinin, geri kalmadaki en önemli etkenlerden olduğunu kaydetti. Kurtuluş Savaşı sırasında Atatürk ve arkadaşlarının idamı için bile fetva verildiğini anlatan Prof. Dr. 
     Beyaz, dinin doğru yorumlanması halinde hayat verdiğini, yanlış yorumlanması halinde de mahvedeceğini belirtti. 
     Kuranıkerim'in ilk ayetindeki ''oku'' emrinin yanlış yorumlandığını, bunun sadece Kuran, ilahi okumak gibi algılandığını öne süren Prof. Dr. Beyaz, ''Kuran bize okumayı, düşünmeyi ve çalışmayı emretmiştir. Bunlar medeniyet, kalkınma demektir. Atatürk'ün döneminde cumhuriyet ile din birleşmişti. 1960'dan sonra Arap kültürü geldi yerleşti. 1974'den bu yana da Diyanet İşleri Başkanlığı zihniyet olarak işgal altındadır'' diye konuştu. 
     21. Yüzyıl'da camilere bayrak asılsın mı, asılmasınmının 
     tartışıldığını ifade eden Beyaz, kendisinin asılmasından yana olduğunu vurguladı. Prof. Dr. Beyaz, gecekondularda milyonlarca insanın aç gezdiğini, ama yine de kurbanların götürülüp petrol zenginlerine verildiğini söyledi. Diyanet İşleri Başkanlığı'nın bu kadar mantıksızlıklara düşmemesi gerektiğini belirten Prof. Dr. Beyaz, şöyle dedi ''Yıllarca götürüp kurbanları oralarda kestiler, etler kokuştu kaldı. Niye Çünkü yorumda yanlışlık var. Din sorunu olduğu gibi Türkiye'de Alevi-Sünni sorunu da var. Bu sorununda kaynağında Diyanet İşleri Başkanlığı'nın görev yapmaması vardır. İnsandan çıkar düşünce ve inançlar insan kadar kutsaldır. Her grup, her toplum, kendi düşüncesiyle mutludur. Dinde, inançlara, vicdanlara müdahale ve zorlama asla yoktur.'' 
     






</TEXT>
</DOC>
