<DOC>
<DOCNO> 97266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun05.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin ABD yaptırımlarını reddetti. 
</HEADLINE>
<TEXT>

     Çin yönetimi, İran'a silah teknolojisi sattıkları gerekçesiyle ABD'nin 9 Çin şirketine veya vatandaşına yaptırım kararı almasına karşı çıktı. 
     Çin Dışişleri Bakanlığı'ndan bugün yapılan açıklamada, İran silah teknolojisi satıldığı iddiaları reddedildi. 
     Açıklamada, ''biz uluslararası yükümlülüklerimize devamlı olarak uyuyoruz, bunu sağlamak için bir dizi yasa çıkardık ve düzenleme getirdik ve ilgili mallarla ilgili olarak ihracatta sıkı kontroller yaptık'' denildi. 
     Washington Post gazetesi, adının açıklanmasını istemeyen ABD Dışişleri Bakanlığı yetkililerine dayanarak, Çin şirketlerin İran'a gelişmiş konvansiyonel silahlarla kimyasal ve biyolojik silah parçaları sattıkları gerekçesiyle 9 Çin şirketi veya vatandaşına yönelik yaptırım kararı alındığını bildirmişti. 
     Gazete, satışların Eylül 2000-Ekim 2001 arasında yapıldığını, ABD Dışişleri Bakanlığı'nın, uygulayacağı yaptırımlardan Çin hükümetini haberdar ettiğini yazmıştı. 
     Yaptırımlar gereği Amerikan yönetimi ve şirketleriyle 2 yıl boyunca ticaret yapamayacak Çin şirketlerinin veya vatandaşlarının isimleri ise açıklanmadı. 
     





</TEXT>
</DOC>
