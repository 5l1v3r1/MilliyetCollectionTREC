<DOC>
<DOCNO> 79670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/dunya/adun.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen Sürprizi 
</HEADLINE>
<TEXT>

Fransa'da rekor düzeyde düdşük bir katılımla gerçekleşen cumhurbaşkanlığı seçiminin birinci turunda aşırı sağcı Le Pen, solun adayı Jospin'i eleyerek Chirac'ın rakibi oldu 
     MİNE G. KIRIKKANAT Paris 

     Fransa'da dün rekor derecede düşük bir katılımla gerçekleşen cumhurbaşkanlığı seçimlerinin ilk turunda merkez sağ adayı Cumhurbaşkanı Jacques Chirac birinci olurken, aşırı sağcı parti adayı Jean - Marie Le Pen büyük bir sürprizle sosyalist Başbakan Lionel Jospin'i geride bıraktı ve ikinci turda Chirac'ın rakibi olmaya hak kazandı. Böylece ülke tarihinde ilk kez bir aşırı sağ adayı ile merkez sağ adayıyla birlikte ikinci tura katılacak. 
     Sonuçların elde edilmesinin ardından Jospin de bir açıklama yaparak, ikinci tur seçimlerin düzenleneceği 5 Mayıs'tan itibaren siyaseti bırakacağını söyledi. 
     Bir önceki seçimlerdeki yüzde 15.4'lük oy oranını yüzde 17'e çıkaran Le Pen'in gerisinde kalarak, halkın seçime olan ilgisizliğin de etkisiyle elenen Jospin, yüzde 16.5'lik oy oranıyla partisine 1969 seçimlerinden bu yana ilk kez, cumhurbaşkanlığı seçimlerinin ikinci turuna girme hakkını kaybettirdi. 
     Seçmenlerin yüzde 28.5'lik rekor bir bölümünün sandık başına gitmemesiyle de pek çok anlamda tarihi olan bu seçim sonuçları, Fransa'yı derinden sarsarken, 5 Mayıs'ta Chirac'ın yeniden cumhurbaşkanı seçileceğini kesinleştirdi. Çünkü oyların aşırı sağa akmasını engellemek isteyen sol, Chirac'ı destekleme kararı aldı. 
     Fransa cumhurbaşkanlığının "finali" oyların yüzde 20'sini Chirac ile, aşırı sağcı ve göçmen düşmanı Jean Marie Le Pen arasında geçecek. 
     
     Jospin çekiliyor 
     Seçim sonuçlarının ulaşmasının ardından bir açıklama yapan Jospin de ikinci tur seçimlerin yapılacağı 5 Mayıs'tan itibaren siyesetten çekileceğini bildirdi. 
     Öte yandan, Le Pen'in şaşırtıcı başarısında, 11 Eylül sonrası bir bölümünün Fransa'da odaklandığı ortaya çıkarılan "İslamcı terörist" korkusu ve İsrail'in Filistin'e saldırısından beri ülkede yaşanan Yahudi - Arap sürtüşmesinin etkisi var. 
     Fransa'da 4.5 milyon Arap kökenli yaşıyor. Le Pen, partisine Arap kökenli Fransızları kabul etmekle birlikte, Hristiyan geleneğine referans gösteren bir gelenekçi, Fransız olmayan tüm göçmenlerin ülkelerine gönderilmesinden yana ve özelinde Yahudi düşmanı olduğunu hiç gizlemedi. 
     
Sol, aşırı sağa karşı birleşti      Aşırı sağın adayı Jean - Marie Le Pen'in önünü kesmek için Fransız solu da ikinci turda merkez sağ adayı Jacques Chirac'ı destekleyecek. Sekizi sağ, sekizi sol kesimden olan 16 adaya dağılan oylardan merkez sağın ezici bölümü ile başta Demokratik Birlik Partisi lideri François Bayrou'nun yüzde 6.6'lık oy oranı olmak üzere, sol oyların tamamı aşırı sağın yolunu kesmek üzere Jacques Chirac'a akacak. 
     Sosyalistler de, adayları Başbakan Lionel Jospin'in üçüncü sıraya yerleşmesi nedeniyle ikinci turda Cumhurbaşkanı Jacques Chirac'ı desteleyeceklerini açıkladı. 
     Sosyalist Parti Genel Sekreteri Francois Hollande, Fransız televizyonunda yaptığı açıklamada, "İkinci turda yapmamız gerekeni yapacağız, çünkü biz cumhuriyetçi ve demokratız" dedi. Hollande, "ilerici güçlerin aşırı sağa karşı birlik olmaları gerektiğini" söyledi. Jospin'in kampanya danışmanı Dominique Strauss - Kahn da "Fransa'nın onuru için Le Pen'in alacağı oy mümkün olduğu kadar az olmalı" diye konuştu. 
     



 DÜNYA 










</TEXT>
</DOC>
