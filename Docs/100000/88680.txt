<DOC>
<DOCNO> 88680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun05.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABC televizyonuna göre istihbarat 11 Eylül'ü biliyordu... 
</HEADLINE>
<TEXT>

     Amerikan istihbaratının, 11 Eylül saldırılarından önce 11 Eylül'de çok büyük bir eylem yapılacağına ilişkin en az bir telefon konuşması saptamış olduğu iddia edildi. 
     ABC TV'sinin dün gece kaynak belirtmeden verdiği habere göre, tüm dünyada Amerikan çıkarları doğrultusunda telefon konuşmalarını dinlemekle yükümlü Ulusal Güvenlik Ajansı NSA elemanları, büyük bir eylem için 11 Eylül tarihini veren Arapça bir telefon konuşması tespit ettiler, ancak konuşma 11 Eylül saldırılarından önce değil, sonra tercüme edildi. 
     Amerikan basını, son günlerde, istihbarat ve güvenlik servislerinin yetersizliklerindan söz ederek, başta Merkezi Haberalma Örgütü CİA olmak üzere NSA ve Federal Soruşturma Bürosu'nun FBİ 11 Eylül'ü önlemedeki başarısızlığını sık sık vurguluyor. 
     Başkan George Bush da, hafta içinde NSA merkezini ziyareti sırasında, FBİ ve CİA'nın geçmişte yeterince işbirliği yapmadığını itiraf etmişti. 
     





</TEXT>
</DOC>
