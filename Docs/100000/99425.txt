<DOC>
<DOCNO> 99425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo15.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakat oyuncular iyileşiyor... 
</HEADLINE>
<TEXT>

     Fenerbahçe'de, sakatlıkları bulunan futbolcuların durumunun iyiye gittiği açıklandı. 
     Sarı-lacivertli kulübün resmi web sitesinde yapılan açıklamada, ''İyileşme sürecinde bulunan futbolcularımız Simao, Tuncay ve Ali Akdeniz, takımdan ayrı olarak, tempolarını her geçen gün arttıran özel bir programla çalışıyorlar. İsmail ise yine kendisine özel bir programla, uygun görüldüğü zaman takımla, diğer zamanlarda ise takımdan ayrı olarak çalışıyor'' denildi. 
     Öte yandan sarı-lacivertliler, yarın Yugoslavya'nın Kızılyıldız takımıyla yapacakları sezon açılış maçı hazırlıklarını bu sabah basına kapalı olarak gerçekleştirdikleri idmanla sürdürdü. 
     Bu akşam bir idman daha yapacak olan Fenerbahçe'de, bekar futbolcuların kampa alınacağı duyuruldu. 
     





</TEXT>
</DOC>
