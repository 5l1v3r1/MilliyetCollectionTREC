<DOC>
<DOCNO> 77124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun47.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "1500'den fazla Filistinli gözaltında" 
</HEADLINE>
<TEXT>

     İsrail Başbakanı Ariel Şaron, Batı Şeria'da düzenledikleri operasyonlarda 1500'den fazla Filistinlinin gözaltına alındığını, silah, intihar komandosu kıyafeti ve çok miktarda patlayıcı madde ele geçirildiğini söyledi. 
     Şaron, parlamentoda düzenlediği toplantıda, ''500'den fazlasının eli İsrail kanına bulanmış, acımasız cinayetleri işleyen terör liderleri dahil 1500'ü aşkın kişiyi göz altına aldık'' diye konuştu. 
     Ordunun, Filistin yönetimindeki bölgelerde silah ve bomba üreten onlarca terör binasını imha ettiğini belirten Şaron, ''Askerler olduğu sürece terör faaliyetlerinin önü kesiliyor. Buradan kaçıyorlar, ancak döndüklerinde onlarla ilgileneceğiz'' dedi. 
     İsrail ordu sözcüsü ise bölgedeki operasyonlarda 2 bin otomatik tüfek, 26 makineli tüfek, 5 roketatar ve 49 el bombasının ele geçirildiğini açıkladı. 
     Askerlerin, intihar komandolarınca kullanıldığı sanılan tutucu Yahudilere ait kıyafetlerle İsrail ordusu üniformalarını da bulduğunu söyleyen sözcü, bölgede 5 bomba yapım laboratuvarı, kullanıma hazır 17 bomba ve yine intihar komandolarınca kullanılan patlayıcı yüklü kemerler ele geçirildiği belirtti. 
     






</TEXT>
</DOC>
