<DOC>
<DOCNO> 83240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun32.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'de cezaevi isyanı 35 yaralı 
</HEADLINE>
<TEXT>

     Cezayir'de bir cezaevinde çıkan isyanda ilk belirlemelere göre 33 mahkum ve 2 gardiyan yaralandı. 
     Resmi haber ajansı APS'nin bildirdiğine göre, isyancı mahkumlar başkent Cezayir'in güneybatısına düşen Beşar kentindeki cezaevinde yataklarını yaktıktan sonra çatıya tırmandılar. 
     İsyanın dün gece başladığı ve devam ettiği, isyanı bastırmak amacıyla cezaevine çok sayıda jandarma ve polis gönderildiği bildirildi. 
     APS, mahkum ve gadiyanların nasıl yaralandıklarına ilişkin ayrıntı vermedi. 
     Cezayir'de son haftalarda çeşitli cezaevlerindeki mahkumlar yangın çıkarmışlardı. 
     Adalet Bakanlığı, ''siyasi manipulasyon kampanyası'' başlatmakla suçladığı aşırı dinci mahkumların, cezaevi protestolarını körüklediklerini öne sürmüştü. 
     





</TEXT>
</DOC>
