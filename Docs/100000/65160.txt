<DOC>
<DOCNO> 65160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yazar/pulur.html </URL>
<DATE> 2002/01/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tombalak'larla Tosuncuk'lar... 
</HEADLINE>
<TEXT>

     İNSANLAN bazı şeyleri duymak, görmek, dinlemek istemez lakin ne kadar istemeseler de, onlardan vazgeçemezler, bir çekicilik vardır onlarda... 
     Geçmiş zamanı hatırlamak, dinlemek, konuşmak, o günleri, bir daha yaşamanın mümkün olmadığını bile bile hüzünlenmek... 
     
     İLHAN Şeşen'in "Neler oluyor bize " kasetinde "Tombalak'la Tomurcuk"un hikayesini anlatan şarkı da bunlardan... 
     Dinledikçe, insanın alıp götüren, hüzünlendiren, şair Hilmi Yavuz'un 
     mısralara döktüğü cinsten bir hüzün... 
     "Hüzün ki en çok yakışandır bize 
     Belki de en çok anladığımız" 
     İlhan Şeşen "Tombalak - Tomurcuk" şarkısında, orta yaşın üstünde - yaşlı demeye dilimiz varmıyor - bir karı - kocayı anlatır. 
     Şarkı "Ah canım, hanımcığım Tombalak tomurcuğum can yoldaşım tosuncuğum vakit geldi" diye başlar, "hatırla bir vakitler" diye devam eder 
     "Hatırla bir vakitler, aynı şeyleri biz yaptık, senle ben uçtuk uçtuk yaya kaldık." 
     
     VE çocuklara sitem 
     "Birdenbire olmaz ki böyle alıştırmak lazım insanı Nereye çocuklar Aceleniz ne " 
     Geçmişe özlem, elbette hüzünlü olacaktır lakin sitem ve hüzün gerçeği değiştirmez ki 
     "Çocuklar bizi aşacaklar kuş olup yuvadan uçacaklar aynı şeyleri yapacaklar kendi yollarını bulacaklar." 
     
     İYİ de "Tombalak'lar"la "Tosuncuk'lar" ne olacaklar 
     "Yandık hanım, yine yalnız kaldık. 
     Bodrum'a mı yerleşsek, çok sıcak olmaz mı 
     Ya çıkarsa oralarda tansiyonum... 
     Bende kalp var, sende şeker... 
     İki yudum rakı canımız çeker... 
     İçemeyiz kudururuz 
     Mehtap küser." 
     
     İLHAN Şeşen kusura bakmasın ama, cümle Tombalak'larla Tosuncuk'lar" ona inat, mehtabı küstürmeyecekler, hüzünlü kaderlerinde, iki yudum rakı, her zaman olacak... 
     
     KOYACAKLAR rakıyı kadehlerine, teybe de Münip Utandı"nın son kasetini, dolu dolu tükettikleri hayatı, Avni Anıl'ın segah şarkısıyla yad edecekler 
     "Ayrılık, ümitlerin ötesinde bir şehir 
     Ne bir kuş, ne bir haber, ne de bir selam gelir 
     Çaresiz seslenişler, beyhude bekleyişler 
     Bir teselli yerine hüzünlü akşam gelir." 
     
     VARSIN gelsin, her gelen akşam, sabahın müjdesidir. 
     
     







312 ve 159 


TRT Televizyonu 


Özkan'dan Kayseri dersi 


Davos nire, New York nire .. 


Arap'ın dişleri 


Neden gelmiyorlar 


Ege masaya yatırılıyor 


Değişimin adını koyalım 


312 ve 159 açmazı 


Tombalak'larla Tosuncuk'lar... 


Karzai ve Erdoğan'ın rol modeli 


Derviş'e alkış tufanı 


Dolar habere endekslendi 


Doğalgaz talipleri ortaya çıkıyor 


</TEXT>
</DOC>
