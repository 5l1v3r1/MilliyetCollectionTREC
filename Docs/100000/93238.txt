<DOC>
<DOCNO> 93238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/spor/spo06.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFKE VE SEVİNÇ 
</HEADLINE>
<TEXT>

Dünya Kupası’na finalde "elveda" diyen Almanya’da çıkan olaylarda bir kişi hayatını kaybetti. Brezilya’da ise kutlamalar hayatı durdurdu 
     ALMANYA, 17. Dünya Kupası’nı finalde kaybetmenin yasını tutuyor. Brezilya maçının ardından içkili bazı taraftarlar şehiri birbirine kattı. Birçok eyalet ve Berlin’de yaşanan olaylarda yaklaşık 900 kişi gözaltına alındı. Münih’teki arbedede Neonaziler başı çekti, emniyet yetkilileri birkaç polisin de yaralandığını açıkladı. Mannheim’de ise polisten kaçarken dereyi geçmeye çalışan 39 yaşında içkili bir kişi boğularak, yaşamını yitirdi. 
     BREZİLYA ise, bu yıl Rio Karnavalı’ndan sonra ikinci büyük şöleni Dünya Kupası şampiyonluğuyla yaşadı. Beşinci kez kupayı kazanan Sambacılar, hemen sonra sokaklara döküldü, samba eşliğinde çılgınlar gibi eğlendi. Maçın sabahın erken saatlerine rastlaması nedeniyle gün boyunca devam eden kutlamalarda içkiler su gibi aktı. Sao Paolo meydanında 50 bin, Rio de Janeiro’da da 40 bin kişi toplanarak, şampiyonluğu doyasıya eğlenerek kutladılar. 
     



 SPOR 





























</TEXT>
</DOC>
