<DOC>
<DOCNO> 98630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yazar/sazak.html </URL>
<DATE> 2002/07/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim nisana kalır mı 
</HEADLINE>
<TEXT>

     TBMM bugün Murat Sökmenoğlu’nun başkanlığında toplanıyor. 3 Kasım’da seçim kararı alınacak mı Yoksa AB yasalarına öncelik verilerek takvim 2003 Nisan’ına mı ertelenecek 
     Başkent, kritik bir haftaya giriyor. 
     Başbakan Ecevit dün MHP lideri Devlet Bahçeli ile baş başa’ görüşerek seçimi 2003 baharına bırakma niyetini tartışmaya açtı. Kulislerde tartışılan içtüzüğün 78’inci maddesine göre başbakanın istifa ederek seçim sürecini durdurması’ olasılığı Bahçeli ziyareti nedeniyle yeniden güncelleşti. 
     TBMM’nin olağanüstü toplantısına bugün Murat Sökmenoğlu başkanlık edecek. 
     Sökmenoğlu’na Meclis’i hangi gündemle açacağını sorduk. 21’inci dönemin 121’inci birleşimi, MHP’li Koray Aydın ve 125 arkadaşıyla, ANAP’lı Beyhan Aslan ve 23 üyenin imzalarını içeren olağanüstü toplanma çağrısı, 3 Kasım’da seçim kararı alınması önerisi ve AB paketinin görüşülmesi istemiyle açılacak. 
     Başbakan’ın istifası halinde içtüzüğün 78’inci maddesine göre seçim önerisinin komisyonlarda görüşülmesi durur mu 
     Hayır. 
     Sökmenoğlu şu görüşü açıkladı 
     Benim ve Meclis Başkanlığı hukukçularının görüşü, 78’inci madde işletilerek seçim sürecini durdurmanın mümkün olamayacağı yönündedir. Çünkü, MHP’nin 3 Kasım teklifi, kanun değil, karardır. Meclis kararları Cumhurbaşkanlığı’na bile gitmeden Resmi Gazete’de yayımlanarak yürürlüğe girer. Dolayısıyla hükümet çekilse bile TBMM karar aldığı anda seçime gidilir.’ 
     Ecevit - Bahçeli görüşmesinde de, Başbakan’ın çekilmesi olasılığından çok seçimlerin 2003 Nisan’ına ertelenmesi ele alınmış. MHP, 3 Kasım’da ısrarlı. 
     Başbakan ne yapmak istiyor 
     Ecevit’in MGK toplantısı hemen öncesinde AKP’nin birinci parti çıkacağı, HADEP’in de Meclis’e gireceği seçimlerin rejim sorunu doğuracağını’ açıklaması, başkent kulislerinde ordunun tedirginliği’ne bağlanıyor. 
     Kafalar iyice karışmış durumda. 
     Seçim nisana bırakılırsa şubatta siyaset yasağı sona erecek Erbakan’ın SP’nin başına geçerek Tayyip Erdoğan’ın oylarını bölmesinden, Ecevit’siz ve MHP’siz AB koalisyonu’ kurularak Kopenhag hedefinin tutturulmasına kadar bir dizi senaryo konuşuluyor. 
     ABD’nin Irak operasyonu da bir başka etken. 
     Ecevit - Bahçeli görüşmesi sırasında kulislerde Bülent Bey çekilir, Bahçeli’ye Başbakanlık yolunu açar, Şükrü Sina Gürel’in başbakan yardımcısı olacağı bir hükümetle nisanda seçime gidilir’ spekülasyonu yapılıyordu. Kuşkusuz bu modelde Derviş’e yer yok ’ Ancak ANAP ve DYP’nin de işine gelmeyeceği için uygulanma şansı zayıf. Üstelik Ecevit’in Kıbrıs ve Irak nedeniyle işbaşında kalma’ isteği de gözden kaçırılmamalı. 
     Seçim, AB ve hükümetin geleceği. 
     En önemlisi de ABD’ye alnındaki lekeleri sildirmeye giden siyasetin Gorbaçov’u’ Kemal Derviş dönüyor. 
     Derviş’in kararı ne olacak 
     Üç perdelik oyun. Bu hafta... Ankara Siyaset Sahnesi’nde. 
     
     







Yöneten demokrasi 


Küçük şeyler 


Ecevit vazgeç dedi Bahçeli dinlemedi 


Kapitalizm nasıl kurtulur 


Önümüz hiç parlak görünmüyor 


İhracatta vergi iadesi kısılacak 


Bülent Ecevit’in siyaset formülü "İç boğuşma" 


Seçim nisana kalır mı 


Siyaset Gazinosu’nun halk günü .. 


K rsız firmalarla ekonomi yürümez 


Şirketinden para çekti diye işadamı hapse girer mi 


</TEXT>
</DOC>
