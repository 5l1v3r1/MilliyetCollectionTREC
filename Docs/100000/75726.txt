<DOC>
<DOCNO> 75726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/spor/aspo.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener de sobelendi 1 - 1 
</HEADLINE>
<TEXT>

Beşiktaş ve Galatasaray’dan sonra Fenerbahçe de beraberliğe takıldı. G.Birliği önünde Revivo ile umutlanan konuk ekip, son saniyede Ahmet Hassan ile yıkıldı 
     ÖNCE Beşiktaş, ardından Galatasaray’ın puan kaybetmesiyle büyük avantaj yakalayan Fenerbahçe, Gençlerbirliği karşısına liderlik hesapları ile çıktı. Sarı - Lacivertliler, ilk yarıda taraftarının istediği futbolu yine ortaya koyamazken, 63. dakikada Mustafa Doğan’ın kırmızı kart görmesiyle iyice sarsıldı. Başkent ekibinin sayısız tehlikeli atağını biraz da şansıyla geçiştiren Fenerbahçe, 71. dakikada Revivo ile aradığı golü buldu. Tam koltuğa oturmanın sevincini yaşarken, uzatmalarda Ahmet Hassan’ı unuttu. 
     
Lorant kızgın      Fenerbahçe’nin hocası, saçma bir kırmızı kart gördüklerini belirtip, hakemi hedef aldı 
     SARI - Lacivertli ekibin teknik patronu, maçtan sonra sinirli hareketleriyle dikkati çekti. "Hiçbir şey söylemek istemiyorum, sorularınız varsa yanıtlayayım" diyen Alman hoca, "Kötü oynadık iddiasına katılmıyorum. İlk yarı orta alanda geçti. İkinci yarıda sahada planlarımız, ama yapamadıklarımız vardı. Kazanarak evimize dönmeliydik" diye konuştu. 
     MUSTAFA Doğan’a, Mustafa Çulcu’nun gösterdiği kırmızı kart konusunda "saçma ve gereksizdi" yorumunu yapan Lorant, sözlerini şöyle sürdürdü "Buna rağmen galip duruma geçtik. Elbette şampiyonluk şansımız devam ediyor. Sinirli değilim, sadece belirli bir kişiye öfkeliyim. Bunun da kim olduğunu herkes tahmin edebilir. İsteyen de istediği ismi yazabilir". 
     
KALAN MAÇLAR      GALATASARAY 60 
     Trabzon D 
     Samsun D 
     İst.Spor D 
     Ankaragücü 
     Kocaeli D 
     Y.Yozgat 
     
     FENERBAHÇE 60 
     Göztepe 
     Beşiktaş D 
     Trabzon 
     Bursa D 
     Diyarbakır 
     
     BEŞİKTAŞ 58 
     Malatya D 
     Fenerbahçe 
     G.Birliği D 
     Göztepe 
     Gaziantep D 
     



 SPOR 

























</TEXT>
</DOC>
