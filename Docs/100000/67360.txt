<DOC>
<DOCNO> 67360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/siyaset/siy01.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Kalan sağlar bizim 
</HEADLINE>
<TEXT>

"Bu istifalar ne zaman sona erecek" sorusuna ANAP Lideri, "Kendi ikbali için politika yapanlar varsa, onların da ayrılmasında fayda var" yanıtını verdi 
     ANKARA Milliyet 

     ANAP Genel Başkanı Mesut Yılmaz, Başkanlık Divanı toplantısı öncesinde, gündemdeki konulara ilişkin soruları yanıtladı. Yıldırım Akbulut’un DYP’ye geçtiğinin anımsatılması ve "Bu istifalar ne zaman sona erecek " sorusu üzerine Yılmaz, şöyle konuştu "Sayın Akbulut’un istifası bizden bir şey götürmez. Kendisinden çok şey götürür. Eğer Anavatan’da h l sadece kendi ikbali için politika yapanlar varsa, onların da ayrılmasında fayda var." Yılmaz, AB Türkiye Temsilcisi Karen Fogg’un gizli yazışmalarıyla ilgili soruyu ise "Bunların doğruluğu şüphelidir. Bunları açıklayan merkezin de daha önceki açıklamalarının ne kadar güvenilmez olduğunu kendi tecrübelerimle bildiğim için bir açıklama yapmayacağım" diye yanıtladı. Yılmaz, AB konusunda da, "Biz yapılması gerekenleri belirledik. Takvim için bir formülümüz var. Eğer hükümetten gerekli desteği görürsek taahhütlerimizi zamanında yerine getireceğiz" dedi. 
     



 SİYASET 














</TEXT>
</DOC>
