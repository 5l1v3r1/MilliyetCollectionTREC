<DOC>
<DOCNO> 65713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sonspo03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel, Tarbzon tarihinin en başarısız yabancı hocası.. 
</HEADLINE>
<TEXT>

     Alman Teknik Direktör Hans Peter Briegel yönetimindeki Trabzonspor, ligde başarısız sonuçlar alıyor. 
     Birinci Süper Lig'in ikinci yarısının ilk 4 haftasında yalnızca 1 puan alabilen Trabzonspor'da, daha önceki sezonlarda görev yapan 6 yabancı çalıştırıcı içinde Briegel, en başarısız grafiğe sahip olan teknik adam oldu. 
     Teknik direktör Sadi Tekelioğlu'nun istifasının ardından ligin 11. 
     haftasındaki Denizlispor karşılaşmasında göreve getirilen Briegel ile bordo-mavili takım, 10 lig maçında, 4 yenilgi, 3 galibiyet ve 3 beraberlik aldı. Briegel'in söz konusu maçlarda 30'luk bir galibiyet yüzdesi olurken, Karadeniz ekibinde en başarılı yabancı teknik adam 56.25'lik galibiyet yüzdesiyle Urbain Breams oldu. Karadeniz ekibinde, 52.94'lük yüzdeyle Belçikalı teknik adam George Leekens 2., İngiliz Gordon Milne, 50'lik yüzdeyle 3., Alman Werner Biskup, yüzde 42.85 ile 4., Jurgen Sundermann ise yüzde 37.50 ile 5. oldu. Trabzonspor'da teknik adamlar içinde en istikrarlısı Belçikalı teknik adam Urbain Breams oldu. Bremas ile 2 sezonda bordo-mavili kulüp çalışırken, en kısa süreli de Alman Biskup dönemi oldu. Biskup, 7 hafta bordo-mavili ekibin başında kalabildi. 
     






</TEXT>
</DOC>
