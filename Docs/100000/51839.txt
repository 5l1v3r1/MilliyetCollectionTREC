<DOC>
<DOCNO> 51839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/yazar/pulur.html </URL>
<DATE> 2001/11/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kemal Derviş kadınlar ve edebiyat... 
</HEADLINE>
<TEXT>

     Kemal Derviş'in, "kadın bakan" özlemini "Bakanlar Kurulu'na gelince, 36 erkek bakanı görünce içim kararıyor" diye belirtmesi, kadınların pek hoşuna gittiyse de, erkekler o kadar hoşlanmadı. 
     Erkek egemen toplumda, bunu da fazla yadırgamamak gerek... 
     
     BİR toplumda "Kadın dediğin nedir ki, hamur yoğurur, çocuk doğurur" denilsin, ya da "kadının karnından sıpayı, sırtından sopayı eksik etmeyeceksin" diye fetva verilsin, buna fazla şaşmamak gerek. 
     
     LAKİN, denildiği kadar da değil, Nermin Neftçi'den Türkan Akyol'a İmren Aykut'tan Işılay Saygın'a kadar, kadın bakanlarımız vardı. 
     Aman aman unutmayalım Başbakanımız dahi var, Tansu Çiller'in başbakanlığını, bırakın kadınları, erkeklerin bir bölümü de nasıl sevinçle karşılamıştık... 
     Ama Sayın Çiller ne yaptı "PKK dan bile tehlikeli" dedikleriyle ortak hükümet kurdu. 
     
     HEM "Elbet, sefil olursa kadın, alçalır beşer " diyen Tevfik Fikret de "Ne olurdu, bir kadın elleri avucumda Bahsetse yaşamamın tadından başucumda" diyen Necip Fazıl da erkek değil mi 
     
     EVET, Kemal Derviş'in bu sözleri, Türkiye'nin her şeye açık gündemine top gibi düştü... 
     Yakında da edebiyatın gündemine de bir konu bomba gibi düşecek... 
     Belki de bu yazıyı okuduğunuz sırada düşmüş olabilir... 
     
     "DÜNYA Kitap Ödülleri"nde bu yıl, Orhan Duru'nun "Yeni ve Sert Öyküler" kitabı "yılın kitabı" seçildi. 
     Ödülün çeviri dalına Thomas Bernard'ın "Bitik adam"ıyla Sezer Duru da katılmış Sezer Duru, Orhan Duru'nun eşi... 
     Ve rivayet o ki, Sezer Duru çeviri ödülünü kazanmak üzereyken birileri pişmiş aşa su katmış 
     "Yahu olur mu böyle şey Karı - kocaya ödül mü vereceğiz Bari oldu olacak, çocukları olsaydı, ona da verseydik " 
     Bunun üzerine Sezer Duru ödülü kaçırmış... 
     
     DOĞRUSU bunu duyunca bayağı yadırgadık... 
     Ayıp dedik Sezer'e telefon ettik "Doğru mu " diye sorduk 
     Doğru doğru, ben de biliyorum, onların canına okuyacağım " 
     Okur mu, okur 
     
     AMA bir kere de yarışmayı düzenleyen Dünya gazetesi sanat bölümü editörü Faruk Şüyün'e sorduk... 
     Külliyen reddetti 
     "Hayır efendim, öyle şey olur mu Hatta, benim iki adayım vardı, biri Sezer Duru'ydu..." 
     Gelin bakalım işin içinden çıkın 
     
     NEYSE bizim tanıdığımız Sezer Duru, bunun peşini bırakmaz... 
     Zaten söylüyor 
     "Anılarımı yazmaya başladım, hepsinin canına okuyacağım " 
     Şu, bu söylese kulak asmayın ama, Sezer Duru söyledi mi orada durun 
     
     







Türkçenin zenginliği 


Zengin devlet küçülebilir 


Bu ilişkilere dikkat 2 


Üşütmenin ekonomisi 


Hizbullah liderine İran’dan pasaport 


Kemal Derviş kadınlar ve edebiyat... 


Valinin hukuk savaşı 


Olaylar böyle gelişti 


Türkiye ekonomisine iyimser senaryo 


Biz iyiyiz’ de devlet kötü’ mü 


</TEXT>
</DOC>
