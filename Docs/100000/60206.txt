<DOC>
<DOCNO> 60206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo01.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'in ilk devresinde en çok golü Ankaralılar izledi 
</HEADLINE>
<TEXT>

     Birinci Süper Futbol Ligi'nde 2001-2002 sezonunun ilk yarısında filelere giden toplam 472 golden 65'i, Ankara 19 Mayıs Stadı'nda atıldı. 
     Ankaragücü ve Gençlerbirliği'nin maçlarını yaptıkları Ankara 19 Mayıs Stadı, lig maçlarının yapıldığı 17 stat içinde en fazla gol atılan stat olarak dikkat çekti. 
     Ankaragücü ve Gençlerbirliği'nin yanı sıra, ertelenen Samsunspor-Beşiktaş maçının yapıldığı Ankara'da, toplam 19 maç oynanırken, filelere toplam 65 gol gitti. 
     Sporseverler Ankara'da, maç başına ortalama 3.42 gol izleme olanağı buldu. 
     Ligin ilk yarısında sahası bakımda olan Samsunspor, stadında hiç maç yapmazken, Beşiktaş ile yaptığı karşılaşma 12. dakikada olumsuz saha koşulları nedeniyle ertelendi ve daha sonra Ankara'da oynandı. 
     Göztepe'nin, ligde Fenerbahçe ve Beşiktaş dışında kendi evinde yaptığı maçları Alsancak Stadı, seyircilerin ilk yarıda en az gol gördüğü stat oldu. 
     Alsancak Stadı'nda ligin ilk yarısında toplam 5 maç yapılırken, filelere toplam 10 gol gitti. 
     Göztepe'nin Fenerbahçe ve Beşiktaş ile İzmir Atatürk Stadı'nda yaptığı 2 maçta ise toplam 11 gol kaydedildi ve maç başına 5.5 gol, gol ortalaması en yüksek stat olarak dikkat çekti. 
     






</TEXT>
</DOC>
