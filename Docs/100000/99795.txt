<DOC>
<DOCNO> 99795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/akyol.html </URL>
<DATE> 2002/08/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Vatandaşlık kültürü 
</HEADLINE>
<TEXT>

     AVRUPA Birliği için çıkarılan yasalar, değişik etnisitelerin kendilerini daha bir dışa vurmasına yol açacak. 
     Ama AB yasaları yokken bu sorun 30 bin cana mal olmadı mı 
     Şimdi, getirilmekte olan "düzenli özgürlükler" yoluyla, bu sorunları, ülke bütünlüğü ve üniter devlet ilkesi içinde "yönetilebilir" halde tutmayı deneyeceğiz. Böyle bir döneme giriyoruz. 
     En az 70 yıllık olan bu sorunumuzu yeni bir formülle çözüme yöneltmek için Özal’ın, Demirel’in, Erdal İnönü’nün kavram arayışlarını hatırlayınız "Anayasal vatandaşlık" gibi... 
     Bir ara Tansu Çiller "Ne mutlu Türkiye Cumhuriyeti vatandaşıyım diyene" demişti. Türkeş de Ziya Gökalp’in "Kürt’ü sevmeyen Türk iyi Türk olamaz, Türk’ü sevmeyen Kürt iyi Kürt olamaz" sözünü aktarmıştı. 
     Bütün bunlar devlette sorumluluk yüklenenlerin birleştirici kavram arayışlarının örnekleridir. 
     
     MECLİS’TEKİ konuşmasında Mesut Yılmaz da bu konuda çok önemli şeyler söyledi. Yılmaz, Cumhuriyet’in itikadi ve etnik saflık düşüncesine değil, "siyasi birlik" vatandaşlık esasına dayandığını belirterek şunları söyledi 
     "Bununla birlikte, siyasi birliğin tesisinde tam anlamıyla hedefe ulaşabildiğimiz söylenemez. Bunun sebebi, vatandaşlık kurumunun yerleştirilip geliştirilememiş olmasıdır. Aksi doğru olsaydı, bugün hala etnik ve mezhebi temelli ayrışma ve bölünme endişesini ve tehlikesini yaşamazdık küçük bir eşkıya grubunun başlattığı bir hareket koca bir devleti 15 yıl boyunca - ve hala - uğraştırmazdı... 14 - 15 yaşındaki dini eğitim alan kız çocuklarımızın başörtüsünü laikliğe yönelik büyük bir tehdit olarak algılayıp paniğe kapılmazdık..." 
     Peki dış güçler’in oyunları 
     "Bir yönüyle dışarıdan tasallut edenlerin varlığı bir gerçektir. Ve bu tasallut her zaman da olacaktır. Ancak diğer yönüyle bu sorunların kökeni içeridedir. Ve asıl çözmemiz gereken sorun buradadır..." 
     
     YILMAZ, haklı olarak bu sorunların "Atatürk ve İnönü zamanında da olduğunu" hatırlatıyor... 
     İsmet Paşa, daha 1946’larda Türkiye’nin "artık cebirle, zorla idare edilemeyeceğini" söylemişti. Bugün çözüm için Takrir - i Sükun Kanunu düşünülebilir mi 
     Etnik grupları olan Avrupa devletlerinin milli birliğini muhafaza eden nedir Vatandaşlığın sağladığı ekonomik refah ve bireysel özgürlükler... Kaldı ki, Türklerle Kürtler bin yıldır birlikte yaşamış, özellikle de 1950’den sonraki iç göçlerle içi içe geçmişlerdir. 
     Yılmaz’ın "anadilleri horlanan vatandaşlar" terimi önemlidir. Yasak bir horlama değil midir ve horlanmışlık duygusu etnik milliyetçiliğin en önemli kaynaklarından biri değil midir 
     İktisat Vekili Celal Bayar 1936’da Atatürk ve İnönü’ye verdiği "Şark Raporu"nda bu tür davranışların tek neticesinin "aksülamel" tepki olacağını yazmıştı 
     Yılmaz’ın AB üyesi bir Türkiye’nin birliğini daha da güçlendireceği şeklindeki görüşüne de katılıyorum. 
     Eski ülküdaşım’ Ayvaz Gökdemir gibi ben de, "içime sinmeyen yönleri de olsa, yararı çok daha fazla olacağı için" AB üyeliğini destekliyorum. Eleştireceğim yönleri de olsa yasayı çıkaran parlamentoyu kutluyorum. 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
