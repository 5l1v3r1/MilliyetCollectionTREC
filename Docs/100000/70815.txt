<DOC>
<DOCNO> 70815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/guncel/gun06.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Şalk, HADEP’i rahatlattı 
</HEADLINE>
<TEXT>

     ANKARA Milliyet 

     HADEP Genel Merkezi’nce bastırılarak dağıtılan 1998 yılı takvimi ile ilgili olarak açılan davada, 29 sanığın beraati, 21 sanık hakkındaki davanın ertelenmesi, 1 sanık hakkındaki dosyanın ise ayrılması talep edildi. 
     HADEP hakkında Anayasa Mahkemesi’ndeki yargılamanın dayanakları arasında yer alan DGM’deki davada esas hakkındaki görüşünü açıklayan DGM Savcısı Talat Şalk, "parti yöneticilerinin PKK’nın siyasi kanat yöneticisi oldukları yönündeki iddialara yeterli delil yok" diyerek beraatlerini istedi. Savcı’nın bu görüşü "HADEP, PKK’nın siyasallaşmasının bir parçasıdır" tezine de ters düştü. 
     HADEP hazırlattığı yılbaşı takviminde "Barış, kardeşlik ve demokrasi dileği ile" yazısına yer vermiş ve takvimde PKK militanlarının fotoğrafları yer almıştı. Savcı’nın sanıklar lehine olan bu mütalaasından sonra sanık avukatları esas hakkındaki savunma yapmak için süre istediler. Duruşma bu nedenle ertelendi. 
     



 GÜNCEL 





















</TEXT>
</DOC>
