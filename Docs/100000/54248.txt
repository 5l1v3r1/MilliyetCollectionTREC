<DOC>
<DOCNO> 54248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/ekonomi/eko05.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz otomotivcilerden Türkler’e işbirliği teklifi 
</HEADLINE>
<TEXT>

İngiltere’nin önde gelen otomotiv üreticileri partner bulmak için Türkiye’ye geliyor 
     İngiliz otomotiv üreticileri ve yan sanayii firmalarının temsilcileri Türkiye’ye gelme hazırlığında. 
     İngiliz Otomotiv Sanayii Derneği’nin internet sitesinde yayımlanan haberde, Türkiye’nin İngiliz otomotiv firmaları için fırsatlarla dolu olduğu belirtildi. 
     
Aralık’ta geliyorlar      Dernek, özellikle West Midland bölgesinde yoğunlaşan üye firmalarla, en geç Aralık ayının ilk yarısına kadar Türkiye’ye bir ticari ziyaret planlandığını duyurdu. 
     Türkiye’nin gerek üretim kalitesi gerekse yan sanayii açısından "Avrupa’nın parlayan yıldızı" olduğuna dikkat çekilen duyuruda, ziyaretin özellikle İstanbul ve İzmir’de faaliyet gösteren firmalara yapılacağı kaydedildi. 
     



 EKONOMİ 



















</TEXT>
</DOC>
