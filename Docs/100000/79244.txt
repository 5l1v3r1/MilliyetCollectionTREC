<DOC>
<DOCNO> 79244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/temelkuran.html </URL>
<DATE> 2002/04/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Fantezi Savaşlar Çağı 
</HEADLINE>
<TEXT>

     Fransız televizyonlarından birinin iddiası göre, ABD hükümeti ordu içinde özel bir tim hazırlıyor. Tim, Uluslararası Lahey Savaş Suçları Mahkemesi'nde herhangi bir Amerikan vatandaşının yargılanması halinde o vatandaşı oradan kaçıracak Bir iddia. Ama olup bitenlere, uluslararası hukukun hurda bir kevgire dönüştürülmesine bakınca insanın kulağına o kadar da "fantezi" bir asparagas gibi gelmiyor... 
     Üniversitelerdeki uluslararası hukuk hocaları bugünlerde karaları bağlamış olmalı. Büyük bir olasılıkla 11 Eylül'den sonra kendilerine "Ben kimim Burası neresi Neden varım " gibi soruları sık sık soruyor olmalılar. Zira artık "uluslararası hukuk" diye bir şeyden bahsetmenin pek olanağı kalmamış gibi. Artık hukuk yerine yürürlükte olan üç şey var Fütursuz öfkenin saldırganlığı, pervasız gücün koşulsuz hükümdarlığı ve şık yalanların uzun canlı yayınları 
     
     Keyfi Savaşlar Çağı 
     ABD hükümetinin "ülkeler tarafını seçsin" açıklamasını yaparkenki ferahlığı, İsrailli savaş yanlısı aydınların "Filistinli sivilleri neden öldürmeliyiz " sorusuna güzelce teorik cevaplar düzmeleri, İsrail ordusunun haberi olmadan tuvalet sifonunu bile çekemeyen Arafat'tan insanlarına sahip çıkmasının istenmesi, Powell'ın Güney Yarım Küre'de rehavet içinde bir tur attıktan sonra nihayet vardığı İsrail'den "Bu oğlana laf geçiremiyoruz şekerim" tadında ayrılması, Filistin ile ilgili yazdığım yazılardan sonra İsrail'den gelen "Biz Kürt meselesinde sizi tutmuştuk. Sıra sizde " diyen kör öfkenin elektronik postaları... Ne oluyoruz İşlerin, "Kim kimi tutuyor ", "Kim kaç kişi öldürebilir " kabalığında yürüdüğü yeni bir çağ mı başladı İnsanlığın yüzyıllardır güç bela kurduğu hukuktan bundan sonra kimse bahsetmeyecek mi Yoksa biz, farkında olmadan tarihin dönüm noktasına mı tanık oluyoruz Başlayan bu yeni çağın adı "Keyfi Savaşlar Çağı" olacak belki de. 
     
     Kalabalığı seyreltmek 
     Belki de Güney Yarım Küre'nin nüfusunu azaltmaya karar verdi Kuzey'in efendileri. Zengin Kuzey ile fakir Güney arasındaki gerilim o kadar keskinleşmişti ve Güney'in insanları topraklarını bırakıp ekmeğin daha beyaz olduğu Kuzey'e öyle yoğun bir akın başlatmışlardı ki... Kuzey'in yasaları düzenlerini bozan bu girişleri yasal bir biçimde engelleyemediği için belki de... Kaynaklardan payını isteyen ve açlıktan gözü dönmüş Güney Yarım Küre kalabalığını azaltmak, seyreltmek istiyor olabilirler mi Çok bilim-kurgu, değil mi Kim bilir Hakikaten belki de fazla "fantezi"dir. 
     
     Sağa karşı hukuk 
     Ama bundan sonra ABD hükümetinin önderliğinde "enginlere sığmayıp taşmaya" karar vermiş efendilerin hedefi, rahat hareket etmelerini engelleyen uluslararası hukuk olacak. Muhalif olanların en çok düşünmesi ve konuşması gereken şey de uluslararası hukukun savunulması haline gelecek. Hukuk, muhalifler için hiç olmadığı kadar önemli olacak bundan böyle. Göreceksiniz, önümüzdeki yıllarda uluslararası ceza mahkemeleri, savaş suçları mahkemeleri vesaire daha çok tartışılacak. Hukuk şimdiye kadar "heyecansız, donuk, fazla ayrıntılı" bir mesele gibi gelmiş olabilir kulağa, ama bundan sonra çok heyecanlı olacak. Fantezi Savaşlar Çağı'nda efendilerin suçlarını tarihe kaydetmek, yeryüzünün acı kayıtlarını tutmak en önemli vazifemiz olacak. Olacak, görürsünüz. 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
