<DOC>
<DOCNO> 52149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/ekonomi/eko07a.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, rahat borçlandı 
</HEADLINE>
<TEXT>

Üç ay vadeli bono ihalesine bankalardan 1.8 katrilyon liraya yakın teklif gelirken, Hazine yüzde 74.31 faizle 1 katrilyon 241 trilyon liralık satış yaptı 
     EKONOMİ SERVİSİ 

     Piyasalarda kritik olarak kabul edilen 7 Kasım’daki 4.5 katrilyon liralık ödemeyi başarıyla atlatan Hazine dün açtığı üç ay vadeli ihalede borç bulmakta zorlanmadı. İhaleye 1.8 katrilyon liraya yakın teklif gelirken Hazine gelen teklifin 1.1 katrilyonunu karşıladı. 
     
     1.8 katrilyonluk teklif 
     Hazine, dün açtığı ihalede daha önce açıkladığı 1 katrilyon 80 trilyonluk satışı zorlanmadan yaptı. İhaledeki nominal satış 1 katrilyon 240.9 trilyon olurken kamuya ayrıca satış yapılmadı. Basit faizin yüzde 59.61, bileşik faizin yüzde 74.31 gerçekleştiği ihalede 91 günlük getiri yüzde 14.90 olarak açıklandı. En son 23 Ekim’de açtığı üç ay vadeli ihalede yüzde 78.62 ile borçlanan Hazine böylece faizi 4.3 puan düşürmüş oldu. Bankacılar, faizin beklendiği gibi çıktığını belirtirken vadenin kısa olmasının ilgiyi artırdığını kaydetti. 
     
Borsada düşük kredi’ endişesi      Son günlerde ek kaynak beklentisiyle hareket eden borsa, beklenenin altında kredi geleceği endişesiyle inişe geçti. Pazartesi günü yüzde 2.45’lik artış gösteren borsa, dün yüzde 1.57’lik kayba uğradı. K r amaçlı satışlar öne çıkarken, endeks ikinci seansta 10.000 puan sınırına kadar geriledi. Endeks günü 162 puanlık kayıpla 10.165 puandan kapattı. İşlem hacmi ise önceki güne oranla yüzde 38 artarak 412.2 trilyon lira olarak gerçekleşti. 
     



 EKONOMİ 






















</TEXT>
</DOC>
