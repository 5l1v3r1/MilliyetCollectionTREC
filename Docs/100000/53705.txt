<DOC>
<DOCNO> 53705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/akyol.html </URL>
<DATE> 2001/11/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Önemli bir karar 
</HEADLINE>
<TEXT>

     ANAYASA Mahkemesi'nin Kürt kimliğini savunan Şerafettin Elçi liderliğindeki Demokratik Kitle Partisi'nin kapatılmasına ilişkin kararı yayımlandı. 
     DKP, vali, kaymakam ve emniyet müdürlerini de halkın seçeceği bir "idari ademi merkeziyet"i savunuyor. Hiçbir üye bunda üniter devlet ilkesine bir aykırılık görmüyor. 
     Parti programında ve Elçi'nin konuşmalarında yer alan şu tür ifadelere gelince, mahkeme üyelerinin görüşleri farklılaşıyor 
     "Devletin yapısı doğal olarak çok kültürlü, çok dilli, çok dinli ve çok mezheplidir. Buna rağmen tek ulus yaratılmak istenmiştir... 
     Kürtleri sıradan bir etnik grup veya dil azınlığı olarak görmek yanlıştır Türkler gibi bu ülkenin asli unsurudur... 
     Yani bir kaynaşma değil, şimdi kendi varlığını koruyarak ittifak etme var, birlik değil ittifak var..." gibi ifadeler... 
     Aynı zamanda "Türkiye'nin bütünlüğü içinde, kardeşçe" gibi kavramlar da yer alıyor... 
     
     KAPATMA yönünde oy kullanan üyeler, hem parti programındaki ifadeleri, hem Elçi'nin sözlerini, "üniter devlet, bölünmez bütünlük, azınlık yaratmama" gibi Anayasa ve yasa kurallarına aykırı buluyorlar 
     "Gerçekler saptırılıp ülke toprakları üzerinde insanların birliktelikleri yerine ayrılıklarını amaç edinen öneriler" olarak görüyorlar. 
     Bu üyeler, şimdiki Başkan Mustafa Bumin ile, Güven Dinçer, Mahir Ilıcak, Ali Hüner ve Rüştü Sönmez'dir. Lütfi Tuncer de ayrı bir gerekçe yazarak kapatma yönünde oy kullanmış, böylece 11 üyeden 6'sının oyuyla DKP kapatılmıştır. 
     Beş üye kapatmaya "karşı oy" kullanmıştır Ahmet Necdet Sezer, Haşim Kılıç, Yalçın Acargün, Sacit Adalı, Fulya Kantarcıoğlu... 
     Karar tarihi 27 Şubat 1999... Sayın Sezer'in Cumhurbaşkanı seçilmesi sebebiyle gerekçe yazması gecikmişti... 
     
     SAYIN Sezer, kısa karşı oy yazısında önemli bir ilke getiriyor 
     "Bir partinin programındaki düzenlemeler farklı değerlendirmelere yol açacak nitelikte, kapatma için tüzük ve programdaki düzenlemeler yeterli görülmemeli, o partinin eylemlerine bakılmalıdır..." 
     Halbuki daha çeşitli partiler sırf programlarından dolayı kapatılmıştı. 
     Sezer, DKP'nin program ve eylemlerinde "açık aykırılık" olmadığı için, kapatmaya karşı... 
     Avrupa hukuku açısından en içerikli "karşı oy" yazan üye, Haşim Kılıç... 
     Avrupa İnsan Hakları Sözleşmesi'nin bağlayıcı olduğunu belirtiyor. Avrupa İnsan Hakları Divanı'nın "Piermond davası"nda "aykırı konuşmadan sonra herhangi bir olay veya düzensizliğin meydana gelmediği" için suç unsuru görmediğine dikkat çekiyor. Din ve bölgeyle ilgili görüşleri laikliğe ve üniter devlete aykırı sayarak, milli değerlere sahip çıkmayı ırkçılıkla, sosyalizmi komünistlikle suçlayarak "çağdaş demokratik, laik ve gerçek hukuk devleti"ne ulaşılamayacağını belirtiyor. 
     Üyeler oy birliğiyle, din hizmetlerini cemaatlere bırakmanın parti kapatma sebebi olmadığını kabul ediyorlar... Halbuki daha önce ÖZDEP'in kapatılmasının bir sebebi buydu 
     Her bakımdan fevkalade önemli bir karar... 
     
     







Önemli bir karar 


Şemsiye kirası... 


Jandarma ve çocuk 


AB, Kıbrıs derken Devlet Bahçeli'nin üslubu... 


Eşitlik 2003'e mi 


Öğretmenler sıkıntıdayken kim mutlu olabilir ki 


Borsa bir hayvanat bahçesi mi 


Rusya ile yeni ortaklık 


Seyircilerin sorumluluğu yok mu 


Kumarhaneciler geçit arıyor 


At yarışlarından vergi alınamıyor 


Büyükelçi Loğoğlu'nun Irak mesajı 


Köykent'lere çağ atlatmak 


Biraz Kissinger alır mıydınız 


Hayırperver çok yol gösteren yok 


</TEXT>
</DOC>
