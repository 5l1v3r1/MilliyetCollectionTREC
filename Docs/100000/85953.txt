<DOC>
<DOCNO> 85953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur02.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da Belediye aracı bariyerlere çarptı 3 ölü, 5 yaralı 
</HEADLINE>
<TEXT>

     Konya'nın Karatay İlçe Belediyesi birim amirlerini taşıyan minübüs, Bolu'da bariyerlere çarptı. Kazada 3 kişi öldü, 5 kişi de yaralandı. 
     Karatay Belediyesi'nde görev yapan birim amirlerini İstanbul'da yapılacak olan ''Yerel Yönetimler Fuarı''na götüren Mustafa Doğan yönetimindeki 42 PK 199 plakalı minübüs, E-5 otoyolunun Bolu-Çaydurt kesiminde sürücünün direksiyon hakimiyetini kaybetmesi sonucu bariyerlere çarptı. 
     Sabah saatlerinde meydana gelen kazada, minübüste bulunan Karatay Belediyesi İmar Müdürü Ahmet Hamdi Göğüş 40 , Satın Alma Müdürü Alaattin Kap 42 ve Fen İşleri Müdürü Ahmet Güzel 35 yaşamını yitirdi. 
     Kazada, Karatay Belediyesi avukatı ve araç sürücüsü Mustafa Doğan, Harita Müdürü Mehmet Mest, Hesap İşleri Müdürü Mehmet Eğin, Personel Müdürü Mehmet Büyükkapancı, Veteriner M.Ali Can yaralandı. 
     Yaralılar, İzzet Baysal Devlet Hastanesi'nde tedavi altına alınırken, Büyükkapancı'nın sağlık durumnun ciddiyetini koruduğu bildirildi. 
     





</TEXT>
</DOC>
