<DOC>
<DOCNO> 93649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna Barış Gücü'nün görevi 15 Temmuz'a kadar uzatıldı 
</HEADLINE>
<TEXT>

     BM Güvenlik Konseyi, Bosna'da görevli BM barış misyonunun görevinin sona ermesine birkaç saat kala oybirliğiyle kabul ettiği bir karar tasarısıyla barış gücünün görev süresini 15 Temmuz'a kadar uzattı. 
     Konsey Başkanı İngiliz temsilci Jeremy Greenstock, "Konsey'in bu süre içinde Amerika'nın kaygılarını ele alacağını" söyledi. 
     Kendi personeline Uluslararası Ceza Mahkemesi'nde UCM dokunulmazlık tanınmasını talep eden ABD, geçen pazar günü önce barış gücünün görev süresinin uzatılmasını veto etmiş, daha sonra bu sürenin 3 gün uzatılmasını öngören tasarıya olumlu oy vermişti. ABD son oylamada da barış gücünün görevinin 12 gün daha uzatılması yönünde oy kullandı. 
     Güvenlik Konseyi'nin 14 üyesi, Konsey'de yalnız kalan ABD'nin sunduğu iki uzlaşı önerisini de reddederek, Amerikan personelinin çekilmesi durumunda barış gücünün AB'ye devri sürecinin hızlandırılmasını kararlaştırmışlardı. 
     BM Genel Sekreteri Kofi Annan, ABD'yi BM barış misyonları sisteminin tamamını tehlikeye atmaması konusunda uyardı. 
     Annan, ABD Dışişleri Bakanı Colin Powell'a gönderdiği mektupta, "ABD'nin UCM ile ilgili korkularını abartılı bulduğunu" ifade etti. 
     





</TEXT>
</DOC>
