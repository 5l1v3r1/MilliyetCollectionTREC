<DOC>
<DOCNO> 95800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun23.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da kanserli köy... 
</HEADLINE>
<TEXT>

     Almanya'nın Potsdam kenti yakınlarındaki Brück köyünde yaşayan her 17 kişiden birinin kanser hastası olduğu bildirildi. 
     Bild gazetesi, Brück köyündeki kanser hastaları sayısındaki fazlalığın doktorları hayrete düşürdüğünü, sadece 900 metre uzunluğundaki ''Barış Caddesi'' üzerinde 25 kişinin kanser hastası olduğunu yazdı. 
     Brück köyündeki bazı kanser hastalarının da öldüğü belirtilen haberde, Wilmar Olze adlı doktorun, ''Kanser vakalarının bu kadar fazla olması bizim için tam bir muamma'' şeklindeki sözlerine yer verildi. 
     Köyde tiroit kanserine yakalanan 43 yaşındaki Ilona Michael de, ''Eski Doğu Almanya döneminde Brück'ün ormanlarında bir füze üssü vardı. Belki bu kanser olaylarının sırrını orada aramak lazım'' dedi. 
     





</TEXT>
</DOC>
