<DOC>
<DOCNO> 69719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/siyaset/siy02.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’de İlhan Selçuk zirvesi 
</HEADLINE>
<TEXT>

Bahçeli - Selçuk zirvesi, MHP’de tartışıldı. Görüşmeyi MHP lideri, kazanım,’ Köse, milli sol ile milli sağ birbirini test ediyor" diye değerlendirdi 
     ÖNDER YILMAZ Ankara 

     MHP lideri Devlet Bahçeli, Cumhuriyet Gazetesi İmtiyaz Sahibi İlhan Selçuk’la görüşmesini, "Milli konularda farklı düşüncelerdeki siyaset dışı beraberlikler siyaseti de rahatlatır" şeklinde değerlendirdi. 
     Bahçeli, dün kurmaylarıyla yaptığı toplantıda Selçuk’la görüşmesini bir "kazanım" olarak değerlendirirken, "Farklı düşünenlerle, farklılıkları koruyarak bir zaman paylaşıyorsa bu Türkiye için bizim için bir kazanımdır" dedi. Grup Başkanvekili İsmail Köse ise görüşmenin milli hassasiyetler konusunda farklı uçlarda olan insanların uzlaşma ve müştereklerini araması konusunda önemli bir adım olduğunu vurgulayarak, şunları söyledi "Öyle bir dönem geldi ki, kavga etmenin anlamı kalmadı. Milli duyarlılıklar konusunda uzlaşmak lazım. Geçmişteki kavgalar tarihe gömüldü. Kapalı kapılar ardından düşmanca tavır koymak ve konuşmak yerine güzellikleri ortaya çıkarma dönemi yaşanmaktadır. Bizi incelemeye almışlar. Farklı eksenlerdeki üç partinin uyumlu koalisyon içinde bulunmaları ve icraatlarımıza bakarak, MHP acaba takiye mi yapıyor yoksa ciddi mi Bizi test ediyorlar. İyi sonuç bulduklarını biliyoruz." 
     Grup Başkanvekili Mehmet Şandır ise, her kesimle birlikte olmanın normal bir tutum olduğunu vurgularken, ülke menfaati için aydınlarla birlikte olmanın, düşüncelerin paylaşıl-masının verimli sonuçlar doğuracağını kaydetti. 
     



 SİYASET 













</TEXT>
</DOC>
