<DOC>
<DOCNO> 76685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur15.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de silahlı üç kişi kuyumcu soydu kaçtı... 
</HEADLINE>
<TEXT>

     Kağıthane'de bir kuyumcu, silahlı 3 kişi tarafından soyuldu. 
     Alınan bilgiye göre, Örnektepe Etibank Caddesi 40 numarada bulunan kuyumcuya gelen silahlı 3 kişi, içeride bulunanları etkisiz hale getirdi. 
     Kuyumcuda bulunan bir miktar ziynet eşyasını aldıkları belirtilen soyguncular, daha sonra yaya olarak Hasköy yönüne doğru kaçarak, olay yerinden uzaklaştı. 
     Eşkali belirlenen soyguncuların yakalanması amacıyla polis ekiplerince çevrede operasyonlar başlatıldı. 
     
     7 KİLO ALTIN ALMIŞLAR 

     Alınan bilgiye göre, Örnektepe Etibank Caddesi 40 numarada bulunan ''Binnaz Kuyumculuk'' adlı işyerine gelen silahlı 3 kişi, işyeri sahipleri Hüseyin Kutlu ve Mahmut Olgun'u etkisiz hale getirdi. 
     Daha sonra vitrinde bulunan, büyük bölümünü bilezik ve künyelerin oluşturduğu yaklaşık 7 kilogram altını alarak bir çantaya dolduran soyguncular, yaya olarak olay yerinden kaçtılar. 
     İşyerinin ortaklarından Mahmut Olgun, gazetecilere olayı anlatırken, soyguncuların kuyumcuya müşteri gibi girdiklerini ve birden silahlarını çekip altınları gasp ettiklerini söyledi. 
     Polis yetkilileri, eşkali belirlenen 25-30 yaşlarındaki 3 soyguncunun yakalanması amacıyla çalışmaların sürdüğünü kaydettiler. 
     






</TEXT>
</DOC>
