<DOC>
<DOCNO> 56202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sonspo05.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Yönetim Kurulunda istifa 
</HEADLINE>
<TEXT>

     Trabzonspor'un dün gece yapılan yönetim kurulu toplantısında istifasını veren yönetim kurulu üyesi Hasan Ali Genç'in istifası kabul edildi. 
     Kulüp Basın Sözcüsü Mehmet Ongan, Hasan Ali Genç'in yönetim kuruluna aykırı davranışlarda bulunduğu ve yönetim aleyhine demeçler verdiğini, bu nedenle toplantı öncesinde disiplin kuruluna sevkinin gündeme geldiğini belirtti. Ongan, ''Ancak bu konu tartışılmadan Sayın Hasan Ali Genç istifasını sundu. Yönetim kurulu olarak da bu istifayı kabul ettik'' dedi. 
     Ongan, Hasan Ali Genç gibi yönetim kurulu aleyhinde demeçler veren bazı yöneticilerinin de uyarıldığını bildirdi. 
     Bordo-mavili takımın deplasmanlarda yapacağı karşılaşmalar için artık kafile başkanlığı olmayacağını da ifade eden Ongan, bu görevi kulüp futbol şubesi sorumlusu Serdar Bali'nin yapacağını sözlerine ekledi. 
     






</TEXT>
</DOC>
