<DOC>
<DOCNO> 62938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sondun14.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galileo Jüpiter'e yaklaşınca radyasyondan kilitlendi 
</HEADLINE>
<TEXT>

     Fırlatıldığı Ekim 1989'dan beri Güneş Sistemi'nin en büyük gezegeni Jüpiter'i ve uydularını izlemekle görevli Galileo araştırma uydusu, son görevinde ''arıza konumuna geçti'' ve şimdilik fotoğraf gönderemedi. 
     Jüpiter'in en büyük 4 uydusundan en içteki İo'ya bugün 100 km yaklaşmayı başaran ''malul gazi'' Galileo, küçük anteniyle fotoğraf aktarmadı. Ancak, Galileo'yu yönlendiren Amerikan Ulusal Havacılık ve Uzay Dairesi'nin NASA California-Pasadena'daki 70 yıllık kurumu Jet Motorları Geliştirme Merkezi Jet Propulsion Laboratory'nin JPL astrofizikçileri, bu durumun, Galileo'nun bilgisayarlarının ''otomatik kapanmasından'' kaynaklandığını söylediler. Otomatik kapanışın nedeni, Jüpiter çevresindeki çok büyük radyasyon. Bunun için Galileo'nun bilgisayarları ''yeniden ayar konumuna yönelmek için bekleme durumuna girdi.'' Galileo, planlandığı gibi İo'nun en yakınından geçişine başladı. Fotoğraf olanağını kesen otomatik kapanıştan 30 dakika sonra Galileo, İo'ya 101 km yaklaşmayı başardı. 13 yıllık görevinde Galileo'nun bu son aşamadaki durumu bilim adamlarının olasılıkla beklediği bir durumdu. Galileo'nun görevi, eski büyük sakatlığına rağmen bugüne dek üç kez başarıyla uzatıldı. 
     
     2 milyar kilometre tamamlanmadan 

     Galileo, 1989'da Florida-Cape Canaveral Üssü'nden fırlatıldıktan sonra 2 milyar kilometrelik yolunu aşamadan büyük şemsiye antenini yitirdi buna karşın 1995'ten beri yörüngesinde bulunduğu Jüpiter'den ve uydularından sayısız değerli bilgi ve fotoğrafı küçük anteniyle göndermeyi başardı. 
     JPL-Galileo Projesi yöneticisi Eileen Theilig, Galileo'nun, Güneş Sistemi'nin ''en etkin volkanik gökcismi'' İo'ya yaklaşırken bilgisayarlarını ''bekleme konumuna stand-by '' aldığını bildirdi. 
     Adını İtalyan matematikçi, astronom ve fizikçi Galileo Galilei'den 1564-1642 alan Güneş Sistemi araştırma uydusu Galileo'nun Jüpiter'in yanardağlarla kaynayan büyük uydusu İo'nun çok yakındaki son geçişini Perşembe günü yapacağı üç gün öncesinden açıklandı, bu ''arıza konumu'' yüzünden beklenen bilgi geç geldi. 
     JPL, 2 ton 223 kg ağırlğındaki Galileo'ya sürekli komut göndermeyi sürdürüyor, bilgisayarlarını açmaya çalışıyor. Bilgisayar açılırsa Galileo, İo'nun çevresinde geri kalan zamanda eşsiz değerli fotoğraflar gönderecek. 
     Dünya'nınkinin yaklaşık yarısı eden 3 bin 640 km çaplı İo, 1610 yılında Galileo Galilei tarafından bulundu. Uydu olağanüstü çok renkli yüzey şekilleri gösteriyor. Her yıl yüzeyi 1 cm kalınlığında yeni örtüyle kaplanıyor. 
     
     Yine açar 

     JPL Proje Müdürü Eileen Theilig, ''Galileo, zaten beklenenden çok daha fazla görev yaptı. Bundan böyle yeni zorlukları da aşacağını umuyoruz. İo'nun çok yakındaki yörüngesinde yüksek radyasyon kuşağını yine aşacağını umuyoruz'' dedi. 
     Galileo, İo'da altıncı ve son geçişişini gerçekleştiriyor. 2002 boyunca bilimsel veri sağlamayı sürdürecek ve 2003 yılında Jüpiter'in engin atmosferine sokularak sonsuz uykusuna dalacak. 
     Galileo, İo'nun güney kutbuna Ekim ayında 180 km yaklaştı. Kütlesi Dünya'nınkinin 318 katı, hacmi ise Dünya'nınkinin 1500 katı olan Jüpiter'in çok yoğun radyasyon kuşağının içinde Galileo büyük antenini yitirip sakatlandığı halde bugüne dek sağsalim süzüldü. 
     Yunan mitolojisinde Irmak Tanrısı İnahos'un kızı İo'dan adını alan dev uyduya Galileo, bundan önceki 5 yakından geçişleri içinde en yakına gelmiş bulunuyor. 
     Galileo, son 6 yılda Jüpiter'i 33 kez dolandı. 
     
     Euro'ya çarpmaması için 

     Galileo'nun Jüpiter'in atmosferine sokularak görevine son verilmesinin nedeni ilginç, çünkü bilim adamları gezegenin 4 büyük uydusundan Europa'ya ''dokunmak istemiyor.'' Yine Galileo tarafından İo ile aynı yıl 1610'da keşfedilen Europa'nın donmuş yüzeyinin altında muazzam okyanus bulunduğundan Dünya'yı andıran koşullar ve yaşamın kökleri gelecekte incelenmek için bekliyor. Europa'nın çapı da İo'ya yakın 3 bin 100 kilometre. 
     JPL uzmanı Torrance Johnson, İo'nun en yakınından geçişle, 1979'da Voyager aracının saptayamadıklarını görmek umudunda olduklarını söylemişti. 
     JPL yetkilisi Guy Webster'ın da verdiği bilgiye göre, Galileo'nun rotası, içi erimiş madenle dolu, etkin yanardağlı dev uydunun iç yapısını anlayabilmek için veri toplamaya göre ayarlandı. 
     Galileo, İo'nun yanından bundan önce son olarak Ağustos'ta geçti. 
     Bu geçişte, gökbilimciler, jeologlar, 10 ay önce patlayan bir yanardağı izlediler. 
     Jüpiter'in en yakın yörüngedeki uyduları Thebe, Amalthea ve Metis'ten Nisan 2000'de yüksek çözünürlüklü fotoğrafları göndermeyi başaran Galileo için ABD'nin Arizona-Tucson Ulusal Optik Astronomi Gözlemevleri, JPL, Cornell Üniversitesi gökbilimcileri yeni Galileo fotoğraflarının çok değerli olduğunu belirtti. 
     İo'nun kütleçekimi, 1 milyar 400 milyon dolarlık Galileo uydusunun Eylül 2003'te atmosferde noktalanmasını hesaplandığı gibi garanti etti. Europa'ya ''dokunmama'' teminat altına alındı. 
     Konu, internette ''http galileo.jpl.nasa.gov'' adresinden izlenebiliyor. 
     






</TEXT>
</DOC>
