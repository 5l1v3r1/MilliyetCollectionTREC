<DOC>
<DOCNO> 87394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/soneko08.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayının zam şampiyonu porselen mutfak eşyası 
</HEADLINE>
<TEXT>

     İstanbul'da geçen ayın zam rekortmeni yüzde 25.5'lik artışla 6'lı takım porselen mutfak eşyası oldu. 
     Mayıs ayında en fazla ikinci fiyat artışı, yüzde 21.4'le elmada kaydedildi. Üçüncü sırada, yüzde 16.3 zamlanan terlik ücreti yer aldı. 
     İstanbul Ticaret Odası İTO Mayıs ayında ve yıllık bazda fiyatları en fazla artan maddeleri açıkladı. 
     Açıklamaya göre, aylık fiyat artışları patateste yüzde 15.5, cam mutfak eşyasında yüzde 14.6, balıkta yüzde 14.5, portakalda yüzde 14.3, sütte yüzde 13.2 ve terlikte yüzde 13.1 olarak gerçekleşti. 
     Fiyatı en az artan ürünler ise yüzde 2.5 ile salam ve kaşar peyniri, yüzde 2.6 ile iç çamaşırı ve kot kumaşı, yüzde 2.7 ile de kaset oldu. 
     
     12 AYLIK SONUÇLAR 
     İTO'nun verilerine göre, 2001 Mayıs ile 2002 Mayıs arasındaki 12 aylık dönemde ortalama perakende fiyatı en fazla artan ürün yüzde 293.5 ile mahkeme ve avukatlık ücretinde oldu. Bunu yüzde 233.3 ile açık tribün maç giriş ücreti, yüzde 191.7 ile birinci sınıf günlük hastane yatak ücreti izledi. 
     Yıllık bazda fiyatı en az artan ürünler ise yüzde 55.4 ile kot kumaşı, yüzde 55.6 ile yünlü kumaş, yüzde 55.8 ile çorap olarak sıralandı. 
     





</TEXT>
</DOC>
