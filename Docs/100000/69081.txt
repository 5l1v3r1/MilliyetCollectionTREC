<DOC>
<DOCNO> 69081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/magazin/mag04.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin Geyikleri 
</HEADLINE>
<TEXT>

     ALİ EYÜBOĞLU 

Akortu provadan sonra yapın ’      Hülya Avşar, Maksim’de ilk kez sahneye çıkacak... Her işte olduğu gibi sahne konusunda da iddialı olan Avşar, sazlarla her gün prova yapmaya karar verir. Ünlü yıldız, Maksim’deki ilk provaya gittiğinde kendisine eşlik edecek her müzisyenin farklı bir şey çaldığını fark ederek kızar. Sazlara, "Siz ne yapıyorsunuz " diye sorar. Sazlar, "Akort yapıyoruz" deyince, Avşar’ın kızgınlığı iyice artar "Akort mudur, nedir. Şunu provadan sonra yapın." 
     
Azer titreyince şalteri indirdi      Şarkı söylerken sorguda elektrik verilmiş zanlı gibi titreyen Azer Bülbül, geçtiğimiz günlerde Almanya’da bir konser verir. Konserin yapıldığı diskonun ses ve ışık düzeni bir Alman teknisyene emanettir. Sazlar sahne alır ve yönetmenin son ki, üç, dört’ komutuyla parçaya girer. Ardından da, Azer Bülbül diskoyu dolduran gurbetçilerin alkışları eşliğinde sahneye gelir. Sehpadan mikrofonu alıp her zamanki gibi titreye titreye şarkı söylemeye başlar. Azer Bülbül’ü elektrik çaprtığını sanan teknisyen ise hemen şalteri indirir. 
     



 MAGAZİN 













</TEXT>
</DOC>
