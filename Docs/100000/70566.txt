<DOC>
<DOCNO> 70566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/soneko07.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ayının zam şampiyonu domates oldu 
</HEADLINE>
<TEXT>

     Devlet İstatistik Enstitüsü DİE 
     verilerine göre, Şubat ayının zam şampiyonu domates oldu. Geçtiğimiz ay domates fiyatı yüzde 48.5 oranında artarken, pantolon fiyatı yüzde 6.5 oranında geriledi. DİE verilerine göre, geçen ay portakal fiyatı yüzde 28.6, elma fiyatı yüzde 24.1, kıvırcık fiyatı yüzde 14.2, şans oyunları masrafları yüzde 11.1, yumurta fiyatları yüzde 10.1 ve bir bardak çay fiyatı da yüzde 7.3 oranında arttı. Şubat ayında, otobüs ücreti yüzde 6.1, odun ücreti yüzde 5.6, bisküvi ücreti yüzde 4.4, kağıt mendil fiyatı yüzde 4, ev temizlik sabunları fiyatı yüzde 3.5, hamburger fiyatı yüzde 3.3, ev kirası yüzde 3.2, tuvalet kağıdı yüzde 3.1, poğaça yüzde 2.7, anahtar yaptırma ücreti yüzde 2.6, sıcak yemekler yüzde 2.3, kağıtlı şeker yüzde 2.2 ve beyaz peynir yüzde 2.1 oranında artış gösterdi. Geçen ay badanacı ve boyacı ücreti ile pamuk fiyatı yüzde 1.7'şer, kanape ve divan ücreti yüzde 1.4, belediye suyu ücreti yüzde 1.3, toz şeker fiyatı yüzde 1.0, tavuk eti yüzde 0.9, otomobil yüzde 0.8, buğday unu yüzde 0.7, belediye otobüsü ve lahana ücretleri yüzde 0.5, mazot yüzde 0.2 ve kalorifer ücreti de yüzde 0.1 oranında arttı. Geçen ay fiyatı en fazla düşen ürün ise yüzde 6.5 ile pantalon oldu. Şubat ayında, takım elbise fiyatları yüzde 6.2, doğalgaz fiyatları yüzde 5.8, kazak fiyatı yüzde 5.8, bot fiyatı yüzde 4.8, ilaçlar yüzde 4.7, ayakkabı yüzde 2.1 ve limon fiyatı da yüzde 1.5 oranında azaldı. Yıllık bazda ise lahana fiyatı yüzde 430.5'lik artışla 3'e katlandı. Bu dönemde, kıvırcık fiyatı yüzde 374.5, domates fiyatı yüzde 250.2, yumurta fiyatı yüzde 172.3, toz şeker fiyatı yüzde 147.1, kalorifer yakıtı ücreti de yüzde 132.9 oranında arttı. Elma fiyatı yüzde 131.9, buğday unu fiyatı yüzde 130.0, tuvalet kağıdı yüzde 114.9, portakal yüzde 110.1, pamuk fiyatı yüzde 107.9, mazot yüzde 106.5, kağıt mendil yüzde 103.0 ve kağıtlı şeker fiyatı da yüzde 101.0 oranında yükseldi. 
     






</TEXT>
</DOC>
