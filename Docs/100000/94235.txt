<DOC>
<DOCNO> 94235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yasam/yas04.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşinden koşacak futbol newline topu kalmadı 
</HEADLINE>
<TEXT>

Dünya Kupası’nın verdiği heyecanla formayı üzerine geçiren herkes sahaya inince’ futbol topu stokları da kısa sürede eridi 
     ŞÜKRAN PAKKAN İstanbul 

     Dünya Kupası’nda Türkiye’nin üçüncülük kazanması birçok kesimi kazançlı çıkardı. Bunlardan biri de futbol topu üreticileriydi. Futbola ilgisiz olmalarına rağmen Pakistanlıların h kim olduğu top sektöründe stoklarındaki milyonlarca top, hızla satılıverdi. Türkiye’deki top sektörünün en büyük firmalarından biri olan ve Pakistanlı Mubashir Khan tarafından kurulan Pak Trade Center, 1 ayda 500 bini aşkın top satmış. Öyle ki, satışlar yüzünden şirketin sahibi Khan maçları bile izleyememiş. 
     
     Top yetiştiremedik’ 
     ODTÜ’de öğrenciyken getirdiği topları Ankara esnafına tanıtarak işe başlayan Khan, mezun olunca ülkesine dönmüş ve 1992’de İzmir fuarında bin top siparişi alınca Türkiye’de kalmaya karar vermiş. 
     Pakistan’dan getirttiği topları Sirkeci’deki işyerinde pazarlayan Khan, satışların geçen yıla oranla yüzde 300 arttığını belirtirken şunları söylüyor "Türkiye’de top pazarının neredeyse tamamına Pakistanlılar h kim. Son 1 ayda ise top yetiştiremedik, top bulabilseydik 2 milyon bile satardık." 
     
     Bizde yapıştırma top 
     Yerli top üreticilerinden Besa Spor’un sahibi Orhan Meriç ise, Türkiye’de işçilik ücretleri çok yüksek olduğu için dikişli üretim yapılmadığını söyledi. Günde yaklaşık bin top üreten Besa’nın hedefi, bu sayıyı dörde katlayabilmek. Besa, bugünlerde basketbol toplarını stoklamak için çalışıyor. 
     



 YAŞAM 















</TEXT>
</DOC>
