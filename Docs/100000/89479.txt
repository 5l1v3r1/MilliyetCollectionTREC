<DOC>
<DOCNO> 89479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo23.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da kombine bilet alanlara çay - kahveli karşılama... 
</HEADLINE>
<TEXT>

     Galatasaray'da geçen günlerde başlanan kombine biletlerin satışının hızla sürdüğü bildirildi. 
     Galatasaray'ın resmi internet sitesi ''www.galatasaray.org''da yer alan haberde, kombine bilet almak için gelenlere sıra numarası verildiği ve 10 kişilik gruplar halinde içeri alınan taraftarların, çaylarını içip kuru pastalarını yedikleri ifade edildi. 
     Bu sırada, kombine bilet alanlara ücretsiz Galatasaray Dergisi aboneliği de veriliyor. 
     Ali Sami Yen Stadı Sorumlusu Orhan Yüzen, geçmiş sezonlarla karşılaştırıldığında kombine biletlere talebin daha fazla olduğunu belirterek, ''Talebin en fazla olduğu başlangıç bu sezon. Bunda Şampiyonlar Ligi'ne ön elemesiz katılmamız ve Fatih Terim'in etkisinin olduğunu düşünüyoruz'' dedi. 
     





</TEXT>
</DOC>
