<DOC>
<DOCNO> 58367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/astro/index.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Astrolojice düşünmek 
</HEADLINE>
<TEXT>

Astroloji gibi geniş bir alanda ben de bir öğrenciyim. Bu konuda 18 yılı aşan bir uğraşım, hatta sınav vererek almış olduğum bir diplomam olsa dahi öğrenci niteliğimi kaybetmek istemem. Zira astroloji, öğrendikçe ne kadar az bildiğinizi keşfettiğiniz bir alan. Astroloji eğitimi verdiğim için öğrencileri de sürekli izleme, onlara yol gösterme olanağı buluyorum. Hepimiz çok farklıyız ve her öğrenci doğal olarak, temel bilgiler aynı olsa da kendi disiplinini kendisi yaratıyor. Bununla birlikte astrolojice konuşabilmek için öğrenciler ilk etapta gezegenlerin, burçların ve bu ikiliyi tamamlayan evlerin temel anlamlarını birleştirmek, her harita içinde anlamlı bir bütün oluşturmak zorundalar. Burada asla ezberci olmadan insan mozaiğinin taşlarını yerine oturtmak ya da bir yap-boz oyununu çözercesine sabırlı olmak gerekiyor. Çünkü her harita sahibinin ayrı bir evren olduğunu biliyoruz. 
Astroloji öğrencilerine bu konudaki önerim çok sayıda pratik yaparak bu deneyimlerine akıcılık kazandırmaları olacak. Önce kendi haritanızdan, arkasından yakın çevrenizin, anne- babanızın, kardeşlerinizin ve arkadaşlarınızın haritalarından başlamalı, yıka döke, büyük bir inatçılıkla yorum sürecini öğrenmeye çalışmalısınız. Bir de bakacaksınız ki astrolojice konuşmaya başlamışsınız. Bu inanılmaz bir zevktir. Bazı haritalar zor gelir, kimisi su gibi akar, kimilerinde karşınızdaki kişi doğal olarak kendini size kapatabilir. Unutmamalıyız ki o kişinin psikolojisi üzerinde konuşuyoruz. 
Bu arada tecrübenin ancak zamanla geliştiğini de unutmamak gerekiyor. Temel bilgileri aldıktan sonra işlemezseniz o bilgiler ham olarak kalacaktır ama zaman en iyi öğretmendir zira geçen zaman içinde yeni keşiflerle kendi stilinizi de kazanmış olacaksınız. 
Astrolojide yeni bir başlangıç sınıfı açılıyor. Şubat ayında başlayacak olan bu program hafta içi yapılacak ve dersler Moda’da olacak. Bu ilk aşama haziran ayında tamamlanmış olacak. İlgilenenler kirkoglu superonline.com adresine e-posta gönderebilir, detaylı bilgi için www.hakankirkoglu.com eg2002.htm sayfasına bakabilirler. Mutlu bir hafta sonu dileğiyle. 

Serüvenci Yay burcu 
Yay ateş elementinin son burcu ve evrensel burçların ilkidir. Bu özellikleri ile sosyal olmayı ve başkalarının dünyasına duyulan ilgiyi, felsefe ve dini deneyimleri de anlatır. Ateş onun vizyonlu, sportif mizacını gösterirken, değişken niteliği esnekliğin, yeni önerilere açıklığın ve bilgiye verdiği önemin işaretçisidir. 
Burcun yöneticisi Jüpiter, Güneş Sistemi’nin de en büyük gezegenidir. Astrolojide Jüpiter genişlemeyi, olgunlaşmayı ve yeni deneyimlere açılmayı anlatır. Dışa dönük Yaylar için bu yeni yerler görmek, insanlar arasına karışmakken daha içe dönük olanlar felsefeye, ruhsal konulara öğrenme isteği ile yaklaşacaklardır. 
Yayların düşünce biçimi dağınıktır. Düzenli ve disiplinli değildirler. Konsantrasyon zorluğu çekebilirler. Pek çok şeyi bir anda düşünmeye çalışmak ve düşüncelerini toparlayamama riskleri vardır. 
Aşk hayatında Yay yine maceracı ve özgürlüğüne düşkündür. Aşıkken iyimserlikleri sınır tanımaz. İlişkilerde açık ve dürüsttürler. Çok romantik sayılmazlar ama sevgilerini kendi yollarından ifade ederler. 
İş hayatında çok farklı yönlerde olabilirler. Ticaretten üniversiteye kadar değişik yönlere ilgi duyabilirler. Akademik çalışmalar ve yabancı kültürlerle bir arada olabilecekleri işler uygundur. 

Yayların bir yıllık horoskobu 
Geçtiğimiz yıldan bu yana şartların rahat olmadığını biliyoruz. Karşıt burçtaki Satürn bir bekleme hatta kilitlenme dönemine işaret ediyor. Sabırlı olmak çok şey kazandıracak. 
Büyük beklentilere girmeyin, gerçekçi olun. Ağustosa kadar başkalarının kaynaklarından yararlanabilir, bu arada beklediğiniz toplu paralara kavuşabilirsiniz. Yılın ikinci yarısında destek verecek kişiler, özellikle yabancı çevreler sayesinde iyimserlik kazanacaksınız. Yolculuk ve eğitim farklı çıkış yolları sağlayabilir. 
Uranüs olumlu açısını sürdürürken özellikle 15-21 Aralık doğumlu Yaylar güçlü bir dönüşüm altındalar. Bu gezegen yeni olanaklar ve yüksek sezgi anlamına gelmekte. Sosyal konular ve eğitimle ilgili uğraşlar kendinizi daha iyi ifade etmenizi sağlayacak. 
Satürn’ün kritik konumu ilişkilerin ve ortaklıkların önümüzdeki dönemde bir test alanı olacağını göstermekte. Satürn başarılı olduğumuzda bizi ödüllendiren sert bir öğretmen gibidir. Bu konumu altında artık ihtiyacımız olmayan, zarar verebilecek ilişkilerden kurtulabiliriz. Aşkın gezegeni Venüs, 8 Mart-1 Nisan, 14 Haziran-10 Temmuz dönemlerinde sizi ilişkilerinizde mutlu kılacak. Venüs’ün karşıt burcunuzdan geçtiği 25 Nisan-20 Mayıs döneminde ise yeni bir ilişki ya da hoş sürprizler gündeme gelebilir. 

Elementi Ateş 
Niteliği Değişken 
Yöneticisi Jüpiter 

ÖZELLİKLERİ İyimser, hevesli, öğrenmeye açık, serüvenci, geniş düşünen, araştırmacı, risk alan, felsefi, aptalca risklere giren, daldan dala konan, güvenilmez, dağınık, patavatsız, kuralsız 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
