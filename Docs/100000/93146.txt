<DOC>
<DOCNO> 93146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/soneko20.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 125.52 puan artışla 9,564.99 puandan tamamladı. 
     Başbakan Bülent Ecevit'in Liderler Zirvesi'ne katılacağının açıklanmasıyla toparlanan piyasa, kapanışa kadar dalgalandıktan sonra günü 9,500 seviyesinin üzerinde tamamlamayı başardı. 
     Endeks, ilk seanstaki 59.55'lik artışın ardından ikinci seansta yaklaşık 200 puanlık bir bantta dalgalandı ve günü seans içinde gördüğü en yüksek değerden tamamladı. 
     Seansa 2.95 puan azalışla 9,436.52 puan seviyesinde başlayan endeks, ilk yarıyı 11.46 puan artışla 9,450.93 puandan geçti. Endeks, 2. seansta en düşük 9,368.47 puanı gördü. 
     Endeks, günlük bazda 185.07 puan yükselirken, hisse senetlerinin günlük değer kazancı ortalama yüzde 1.97 oldu. 
     Kapanışta mali endeks 196.13 puan artışla 12,311.32 puana, sınai endeks 100.91 puan artışla 9,017.11 puana, hizmetler endeksi 3.06 puan yükselerek 5,706.26 puana ulaştı. 
     Böylece ilk seansa göre mali grup hisseler ortalama yüzde 1,62, sınai grubu hisseler ortalama yüzde 1.13, hizmetler grubu hisseler ortalama yüzde 0.05 oranında değer kazandı. 
     2. seansta işlem gören toplam 289 hisse senedinden 99'u değer 
     yitirdi. 102 hisse değer kazanırken, 88 hissenin fiyatında ise değişiklik olmadı. Seansta, 161 trilyon 732 milyar 273 milyon liralık işlem hacmi kaydedilirken, günlük işlem hacmi toplamı da 322 trilyon 596 milyar 157 milyon lira oldu. 2. seansta Yapı Kredi Bankası, Koç Holding, Petrol Ofisi, Doğan Holding ve Sabancı Holding en yoğun işlem gören hisse senetleri oldular. 
     





</TEXT>
</DOC>
