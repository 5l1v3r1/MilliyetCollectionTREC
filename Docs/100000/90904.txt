<DOC>
<DOCNO> 90904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yasam/yas05.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol hararet yaptı .. 
</HEADLINE>
<TEXT>

İstanbul’da aşırı alkollü yakalanan şoför, polise vermek istemediği TIR’ını ateşe vermeyi tercih etti..’ 
     İSMAİL ERBEN İstanbul 

     Ümran Taşımacılık’ta şoför olan Şahin Kuru, önceki gece aşırı alkol aldıktan sonra İstanbul’dan yola çıktı. Ancak hatalı şerit değiştiren Kuru, vatandaşlarca polise ihbar edilince Fatih Sultan Mehmet Köprüsü’nde durduruldu. Kuru, polisin ısrarına rağmen aracından inmekte ve alkol muayenesi yaptırmakta uzun süre direndi. Alkollü sürücü Kuru, aracının bağlanacağı söylenince eline aldığı kesici bir aletle kendisine zarar vermeye başladı. Polisin geri çekilmesini fırsat bilen Kuru araçta bulunan battaniye ile yastığı ateşe verdi. Olay yerinde bulunan itfaiye görevlileri yastığı ve battaniyeyi alınca Kuru bu kez TIR’ı ateşe verdi. Bir anda alevler içinde kalan TIR, itfaiyenin anında müdahalesi ile söndürüldü. 
     



 YAŞAM 























</TEXT>
</DOC>
