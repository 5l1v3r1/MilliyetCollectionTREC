<DOC>
<DOCNO> 91831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur13.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takımla sevinip yüzünüzü boyuyorsunuz ama... 
</HEADLINE>
<TEXT>

     Milli Takım'ın, 2002-Dünya Kupası'nda yarı finale yükselmesinin coşkusunu yaşayan birçok kişinin yüzüne sürdüğü sprey ve guaj boyaların, cilt hastalığına yol açabileceği bildirildi. 
     Erciyes Üniversitesi E.Ü Tıp Fakültesi Dermatoloji Ana Bilim Dalı Öğretim üyesi Prof. Dr. Ümit Ukşal, yüzdeki derinin hassas olduğunu belirterek, Milli Takım'ın başarısına sevinen vatandaşların, yüzlerine sürecekleri boyalara dikkat etmeleri uyarısında bulundu. 
     Kozmetik ürünlerin dahi cildin özelliğine göre seçildiğini anımsatan Prof. Dr. Ukşal, şunları kaydetti 
     ''Milli Takım'ın başarısına sevinen pek çok kişi, yüzlerine kırtasiyelerden aldıkları sprey ve guaj boyaları sürüyor. Bu boyalar, cilt hastalığına yol açar. Kozmetik ürüler tercih edilmeli. Sprey ve guaj gibi kuruduğunda deriyi gererek cilde zarar veren kimyevi madde içeren boyalar yerine, ruj gibi makyaj malzemeleri kullanılmalı.'' Prof. Dr. Ukşal, kimyevi içerikli boyaların, özellikle çocukların yüzüne sürülmemesini isteyerek, ''Çocukların ciltleri, yetişkinlere oranla daha hassas olur. Bu boyalar alerji yaparak yaralara neden olabilir'' dedi. 
     





</TEXT>
</DOC>
