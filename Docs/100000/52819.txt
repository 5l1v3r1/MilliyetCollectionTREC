<DOC>
<DOCNO> 52819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo16.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba "Batista Galatasaray'a transfer olacak " 
</HEADLINE>
<TEXT>

     Gaziantepspor Teknik Direktörü Samet Aybaba, Brezilyalı orta alan oyuncuları Batista'nın Galatasaray'a transferinin gerçekleşeceğini söyledi. 
     Samet Aybaba, 1-1 sona eren Ankaragücü karşılaşması sonrasında yaptığı açıklamada, Batista'nın hem futbolu, hem de karakteriyle çok iyi bir oyuncu olduğunu belirterek, ''Galatasaray, alabileceği en iyi oyuncuyu transfer ediyor'' dedi. 
     Aybaba, maçla ilgili olarak da, ''İlk yarıda, her iki takımın üzerindeki stres, iyi futbolu engelledi. Ancak ikinci yarıda biraz tempolu futbol izleyebildik. Takım olarak hedeflerimiz var, ancak bu futbolla olmaz. Gaziantepspor'da hem oyuncu yönünden, hem de oynanan futbol yönünden operasyon sürecek'' diye konuştu. 
     Gaziantepspor Kulübü Başkanı Celal Doğan ise iki takımın ortaya koyduğu futbolun keyif vermediğini belirterek, ''Maçın hakkı beraberlikti'' dedi. Doğan, Batista'nın Galatasaray'a transferiyle ilgili bir soruya ise, ''Teknik direktörümüz ne derse onu yaparız'' diye yanıt verdi. 
     






</TEXT>
</DOC>
