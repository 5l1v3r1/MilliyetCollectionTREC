<DOC>
<DOCNO> 76733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/siyaset/siy01.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar’ı Sezgin istedi 
</HEADLINE>
<TEXT>

DTP, genç bir liderle yoluna devam etmek için, Demirel’in yakını Washington Büyükelçilik Müsteşarı Bayar’ı transfer etti. İstifa eden Bayar, Türkiye’ye dönüyor 
     ÖNDER YILMAZ Ankara 

     DTP Genel Başkanı İsmet Sezgin, Türkiye’nin Washington Büyükelçiliği’nde müsteşar olarak görev yaparken DTP’nin başına geçmek için bu görevinden istifa eden, 9. Cumhurbaşkanı Süleyman Demirel’in eski danışmanı Mehmet Ali Bayar’a teklifi kendisinin götürdüğünü söyledi. 
     Siyasetçinin tükenip kirlendiğini ifade eden Sezgin bu nedenle çözümü gençlerde gördüklerini belirterek, "Çağımızı anlamış, yeni dünya düzeninin Türkiye’ye yansıyan sorunlarına çözüm üretebilecek yaklaşım ve felsefe üreten, Türkiye’yi bütünleştirecek yetenekli gençlerle bu işin olabileceğine inandık. Bu dinamizm işidir" dedi. 
     Genç kadrolar için birçok kişiyle temasa geçtiklerini belirten Sezgin, "Neden Bayar" sorusunu şöyle yanıtladı 
     
     Siyasetim musallada biter’ 
     "Bayar çok iyi yetişmiş üstün nitelikli, iyi aileden, yetenekli genç arkadaşımız. Siyasete girmesini ben istedim. Uzun süre müzakere ederek ikna ettim. Siyasete girdiğinde memlekete daha faydalı olacağını söyledim. Bayar için bundan daha iyi bir zamanlama olamazdı. Kongremize katılarak sorumluluk alacak ve yola devam edeceğiz." 
     Siyasettten alacağını aldığını belirten Sezgin, "Bugünden sonra siyaset yapacakların erişemeyeceği şeyleri yakaladım. Siyaseti bırakmıyorum, sonuna kadar yapacağım, siyasetim musallada biter. Gençler herhalde bana da bir köşede yer verirler. Erdal İnönü gibi" diye konuştu. 
     Demirel’in şu an partiler üstü konumu olduğunu, bu atılımın dışında kalıp karışmadığını kaydeden Sezgin, "Bugün için siyaset yapacağını sanmıyorum. Siyaset yaparsa da mutlaka bizimle yapar. Türkiye’nin akil adamlara ihtiyacı var. Biz de DTP’nin akil adamları olacağız" dedi. 
     ANAP Genel Başkan Yardımcısı Bülent Akarcalı ise Bayar’ın, DTP’ye Genel Başkan olma kararını, "Paraşütle gelmek ne ölçüde doğru Paraşütü serbest mi Yoksa praşütünün ipi, Güniz Sokak’a mı bağlı " şeklinde değerlendirdi. 
     



 SİYASET 











</TEXT>
</DOC>
