<DOC>
<DOCNO> 88264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/okur.html </URL>
<DATE> 2002/06/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çözüm üretmek 
</HEADLINE>
<TEXT>

     Siyasetçi "anahtar," Türk Sanayici ve İşadamları Derneği TÜSİAD karakter oyuncusu. Onlar sahneye çıkınca paranın rotasında söylenecek fazla söze gerek kalmıyor. 
     Statüko Türkiye’nin tartışılması gereken en önemli konusu olarak karşımıza çıkıyor. 
     Avrupa Birliği ve IMF programı "vatanseverlik" nakaratları arasında dönüp duruyor. 
     Milli Güvenlik Kurulu’nda suskun kaldığını söyleyen asker, TÜSİAD’la düşüncelerini paslaşırken TÜSİAD’ın sırasına şimdi medya giriyor. 
     Türkiye’deki mevcut düzen globalleşme süreciyle uyum sağlamıyor. Bugünkü devlet yapısı 67 milyonluk bu ülkenin ihtiyaçlarını bir türlü karşılamamıyor. Değişim sancı, değişim sıkıntı demek. 
     Sonuç "yeniden paylaşımı" zorunlu kılıyor. 
     
     İhtar çekildi 
     Biz ise farklı bir gündemle asıl sorunları arka bahçeye atmanın bir yararı olmadığını düşünüyoruz. Sermaye piyasası açısından önemli sorun "borsa mağdurları." Acaba onların cephesinde ne oluyor 
     İşlem sırası kapalı şirketlerle ilgili mağdur olanların durumu ortada. 
     400 bine yakın insan bekliyor. Para bulma umuduna kapılan kamu ve özel sektör, diline halka arzı doluyor. 
     Borsa, kapitalizmin kalesi, sıfır maliyetle kaynak yaratma merkezi. 
     Ama bu merkezdeki mağdurlar, umut için büyük handikap değil mi 
     Sermaye Piyasası Kurulu SPK mağduriyet için "çözüm tamam" dedi. Kamuyu aydınlatma formlarıyla bilgi istedi. Bilgiler geliyor, bilgiler gelmiyor. Sorun bir türlü çözülemiyor. 
     İşte uzun süredir yaşanan sıkıntıyla ilgili son durum 
     Bundan 25 gün önce Borsa Yatırımcılar Derneği BORYAD İMKB yönetimine bir ihtar çekti. Ve kamuyu aydınlatma formu çerçevesinde "şirketlerin kapalılık hali ile ilgili neden sorusunun" yanıtını istedi. 
     Son durum ne, bilmiyoruz. 
     Öyle ya kurumsal ayağı eksik, likidite sancısı yaşayan bu piyasada yatırımcı cephesinde neler oluyor Bakmak şart. 
     
     Tezg h üstü piyasa 
     Ortak görüş, çözüm üretilmesi. 
     Şu aşamada BORYAD diyor ki 
     "Madem böyle bir tablo karşısında çözüm zor. O halde işlem sırası kapalı şirketlerin işlem sırasını açmak yerine, bu şirketler için ayrı bir "Kot Dışı Pazar" oluşturun. Bu pazarda sadece yetkili aracı kurumlar olsun. Bu aracı kurumlar kendi aralarında tezgahüstü bir piyasa oluştursunlar. Yatırımcılar, yetkili aracı kurumlar kanalıyla alım satım yapsın. Böylece sorun çözülsün." 
     Öneri net. 
     Üstelik olabilme olasılığı da var. 
     
     Tartışılsın 
     Çünkü İMKB, böyle bir öneriyi SPK’ya teklif edebilir. 
     Zaten Sermaye Piyasası Kanunu’nda da konuyla ilgili düzenleme açık ve net. 
     Diyeceğimiz, en azından bu konu tartışılabilir. 
     SPK ve İMKB, bankacılık sisteminin kendi üzerinde yarattığı hasarı da bir ölçüde kendi üzerinden atabilirler. Güven bunalımının aşılması konusunda atılacak böyle bir adım katılımcı psikolojisi açısından da önemli olabilir. 
     Gerçek ortada borsada sadece "nöbetçi borsacılar" kaldı. Reel faiz baskısı altında nefes alamayan bu piyasaya biraz oksijen verilirse, inanın ne siyasetçi, ne TÜSİAD’ın çıkışları ne de liderler zirvesi o kadar çok prim yapamayacak. 
     Değişim de böyle olacak 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
