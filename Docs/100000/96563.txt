<DOC>
<DOCNO> 96563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD halkı ekonomik durumdan endişeli... 
</HEADLINE>
<TEXT>

     Amerikan halkının, son şirket skandallarını büyük bir problem olarak gördüğü ve ekonomik durumun giderek kötüleştiğine inanılan şu sırada borsaya yatırım yapmayı ''riskli'' bulduğu ortaya çıktı. 
     Medya kuruluşları Washington Post, ABC ve CBS, New York Times tarafından yaptırılarak aynı gün içinde açıklanan kamuoyu yoklamalarında, ABD'nin ekonomik olarak doğru yolda ilerlemediğine inananların oranı yüzde 48 oldu. Yüzde 42 ise ülkenin doğru yolda olduğunu söyledi. Haziran ayında bu oran, Yüzde 52'ye yüzde 35 olarak ortaya çıkmıştı. 
     CBS-NY Times anketinde, ekonomik endişelere karşın Bush'un halk arasındaki beğenilirlik oranı yüzde 70 oldu. Zogby şirketinin ülke genelinde yaptırdığı anketinde ise Bush'un beğenilirlik oranı yüzde 63 çıkmıştı. 
     Ankete katılan her 10 kişiden 6'sı, şirket skandallarının ''çok ciddi'' bir problem olduğuna işaret etti. ABC-Washington Post anketinde ise borsanın ne kadar riskli olduğu sorusuna her 10 kişiden 8'i, ''çok riskli'' yanıtını verdi. 10 kişiden 7'si, borsadaki düşüşten çok endişeli olduğunu ve 10 kişiden 3'ü, borsada önemli miktarda para kaybettiğini söyledi. 
     





</TEXT>
</DOC>
