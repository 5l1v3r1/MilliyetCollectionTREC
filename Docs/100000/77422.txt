<DOC>
<DOCNO> 77422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur23.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyalı küçük kızın Cumhurbaşkanına verdiği mektup.. 
</HEADLINE>
<TEXT>

     Malatya Özal Köyü İlköğretim Okulu önünde durarak öğretmen ve öğrencilerle görüşen Cumhurbaşkanı Ahmet Necdet Sezer'e, 7. sınıf öğrencisi Fadime Şekeroğlu, kendisine yardımcı olması için bir mektup verdi. 
     Cumhurbaşkanı Sezer, incelemelerde bulunmak üzere bugün saat 13.25'te özel uçak GAP ile Malatya'ya geldi. Sezer, buradaki karşılama 
     töreninden sonra Organize Sanayi Bölgesi'ne hareket etti. Sezer, yol güzergahında bulunan Özal Köyü İlköğretim Okulu önünde durarak, araçtan inip okul müdürü Sinan Kaplan'dan okul hakkında bilgi aldı ve öğrencilerle görüştü. Bu sırada okulun 7. sınıf öğrencilerinden Fadime Şekeroğlu 14 , Cumhurbaşkanı Sezer'e bir mektup verdi. Fadime Şeker, 11 yıl Organize Sanayi bölgesi'nde çalışan babasının işten çıkarıldığını ve sosyal güvenceleri olmaması nedeniyle ameliyat olamadığını belirtti. Şekeroğlu'nun Cumhurbaşkanı'ı Sezer'e verdiği mektupta şu ifadeler yer alıyor ''Sayın değerli Cumhurbaşkanı Malatya'ya hoşgeldiniz. İşlerinizde başarılar diliyorum. Babamın bir konusu var. Bu konuyu size anlatmak istiyorum. Ben Fadime Şekeroğlu, vücudumda yanık var. 5 defa ameliyat oldum ve 6. kez ameliyat olmam gerekiyor. Bizim sosyal güvencemiz bitti. Bize yardım ediniz. 8 nüfusluyuz. 5 kardeş okula gidiyoruz. Annem hasta, bizim halimiz ne olacak. Allah rızası için bu işi yapın. Tek ümidimiz sizsiniz.'' 
     






</TEXT>
</DOC>
