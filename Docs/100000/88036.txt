<DOC>
<DOCNO> 88036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yasam/yas06a.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Barajda patlama Hatay’ı korkuttu 
</HEADLINE>
<TEXT>

Suriye’de Asi Nehri üzerinde kurulu Zeyzun Barajı’ndaki patlama panik yarattı. Akşam su seviyesi normale döndü ve tehlike atlatıldı 
     ANTAKYA DHA, ŞAM REUTERS 

     Suriye’nin Halep kenti yakınlarında, Asi Nehri üzerinde kurulu bulanan El Zeyzun Barajı’nda meydana gelen patlama, aynı nehrin havzasında bulunan Hatay’da endişe yarattı. 
     El Zeyzun Barajı’nda, dün saat 17.30 sıralarında, bir patlama meydana geldi. Patlama sonucu, barajın bir kısmının çökerken, nehir yatağına su bırakıldı ve çevredeki Suriye köyleri boşaltıldı. Suriye tarafı, olayın ardından Türk yetkilileri tedbir alınması için uyardı. Suriye hükümeti, dün gece geç saatlerde yaptığı açıklamada, su altında kalan bölge köylerinde çok sayıda can kaybı ve büyük çapta maddi hasar olduğunu duyurdu. 
     Resmi Suriye ajansı SANA’nın haberinde, Zeyzun Barajı’nda çatlaklar olduğu ve bunun, suyun boşalmasına, ardından da barajın çökmesine yol açtığı belirtildi. Güvenlik yetkilileri, Asi Nehri suyunda herhangi bir yükselme olmadığı için Hatay’daki yerleşim birimlerinde ilk aşamada herhangi bir uyarı yapılmasına gerek olmağını belirtti. 
     
     Bizim için tehlike yok 
     Bayındırlık Bakanlığı Müsteşar Yardımcısı Harun Önder, patlamanın ardından Halep Başkonsolosluğu’yla görüşüldüğünü belirterek, Suriye tarafında akşam saatlerinde su seviyesinin normale döndüğünü ve Türkiye için bir tehlikenin söz konusu olmadığını söyledi. 
     



 YAŞAM 


















</TEXT>
</DOC>
