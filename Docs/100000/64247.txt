<DOC>
<DOCNO> 64247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/spor/spo04.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un çilesi 
</HEADLINE>
<TEXT>

Bordo - Mavili yönetim, camianın tepkisinden kurtulmak amacıyla transfer atağına kalktı. Ancak Vedat ve Kürşat pazarlığında şu ana kadar somut bir adım atılmadı 
     LİGDE peş peşe aldığı farklı mağlubiyetlerle taraftarın tepkisini çeken Trabzonspor, transfer çalışmalarını hızlandırdı. Vedat’ı renklerine bağlamak isteyen yönetim, bu oyuncunun Galatasaray’dan alacağı olan rakamı da talep etmesi üzerine zor durumda. İkna edilmeye çalışılan Vedat, "Anlaşırsak, gelirim" açıklamasını yaparken, Galatasaray’ın yöneticisi Abdürrahim Albayrak da, "Biz her türlü kolaylığı sağlarız" dedi. 
     ÇAYKUR Rizespor ise, kadro dışı bırakılan Kürşat için bastıran Trabzon’a, Galatasaray maçının ardından bu transferi görüşebileceklerini iletti. Fransız oyuncu Oumar Dieng’e de talip olan Karadeniz ekibi, birkaç gün içinde iki futbolcunun transferini sonuçlandırmayı hedefliyor. Bu arada Basın Sözcüsü Hasan Külünkoğlu’nun, "Trabzon’un parası mı var ki bizden oyuncu alacak" sözleri iki kulüp arasında gerginlik yarattı. 
     
     Aurelio’ya fırça 
     BORDO - Mavili ekip, dünkü çalışmanın ardından Bursa maçı için kampa alındı. Teknik Direktör Briegel, çift kale maçta Aurelio topu ayağında fazla tutunca adeta küplere bindi. Alman hoca, "Gaziantep’te de topu kaptırdığın için gol yedik. Ayağından topu çabuk çıkar. Amatörce davranma" diye bağırdı. İdmana grip olan Metin, sakat Şenol ve Agustine çıkmadı, Bushi ise düz koşu yaptı. 
     
     İlginç protesto 
     TRABZONSPOR taraftarları, kötü sonuçları el ilanıyla protesto etti. Tesislere gelen bir grup taraftar, futbolculara, "Sorumsuzluğunuz ve yetersizliğinizden adımız 5’liğe çıktı. Bunları bizlere ve camiaya yaşatmaya ne hakkınız var Destek dediniz, vermedik mi, maçlara gelmedik mi Ama ne oldu. Git 5, gel 5. Bravo size, bravo. Siz sayın futbolculara önemle duyurulur" el ilanlarını dağıttı. 
     



 SPOR 


























</TEXT>
</DOC>
