<DOC>
<DOCNO> 66570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/tamer.html </URL>
<DATE> 2002/02/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Oğul Bush'tan Arjantin'e Enron için baskı 
</HEADLINE>
<TEXT>

Sanırsınız ki Enron, önce baba Bush'u, sonra da oğul Bush'u başkanlık koltuğuna oturtsun diye 1985'te kurulmuş, görevini yerine getirince de batmış 
     İyi ki Enron denen dört başı mamur skandal patlak verdi de, bizler de eş - dost kapitalizmi diye bellediğimiz olayların sadece Türkiye ya da Türkiye gibi ülkelere özgü olmadığını öğrenmiş olduk. 
     Yapısal reformları yapacağız da devletin hortumlanması sona erecek diye göbeğimiz çatlıyor ya... Kurumsallaşmanın dik alasının var olduğu Amerika'nın haline bakın Bush yönetiminde kimin eli kimin cebinde belli değil Daha doğrusu çok belli . Ve bu işlerin yıllardan beri sürdüğü de açık. 
     Arjantin'de halen senatör olan Rodolfo Terragano'nun, taa 1988'de Bayındırlık Bakanı olduğu günlerde şimdiki Başkan George W. Bush'la "oğul Bush" sıfatıyla yaptığı telefon görüşmesi, geçen hafta yeniden gazetelere yansıdı. Okudukça gözlerime inanamadım. Ve bir an için 'Enron diye bir şirketin 1985'te kurulmasının perde gerisinde de Bushlar mı var ' diye düşünmeden edemedim. 
     Anlayacağınız öküz altında buzağı aradım. Okuduğum yazının özeti aşağıda. Bakalım sizler de benim gibi öküz altında buzağı aramayacak mısınız 
     
     
     
     Yıl 1988. Arjantin'de Carlos Menem henüz Devlet Başkanlığı koltuğuna oturmamış. O sıralar Bayındırlık Bakanı olan Rodolfo Terragano'ya şimdiki Başkan George W. Bush'tan telefon gelir. Oğul Bush, "Ben ABD Başkan Yardımcısı'nın oğluyum" demekle yetinir. İsim vermez. O günlerde Ronald Reagan ABD Başkanı, baba Bush da yardımcısıdır. Terragano ise Bush'un diğer oğlu Neil Bush ile şahsen tanıştığı için, onun isim vermemesinin söz konusu olmayacağı hesabıyla, bu tahmini yapabilmektedir. 
     
1988'de bile Enron'cu      Konu Enron şirketinin Arjantin'e döşemek istediği doğalgaz boru hattı ile ilgilidir. Enron, Amerikan bankalarından sağlayacağı krediyle, Arjantin hükümetine tek kuruş ödetmeden bu işe talip olmakta, ancak borular döşenip de gaz pompalanmaya başlandığında piyasa fiyatının sadece yüzde 15'ini ödemek suretiyle parayı tahsil etmek istemektedir. Bayındırlık Bakanı Terragano, Arjantin'in çıkarlarına aykırı gördüğü bu projeye, dönemin Devlet Başkanı Raul Alfonsin ile birlikte karşı çıkar. 
     Enron'un Arjantin'de işi alamayacağı anlaşılınca, şimdiki ABD Başkanı George W. Bush, "oğul Bush" olarak devreye girer. Enron adına Terragano'yu Washington'dan arar. "Ben seçim kampanyasında baştan sona kadar babamla beraberdim. Masanızda Enron'la ilgili bir dosya duruyor. Yeniden incelemeniz gerek Arjantin, gerekse sizin için hayırlı olabilir" diyerek hafif tehditkar bir üslupla konuşur. 
     
Menem'den Enron'a ikram      Bu telefondan 4 - 5 ay sonra Arjantin'de seçimler olur ve sonradan baba Bush'un yakın dostu olacak Carlos Menem, Devlet Başkanı seçilir. Hemen ardından da Enron'a Arjantin'de 300 milyon dolarlık bir petrol işi ikram edilir. Menem'le baba Bush'un dostlukları, 90'lı yıllarda da ilerleyerek sürecek, bu süreçte Arjantin, Batı basını tarafından ekonomide mucize yaratan ülke olarak dünyaya lanse edilecektir. 
     Menem, Arjantin'de 2 dönem devlet başkanlığı yaptıktan sonra 1999'da iktidar koltuğunu bırakmak durumunda kalır. Ama soruşturmalar peşini bırakmaz. 
     Baba Bush'un golf arkadaşı Menem, uluslararası anlaşmaları ve ambargo kararlarını çiğneyerek Hırvatistan ve Ekvador'a yasadışı yollardan 6500 ton silah sattığı gerekçesiyle 2001 Haziran'ında tutuklanır. Dış politika uzmanlarına göre baba ya da oğul Bush'un tek bir telefonu, Menem'i hapisten kurtarmaya yeteceği halde, beklenen telefon bir türlü çalmayacaktır Menem kısa tutukluluk halinden sonra bir süre de evinde göz hapsinde kalmıştı . 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
