<DOC>
<DOCNO> 55830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun08.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderleri gözaltına alınan Hamas militanları polisle çatıştı 
</HEADLINE>
<TEXT>

     Filistin yönetiminin Hamas lideri Şeyh Ahmed Yasin'i evinde göz hapsine almasının ardından, Yasin'in evi önünde toplanan yüzlerce Hamas yandaşı polisle çatıştı. 
     Görgü tanıkları, Gazze'de Yasin'in göz hapsine alındığı evinin önünde toplanan yaklaşık 1000 Hamas yandaşının polis araçlarına, polislere taş attıklarını ve bir aracı da yaktıklarını bildirdi. 
     Hamas üyeleriyle Filistin polisi arasındaki gerginliğin birkaç saat sürdüğü, bu sırada her iki taraftan da havaya ateş açıldığı belirtildi. 
     Filistin güvenlik yetkilileri, İsrail'de Pazar günü başlayan intihar saldırılarından bu yana 180 aşırı dinci militanı topladıklarını, dün gece bazı kişileri tutukladıklarını söylüyor. 
     İsrail Dışişleri Bakanı Şimon Peres, Filistin lideri Yaser Arafat'a militan örgütlerin liderlerinden 36 kişiyi yakalamaları için 12 saat süre tanıdıklarını açıklamıştı. 
     






</TEXT>
</DOC>
