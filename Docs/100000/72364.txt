<DOC>
<DOCNO> 72364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/soneko11.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 110.72 puan düşerek 1. seansı, 10.731.39 puandan tamamladı. 
     Hisse senetleri, 1. seansta ortalama yüzde 1.02 oranında değer yitirdi. İMKB ilk seansa 11,829.84 puan seviyesinde, 12.27 puan düşüşle başladı. Endeks, seansın ilk yarısını 20.00 puan düşüşle 10,822.11 puandan geçti. 
     Seans boyunca en düşük 10,703.04 puana gerileyen endeks, en yüksek olarak da 10,970.77 puanı gördü. 
     1. seans kapanışında mali endeks 67.94 puan düşüşle 14,618.09 
     puana, sanayi endeksi 97.51 puan düşüşle 9,075.25 puana ve hizmetler endeksi de 166.15 puan düşüşle 6,602.89 puana gerildi. Böylece mali grup hisseler önceki kapanışa göre ortalama yüzde 0.46, sanayi grubu hisseler ortalama yüzde 1.06 oranında ve hizmetler grubu hisseler de ortalama yüzde 2.45 oranında değer yitirdiler. 1. seansta işlem gören toplam 289 hisse senedinden 70'i değer kazandı. 136 hisse senedi değer yitirirken, 83 hissenin fiyatında ise bir değişiklik olmadı. Seansta, 105 trilyon 557 milyar 701 milyon liralık işlem hacmi oluştu. 1. seansta Turkcell, Garanti Bankası, Yapı ve Kredi Bankası, İş Bankası C ve Doğan Holding en yoğun işlem gören hisseler oldular. Borsa uzmanları, 11,000 destek seviyesini kıran endeksin, yukarı yönde oluşan tepki alımlarının zayıf kalması nedeniyle daha da gerileme riskinin bulunduğunu savunuyorlar. Uzmanlar, Irak tedirginliği ve Petrol Ofisi'nde halka arzın miktarının artırılabileceği yolundaki haberlerin satışlar üzerinde etkili olduğunu kaydediyorlar. 
     






</TEXT>
</DOC>
