<DOC>
<DOCNO> 63874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/guncel/gun05.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecyad Kalesi çelişkiler yumağı 
</HEADLINE>
<TEXT>
Kale yapılacak ama nereye 
Suudiler, Dışişleri Bakanlığı’na başka Türk gazetecilere başka konuşuyor 
     ÖZGÜR EKŞİ Ankara 

     Suudi Arabistan’ın, Osmanlı döneminden kalma tarihi Ecyad Kalesi’nin yeniden inşasına yönelik yaptığı açıklamalarda farklı bilgiler vermesi kafaları karıştırdı. Dışişleri Bakanlığı yetkililerine, "kalenin aynı yere" inşa edileceğini bildiren Suudiler, Türk basınına da "Farklı bir yere" kurulacağını açıkladı. 
     
     Bakanlık Aynı yere aynen 
     Dışişleri Bakanlığı Sözcüsü Hüseyin Diriöz, Suudi yetkililerin yıktığı kalenin yeniden aynı yere inşa edileceğini söyledi. Türkiye’nin Riyad Büyükelçiliği’nin Suudi Arabistan makamlarıyla çeşitli temaslarda bulunduğunu kaydeden Diriöz, "Kalenin aynen ve aynı yerde inşa edileceği"ni dile getirdi. Diriöz, "Bu bilgiyi bize daha önce verselerdi, daha yararlı olacaktı" dedi. 
     
     Elçilik Aynen ama başka yere 
     Suudi Arabistan’ın Ankara Büyükelçiliği ise, basına 3 sayfalık ve antetsiz k ğıtlarla kalenin yeniden inşasına ilişkin bilgiler verdi. Kalenin başka yerde yeniden inşa edilmesine karar verildiği ve aynı kararlılığın sürdüğü belirtilen açıklamada, "Kalenin varlığı, Osmanlı döneminde Mekke halkına, saldırganların yaşattığı korkuyu hatırlatmaktadır" denildi. 
     Ankara’daki diplomatik kaynaklarsa, kalenin bulunduğu tepenin tıraşlanacağı ve açılacak yeni alana hem kale hem de otellerin inşa edileceği yolunda bilgiler aldıklarını ifade etti. 
     



 GÜNCEL 















</TEXT>
</DOC>
