<DOC>
<DOCNO> 88712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/soneko11.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlarda akaryakıt kaçakçılığı 
</HEADLINE>
<TEXT>

     Gümrükler Muhafaza Kaçakçılıkla Mücadele ekipleri, kuru yük gemisinin zula bölümlerinde piyasa değeri 3 milyar lira olan kaçak motorin ele geçirdi. 
     Devlet Bakanı Mehmet Keçeciler'in Basın Müşavirliği tarafından yapılan yazılı açıklamada, akaryakıt kaçakçılığı ile ilgili olarak 4'ü Ukrayna uyruklu olmak üzere toplam 7 kişi gözaltına alındı. 
     Ahır kapı açıklarında takibe alınan Kamboçya bandıralı ''İrina'' adlı kuru yük gemisinin ''Seymen'' adlı motor ile teması geçtiği tespit edildiği belirtilen açıklamada, şunlar kaydedildi 
     ''Akaryakıtı yükledikten sonra Seymen adlı deniz aracı takibe alındı ve Herek'e yakınlarında 1900 litre kaçak akaryakıt ile yakalanarak İrina isimli geminin bordasına bağlandı. İrina isimli gemide yapılan aramada ise ambarların arasında zula bölümlerinde piyasa değeri 3 milyar lira olan kaçak motorine el konuldu. 
     Gemide bulunan Ukrayna uyruklu Vladimir Suslov, Viktor Arkpenko, Valry Donchenko ve Eduard İvanov ile Yusuf Çakır, Behlül Yazıcı ve Yaşar Yalçın adlarındaki şahıslar gözaltına alındı. Olayla ilgili soruşturma sürdürülüyor.'' 
     





</TEXT>
</DOC>
