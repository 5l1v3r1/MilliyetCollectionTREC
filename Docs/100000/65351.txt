<DOC>
<DOCNO> 65351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yazar/akyol.html </URL>
<DATE> 2002/02/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine hukuk... 
</HEADLINE>
<TEXT>

     ADALET Bakanı Türk diyor ki 
     - Dünyanın en iyi yasasını yapmak da yeterli olmayabilir. Bu yasaların çağdaş bir anlayışla uygulanması gerekir... 
     Doğru... 
     Çağımızda çağdaş demek, "hürriyetçi" demektir. 
     Türkiye'de fikir ve vicdan hürriyetiyle ilgili sorunların büyük bir bölümü kanun metinlerinden doğmuyor... Çünkü kanunlarımız zaten ya Batı'dan alınmıştır veya Batı'ya bakarak yapılmıştır. 
     Sorun, uygulamadan doğuyor... 
     "Hukuk"un işlevinin "hakemlik" değil, "bekçilik" olduğu şeklindeki hukuk anlayışının getirdiği yorumlardan doğuyor... 
     Adalet Bakanı Prof. Hikmet Sami Türk de mesela 312. maddenin "biraz da zorlamayla" uygulandığını belirtmiştir. 
     O zaman da hukukun tartışılırlığı dış politikada karşımıza "insan hakları sorunu" diye çıkıyor, içeride ise bitmeyen politik mücadelelere yol açıyor. 
     
     MESELE yasa metinlerinden ziyade anlayış ve uygulamadan doğduğu için, Batı'da da benzer ceza maddelerinin bulunduğuna dair örnekler vermek, sorunu çözmüyor. 
     Bizdeki gibi maddeler var, bizdeki gibi mahkumiyetler yok 
     "Türkiye'nin özel şartları" diye bir gerekçe var. Doğru... 
     Kanunları sosyal şartlardan kopuk metafizik - mutlak doğrular gibi göremeyiz. 
     Öyle görmek, bizi bir yandan resmi ideolojiyi "öteki şeriat" gibi algılayıp kutsamaya götürür, öbür yandan, yasaları sosyal ihtiyaçlarla bağlantısız bir akademik külliyat haline getirir... 
     Türkiye kendi "özel şartlarını" gözeterek yasa çıkarırken, benzer sorunlara sahip ülkelerin hukuki ve siyasi tecrübelerinden yararlanmalıdır. 
     Bunun özeti şudur Ilımlıların yolunu açıp aşırıları marjinalleştirmek... 
     Bu da fikrin, doğru ya da yanlış sayılmasına göre değil, şiddetle ilişkisi ve yarattığı etki oranında suç sayılması demektir. 
     
     MHP'YE somut bir öneri... 
     Cihan Aktaş isimli tesettürlü bayan yazar... "İran'da Siyah Yorgunluğu" adlı mükemmel analizin yazarı İran rejimini eleştirip demokrasiyi savunan bu makalesini "Bacıdan Bayana" adlı kitabına da almış ve kitap 312. maddeden toplatılmış 
     Şimdi Devlet Bahçeli'ye bir teklifim var Bu kitabı, İçişleri ve 28 Şubat tecrübelerine sahip akademisyen Meral Akşener'e incelettirsin... Siyaset bilimci MHP milletvekili Dr. Esat Öz'e incelettirsin.... 
     312. maddeden başı çok belaya girmiş olan liberal Kürt aydını rahmetli Orhan Kotan'ın çıkarttığı Realite dergisini incelettirsin... 
     Bir de, Meral Akşener'in "askeri ve emniyet kuvvetlerine hakaret"ten sanık olduğu dosyayı incelettirsin... 
     "Bunlar hapse atılmalı" diye bir sonuca varırlarsa, tamam... 312 ve 159. maddeler tasarıdaki gibi kalsın O fikirlerin serbest olması gerektiği sonucuna varırlarsa bu maddeler fikir hürriyeti lehine değiştirilsin. 
     Gelişmiş ülkelerin tecrübeleri gösteriyor ki, "tehlikeli" görülen toplumsal akımların fikir hürriyeti sayesinde kendi içlerinde farklılaşıp, çeşitlenip, çoğulculaşması ve ılımlılarla aşırıların kendi içlerinde ayrışması ülkelerin lehine oluyor... Onlar onun için özgürlüklere çok değer veriyorlar. 
     
     







Yine hukuk... 


Rüzgar gülü... 


Durmuş'un mektubu 


Yıldızı parlayanlar Milliyetçi duyguyla bayrak sevgisi... 


TV programı öneriyorum 


Gençlerin üniversite kaygısı 


Teknoloji krizden çıkışa yardım edebilir mi 


Yeni Bush doktrini 


Uluslararası bir davadan çıkan dersler 


Misafirin hası... 


Siyasal İslam Amerika ve Türkiye 


O yılan bir gün seni de sokar 


Kapalı kapılar ardında Erdoğan 


Irak'a ihracat hem kolay hem zor 


Erkek ne zaman erkek olur 


Sokaklar işsizlerle doldu 


</TEXT>
</DOC>
