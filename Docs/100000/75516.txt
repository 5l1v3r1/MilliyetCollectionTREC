<DOC>
<DOCNO> 75516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo11.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala İngiltere Süper Ligi'ne mi gidiyor 
</HEADLINE>
<TEXT>

     İtalya Ligi takımlarından AC Milan'da forma giyen milli futbolcu Ümit Davala'ya İngiltere yolu gözüktü. 
     AC Milan'ın başına Ancelotti'nin gelmesinin ardından fazla forma şansı bulamayan, Türkiye'de birkaç kulübün de transfer gündeminde bulunan Ümit Davala'nın, gelecek sezon için İngiltere Süper Ligi takımlarından gelen önerilerden birini değerlendireceği bildirildi. 
     Ümit Davala'nın menajeri Ali Güven, Fenerbahçe ve Beşiktaş takımlarının Ümit Davala'yı transfer etmek istemelerinin kendilerine gurur verdiğini kaydederek, ''Ancak Ümit, henüz yurtdışındaki misyonunun bitmediğini ve futbol yaşamını Avrupa'da sürdürmek istediğini söylüyor. Güzide kulüplerimize teşekkür ediyoruz. Ümit, gelecek sezon da Avrupa'da oynayacak'' diye konuştu. 
     FIFA Menajeri Güven, Ümit için İngiltere Süper Ligi takımlarından öneriler aldıklarını ve görüşmelerinin sürdüğünü kaydederek, ''Ümit, gelecek sezon büyük bir ihtimalle İngiltere'de forma giyecek'' dedi. 
     






</TEXT>
</DOC>
