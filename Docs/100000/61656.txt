<DOC>
<DOCNO> 61656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/ekonomi/aeko.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşke zamanında kuru serbest bıraksaydık... 
</HEADLINE>
<TEXT>

CHP lideri Baykal’ın görevlendirdiği Başdanışmanı Bülent Tanla, Arjantin Ekonomi eski Bakanı Cavallo ile özel bir mekanda’ görüştü. Tanla görüşmenin perde arkasını Milliyet’e anlattı 
     EYLEM TÜRK 

     CHP lideri Baykal’ın, son günlerde sosyal patlama’ görüntüleri ile dünyanın dikkatini üzerinde toplayan Arjantin’ne gönderdiği Başdanışmanı Bülent Tanla, görevinden istifa etmek zorunda kalan Ekonomi Bakanı Domingo Cavallo ile görüştü. Görüşmede özeleştiri yapan Cavallo, Maalesef bazı hatalar yaptık’ dedi. 
     Birkaç hafta içinde dört devlet başkanı değiştirerek, ekonomik krizden çıkmaya çalışan Arjantin’in başkenti Buenos Aires’te gerçekleşen görüşme, krizden etkilenen ve marketlere saldıran halkın tepkisinden çekinen Cavallo’nun isteği üzerine gözlerden ırak, özel bir mekanda’ yapıldı. İstifa ettiği günden bu yana hiç kimseyle görüşmeyi kabul etmeyen Cavallo ilk kez konuştu ve Arjantin ekonomisinin bu duruma nasıl geldiğini anlattı. Cavallo "Yaptığımız hataların en önemlisi kur konusuydu. Kuru daha önce serbest bırakmalıydık" dedi. 
     Göreve geliş tarihi ve iki ülke ekonomilerinin benzerliği nedeniyle Arjantin’in Derviş’i’ olarak da anılan Cavallo, Arjantin’de 1990’da yüzde bin 500’lere dayanan enflasyonu yüzde sıfıra düşürmeyi başaran kişi olarak tanınıyordu. Son krizden çıkış için de 2001 yılı başında, büyük umutlarla ekonominin başına getirilen Cavallo ile görüşmelerini Arjantin Türkiye Büyükelçiliği’nin sağladığını anlatan Tanla, "Cavallo’yla arkadaşım Atilla Atakan’la beraber özel bir yerde görüştük" dedi. 
     
     Türkiye dikkat etsin’ 
     Önceki gün Türkiye saati ile 17.00’de yaptıkları görüşmenin bir saat sürdüğünü belirten Tanla, "Cavallo bize, Kemal Derviş ve IMF’le ilgili değerlendirmelerini anlattı. Bazı hatalar yaptıklarını söyledi. Türkiye’nin de bu konuda dikkat etmesi gereken hususları belirtti. Cavallo’ya göre yapılan en büyük hata bir peso eşittir bir dolar şeklindeki sabit kur politikası’ dedi. 
     
     Devalüasyon ertelendi 
     Öte yandan Arjantin’de halk, bankalar ve yabancı şirketlerin baskısı üzerine devalüasyon uygulamasını yine ertelendi. Böylece para birimi Peso’nun piyasalardaki "sınavını" ertelenmiş oldu. Ekonomi Bakanı Lenicov da, yaptığı açıklamada, mevduatlara getirilen kısmi dondurmanın kaldırılmasının zor olacağını, bu konuda hazırlanan takvimin bugün açıklanabileceğini söyledi. 
     
Baykal Arjantin’den daha iyi değiliz      İstanbul Ticaret Odası’nın İTO aylık meclis toplantısında konuşan CHP Genel Başkanı Deniz Baykal da son günlerde alevlenen Türkiye, Arjantin olur mu ’ tartışmasına değindi. Baykal "Arjantin olmayı asla arzu etmiyoruz. Ama oraya doğru kayarsak ki gelir gittikçe düşüyor ve halk umutsuzlaşıyor, sessiz kalmamalıyız" dedi. Baykal daha sonra şunları söyledi "Arjantin’in ekonomik yapısı bizden farklı diyoruz ama bizden çok da kötü değil. Küçülmesi üç yıl sürmesine rağmen biz bir yılda yüzde 9 gibi küçüldük. Bizim bu duruma gelmemizde en büyük neden 90’lardan gelen siyasi istikrarsız yapımızdır" diye konuştu. 
     
Cavallo’nun eşi Adanalı çıktı      Bülent Tanla, yaptığı görüşmede ilginç bir gerçeği de ortaya çıkardı. Domingo Cavallo’nun eşi Sonia Cavallo’nun Ermeni asıllı bir Türk olduğunu öğrendiğini söyleyen Tanla, "Aslında Cavallo’nun eşi Sonia Hanım’ın aile soyadı Terziyan’mış. Adanalı bir ailenin kızı. Kendisi 
     Ermeni asıllı. Bu çok önemli" dedi. Sonia Cavallo’nun annesinin adının Anahid Terziyan olduğunu ifade eden Tanla, Sonia Cavallo’nun çocukluğunu Türkiye’de geçirdiğini, Türkleri ve Türkiye’yi tanıdığını belirterek, bayan Cavallo’nun evinde Türkçe konuşulduğu için, uzun yıllar geçmesine rağmen Türkçe’yi bildiğini anlattı. 
     



 EKONOMİ 


















</TEXT>
</DOC>
