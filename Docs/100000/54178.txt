<DOC>
<DOCNO> 54178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/soneko04.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme işsizlerine 15 trilyon lira ödendi 
</HEADLINE>
<TEXT>

     Çeşitli işletmelerin özelleştirilmesi sonucunda işini yitiren 13 bin 3 kişiye, Türkiye İş Kurumu tarafından, Mart 1995 ile bu yılın Ekim ayı sonuna kadar, toplam 15 trilyon 567 milyar 243 milyon 89 bin 967 lira iş kaybı tazminatı ödendi. 
     Türkiye İş Kurumu verilerine göre, özelleştirme uygulamalarının başladığı Mart 1995'den bu yılın Ekim ayı sonuna kadar, özelleştirilen 215 işletmede işini yitirenlerden 14 bin 83 kişi, iş kaybı tazminatı 
     alabilmek için kuruma başvuruda bulundu. 
     Başvuruda bulunan, 4046 sayılı Özelleştirme Yasası çerçevesinde aranan koşullara sahip ve işini yitiren 13 bin 3 kişiye, Mart 1995 ile Ekim 2001 tarihleri arasında, sosyal güvenlik primleri de dahil olmak üzere, toplam 15 trilyon 567 milyar 243 milyon 89 bin 967 lira iş kaybı tazminatı ödendi. 
     Yine bu yılın Ocak-Ekim aylarını kapsayan 10 aylık sürede ise Türkiye İş Kurumu'na başvuruda bulunan 1387 kişinin tamamına, kurum tarafından sosyal güvenlik primleri dahil olmak üzere, toplam 7 trilyon 27 milyar 346 milyon 711 bin 55 lira tutarında iş kaybı tazminatı ödemesi yapıldı. 
     4046 sayılı Özelleştirme Yasası uyarınca, özelleştirilen 
     işyerlerinde hizmet akdi kesintisiz en az 550 gün devam edenlere 90 gün 3 ay , 1100 gün devam edenlere 120 gün 4 ay , 1650 gün devam edenlere 180 gün 6 ay , 2200 gün devam edenlere ise 240 gün 8 ay süre ile Türkiye İş Kurumu tarafından iş kaybı tazminatı ödeniyor. 
     






</TEXT>
</DOC>
