<DOC>
<DOCNO> 58666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/guncel/gun09.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı hastaların İstanbul’daki tercihi 
</HEADLINE>
<TEXT>

     Yabancı hastalar da artık Türkiye'de ameliyat olmayı tercih ediyor. Zeytinburnu'nda iki yıldır hizmet veren Avrasya Hospital, yurtdışından gelen hastalarıyla dikkat çekiyor. Özellikle Arnavutluk, Makedonya, Bosna Hersek, Türkmenistan ve Slovakya'dan tedavi olmak için gelen hastaların bulunduğunu söyleyen Başhekim Opr. Dr. Hüseyin Urlu, bunun nedeninin uygun fiyatlar ve gelişmiş tıbbi cihazlar olduğunu belirtti. Urlu, yurtdışındaki hastaların genellikle kapalı laparoskopik safra kesesi, kanser ve prostat ameliyatları için kendilerini tercih ettiğini kaydedererek, "Çağdaş ve ucuz sağlık hizmeti veriyoruz" dedi. Urlu, "Yurtdışından gelen hastaların bizi tercih etmesindeki önemli bir etken de, ülkemizde bazı önemli onkoloji merkezlerinde bulunan Kobalt 60 cihazı ile simülatör cihazına sahip olmamız" diye konuştu. 
     



 GÜNCEL 













</TEXT>
</DOC>
