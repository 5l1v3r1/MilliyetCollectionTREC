<DOC>
<DOCNO> 50053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur08.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandumsuz çözüm için önemli adım... 
</HEADLINE>
<TEXT>

     Anayasa'nın 86. maddesinde değişiklik öngören teklif, Anayasa Komisyonu'nda kabul edildi. 
     Cumhurbaşkanı Ahmet Necdet Sezer'in referanduma sunma kararı aldığı maddeyi değiştiren yeni teklif, DSP, MHP ve ANAP'ın yanı sıra DYP ve AK Parti'li milletvekillerinin oylarıyla kabul edildi. SP milletvekilleri, teklifin reddi yönünde oy verdi. 
     MHP Genel Başkanı Devlet Bahçeli ve ANAP Genel Başkanı Mesut Yılmaz ile 311 milletvekilinin imzasını taşıyan teklif, şöyle 
     ''Türkiye Cumhuriyeti Anayasası'nın 86. maddesinin birinci fıkrasının birinci cümlesi TBMM üyelerinin ödenek, yolluk ve emeklilik işlemleri kanunla düzenlenir şeklinde değiştirilmiş fıkranın sonra TBMM üyeleri ile bunların emeklileri T.C. Emekli Sandığı ile ilgilendirilirler ve üyeliği sona erenlerin istekleri halinde ilgileri devam eder ibaresi eklenmiş ve aynı maddenin ikinci fıkrasında geçen Sosyal güvenlik kuruluşları ibaresi TC Emekli Sandığı olarak değiştirilmiştir.'' Referanduma sunulan maddede ise milletvekillerinin ödeneklerinin en yüksek Emekli Sandığı iştirakçisinin görevde iken aldığı maaştan, yolluklarının da ödenek miktarının yarısından az olamayacağını hükme bağlıyordu. Ayrıca, milletvekili emeklilerinin aylıklarının da ödenek ve yollukların toplamının yarısından az olamayacağı öngörülüyordu. 
     






</TEXT>
</DOC>
