<DOC>
<DOCNO> 80204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sontur15.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara DGM Savcısı'ndan Tayyip Erdoğan değerlendirmesi 
</HEADLINE>
<TEXT>

     Ankara DGM Cumhuriyet Savcısı Nuh Mete Yüksel, Genelkurmay Başkanlığı'nın, AK Parti Genel Başkanı Recep Tayyip Erdoğan hakkında suç duyurusunda bulunmasıyla ilgili olarak, ''Biz de kendimize göre hukuki değerlendirmede bulunuruz'' dedi. 
     Yüksel, DGM Binası'ndan ayrılırken, gazetecilerin sorularını yanıtladı. 
     AK Parti Genel Başkanı Recep Tayyip Erdoğan'ın ifadesini almak için celp çıkarıp çıkarmadığı sorusuna Savcı Yüksel, soruşturmanın gizli yürütüldüğünü söyledi. 
     ''Genelkurmay Başkanlığı, Adalet Bakanlığı'na suç duyurusunda bulundu. Bu, sizin soruşturmanızı etkiler mi '' şeklindeki soruya, ''Biz de kendimize göre hukuki değerlendirmede bulunuruz'' yanıtını veren Yüksel, diğer soruları yanıtlamadı. 
     





</TEXT>
</DOC>
