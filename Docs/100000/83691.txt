<DOC>
<DOCNO> 83691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun09.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Peres "Ben Arafat'a hala inanıyorum" 
</HEADLINE>
<TEXT>

     İsrail Dışişleri Bakanı Şimon Peres, ''Ben Arafat'a hala inanıyorum. Biliyorum ki, bir terörist değil ama daha fazla şey yapmak zorunda'' dedi. 
     İtalyan La Stampa gazetesinde bugün yayımlanan demecinde Peres, Filistin lideri Yaser Arafat'ın teröristlerle mücadelede gerekli tüm yolları kullanmadığını ifade etti. 
     Camp David zirvesini hatırlatan Peres, ''Arafat çok hata yaptı. 
     İsrail'de hiç kimse Arafat'ın neden Başkan Clinton'ın teklifini geri çevirdiğini anlayamıyor. Hiç kimse ne konuda mücadele ettiğini anlayamıyor. Eğer bağımsız bir devlet istiyorsa önceden teklif edildi, eğer topraklarda barış istiyorsa önceden teklif edildi, Kudüs konusunda bir yer istiyorsa önceden teklif edildi. Neden terörizm halen hedef '' diye konuştu. 
     İsrail'in ne olursa olsun barış masasına oturmaya hazır olduğunu belirten Peres, bölgesel konferans için Roma'nın uygun bir kent olduğunu söyledi. 
     





</TEXT>
</DOC>
