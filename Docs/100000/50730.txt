<DOC>
<DOCNO> 50730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/soneko15.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB "Ek yardımda G-7 ile IMF arasında tam bir görüş birliği yok" 
</HEADLINE>
<TEXT>

     Uluslararası yatırım danışmanlık firması Schroder Salomon Smith Barney SSSB , Türkiye'de gelecek yılki ekonomik büyüme oranının, hedeflendiği gibi, yüzde 4 düzeyinde olabileceğini bildirdi. 
     SSSB tarafından yapılan tahmine göre, gelecek yıl Tüketici Fiyatlarındaki TÜFE artış ise yüzde 40 düzeyinde bekleniyor. 
     SSSB'nin değerlendirmesinde, Türkiye'de çalışmalarına başlayan IMF heyetinin, Türkiye'nin ekonomik programını en iyi şekilde uygulayabilmesi için gerekli ilave mali kaynak konusunda çalışmalarda bulunacağı da kaydedildi. 
     Türkiye'ye, mutlaka bir ilave dış kaynak verileceği, fakat bunun zamanlamasının önem kazanmaya başladığı anlatılan değerlendirmede, yardımın türü konusunda çok taraflı mı ya da iki taraflı mı olacak , IMF ile G-7 arasında tam bir görüşbirliği bulunmadığı, bunun da yapılacak yardımı biraz geciktirebileceği ifade edildi. 
     Değerlendirmede, yaklaşık 13 milyar dolarlık bir dış yardımın, Türkiye'nin 2002 yılı iç ve dış finansman kaygısını oldukça hafifleteceği de kaydedildi. 
     






</TEXT>
</DOC>
