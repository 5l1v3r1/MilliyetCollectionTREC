<DOC>
<DOCNO> 68178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sontur20.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kangal köpeği saldırdı, dudağını kopardı 
</HEADLINE>
<TEXT>

     Samsun'un Asarcık İlçesi'nde Kangal köpeği, saldırdığı kişinin dudağını parçalayarak kopardı. 
     İlçenin Gökgöl Köyü'nden, Tığmaç Köyü'ne pazar alışverişine giden Ali Girmeç 41 , köy girişinde, ''Kangal'' cinsi bir köpeğin saldırısına uğradı. Köpeğin ısırması sonucu kanlar içinde kalan Ali Girmeç'in yardımına köylüler yetişti. Köpekten zorla kurtarılan Ali Girmeç, Samsun Devlet Hastanesi'ne kaldırıldı. 
     Ali Girmeç'in, Plastik Cerrahi Bölümü'nde yapılan bir operasyonla, kopan dudağı yerine dikildi. 
     Olayın şokunu üzerinden atamayan Ali Girmeç, ''Köpek önce dost gibi yaklaştı. Ardından da saldırdı. Ne olduğunun farkına varamadım. 
     Eğer, köylüler yetişmeseydi kesinlikle beni öldürürdü. Yaşadığıma şükrediyorum'' derken, köylüler ise ''Köpeğimiz kimseye saldırmazdı. 
     Neden saldırdı bizde anlayamadık. Bizler farketmeseydik, daha kötü şeyler olabilirdi'' dediler. 
     






</TEXT>
</DOC>
