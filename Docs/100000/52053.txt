<DOC>
<DOCNO> 52053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sondun17.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağın kaza sonucu düştüğü anlaşılıyor... 
</HEADLINE>
<TEXT>

     Amerikalı uzmanlar, dün New York'ta düşen American Airlines yolcu uçağının kabin ses kayıtlarının ilk sonuçlarının, uçağın kaza sonucu düştüğünü gösterdiğini bildirdiler. 
     Ulusal Ulaşım Güvenliği Bürosu yetkilisi George Black, uçağın düşmesine ilişkin en iyi bilgiyi sağlayacak kabin ses kayıtlarının dün gece Washington'da süratle incelendiğini belirterek, kayıtlara göre pilot kabininde olağan dışı bir hareketliliğin olmadığının tespit edildiğini söyledi. 
     ABC televizyonunun ''Good Morning America'' programına konuşan Black, kayıtlarda, uçak düşmeden önce kabinde bilinmeyen sesler duyulmadığını da ifade etti. 
     New York'tan Dominik Cumhuriyeti'ne giden uçakta bulunan 251 yolcu ve 9 kişilik mürettebatın yanı sıra uçağın düştüğü bölgedeki 9 kişiyle kazada ölenlerin sayısı 269 olarak açıklanmıştı. 
     






</TEXT>
</DOC>
