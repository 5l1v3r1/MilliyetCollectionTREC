<DOC>
<DOCNO> 73145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/dunya/dun01.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkleri de eğitmiş 
</HEADLINE>
<TEXT>

Bin Ladin’in Afganistan’daki kamplarında Türkiye’den gelen teröristlerin de eğitildiği, Amerikan operasyonları sırasında bulunan belgelerle kesinleşti 
     SEMA EMİROĞLU New York 

     Usame Bin Ladin’in Afganistan’da kurduğu terör kamplarında Türkiye’den gelen kişilerin de eğitildiği belirlendi. 
     The New York Times gazetesi "Cihad dosyaları" başlıklı haberinde, son altı yıl içinde 20 bin kişinin eğitildiği bu kamplarda ele geçirilen beş binin üzerindeki belgenin incelenmesi sonucunda, İslamcı radikallerin yaşamları ve hedefleri hakkında pek çok önemli bilgiye ulaşıldığını yazdı. 
     Habere göre, 1990’ların ortalarından itibaren kamplara, Pakistan, Özbekistan, Türkmenistan, Tacikistan, Kırgızistan, Suriye, Mısır, Fas, Cezayir, Ürdün, Türkiye, Irak, Kuveyt, Suudi Arabistan, Yemen, Libya, Sudan, Somali, Bosna, Bangladeş, Çin, Filipinler, Rusya, İngiltere, Kanada ve ABD’den binlerce terörist katıldı. 
     İslamcı teröristlerin piyade tüfeğinden topa kadar çok çeşitli silahların nasıl kullanılacağını öğrendikleri bu kamplarda küçük bir gruba da uluslararası alanda düzenlenecek saldırılar için daha üst düzeyde eğitim verildi. Bunların, takip, istihbarat ve suikast gibi konularda da ders aldıkları bildirildi. 
     



 DÜNYA 











</TEXT>
</DOC>
