<DOC>
<DOCNO> 61294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/ekonomi/eko10.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonolar kapışıldı 
</HEADLINE>
<TEXT>

Hazine’nin 140 ve 238 gün vadeli bonolarına piyasadan toplam 5 katrilyonun üzerinde teklif gelirken net satış 3.1 katrilyon oldu 
     EKONOMİ SERVİSİ 

     Hazine, 2002’nin ilk ihalelerinde satış yapmakta zorlanmazken 140 ve 238 gün vadeli bonolara bankalardan yoğun talep geldi. İki ihaleye toplam 5 katrilyon 26 trilyon liralık teklif gelirken Hazine piyasaya net 3.1 katrilyonluk satış yaptı. 
     Geri ödeme tarihi 29 Mayıs olarak açıklanan 140 gün vadeli bonoya toplam 1 katrilyon 606.5 trilyonluk teklif geldi. Nominal faiz artı anapara 1 katrilyon 501.8 trilyon liralık satış yapan Hazine’nin net satışı 1 katrilyon 221.9 trilyon oldu. İhalede yıllık bileşik faiz yüzde 70.99, 140 günlük getiri yüzde 24.32 olarak hesaplandı. 
     Toplam 3.4 katrilyon teklif gelen 238 günlük bonodan ise Hazine, 2 katrilyon 695.8 trilyon nominal, 1 katrilyon 895.8 trilyon net satış yaptı. Bu bononun yıllık bileşik faizi yüzde 71.34 olarak açıklanırken bononun dönemsel getirisi yüzde 42.20 oldu. 
     Hazine dün ayrıca kamuya 238 günlük bonodan 380.2 trilyon, 140 günlük bonodan da 41.7 trilyon liralık satış yaptı. 
     



 EKONOMİ 

















</TEXT>
</DOC>
