<DOC>
<DOCNO> 70125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/siyaset/siy02.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk, Anayasa dinlemiyor 
</HEADLINE>
<TEXT>

Kıbrıs Rum Yönetimi, Türk le birlikte yaşayan vatandaşının başvurusu üzerine, Türklerle evlilik yasağını kaldırmaya hazırlanıyor 
     YORGO KIRBAKİ Atina 

     Kıbrıs Rum Kesimi’nde 10 yıldır birlikte yaşayan Türk erkekle Rum kadının aşkı, Glafkos Klerides yönetimini yeni yasa çıkarmak zorunda bıraktı. 1960 Anayasası’yla vatandaşlarının Türklerle evlenmesinin önüne set çeken Rumlar, bu tür evliliklere izin veren yasa tasarısını bakanlar kurulundan geçirerek parlamentoya gönderdi. 
     Adları açıklanmayan ve 10 yıllık birlikteliklerinden bir de çocuk sahibi olan çiftin evlilik başvurusu, 1960 Kıbrıs Anayasası’nın Rumların Türklerle nik h kıymalarına izin vermemesi nedeniyle reddedildi. Çiftin karşılaştıkları "Anayasal engeller" yüzünden evlenememesinin medyaya yansıması ve gelen tepkiler üzerine, Rum yönetimi yeni bir yasa hazırlığına girişti. İki sevgiliyi pasaport temin ederek yurdışında nik ha gönderen Rumlar, çiftin nik h ve kısa balayı masraflarını da üstlendi. Rum yönetimi daha sonra, Rumlarla Türklere medeni nik h kıyma hakkı tanıyan bir yasa tasarısı hazırladı. Tasarı, Rum bakanlar kurulundan yıldırım gibi geçerek, onay için parlamentoya sevk edildi. 
     



 SİYASET 
















</TEXT>
</DOC>
