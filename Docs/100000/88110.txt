<DOC>
<DOCNO> 88110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo02.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı'nın Ulsan kampı sona erdi... 
</HEADLINE>
<TEXT>

     17. Dünya Kupası finalleri elemelerinde Brezilya ile yaptığı maç nedeniyle Güney 
     Kore'nin Ulsan kentinde kamp yapan A Milli Takım, bu kentteki çalışmalarını tamamlayarak Seul'e gitti. 
     9 Haziran'da Kosta Rika ve 13 Haziran'da da Çin Halk Cumhuriyeti ile gruptaki diğer maçlarını yapacak olan A Milliler, bu sabah Ulsan'dan uçakla, Seul'e geldi. 
     Seul'deki Gimpo Havaalanına inen A Millliler, geniş güvenlik önlemleri altında ve polis eskortları eşliğinde kamp yapacakları Seul Tower Otel'e geldiler. 
     Otel girişinde, A millilere Güney Korelilerin yoğun ilgi gösterdiği gözlenirken, İstiklal Marşı da defalarca çalındı. 
     A Milli Takım Menajeri Can Çobanoğlu, Kosta Rika ve Çin maçı hazırlıklarını Seul'de sürdüreceklerini söyledi. 
     A Milli Takım TSİ 12.00'de Seul Olimpiyat Stadı'nda bir antrenman yapacak. 
     





</TEXT>
</DOC>
