<DOC>
<DOCNO> 93703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/soneko21.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz hesapları arttı, repo işlemleri azaldı 
</HEADLINE>
<TEXT>

     Bankalardaki toplam döviz mevduat hesapları, bir haftada 32 milyon dolar artarak, 21 Haziran itibarıyla 56 milyar 361 milyon dolara çıktı. 
     Merkez Bankası'nın geçici verilerine göre, 14 Haziran'da toplam döviz mevduat hesapları 56 milyar 329 milyon dolar idi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 184 milyon dolar azalarak, 44 milyar milyon dolara geriledi. 
     Yurtiçi döviz tevdiat hesapları DTH toplamı 114 milyon dolar azalarak, 42 milyar 580 milyon dolar oldu. Yurtdışı DTH de 70 milyon dolar azalarak, 1 milyar 473 milyon dolar olarak gerçekleşti. 
     Bankalararası interbankta döviz tevdiat hesapları ise 215 milyon dolar artarak, 740 milyon dolar oldu. 
     21-28 Haziran 2002 tarihleri arasında kredi mektuplu DTH ve süper döviz hesapları ise 318 milyon dolar artarak, 12 milyar 626 milyon dolara çıktı. 
     
     Repoda azalma... 

     Bankaların müşterileriyle yaptıkları repo işlemleri, 21-28 Haziran 2002 tarihleri arasında, 1 katrilyon 227.4 trilyon lira azaldı. 
     Merkez Bankası verilerine göre, bankaların müşterileriyle yaptıkları repo işlemleri 21 Haziran'da 4 katrilyon 934.3 trilyon lira iken, 28 Haziran itibariyle 3 katrilyon 706.9 trilyon liraya geriledi. 
     21 Haziran'da 2.3 trilyon lira olan bankaların müşterileriyle yaptıkları ters repo işlemleri ise bir haftada 4.1 trilyon lira artarak, 28 Haziran itibariyle 6 trilyon 445 milyar lira oldu. 
     Mali kuruluşlararası repo ve ters repo işlemlerine bakıldığında 28 Haziran itibariyla 208.8 trilyon lira artışla, 5 katrilyon 896.9 trilyon liraya çıktı. Bu işlemler 21 Haziran'da 5 katrilyon 688 trilyon lira idi. 
     





</TEXT>
</DOC>
