<DOC>
<DOCNO> 57369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/soneko12.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell 120 trilyon 750 milyar liralık hisse senedi ihraç edecek 
</HEADLINE>
<TEXT>

     Turkcell Holding A.Ş., 120 trilyon 750 milyar liralık bedelli hisse senedi ihraç edecek. 
     Sermaye Piyasası Kurulu SPK , haftalık bülteninde yer alan verilere göre, geçen hafta 120 trilyon 750 milyar liralık bedelli hisse senedi ihracı için Kurul'a başvuran Turkcell'in başvurusu kabul edildi. 
     Kurul'a, geçen hafta, Menderes Tekstil Sanayi ve Ticaret A.Ş'nin, 100 trilyon lira ile yeni kayıtlı sermaye tavanına geçme talebi SPK 
     tarafından incelemeye alındı. 
     Tansaş Perakende Mağazacılık Tic. A.Ş. 132 trilyon liralık bedelli hisse seneti ihracı için Kurul'a başvurdu. 
     Olmuksa International Paper-Sabancı Ambalaj Sanayi ve Ticaret A.Ş'nin Olmuksa Mukavva Sanayi ve Ticaret A.Ş'ni devralması sebebiyle 1 trilyon 368,1 milyar lira, Yapı Kredi Yatırım Ortaklığı A.Ş'nin ise 
     3.33 trilyon lira bedelli hisse seneti ihraç talebi Sermaye Piyasası 
     Kurulu tarafından kabul edildi. 
     Kurul, Karadeniz Bakır İşletmeleri A.Ş. ve Pınar Entegre Et ve Un Sanayi A.Ş'nin 100'er trilyon liralık kayıtlı sermaye tavanını yükseltme talebini uygun gördü. Karadeniz Bakır İşletmeleri A.Ş., 2002 yılında 65 trilyon liralık bedelli sermaye artırımı, Pınar Entegre Et ve Un Sanayi A.Ş., 2002 yılında 18 trilyon 56 milyar lira bedelli, 4 trilyon 514 milyar lira bedelsiz, 2003 yılında 32 trilyon 501 milyar lira bedelli, 12 trilyon 188 milyar lira bedelsiz, 2004 yılında 7 trilyon 678 milyar lira bedelli, 7 trilyon 678 milyar lira bedelsiz sermaye artırımını öngörmektedir. 
     SPK, bu hafta, Koçbank A.Ş'nin 115 milyar liralık B Tipi Tahvil ve Bono Fonu ile yine Koçbank A.Ş'nin 16 milyar liralık B Tipi Likit Fonu katılma belgeleri ihracı nedeniyle yaptıkları başvuruyu kayda aldı. 
     






</TEXT>
</DOC>
