<DOC>
<DOCNO> 92853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo02.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Belediyesi millilerin isimlerini sokaklara verecek 
</HEADLINE>
<TEXT>

     Yalova Belediye Meclisi, 17. Dünya Kupası'nda büyük başarı göstteren A Milli Takım futbolcuları ve yöneticilerinin isimlerinin, kentteki bazı cadde ve sokaklara verilmesini kararlaştırdı. 
     Yalova Belediye Başkanı Yakup Koçal, yaptığı açıklamada, ay yıldızlı futbolcuların, gösterdikleri üstün performansla, Türkiye'nin adını dünyada tam anlamıyla duyurduklarını söyledi. 
     Başarıda payı bulunan herkese minnettar olduklarını ifade eden Koçal, ''Federasyon başkanı Haluk Ulusoy ve ve teknik direktör Şenol Güneş başta olmak üzere, yöneticiler ve milli takımda forma giyen tüm futbolcuların isimlerini bazı cadde ve sokaklara vereceğiz. Böylece, tarihe geçen bu isimleri ölümsüzleştirmiş olacağız'' dedi. 
     





</TEXT>
</DOC>
