<DOC>
<DOCNO> 74118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/siyaset/siy02.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlarla görüşüyorum’ 
</HEADLINE>
<TEXT>

İran Büyükelçisi, Irak’ın toprak bütünlüğünün korunması için, "Türkiye ile her seviyede düzenli işbirliği" yaptıklarını söyledi 
     UTKU ÇAKIRÖZER, ÖZGÜR EKŞİ Ankara 

     İran’ın Ankara Büyükelçisi Muhammet Hüseyin Lavasani, Irak’ın toprak bütünlüğünün korunması için Türkiye ile İran’ın "her seviyede düzenli işbirliği" içinde olduğunu açıkladı. Lavasani, MGK Genel Sekreteri Orgeneral Tuncer Kılınç’ın "AB’ye alternatif olarak İran’la ilişki kuralım" sözleri için de, "İlişkiler öyle gelişti ki, bu sözlere hiç şaşırmadık" yorumunu yaptı. 
     Lavasani, Milliyet’in sorularına şu yanıtları verdi 
     
     Kılınç’ın sözlerini nasıl değerlendiriyorsunuz 
     - Herkes bana "Şaşırdın mı " diye sordu. Hayır, hiç şaşırmadık. 4 yıldır, başta güvenlik olmak üzere iki ülke ilişkilerinde siyasi, ekonomik ve kültürel alanda öyle büyük gelişmeler oldu ki, tüm devlet kurumlarından bu tür açıklamaların olmasını gayet normal karşılıyorum. 
     
     Türkiye’nin AB alternatifi İran mı 
     - İran’ı Türkiye’nin ilişkide olduğu diğer ülkelere alternatif görmemek lazım. Çünkü bizim zaten güçlü ve gelişen bir ilişkimiz var. Bizim Avrupa’ya açılmamızda Türkiye köprü, sizin Orta Asya’ya açılmanızda da İran köprüdür. 
     
     Askeri ilişkilerin son durumu nedir 
     - O alanda da gelişmeler var. İki tarafın komutanları milli gün ve bayramlarda birbirine kutlama mesajı gönderiyor. Ben Genelkurmay Başkanı Orgeneral Hüseyin Kıvrıkoğlu, Orgeneral Hilmi Özkök ve Korgeneral Reşat Turgut ile görüşmeler yaptım. 
     
     Irak konusundaki düşünceniz nedir 
     - Irak’ın toprak bütünlüğünün korunmasını biz de istiyoruz. Kürt devleti kurulması bölgeyi olumsuz etkiler. Irak’ın toprak bütünlüğü konusunda İran ve Türkiye arasında kesin bir görüş ve işbirliği var. Bu konu her seviyedeki temaslarda gündeme getiriliyor. 
     
     



 SİYASET 















</TEXT>
</DOC>
