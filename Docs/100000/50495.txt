<DOC>
<DOCNO> 50495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/spor/spo01.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fevzi icin kazandılar" 
</HEADLINE>
<TEXT>

     ALMAN hoca, Fevzi’nin yediği goldeki hatasına rağmen çok iyi bir kaleci olduğunu bildiğini söyledi. Daum, "Takım bir oyuncu için oynamaya her zaman razıdır. Denizli’de, Fevzi’nin hatasını örtemediler, ama Rize önünde başardılar. Aslında diğer maçlarda hep kontrol bizde oluyor, kazanamıyorduk. Bu maçta ise 1 - 1’den sonra kontrolü ele geçirdik" dedi. 
     DAUM, kokain davası nedeniyle Beşiktaş’a konsantre olamadığına ilişkin eleştirileri "Bu sözler, camiayı huzursuz etmeye çalışanların işidir" diye yanıtladı. Alman hoca, "Görevime yüzde yüz konsantre oluyorum. Bugüne kadar sadece bir idman kaçırdım" ifadesini kullandı. Daum, Baya’ya her zaman ihtiyaçları olduğunu da ekledi. 
     
K bus ve sevinç      63. dakikada Ümit Ozan’ın 20 metreden attığı şutta topu elinden kaçıran Fevzi adeta yıkıldı. Denizlispor maçında yediği hatalı goller nedeniyle eleştirilen genç kaleci, dün de aynı hatayı yapınca isyan etti. Direklere kafa atan Fevzi’yi takım arkadaşları teselli etmeye çalıştı. 
     90 dakika bitiminde taraftarla kucaklaşan Fevzi şöyle konuştu "Üzerimde çözemediğim bir şeyler var. En kısa zamanda kendimi toparlayacağım. Gerekirse psikoloğa gideceğim. Bana sahip çıkan taraftarlara, arkadaşlarıma ve yöneticilere teşekkür ederim. Stavrum beni de kurtardı." 
     
Penaltı olmayabilir’      BEŞİKTAŞ’A galibiyeti getiren penaltıyı yaratan İlhan Mansız, maçtan sonra "Pozisyon penaltı olmayabilir. Sanırım Serkan topa da dokundu" dedi. Genç golcü, "Yine de televizyondan da izlemek istiyorum" diye konuştu. Maçın bitiminde ise Tümer ile bazı Çaykur Rizesporlu futbolcuların tartıştıkları gözlendi. Tümer, kendisine küfür edilince aynı karşılığı verdiğini söyledi. 
     
Yasin’in başı dertte      BEŞİKTAŞ - Galatasaray maçının bitiminde formasını Sergen’e veren Yasin’in başı derde girdi. Yasin’den aldığı formayla kameralara poz veren Sergen’in bu tavrı yönetimi kızdırdı ve eski arkadaşını da sıkıntıyı soktu. 
     YÖNETİM bu görüntülere sinirlenince, sezon başında aldığı Formasını kaybedene 500 mark ceza kesilir’ kararını yürürlüğe koydu. Bu kararı unutan Yasin de cezayı ödememek için hemen Sergen’i arayarak formasını geri istedi. 
     



 SPOR 

































</TEXT>
</DOC>
