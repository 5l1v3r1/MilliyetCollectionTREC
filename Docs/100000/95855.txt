<DOC>
<DOCNO> 95855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sonspo08.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Tayfur "Yeni transferler rekabeti arttıracak" 
</HEADLINE>
<TEXT>

     Beşiktaş Futbol Takımı Kaptanı Tayfur Havutçu, yeni oyuncuların transferiyle birlikte rekabet ortamının artmasının, takıma olumlu yansıyacağını söyledi. 
     Tayfur, A Milli Futbol Takımı ile 17. Dünya Kupası finallerinde mücadele etmeleri nedeniyle teknik direktör Lucescu'nun kendilerine verdiği izinin bittiğini ifade ederek, İlhan Mansız ile birlikte 2. 
     etap çalışmalarına katılacaklarını ifade etti. 
     İyi bir kadro kurduklarını vurgulayan milli futbolcu, ''Çok iyi futbolcular transfer edildi. Takımın durumu iyi. Rekabet olması, takıma olumlu yansır. Bizim hedefimiz 100. yılımızda şampiyonluk ipini göğüslemek. Güzel bir lig olacağını düşünüyorum'' diye konuştu. 
     Tayfur, yeni sezonda da ilk 11'de oynayacağına inandığını ifade ederek, ''Yeni oyuncular alınıyor, ama ben kendime güveniyorum. Kim transfer edilirse edilsin, yeni sezonda da forma giymek için çok çalışacağım. İyi olan, formda olan formayı kapar'' dedi. 
     





</TEXT>
</DOC>
