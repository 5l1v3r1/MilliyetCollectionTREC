<DOC>
<DOCNO> 66803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo12.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 4 - Göztepe 2 maç bitti 
</HEADLINE>
<TEXT>

     Birinci Süper Futbol Ligi'nde Ankaragücü, ilk yarısını 1-0 yenik kapadığı maçta Göztepe'yi 4-2 yendi. 
     Birinci Süper Futbol Ligi'nde Göztepe deplasmanda oynadığı Ankaragücü karşısında ilk yarıyı 1-0 önde tamamladı. 
     Karşılaşmanın ilk yarısında topla daha fazla oynayan ve rakip alanda daha çok görünen Ankaragücü karşısında hızlı hücumlarla tehlikeler yaratan Göztepe, bu ataklardan bulduğu golle devreyi 1-0 önde tamamladı. 
     7. dakikada Yılmaz'ın kullandığı serbest vuruşta kaleye giden topu 
     Majdan son anda kornere gönderdi. 
     18. dakikada Ankaragücü ceza alanında topla buluşan Korhan, kaleci 
     ile karşı karşıya kaldığı pozisyonda vurdu, meşin yuvarlak kaleci Zafer'den döndü. Korhan'ın ikinci vuruşunda Zafer, mutlak gollük pozisyonda topu ikinci kez uzaklaştırmayı başardı. 22. dakikada Yılmaz'ın sağ taraftan kullandığı korner atışında kale alanında uygun pozisyonda topa kafayla vuran Hüseyin, meşin yuvarlağı yandan auta gönderdi. 32. dakikada Korhan'ın ara pasında sol taraftan Ankaragücü ceza alanına giren Mustafa yerden bir vuruşla topu filelere gönderdi 1-0 38. dakikada sağ taraftan Göztepe ceza alanına giren İsmet'in kaleci ile karşı karşıya kaldığı pozisyondaki vuruşunda tehlikeyi kaleci Majdan kornere gönderdi ve ilk yarıda başka gol olmayınca, Göztepe, devreyi 1-0 önde tamamladı. Karşılamanın ikinci yarısına hızlı başlayan ve devre boyunca oyunun tüm kontrolünü elinde bulunduran Ankaragücü, 10 kişi kalan rakibinin bir ara beraberliği yakalamasına karşın oyundan kopmayarak, elde ettiği farklı galibiyetle izmir ekibini puansız gönderdi. Karşılaşmanın ikinci yarısına Ankaragücü Faruk'un yerine Burak xxx ile oyuna başladı. 49. dakikada Yılmaz'ın sol taraftan kullandığı korner atışında Hakan Keleş arka direkte topu kafayla kale alanına gönderdi. Bu topa iyi yükselen Burak meşin yuvarlağı kafayla kaleye gönderdi 1-1 57. dakikada Mustafa'nın ara pasında Ankaragücü ceza alanında topla buluşan Cumhur, uygun pozisyonda topu yandan auta gönderdi. 58. dakikada Göztepe'de Tayfun sarı kart gördü. 60. dakikada Göztepe'de ikinci sarı kartını gören Tayfun, kırmızı kartla oyun dışında kaldı. 61. dakikada Göztepe'de Zafer Biryol sarı kart gördü. 62. dakikada Yılmaz'ın sağ taraftan kullandığı serbest atışta ceza alanında topla buluşan Hüseyin, meşin yuvarlağı rövaşatayla Göztepe filelerine gönderdi 2-1 64. dakikada Ankaragücü'nde Hüseyin, Göztepe'den ise Mehmet ve Emre sarı kart gördüler. 66. dakikada Göztepe'de Mehmet'in yerine Zafer Uysal x oyuna girdi. 68. dakikada Ankaragücü'nde Mehmet yerini Özgür'e xx bıraktı. 72. dakikada Göztepe'de Mustafa'nın yerine Ersen Martin x oyuna dahil oldu. 73. dakikada Korhan'ın pasında ceza alanında topla buluşan Zafer Biryol'un vuruşunda top direkten döndü. Ankaragücü defans oyuncularının uzaklaştıramadığı topu Ersen Martin filelere gönderdi 2-2 74. dakikada soldan Özgür'ün ortasında ceza alanında topla buluşan Niyazi sert bir vuruşla Ankaragücü'nü 3-2 öne geçirdi. 81. dakikada Göztepe'de Korhan'ın yerine Cem oyuna girdi 86. dakikada ani gelişen Ankaragücü atağında sağ tarafta topla buluşan Hakan Keleş'in ceza sahasına ortasında Hüseyin düzgün bir vuruşla topu ağlara gönderdi 4-2 89. dakikada Göztepe'de Servet sarı kart gördü. Karşılaşmada Ankaragücü'nün 4-2 üstünlüğüyle sona erdi. 
     






</TEXT>
</DOC>
