<DOC>
<DOCNO> 85452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun29.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı illüzyonistten ilginç rekor denemesi 
</HEADLINE>
<TEXT>

     ABD'nin New York kentinde bir illüzyonist, garip bir rekor denemesine girişti. 
     David Blaine adlı illüzyonist, Manhattan'daki Bryant Park'ta, 24 metre yüksekliğindeki bir direğin tepesinde bulunan 56 santimetre çapındaki platformda 35 saat süreyle dengede duracak. 
     Altında koruyucu ağ bulunmayan Blaine, dengesini kaybederek düşmesi halinde ölüm tehlikesiyle karşı karşıya bulunuyor. 
     Blaine'in bu gece yarısına doğru denemesini tamamlaması bekleniyor. 1500 kişinin çılgınca alkışları arasında direğin tepesine çıkmadan önce gazetecilere yaptığı açıklamada, kendisini en çok korkutan şeylerin başında ''kuşların başını pisletmelerinin'' geldiğini belirten Blaine, bu denemenin kendisini korkuttuğunu, deprem, şiddetli yağış ve fırtınadan çekindiğini söyledi. 
     Direğin tepesinde kalacağı süre içinde yemek yemeyecek olan Blaine yanına sadece vücudunun susuz kalmasını önleyecek miktarda su aldı. 
     Blaine, diğer ihtiyaçları için sonda kullanacağını söyledi. 
     Blaine, denemesini tamamladıktan sonra direkten kendisini boşluğa bırakacak ve aşağıya yerleştirilecek boş karton kutuların üzerine düşecek. 
     





</TEXT>
</DOC>
