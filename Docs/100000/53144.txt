<DOC>
<DOCNO> 53144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/siyaset/asiy.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Halka tercüman oldu 
</HEADLINE>
<TEXT>

Mumcu'nun eleştirilerinin halkın düşüncesini yansıttığını söyleyen Nejat Arseven, "Bu sözleri büyük sorun haline getirmenin anlamı yok" dedi 
     KONYA, MANİSA DHA 

     İnsan Haklarından Sorumlu Devlet Bakanı Nejat Arseven, ANAP Genel Başkan Yardımcısı Erkan Mumcu'nun Başbakan Bülent Ecevit hakkındaki eleştirilerine katıldığını belirterek, "Üslubu tartışılabilir ancak o sözler millete aittir" dedi. İnsan Hakları Eğitimi Ulusal Programı için Konya'ya gelen Arseven, gazetecilerin soruları üzerine, ANAP olarak koalisyon protokolü ve hükümet programına sonuna kadar bağlı olduklarını ifade ederek, "ANAP ayrı bir partidir ve farklı siyasi kimlik taşımaktadır. Mumcu'nun açıklamaları da farklılığı göstermektedir" dedi. 
     
     Gelişmeler doğaldır’ 
     Arseven, sözlerine şöyle devam etti "Mumcu'nun sözleri aziz milletimize aittir. Bunu sorun haline getirmenin anlamı yok. Türkiye siyasetin çok açık yapıldığı bir ülkedir. Siyasetçilerin her zaman farklı düşünceleri olmuştur. Böyle düşünüp değerlendirmek gerek. Gelişmeleri doğal buluyorum." 
     
Bir destekçi de DSP'den çıktı...      DSP'nin Manisa'daki örgütlenme çalışmalarının öncüsü Mustafa Pala, Mumcu'nun sözlerine olumlu baktığını dile getirerek, "Kentleşme olmadan ne ekonomik gelişme olur, ne de demokrasimiz gelişir. Gelişme köylüden başlayacak denildiğinde, nüfusun yüzde 65'i köylerde yaşıyordu. Şimdi nüfusun çoğu kentlerde. Bunun için asıl sorun çarpık kentleşmedir" dedi. 
     



 SİYASET 














</TEXT>
</DOC>
