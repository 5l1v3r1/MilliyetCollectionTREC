<DOC>
<DOCNO> 50295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/guncel/gun00.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk kapanamaz 
</HEADLINE>
<TEXT>

Çete davasında mahk miyet kararını bozan Daire Başkanı Ünver ilk kez konuştu "Sorumlu biz değiliz". Yargıtay Başsavcısı Kanadoğlu bozma kararına itiraz etti "Zamanaşımı nasıl önlenecek " 
Yargılama süreci h l bitmedi      BELMA AKÇURA İstanbul 

     Susurluk Çetesi davasındaki mahk miyet kararını "eksik soruşturma" gerekçesiyle bozan Yargıtay 8. Daire Başkanı Naci Ünver, kararı eleştirenlere sert yanıt vererek, "Sorumlusu biz değiliz" dedi. 
     Ünver’in konuyla ilgili Milliyet’in sorularına verdiği yanıtlar şöyle 
     
     "Susurluk da yargılanır" diyenleri şaşırttınız. 
     - Yargılama kuralları herkes için eşit uygulanır, sanığın kimliğine ve suç türüne bakılmaz. Biz bu usul kurallarını uyguladık ve dedik ki "Burada hata yapılmış." Kararı usulden bozduk, şimdi başsavcı itiraz etti. Yani Yargıtay süreci bitmedi. 
     
     Susurluk sizin için ne ifade ediyor 
     - Susurluk benim için adliyeye yansımış, adli olay haline gelmiş, Türkiye’de birçok kişiyi de ilgilendiren bir olaydır. Yargılama süreci henüz bitmemiştir. Önümüze tekrar geldiğinde yeniden değerlendiririz. 
     
     Gerekçeniz tartışma yarattı. 
     - Çünkü yanlış algıladılar. Dosyanın içeriğini bilmeden dışarıdan yapılan eleştirilerin hiçbir hukuki dayanağı yok. Genel Kurul bunun ne denli hukuka uygun olup olmadığını denetler ve herkes sonuca razı olur. 
     
     5 yıldır süren bu dava rahatsızlık yarattı. 
     - O dava orada DGM uzamış. Onun sebeplerinin oradan sorulması gerekiyor. Zamanaşımı 2004’ün haziranına kadar. Oradaki her dava, bu dava gibi 4 yıl sürmez ki. 4 yıl niye sürdü, bir kere bunun nedenlerini araştırmak lazım. 
     
     Peki sizin canınızı sıkan ne 
     - Bunun sorumlusu biz değiliz. Biz hukuk kurallarını uygularız. 
     
     " Yargı sistemi eski, değişmesi gerekir’ diyorsunuz. 
     - Doğru. Bugün Türkiye’de var olan yargı sistemi, davayı uzatmak isteyenlere olanak tanıyor. Bunun değişmesi lazım. Zaten geciken adalet, adalet değildir. 
     
     Davaların sonuçlanmamasının nedeni yasalar mı 
     - Hayır, davaların hızlandırılmasına yasalar da yetmez. Yargıçların, birtakım siyasal güç karşısında bağımsızlığını, güvencesini sağlayacaksın. Yüksek Mahkeme dışındaki yargıçlar, bugün siyasi iktidarın söz sahibi olduğu bir statüye sahip. Bunları düzelteceksin. Bu davaların uzamasında salt sistemin eskimişliği değil, sistemin güvencesizliği de etken. 
     
Temiz toplumun itirazı var      ERSAN ATAR Ankara 

     Yargıtay Başsavcısı Sabih Kanadoğlu, Yargıtay 8. Ceza Dairesi’nin, İstanbul 6 no’lu DGM’nin Susurluk Davası’na ilişkin kararını bozmasına itiraz etti. Kanadoğlu, "Susurluk davası temiz toplum özleminin simgesidir. Türk halkı umut ve sabırla, yargı organından olayın aydınlatılmasını, varsa suçun tespitini ve suçluların bir an önce cezalandırılmasını beklemektedir" dedi. 
     TBMM Susurluk Araştırma Komisyonu raporu, Başbakanlık ve İçişleri Bakanlığı Teftiş kurulları raporlarının, toplumun olayın çözülmesi istemlerini karşılayamadığını dile getiren Kanadoğlu, sorunun, devletin tüm kurumlarını yıpratacak boyuta ulaştığını vurguladı. 
     Kanadoğlu itiraz dilekçesinde şu ifadelere yer verdi 
     
     Zamanaşımı önlenmeli 
     "Açıklama yaptıkları ve göz ardı edildiğini ileri sürdükleri bazı sanıkların adlarını verdikleri bir an için kabul edilse dahi, atfı cürüm teşkil eden bu beyanların kanıtlarını araştıracak cumhuriyet savcısının hazırlık soruşturması sonucu beklenecek, o mevkuf sanıklar hakkında dava açılırsa davalar birleştirilecek ve birlikte görülecektir. 
     Bu kadar varsayımın sonucu olarak davadaki hukuki durumlarına etkisiz işlemler nedeniyle sanıkların, zamanaşımı süresinin tahakkukuyla cezasız kalmaları kaçınılmaz biçimde ortaya çıkacaktır. Açıklanan nedenlerle Yüksek Daire’nin gizliliğe ilişkin bozmasında isabet bulunmamaktadır. 
     Bugüne kadar açıklama yapmayanların, yarın sorulduğunda Açıklamadan vazgeçtim’ demeleri varsayımının gerçekleşmesi halinde, davanın zamanaşımı nedeniyle ortadan kaldırılması nasıl önlenecektir " 
     
     Çete sabit 
     Kanadoğlu ayrıca, sanıkların oluşturduğu çetenin eylemlerinin var olup olmadığını araştırmanın yersiz olduğunu, hiç eylemi bulunmasa bile, bu durumun çetenin varlığını ortadan kaldırmayacağını vurguladı. Kanadoğlu oluşturulan çetenin silahlı bir "teşekkül" olduğunun anlaşılabilmesi için, Susurluk kazasında ortaya çıkan silahların yeterli olduğuna da işaret etti. 
     
Mevlana’da dua etti      FEVZİ KIZILKOYUN Konya DHA 

     Elazığ Bağımsız Milletvekili Mehmet Ağar, mevcut partilerin umut vermediğini belirterek "Millet kendisinden birisini istiyor. Mucize yaratan birilerini istemiyor" dedi. Konya’ya BBP’ye yakınlığıyla bilinen Selçuklu Vakfı’nın davetlisi olarak gelen Ağar, geniş güvenlik önlemi arasında Konya Selimiye Camii’nde kıldığı cuma namazının ardından Mevlana Müzesi’ni gezdi. Mevlana’da belinde tabancasıyla dua eden Ağar’ın görüntülenmesine korumaları izin vermedi. 
     



 GÜNCEL 


















</TEXT>
</DOC>
