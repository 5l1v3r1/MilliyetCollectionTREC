<DOC>
<DOCNO> 88359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo26.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Milli Takımı kaptanı Maldini'den Rivaldo'ya tepki... 
</HEADLINE>
<TEXT>

     İtalya Milli Futbol Takımı'nın kaptanı Paolo Maldini, FIFA'nın Brezilyalı Rivaldo'ya verdiği para cezasıyla ilgili olarak ''Bu ceza, FIFA'nın bundan sonra sahtekarlığa men cezası vermeyecek anlamına gelir'' yorumunda bulundu. 
     İtalyan haber ajanslarının verdikleri haberde Paolo Maldini, FIFA'nın bundan sonra da farklı cezalar uygulamayacağını bildirdi. AC Milan takımının deneyimli futbolcusu, ''Diğer takımlar veya Brezilya'nın aralarında fark olacağına inanmıyorum. Sahtekar tavırlar yapan futbolculara benzer kararlar verilecek'' diye konuştu. 
     Savunma oyuncusu Maldini ayrıca, Brezilya-Türkiye maçındaki yönetimi nedeniyle yoğun eleştirilere maruz kalan Güney Koreli hakem Kim Young-Joo konusunda da, ''Birçok hakem bu tip maçlara alışık değil. Yalnızc deneyim sorunu ve başka birşey olduğunu sanmıyorum'' dedi. 
     





</TEXT>
</DOC>
