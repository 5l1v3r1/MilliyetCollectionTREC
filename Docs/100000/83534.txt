<DOC>
<DOCNO> 83534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/ayas.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzeyde tango güneyde rock 
</HEADLINE>
<TEXT>

Boğaziçi Üniversitesi’nin ünlü Kuzey ve Güney kampusları, Latin müziği ile tangoya karşı, rock müziği ve alkolle bilek güreştirdi’ 
     PINAR AKTAŞ İstanbul 

     Bir tarafta şık genç kız ve erkekler, diğer tarafta "Üstüne bir şey geçir gel" diyenler... İşte bu iki ayrı felsefeye gönül veren gençler, Boğaziçi Üniversitesi’nin BÜ iki ayrı kampusunda önceki gece iki ayrı dünya yaşattı. 
     Kuzey Kampus’ta gençler şık giysileri içinde tango ve Latin dansları yaparken, Güney Kampus’ta ise rocksever gençler "Kulağımda müzik, elimde bira, umurumda mı dünya" pozisyonunda dağıttı’. 
     
     Mambo, samba, rumba.. 
     Kısacası, üniversitenin sosyal aktiviteleriyle tanınan mühendislik bölümlerinin bulunduğu Kuzey Kampus ile, eğlencenin’ hüküm sürdüğü Güney Kampus’, yine bilek güreştirdi’. 
     Kuzey Kampus’taki Murat Dikmen Salonu’nda BÜ Dans Kulübü’nün düzenlediği 3. Dans Festivali’ne, aralarında İstanbul, Galatasaray, İTÜ, Akdeniz ve Kahramanmaraş Sütçü İmam üniversitelerinin de bulunduğu tam sekiz şehirden toplam 19 üniversitenin dans kulüpleri üyeleri katıldı. Yaklaşık 600 kişilik salonda birçok kişinin ayakta kaldığı gösterilerde, gençler Latin, cha cha, jire, mambo, samba, rumba, pasa doble ve tangodaki becerilerini sergiledi, bütün gece ritmin ve dansın keyfini çıkardı. 
     Bu sırada Güney Kampus’ta ise bu nezih’ ortamın tam tersine bir boş vermişlik’ içinde, BÜ 11. Sanat Bayramı’nın açılış konseri başlamıştı. 
     
     Ve rock, bira, aşk... 
     Üniversitenin otopark’ında Radyo Boğaziçi’nin düzenlediği konserde Türk rock müziğinin ünlü grupları Mor ve Ötesi, Duman ve Mister No, gençleri gecenin geç saatlerine kadar coşturdu. Sadece 5 milyon lira karşılığı girilen konserde, alkol de serbest olunca, yaklaşık 2 bin 500 kişinin bulunduğu otoparkta adım atmak neredeyse imk nsız hale gelmişti. Hiperaktif hareketlerle eğlenen, öpüşen, birbirlerinin sırtlarında bira ve şarap peşinde koşan gençler, sanki diğer kampusa "Sesimiz geliyor mu " diye haykırıyordu... 
     



 YAŞAM 


















</TEXT>
</DOC>
