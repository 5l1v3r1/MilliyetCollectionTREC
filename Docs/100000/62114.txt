<DOC>
<DOCNO> 62114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/gun05.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemeden havlamaya onay 
</HEADLINE>
<TEXT>

     MUSTAFA ERCAN 

     Mersin’de veteriner hekim Tandan Emek’in Zeus’ adlı köpeğine gürültü yaptığı gerekçesiyle Çevre İl Müdürlüğü’nce kesilen 700 milyon liralık ceza Adana 2. İdare Mahkemesi’nce iptal edildi. İptal gerekçesi ise, 6 yaşındaki Alman kurt köpeği Zeus’un çıkardığı sesin doğal ve içgüdüsel’ olması. 
     Karar, şu sürecin sonunda alındı 4 yıl önce taşındığı apartmanın alt katına bir de Hayvan Hastanesi kuran Emek, Zeus’u da bahçede barındırmaya başladı. Zeus’un havlamasından rahatsız olan emekli Mahmut Çura, Zeus’u Yenişehir Belediyesi’ne, Çevre Müdürlüğü’ne ve İçel Valiliği’ne şik yet etti. 23 Mart 2001’de Çevre Müdürlüğü görevlileri, yaptığı ölçüm sonucunda Zeus’un havlamasını gürültü kirliliği’ olarak tutanağa geçti ve 699 milyon 360 bin lira para cezası kesti. Cezayı ödemeyen Emek, kararın iptali için dava açtı. 9 ay süren yargılama sonunda mahkeme, köpek sahibinin lehine bir karar aldı. Karar, evlerinde hayvan besledikleri için davalık olanlara da emsal olacak. 
     



 GÜNCEL 



















</TEXT>
</DOC>
