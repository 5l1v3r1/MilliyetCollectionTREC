<DOC>
<DOCNO> 88406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/guncel/gun05.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay’dan çok tartışılacak karar 
</HEADLINE>
<TEXT>

4 yaşındaki afacanın silah becerisi, anneyi öldürmekle suçlanan babasını hapisten kurtardı 
     ANKARA Milliyet 

     Dört yaşındaki afacanın silah kullanma becerisi, babasının annesini öldürmekten yargılandığı davanın seyrini değiştirdi. Yargıtay, çocuğun video kasette görülen silah kullanma becerisini dikkate alarak, çocuğun annesini vurmuş olabileceğine hükmederek yerel mahkemenin baba hakkında verdiği 30 yıl ağır hapis cezasını bozdu ve tahliyesini kararlaştırdı. Ankara 7. Ağır Ceza Mahkemesi, polis memuru olan sanık Z.O.’yu eşi F.O.’yu öldürmekten 30 yıl ağır hapis cezasına çarptırdı. 
     Sanığın temyiz istemini karara bağlayan Yargıtay 1. Ceza Dairesi, yerel mahkemenin kararını oybirliği ile bozdu ve tutuklu olan sanık Z.O.’nun tahliyesine karar verdi. Kararın gerekçesinde, dosyada bulunan bir video kasetine dikkat çekildi. Kasetteki görüntülere göre, dört yaşındaki afacan rahatlıkla silahı kurup nişan alabiliyor ve tetiği düşürebiliyordu. Yargıtay 1. Dairesi küçük G.O.’nun bu davranışını dikkate alarak annesini öldürmüş olabileceğine karar verdi. Bu nedenle yerel mahkemenin, baba hakkında verdiği 30 yıl mahkumiyet kararını bozarken, beraat etmesi gerektiği görüşünü savundu ve sanığın tahliye edilmesi gerektiğine karar verdi. 
     



 GÜNCEL 
















</TEXT>
</DOC>
