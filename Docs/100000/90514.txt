<DOC>
<DOCNO> 90514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun17.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dil bilmediği için yanlış kadınla evlendi 
</HEADLINE>
<TEXT>

     Çöpçatan aracılığıyla Filipinli bir kadınla evlenmeye niyetlenen Tayvanlı adam, farklı biriyle evlendiğini iş işten geçince öğrendi. 
     United Daily News'ın haberine göre, İngilizce bilmeyen Tayvanlı inşaat işçisi Hsu Tse-han, çöpçatan şirketinin ayarladığı Filipinli Mary Canque ile evlenmek için Filipinler'e gitti. Ancak Hsu, yanlışlıkla Jenny Danouze ile buluştu ve çift, şirketin düzenlediği bir törenle kısa sürede evlendi. 
     Evliliğini resmileştirmek için tek başına ülkesine dönen Hsu, eşiyle ilgili belgeleri Mary Canque adına doldurdu. Yanlışlık ise Danouze, Canque adına düzenlenen belgelerle Tayvan'a girmeye çalışınca ortaya çıktı. 
     Şimdi çöpçatanlık şirketi karışıklığı düzeltmeye, mahkeme de olayla ilgili bir karar vermeye çalışıyor. 
     





</TEXT>
</DOC>
