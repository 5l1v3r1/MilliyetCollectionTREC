<DOC>
<DOCNO> 80903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sonspo14.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Fenerebahçe 1 
</HEADLINE>
<TEXT>

     Şampiyonluğu kovalayan Fenerbahçe zorlu Bursaspor maçını Revivo'nun golüyle kazandı. Ancak Galatasaray'ın Kocaeli'deki galibiyeti Fenerbahçe'nin şampiyonluk umudunu söndürdü. 
     
     İlk Devre 

     Her iki takım açısından da büyük önem taşıyan karşılaşmaya hızlı başlayan taraf ev sahibi Bursaspor oldu. Orta alanını kalabalık tutan ve tam saha pres uygulayarak rakibine oyun kurma şansı tanımak istemeyen ev sahibi takım, kanat organizasyonlarıyla da gol bulmaya çalıştı. 
     Konuk ekip ise Bursaspor'un baskısını kırmakta oldukça zorlandı. 
     Sarı-lacivertliler, uzun paslarla rakip kalede tehlikeli olmaya çalıştı. 
     4. dakikada soldan hızla hareketlenen Fatih, topu ceza alanına 
     ortaladı. Pozisyonu iyi izleyen Sinan, uygun pozisyonda kötü bir kafa vuruşuyla takımını mutlak bir golden etti. 
     7. dakikada Hakan, meşin yuvarlağı Bursaspor ceza alanına 
     gönderdi. Serhat'ın kafa vuruşunda, tap az farkla yandan auta gitti. 
     12. dakikada orta alandan kaptığı topla hareketlenen Johnson, ceza 
     alanına girer girmez sert bir vuruşla meşin yuvarlağı kaleye gönderdi. 
     Kaleci Kelemen, topa iki hamlede sahip oldu. 
     15. dakikada Faruk'un pasında topla buluşan Moshoeu, meşin 
     yuvarlağı ceza alanına ortaladı. Fatih'in kafa vuruşunda, top üstten auta gitti. 
     44. dakikada Fatih'in pasıyla ceza alanı önünde topla buluşan 
     Sinan'ın şutunda, top üstten auta çıktı. 
     45. dakikada Fenerbahçe, Ogün'ün Fatih tarafından düşürülmesiyle 
     serbest vuruş kazandı. Ceyhun'un kaleye yaklaşık 30 metre uzaklıktan sert şutunda, top kaleci Kelemen'de kaldı. 
     Kalan dakikalarda her iki takımın da çabaları sonucu değiştirmedi ve ilk yarı 0-0'lık skorla sonuçlandı. 
     
     İkinci Devre 

     Karşılaşmanın ikinci yarısına konuk ekip hızlı başladı. Soyunma odasında, Galatasaray'ın Kocaelispor karşısında 1-0 öne geçtiğini öğrenen sarı-lacivertli futbolcular, zaman zaman savunma güvenliğini de elden bırakarak Bursaspor kalesine yüklendi. Sarı-lacivertli takım, aradığı gole 50. dakikada Revivo ile ulaştı. 
     UEFA Kupası'na katılmayı hedefleyen ev sahibi takım ise 1-0 yenik duruma düştükten sonra rakip kaleye daha fazla gitmeye başladı. Ancak yeşil-beyazlılar, Fenerbahçe savunmasını aşmayı başaramadı. 
     50. dakikada Fenerbahçe öne geçti. Soldan hareketlenen Ali Güneş, 
     topu penaltı noktası üzerine ortaladı. Pozisyonu iyi izleyen Revivo, şık bir vuruşla topu ağlara gönderdi 1-0. 
     51. dakikada Bursasporlu Okan sarı kart gördü. 
     53. dakikada sağ kanattan ceza alanına giren Serhat'ın sert 
     şutunda, kaleci Kelemen son anda topu ayağıyla uzaklaştırmayı başardı. 
     57. dakikada Fenerbahçeli Oktay sarı kart gördü. 
     59. dakikada Bursaspor'da, Faruk yerini Alp'e bıraktı. 
     60. dakikada Fatih'in pasıyla ceza alanında topla buluşan Okan, 
     meşin yuvarlağı plase bir vuruşla Rüştü'nün altından ağlara gönderdi. 
     Ancak hakem Mustafa Çulcu, pozisyonu ofsayt olarak değerlendirerek golü geçersiz saydı. 
     61. dakikada Bursasporlu Mustafa sarı kart gördü. 
     64. dakikada Fenerbahçe'de Revivo'nun yerine Mustafa oyuna 
     girdi. 
     71. dakikada Fenerbahçe'de, Ceyhun yerini Simao'ya, 
     Bursaspor'da ise Fatih yerini Murat'a bıraktı. 
     76. dakikada Bursaspor'da, Ömer'in yerine İlhan oyuna girdi. 
     81. dakikada Fenerbahçeli Mustafa sarı kart gördü. 
     Kalan dakikalarda başka gol olmadı ve Fenerbahçe karşılaşmayı1-0 kazandı. 
     





</TEXT>
</DOC>
