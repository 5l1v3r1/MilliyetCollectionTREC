<DOC>
<DOCNO> 59815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/spor/spo01.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Asper artık gün sayıyor 
</HEADLINE>
<TEXT>

Beşiktaş yönetimi, İsveçli kalecinin eşini Türkiye gelmesi için ikna etti 
     BİLAL MEŞE 

     BEŞİKTAŞ Teknik Direktörü Daum’un alınmasını istediği Real Sociedad takımının 1.97’lik file bekçisi Mattias Asper’in transferi imzaya kaldı. Dış İlişkiler Sorumlusu İbrahim Altınsay, İsveçli kalecinin ikiz çocuklarından doğan sorunu çözümlediklerini, sadece küçük bir pürüzün kaldığını söyledi. 
     ALTINSAY, "Eşi de Türkiye’ye gelmeyi kabul etti. Kampa yetişir" dedi. Tatilini Avusturya’da sürdüren Daum, transferini düşündüğü oyuncuların menajerleriyle de görüşmelerine devam ediyor. Alman hoca, İstanbul’a dönüşünde yönetime kesin kararını açıklayacak. 
     
Tuncay - Okan sırada      SİYAH - Beyazlı yöneticiler, Çanakkale Dardanelsporlu Okan ve Sakaryasporlu Tuncay’ın işini bitirmek üzere. İki futbolcuyla da anlaşma sağladıklarını belirten Genel Sekreter Hüsnü Güreli, kulüplerle görüşmelerin sürdüğünü söyledi. 
     DARDANELSPOR Başkanı Niyazi Önen, Okan için 1 milyon dolar istediklerini, Beşiktaş’ın ise 800 bin dolar önerdiğini ifade etti. Önen, "Oyuncumuza Galatasaray ve Trabzonspor da talip. Belirlediğimiz rakımı veren Okan’ı alır" dedi. 
     
Yönetimden kınama      BEŞİKTAŞ Yönetimi, Galatasaray ile oynanan basketbol maçından sonra Sarı - Kırmızılı kulübün Futbol Şube Sorumlusu Abdürrahim Albayrak’a yapılan taşlı saldırıyı kınadı. Yönetim, "Ahlaka ve sportmenliğe aykırı olarak sergilenen her türlü davranışın sahiplerinin şanlı Beşiktaş Jimnastik Kulübü’nün taraftarı adı altında anılması mümkün değildir. Türk sporunun güzide kulüplerinden Galatasaray camiasına geçmiş olsun dileklerimizle birlikte, bu tür çirkin olayların bir kez daha tekrarlanmamasını temenni etmekteyiz" açıklamasını yaptı. 
     
     



 SPOR 


















</TEXT>
</DOC>
