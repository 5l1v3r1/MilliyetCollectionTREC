<DOC>
<DOCNO> 80746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo10.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun, Antalya'yı 2-0'la geçti, Antalyaspor küme düştü... 
</HEADLINE>
<TEXT>

     Hakemler Ünsal Çimen xxx, Fahir Ersoy xxx, Baki Tuncay Akkın xxx. 
     Samsunspor Göksel xxx, Can xxx, Ercan xx, Ertuğrul xxx, Mehmet Yılmaz xxx, Serkan Dökme xxx, Serkan Karababa xx, Mehmet Nas xxx, Kenan xx, Celil xxx, Adnan xx. 
     Antalyaspor Faruk xx, Burhan xx, Ramazan xx, Hüseyin xxx, Seffet xx, Guinchev xx, Mustafa Yalçınkaya xx, Atilla Birlik xxx, Şenol xxx, Mustafa Gürsel xx, Dursun xxx. 
     Sarı Kartlar Dk. 11 Ercan, Dk. 45 Kenan Samsunspor , Dk. 28 Hüseyin, Dk. 43 Atilla Birlik Antalyaspor 
     Birinci Süper Lig'de Samsunspor, Antalyaspor'u 2-0 yendi. Bu sonuçla Antalyaspor, ligden düşen ikinci takım oldu. 
     Ligde kalma mücadelesi veren 2 takım Samsunspor-Antalyaspor maçına seyircinin büyük ilgisi vardı. Tıklım tıklım dolan 19 Mayıs Stadı'ndaki karşılaşmanın başlamasıyla birlikte sahayı seyircinin konfeti yağmuruna tutması nedeniyle maç, 3 dakika durdu. 
     İlk yarıda her iki takım da gol için yoğun çaba gösterdi. Ancak ev sahibi Samsunspor, bu isteğine 41. dakikada kavuştu ve ilk devreyi 1-0 önde tamamlamayı başardı. 
     7. dakikada Ercan'ın kaleciye geri pasında topu alan Atilla 
     Birlik, kaleci Göksel ile karşı karşıya kaldı. Ancak kaleci son anda topu Atilla Birlik'in ayağından aldı. 
     15. dakikada Samsunspor'u kazandığı serbest vuruşu Ertuğrul 
     kullandı. Top, az farkla auta gitti. 
     20. dakikada Serkan Dökme'nin Antalyaspor caza alanına ortaladığı 
     top, kalenin üst filelerinde kaldı. 
     22. dakikada Serkan Karababa'nın sağdan kullandığı serbest atışta, 
     ceza alanına gelen topa Kenan kafa vurdu. Ancak top yandan auta gitti. 
     30. dakikada Dursun'un Samsunspor ceza alanına gönderdiği topa 
     Şenol iyi yükselerek kafayı vurdu. Ancak top kaleci Göksel'de kaldı. 
     36. dakikada Serkan Dökme'nin Antalyaspor caza alanına yaptığı 
     ortaya bu kez Ertuğrul yükselerek vurdu. Top, direğin üstünden auta gitti. 41. dakikada Samsunspor'un golü geldi. Bu dakikada Mehmet Nas'ın Antalyaspor ceza alanına gönderdiği topa iyi yükselen Celil'in kafa vuruşunda, top filelere gidince Samsunspor 1-0 öne geçti. 45. dakikada Mehmet Nas, soldan getirdiği topu ceza alanındaki Mehmet Yılmaz'a aktardı. Bu futbolcu topa kötü vurunca, meşin yuvarlak kalecide kaldı ve Samsunspor, ilk yarıyı 1-0 önde kapadı. 
     
     İKİNCİ YARI 

     Maçın ikinci yarısına konuk Antalyaspor, Dursun'un yerine Kamil'i xx alarak başladı. Antalyaspor, ilk dakikalarda beraberliği yakalamak için yine atak gözüktü. Samsunspor ise oyunun kontrolünü elinden bırakmadı. 62. dakikada Atilla Birlik'in ikinci sarı kartını görerek kırmızı kartla oyun dışı kalması, Samsunspor'u rahatlattı ve maçı 2-0 kazanmasını bildi. 
     51. dakikada sol taraftan Celil'in kale alanına gönderdiği topa, 
     uygun durumdaki Ertuğrul dokunamadı. 
     53. dakikada Mehmet Yılmaz, sol taraftan kendi çabalarıyla 
     Antalyaspor ceza alanına girer girmez sert vurdu. Top direkten döndü. 
     54. dakikada serbest atışı yerinden kullanmadığı gerekçesiyle 
     Antalyasporlu Ramazan sarı kart gördü. Bu futbolcunun kullandığı serbest atışta, top kaleci Göksel'den döndü ve topu savunma uzaklaştırdı. 
     59. dakikada Samsunspor'da, Ertuğurul çıktı, yerine Mustafa 
     Kocabey xx girdi. 
     62. dakikada kaleci Göksel'e tehlikeli hareket yapan Atilla 
     Birlik, ikinci sarı kartını görerek kırmızı kartla oyun dışında kaldı. 
     64. dakikada Antalyaspor'dan Ramazan çıktı, yerine Eyüp x girdi. 
     70. dakikada Samsunspor'da, Serkan Dökme yerini Hakkı'ya xx 
     bıraktı. 
     73. dakikada Guinchev'in kullandığı serbest atışta, top direğin 
     hemen yanından auta gitti. 
     74. dakikada Samsunspor'da Celil çıktı, yerine Pihiri x girdi. 
     75. dakikada Mehmet Yılmaz, Antalyaspor caza alanına girdikten 
     sonra sert vurdu. Kaleci Faruk topu güçlükle çeldi. 
     78. dakikada Antalyaspor'dan Mustafa Gürsel çıktı, yerine Engin 
     x girdi. 
     81. dakikada kaleciye faul yapan Samsunsporlu Mutafa Kocabey, sarı 
     kart gördü. 
     82. dakikada ev sahibi ekip farkı 2'ye çıkardı. Bu dakikada ani 
     gelişen Samsunspor atağında, Adnan kaleci Faruk'un ileri çıktığını görünce topu Mustafa Kocabeyi'in önüne çıkardı. Bu futbolcu meşin yuvarlağı boş kaleye gönderdi ve durumu 2-0 yaptı. 
     87. dakikada rakibine sert giren Samsunsporlu Can sarı kart gördü. 
     90. dakikada Antalyasporlu Guinchev sarı kart gördü. 
     Uzatma dakikalarında rakibine sert giren Samsunsporlu Serkan Karababa sarı kart gördü ve başka gol olmayınca, Samsunspor sahadan 2-0 galibiyetle ayrıldı. 
     





</TEXT>
</DOC>
