<DOC>
<DOCNO> 96525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun06.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre BM üyeliği için resmen başvurdu... 
</HEADLINE>
<TEXT>

     İsviçre, BM üyesi olmak için çarşamba günü resmi başvuruda bulundu. 
     200 yıldır tarafsız olan İsviçre, BM üyesi olup olmamakta 
     yıllardır tereddüt ediyordu. İsviçre'nin tam üyelik başvurusu, BM gözlemcisi Jeno Staehelin tarafından Genel Sekreter Kofi Annan'a iletildi. Staehelin, Annan'a, İsviçre Devlet Başkanı Kaspar Villiger tarafından imzalanmış bir de mektup verdi. Bir ülkenin BM'ye üye olabilmesi için Güvenlik Konseyi'nin tavsiyesi ve genel kurulun onayı gerekiyor. Diplomatlar, İsviçre'nin üyeliğinin onaylanmasi konusunda herhangi bir sorunla karşılaşılmasının beklenmediğini ifade ettiler. BM'ye son olarak, bağımsızlığını kazanan Doğu Timor üye olmuş ve teşkilatın üye sayısı 189'a çıkmıştı. İsviçreliler Mart ayında yapılan referandumda, ülkenin BM'ye üye olmasını yüzde 44'e karşı yüzde 55 oyla kabul etmişlerdi. BM'nin Avrupa'daki ofislerinden biri Cenevre'de bulunuyor. 
     





</TEXT>
</DOC>
