<DOC>
<DOCNO> 94100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun17.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Radikal Parti lideri ikici kez TV'de idrarını içti 
</HEADLINE>
<TEXT>

     İtalya'da Radikal Parti lideri Marco Pannella, meclisteki 4 boş sandalyenin halen doldurulamamasını protesto etmek için televizyon kameralarının önünde bir kez daha idrarını içti. 
     6 gündür açlık grevinde olan Pannella, hayatta kalabilmek için 
     idrarını içtiğini, meclisteki sandalyelerin doldurulması konusunda somut bir adım atılana kadar greve devam edeceğini söyledi. Cumhurbaşkanı Carlo Azeglio Ciampi, Başbakan Silvio Berlusconi, Meclis Başkanı Pierferdinando Casini ve Senato Başkanı Marcello Pera Pannella'yı telefonla arayarak, problemin Temmuz ayı sonuna kadar çözüleceğini, eylemine son vermesini istemişlerdi. Meclisteki boş sandalyelerin, 13 Mayıs 2001'de yapılan seçimlerin galibi Forza İtalya partisine verilmesi gerekiyordu. Ancak bu sandalyeler, seçim listesinde yeterince aday göstermediği gerekçesiyle bu partiye verilmedi. Parlamentoda temsilcisi bulunmayan Radikal Parti'nin lideri Pannella, Anayasa Mahkemesi'nin boş bulunan iki üyeliğine 2 yıldır isim belirleyemeyen parlamentoyu protesto etmek için Nisan ayında da televizyon kameralarının önünde idrarını içmişti. 
     





</TEXT>
</DOC>
