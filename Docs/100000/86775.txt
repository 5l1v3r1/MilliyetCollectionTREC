<DOC>
<DOCNO> 86775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko17.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 193.51 puan düşüşle 1. seansı, 10,741.14 puandan tamamladı. 
     Hisse senetleri, 1. seansta ortalama yüzde 1.77 oranında değer yitirdi. 
     Endeks, ilk seansa 10,860.73 puan seviyesinde, 73.92 puan azalışla başladı. Seansta, ilk yarı 298.84 puan azalışla, 10,635.81 puandan geçildi. Endeks, en düşük 10,593.26, en yüksek de 10,934.65 puanı gördü. 
     1. seans kapanışında mali endeks 279.38 puan azalışla 14,995.11 puana, sanayi endeksi 167.02 puan azalışla 9,032.04 puana, hizmetler endeksi 83.08 puan azalışla 6,360.65 puana geriledi. 
     Böylece mali grup hisseler önceki kapanışa göre ortalama yüzde 1.83, sanayi grubu hisseler ortalama yüzde 1.82, hizmetler grubu hisseler ortalama yüzde 1.29 değer kaybetti. 
     1. seansta işlem gören toplam 286 hisse senedinden 30'u değer kazandı. 195 hisse senedi değer kaybederken, 61 hissenin fiyatında değişiklik olmadı. 
     Seansta, 74 trilyon 738 milyar 271 milyon liralık işlem hacmi oluştu. 
     1. seansta Turkcell, Yapı Kredi Bankası, Doğan Holding, Sabancı 
     Holding ve İş Bankası C en yoğun işlem gören hisseler oldular. 
     -SEANSIN SEYRİ- Piyasa üzerindeki baskının bugün de devam ettiği gözlenirken, endeksin 10,600 puanın altına kadar sarktığı dikkat çekti. 
     İşlem hacminin de son günlerdeki düşük seyrini devam ettirdiğini vurgulayan uzmanlar, endeksin 10,500-10,600 tabanına doğru olan sarkmalarda piyasaya bir miktar alıcı gelmesinin endeksin 10,700 puanın üzerine toparlanabilmesini sağladığını, bu bakımdan piyasanın destek bandını koruyabileceğini savunuyorlar. 
     Piyasanın siyasi gelişmelere ve Başbakan Bülent Ecevit'in sağlığına odaklandığını belirten uzmanlar, bono piyasasına gelen satış ile dövize gelen talebin borsaya da yansıdığını kaydediyorlar. 
     





</TEXT>
</DOC>
