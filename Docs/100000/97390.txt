<DOC>
<DOCNO> 97390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/ekonomi/eko01.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Ek finansman gündeme gelmedi 
</HEADLINE>
<TEXT>

IMF Türkiye Masası Şefi Kahkonen, Ankara’daki görüşmelerinde Irak’a olası bir operasyonda, ek finansman sağlanmasının gündeme gelmediğini söyledi 
     ANKARA Milliyet 

     Stand - by anlaşmasının üçüncü gözden geçirmesini tamamlayan Uluslararası Para Fonu IMF heyetine başkanlık yapan Türkiye Masası Şefi Juha Kahkonen 1.1 milyar dolarlık kredi diliminin görüşüleceği IMF İcra Kurulu’na sunulacak niyet mektubu üzerinde mutabakata varıldığnı söyledi. 
     Kahkonen, Hazine Müsteşarlığı’nda düzenlediği basın toplantısında, siyasi belirsizliklerin, finansal piyasalarındaki göstergeleri olumsuz etkilemesi, faizlerin artması ve Türk Lirası’nın değer yitirmesine rağmen ekonomik performansın, özellikle enflasyondaki düşüşün çok iyi olduğunu kaydetti. 
     Siyasi belirsizliğe rağmen, Türk yetkililerin programı başarıyla uygulamalarının sonucu ekonomide iyi sonuçlar ortaya çıktığını belirten Kahkonen, Kahkonen, bundan sonra da kamu maliye yönetimi ve iç kontrol kanunun Meclis’e sunulması, bütçe disiplinin, serbest kur politikasının, güçlü bankacılık sisteminin ve yapısal reformların sürdürülmesinin önemine dikkat çekti. Kahkonen, yılın geri kalan kısmında özelleştirme uygulamalarının da hızlanacağı umduklarını kaydetti. 
     
     Hedefler tutacak 
     Soruları yanıtlarken, siyasi belirsizliğin faizleri artırdığını, ancak belirsizliğin azalmasına paralel olarak gerileyeceğini söyleyen Kahkonen, büyüme konusunda, "İlk çeyrekte güçlü bir büyüme oldu. İkinci çeyrekte de olacak. 
     Dolayısıyla yılın kalan bölümünde düşüş olsa bile yüzde 3 hedefi tutacak" dedi. Kahkonen, 2002 hedeflerine ulaşılacağını vurgularken, Tüketici Fiyatları Endeksi’nin altı ayda yüzde 12 artış gösterdiğini, bunun yılsonu için belirlenen yüzde 35’lik enflasyon hedefine erişebilir olduğunu gösterdiğini söyledi. 
     Kahkonen, "Programda iç ve dış şoklara karşı bir marjın olduğu söyleniyor, bu marj nedir IMF tarafından ilave bir kaynak verilmesi içeriğini taşıyor mu " sorusu üzerine de "Görüşmelerimizde, Irak operasyonu olursa ekstra bir finansman konusu gündeme gelmedi" dedi. 
     
Reformlarda gecikmeyi anlayışla karşılarız’      IMF İcra Kurulu’nun yapılana kadar bir takım tedbirler alınması gerektiğini belirten Kahkonen, "Bunların en başında kamu maliye yönetimi ve iç kontrol kanunun meclise sunulması geliyor" dedi. Programın sürmesi için yetkililerin kararlı uygulamaya devam etmesi gerektiğini kaydeden Kahkonen, "Erken seçim nedeniyle, yasal düzenlemeleri gerektiren yapısal reformlarda bir takım gecikmeler olacağını görüyor ve anlıyoruz" dedi. Kahkonen, kamu maliye yönetimi ve iç kontrol sistemine ilişkin kanunun Meclis’e sunulmasının niyet mektubunda olan kriterlerden biri olduğunun hatırlatılması üzerine de Kahkonen, "Kanunun Meclis’e sunulması kriter, geçmesi değil" diye konuştu. 
     
Politikayla ilgilenmiyoruz’ diyen IMF özel sektöre ve halka güveniyor      Halka ve özel sektörün programı desteklediğini, dolayısıyla seçimden sonra da programın sürdürüleceğini düşündüklerini ifade eden Kahkönen, "Politik unsurlarla ilgilenmiyoruz, önemli olan programın iyi uygulanması" dedi. Kahkonen, erken seçimlerden sonra programın sürdürülüp sürdürülemeyeceği konusundaki bir soruyu, "Biz politik unsurlarla ilgilenmiyoruz. Bizim için önemli olan programın iyi uygulanması. Program seçimden sonra da sürdürülebilir durumda görünüyor. Hükümet taahhütlerini yerine getirmeye çalışıyor. Program özel sektör ve halk tarafından destekleniyor" diye yanıtladı. 
     



 EKONOMİ 
















</TEXT>
</DOC>
