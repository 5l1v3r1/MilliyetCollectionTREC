<DOC>
<DOCNO> 66577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun04.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de liselilerin yarısı cinsel ilişki yaşıyor 
</HEADLINE>
<TEXT>

     ABD'de lise çağındaki gençlerin yüzde 50'sinin cinsel ilişki yaşadığı bildirildi. 
     Amerikalı gençlerin yüzde 23'ünün alkol ya da uyuşturucu aldıktan sonra korunmasız seks yaptıkları, bunun ise sağlık açısından çok sakıncalı olduğu belirtildi. 
     Konuyla ilgili olarak, New York Columbia Üniversitesi Uyuşturucuyla Mücadele Merkezi CASA ve "Kaiser Ailesi Vakfı" tarafından yapılan bir kamuoyu araştırması, ABD'de bu durumda 5.6 milyon genç bulunduğunu ortaya koydu. 
     CASA yetkililerinden Joseph Califano, "bu durumların gençlerin sağlığı açısından çok tehlikeli olduğunu ancak onların durumun farkında olmadıklarını" ifade etti. Califano, "bu tür davranışların öldürücü AİDS hastalığını davet ettiğini, ayrıca tecavüz ve hamilelik gibi istenmeyen olaylara yol açtığını" sözlerine ekledi. 
     






</TEXT>
</DOC>
