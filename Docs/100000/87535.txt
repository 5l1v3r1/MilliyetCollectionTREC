<DOC>
<DOCNO> 87535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo06.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya Teknik Direktörü "Oyundan memnunum" 
</HEADLINE>
<TEXT>

     17. Dünya Kupası finallerinde F Grubu'ndaki ilk maçında, favorilerden Arjantin'e 1-0 yenilen Nijerya Milli Takımı'nda, teknik direktör Adegboye Onigbinde, yenilgiye karşın takımının oyunundan memnun kaldı. 
     Adegboye Onigbinde, maçtan sonra yaptığı açıklamada, karşılaşmada futbolcularının ortaya koyduğu performanstan çok etkilendiğini söyledi. 
     Onigbinde, şöyle devam etti 
     ''Takımımız oyunun genelinde iyi bir mücadele ortaya koydu. Yalnızca ileri uçta eksiklerimiz vardı ve çok fazla etkili olamadık. Daha iyi olabilirdik. Fakat Kanu'nun erken sakatlanması da şanssızlık oldu.'' Arjantin'in de adına yakışır bir oyun sergilediğine işaret eden Onigbinde, ''Onlar da şampiyonaya çok iyi hazırlanmışlar ve bunu oynadıkları futbolla gösterdiler'' diye konuştu. 
     Onigbinde, ilk maçı yitirmeleri nedeniyle bundan sonra motivasyonlarını daha da artırmaları gerektiğini ifade ederek, kalan 2 maçı kazanarak kupada yollarına devam etmek istediklerini sözlerine ekledi. 
     





</TEXT>
</DOC>
