<DOC>
<DOCNO> 83044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko09.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksaray'da iki LPG bayisinin rekabeti vatandaşa yaradı.. 
</HEADLINE>
<TEXT>

     Aksaray'da iki otogaz bayisinin rekabete girmesi sonucu LPG'nin litre fiyatı 750 bin liradan, 490 bin liraya düşünce vatandaşlar bayilerin önünde uzun kuyruklar oluşturdular. 
     Alınan bilgiye göre, Aksaray'da otogaz bayileri arasındaki rekabet, Kulaklar Petrol'ün satışları artırmak için LPG'nin litre fiyatını 750 bin liradan 690 bin liraya düşürmesiyle başladı. 
     Kulaklar Petrol'ün indiriminin ardından Asel Petrol'de, LPG'nin litre fiyatını 490 bin liraya çekerek rekabeti başlattı. Rekabete diğer otogaz bayileri de katılınca vatandaşlar istasyonların önünde uzun kuyruklar oluşturmaya başladı. 
     Yetkililer, LPG'deki rekabetten vatandaşların memnun olduklarını belirterek, otomobillerine LPG sistemi taktıranların sayısının indirimle beraber arttığını söylediler. 
     





</TEXT>
</DOC>
