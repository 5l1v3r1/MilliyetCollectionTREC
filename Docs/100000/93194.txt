<DOC>
<DOCNO> 93194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/dunya/tur.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     AFGANİSTAN 
     ABD uçakları düğün bombaladı 40 ölü 
     ABD savaş uçaklarının Afganistan’ın güneyindeki Uruzgan bölgesinde bir düğün evini bombalaması sonucu ilk belirlemele göre, 40 kişi öldü, 70 kişi de yaralandı. Görgü tanıkları, koalisyon birlikleriyle ABD özel kuvvetlerinin önceki gece Taliban ve El Kaide üyesi ararken düzenlenen iki saatlik hava bombardımanı sırasında Kakarak köyünde düğün kutlamalarının yapıldığı evin vurulduğunu bildirdiler. Köy sakinleri, kutlama sırasında havaya ateş edilirken düğün evinin bombalandığını söylerken, Amerikalı yetkililer ise, yerdern açılan uçaksavar ateşine karşılık verildiğini savundu. Bir görgü tanığı da, "Burada, Taliban veya El Kaide üyesi yok. Bunların hepsi, kadın ve çocukların da aralarında bulunduğu sivil halk" dedi. Pentagon Sözcüsü Jeff Davis, en az bir bombanın hedefini şaşırdığını ve nereye düştüğünü bilmediklerini açıkladı. Yetkililer, ölü ve yaralı sayısının 150’ye çıkmasından endişe ediyor. 
     



 DÜNYA 










</TEXT>
</DOC>
