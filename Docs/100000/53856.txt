<DOC>
<DOCNO> 53856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/spor/spo04.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sambacılar noktayı koydu 
</HEADLINE>
<TEXT>

     BORDO - Mavili takımın Brezilyalı futbolcuları Da Silva, Aurelio ve Jarro, "Şu anda kulüple aramızda parasal bir sıkıntı yok. Ödeme yapıldığı sürece de sorun olmayacak" dediler. Üç sambacı, kulübün pasaportlarını saklamadığını da vurgularken, "Biz gitmek istesek bugün de gideriz. FIFA’dan korkmayız. Mali olarak problem çıkarsa başkanla konuşuruz. Her şey bizde biter" diye konuştular. 
     FUTBOL Şube Sorumlusu Serdar Bali de, Eduardo ile bir görüşme yaptı. Brezilyalı oyuncunun, Bali’ye, "Takımdan ve yönetimden memnunum. Bir sorun yaşamıyorum. Arkadaşlarım Olaria’dan gelmişti. Onların kulüpleri problem yaratmış. Ben Freburgense’nin futbolcusuydum. Kulübümün parasının büyük bölümü de ödendi. Briegel mükemmel bir insan. Benimle de bir baba gibi ilgileniyor" dediği öğrenildi. 
     
     Briegel’den uyarılar 
     ANTALYASPOR maçının hazırlıklarını öğleden sonra yaptığı taktik ağırlıklı çalışmayla tamamlayan Trabzonspor’da Teknik Direktör Briegel, savunma oyuncularından daha dikkatli ve uyumlu olmalarını istedi. Alman hoca, çift kale maçta da futbolcularını özellikle kanatları daha iyi kullanmaları konusunda uyardı.Levski Sofya’yı çalıştıran Abramzyck’in ise eski öğrencisi Zafer’i istediği öğrenildi. 
     



 SPOR 
























</TEXT>
</DOC>
