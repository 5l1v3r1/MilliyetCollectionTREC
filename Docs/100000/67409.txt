<DOC>
<DOCNO> 67409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/okur.html </URL>
<DATE> 2002/02/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tüpraş yatırımcıları ve petrol kanunu’ 
</HEADLINE>
<TEXT>

     Tüpraş... Yüzde 34 hissesi halka açık bir kamu şirketi. Yüzde 17’lik hissesi daha halka açılacak. Ve yüzde 51’i halka açık bir şirkete dönüşecek... Bildiğimiz kadarıyla yüzde 17’lik hissesi yabancı yatırımcıların portföyünde... Kolay değil, Türkiye’nin en büyük ham petrol ithalatçısı... 2001’de 12 katrilyon ciro sağlanmış. 2002’de 23.5 milyon ton ham petrol işleyecek, 25 milyon ton ürün pazarlayacak, 20 katrilyon liranın üzerinde ciro elde edecek. 
     Hedefler böyle... Üstelik yılın ikinci yarısındaki özelleştirmede ister yerli olsun, ister yabancı olsun yatırımcı hisse senedi alabilecek. Hoş, 2001’de Tüpraş’ın 500 milyon dolarlık hissesinin "hisse senedine çevrilebilir tahvil" olarak satılması bile planlandı. Önce çalışıldı, sonra ses seda kesildi. Proje büyük ihtimalle rafa kaldırıldı. Ve ister istemez yeni bir tartışma başladı. 
     
Serbestinin özü      Konu "petrol yasa tasarısı". Tasarı özünde herkese serbesti getiriyor. Şimdi, madem ki serbesti getiren bir tasarı hazırlandı, o halde bu tartışma neyin nesi Binlerce yatırımcısı olan, bas bas bağıra bağıra halka arzlar yapanlar, bu işten yatırımcının ne kazanıp, ne kaybedeceğini hesaba kattılar mı O yüzden tartışmanın odağına dönelim Tasarıda deniliyor ki, rafinericiler sadece rafinericilik yapacak. Petrol araştırma ve dağıtımı yapanlar isterse rafineri sahibi olabilecek. Bu ülkede 17 tane dağıtım şirketi var. 6 - 7 milyar dolara bir rafineri kuruluyor, dikkat edelim. 
     Peki Tüpraş, bu tasarının içinde hangi noktada yer alacak 
     İşte kilit nokta... Anladığımız kadarıyla Tüpraş’a dağıtım izni verme isteği ve arzusu yok. Sen "sadece rafinerici olarak çalış" diyorlar. İnce hesaplar karşılığında da istersen bir dağıtım şirketine ortak olabilirsin payesini sunuyorlar. Arkasından eğer tasarı yasalaşırsa, 1 Ocak 2002 tarihinde yürürlüğe girecek açıklaması yapıyorlar. Bu şartlar altında "otomatik fiyatlandırma" sistemine de son verilecek. Kanunla tariflenmiş bir piyasa fiyatıyla işler yürüyecek. Ve "hayırlı olsun" diyerek yeni petrol yasamızı güle güle kullanacağız. Tam anlamıyla "hoppala " meselesi... Tüpraş, sadece ithalat yapacak. İsteyen istediği zaman Tüpraş’tan alım yapacak, istemediği zaman kendisi ithalatçı olacak. Akaryakıt Tüketim Vergisi nedeniyle akaryakıta ödenen fiyattan rahatsız olanlar da bu işe kendisi soyunacak. 
     Yasa çıkacak, iş bitecek diye düşünüyorsanız öyle çabuk heyecanlanmayın. Çünkü kurulsuz bu işin olmayacağı açık. "Enerji Piyasası Kurulu" oluşturuldu. Görünen köy kılavuz istemez. Petrol ve doğalgaz da bu kurulda temsil edilecek. 
     Ancak işlenen petrole bakarsak, kullanacağımız doğalgazı düşünürsek sadece "Enerji Piyasası Kurulu" içinde hem petrolün, hem de doğalgazın bir alt kurulla temsili kaçınılmaz gibi görünüyor. Bugüne kadar yönetim kurullarına atanan üyelerinin siyasetçilere olan hasımlığı tartışmalarıyla, fiyat politikalarıyla gündemimize gelip oturan Tüpraş, bu kez yeni yasa tasarısındaki konumuyla gündemimizde ilk sırayı alacak. Bizim derdimiz, halka açık bir şirketle ilgili vizyon. 
     Geriye bir şey kalmayacak. Bu noktada yabancı yatırımcıların bakış açısı da önemli. Dışişleri Bakanı İsmail Cem’in Templeton Fonu’nun Türkiye bölümünün başındaki damadı Şuan Taha Tütüncü acaba bu işe nasıl yorum katacak Merak ediyoruz. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
