<DOC>
<DOCNO> 85432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun09.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkı Bush'un bir şeyler gizlediğini düşünüyor 
</HEADLINE>
<TEXT>

     Amerikan halkının üçte ikisi, Başkan George W. Bush'un 11 Eylül'deki saldırılarla sonuçlanan gelişmeler hakkında bildiklerini gizlediğine inanıyor. 
     CBS televizyonunun yaptığı anketin sonucuna göre, halkın sadece yüzde 5'i, Bush'un bütün gerçekleri anlattığını düşünüyor. 
     Ankete katılanların yarısı, Beyaz Saray'ın 11 Eylül terörist saldırılarını uygun bir şekilde ele alıp almadığının muhalefetteki Demokrat Parti tarafından araştırılmasına destek veriyor. 
     Başkan Yardımcısı Dick Cheney, söz konusu araştırma konusunda, ''Demokrat Parti'nin savaş zamanında politika yapmaya çalıştığını'' söylemişti. 
     Ankete katılanların yarısı, Merkezi Haberalma Teşkilatı CIA ve Federal Soruşturma Bürosu'nün FBI , 11 Eylül'de düzenlenen saldırılarla ilgili yeterli bilgi sahibi olmaları halinde, bu saldırıların önleneceğini söylediler. 
     Bush'un 11 Eylül saldırılarından bir süre önce, teröristlerin uçak kaçırma girişiminde bulunabileceğine ilişkin istihbarat aldığı yolundaki haberler, geçen haftaya damgasını vurmuştu. 
     Yönetim, ''Kimse kaçırılan uçakların binalara karşı füze gibi kullanılacağını tahmin edemezdi'' sözleriyle kendini savunurken, 11 Eylül'den bu yana halk desteği artan Bush'un güvenilirliğinin ilk kez sarsıldığı belirtiliyor. 
     





</TEXT>
</DOC>
