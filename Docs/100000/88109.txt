<DOC>
<DOCNO> 88109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo01.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, yarın A ve E gruplarında yapılacak toplam 3 maçla devam edilecek. 
     A Grubu'nda yarın Güney Kore'de yapılacak 2 ve E Grubu'nda Japonya'da yapılacak tek maçla, bu gruplarda 2. karşılaşmalar da tamamlanmış olacak. 
     Grupta, Daegu kentindeki Dünya Kupası Stadı'nda TSİ 09.30'da başlayacak ilk mücadelede, 3'er puanlı 2 takım Danimarka ile Senegal karşı karşıya gelecek. Karşılaşmayı, Guatemala'dan Carlos Batres, Macar Ferenç Szekely ve Singapurlu Visva Krishnan hakem üçlüsü yönetecek. 
     Grubun puansız 2 ekibi son Dünya ve Avrupa Şampiyonu Fransa ile Güney Amerika temsilcilerinden Uruguay da Pusan kentindeki Asya Stadı'nda TSİ 14.30'da mücadele edecek. Karşılaşmada, Felipe Ramos Rizo Meksika , Vladimir Fernandez Slovakya ve Curtis Charles Antigua hakem üçlüsü görev yapacak. 
     E Grubu'nda Saitama kentindeki Saitama Stadı'nda 1 puanlı Kamerun ile ilk maçında Almanya'ya 8-0'lık skorla yenilen Suudi Arabistan, zorlu bir mücadele verecek. TSİ 12.00'de başlayacak maçın hakemleri, Terje Hauge Norveç , Roland Van Nylen Belçika ve Maciej Wierzbowski Polonya . 
     





</TEXT>
</DOC>
