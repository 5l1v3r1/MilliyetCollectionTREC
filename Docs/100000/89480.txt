<DOC>
<DOCNO> 89480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo24.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe artık Ortega'yı bekliyor... 
</HEADLINE>
<TEXT>

     Fenerbahçe, Arjantin Milli Takımı'nın 17. Dünya Kupası'ndan elenmesinin ardından, yıldız transferi Ariel Ortega'nın İstanbul'a gelmesini beklemeye başladı. 
     Menajeri Antoniya Caliendo aracılığıyla sarı-lacivertli kulüple geçen günlerde 4 yıllık sözleşme imzalayan Arjantinli futbolcunun, sarı-lacivertli takımın yeni sezon hazırlıklarına başlayacağı 24 Haziran tarihinden önce, İstanbul'a getirilmeye çalışılacağı öğrenildi. 
     Fenerbahçe'nin, ısrarla kadrosuna dahil etmek istediği bir diğer Arjantinli futbolcu Matias Almeyda için görüşmelerin sürdüğünü belirten Fenerbahçe Kulübü Yönetim Kurulu ve Muhasip Üyesi Ali Yıldırım, bu transferle ilgili yeni bir gelişmenin olmadığını kaydetti. 
     Öte yandan, Almeyda'nın transferinin gerçekleşmemesi durumunda ise alternatif olarak düşünülen yıldız bir futbolcuyla anlaşma sağlandığı iddia ediliyor. 
     Sarı-lacivertlilerin, yeni transferleri Cem Karaca, İsmail Güldüren, Volkan Demirel ve Tuncay Şanlı ile gelecek hafta içinde sözleşme imzalaması bekleniyor. 
     Bu arada, Almanya'da bulunan teknik direktör Werner Lorant'ın, yeni sezon hazırlıklarına başlamadan önce, kısa bir süre Çeşme'de tatil yapabileceği bildirildi. 
     





</TEXT>
</DOC>
