<DOC>
<DOCNO> 55294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/yazar/pulur.html </URL>
<DATE> 2001/12/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıbrıs "ver kurtul " ve Callaghan... 
</HEADLINE>
<TEXT>

     TÜRKİYE özgür ve demokratik bir ülke... 
     İsteyen istediğini söyleyebilir... 
     Lakin ufak tefek bazı ayrıntılar var... 
     Mesela "Kıbrıs'ı ver kurtul " diyenler, buna karşı çıkanları demokrasi ve özgürlük adına fena hırpalarlar ama, "İşçi haklarından, sendika özgürlüğünden" laf edenlere de fena halde kızarlar, pek konuşturmazlar... 
     Zaten kendileri de hiç böyle kaka şeyleri ağızlarına, raporlarına almazlar. 
     
     BAŞBAKAN Ecevit de geçenlerde böyle diyordu... 
     Her ne kadar henüz "Ver kurtul " aşamasına gelmemiş olsa da, TÜSİAD Başkanı Özilhan'ı, "anlayana saz" misali cevaplıyordu 
     "Bu kadar ileri gitmese de yani, ver de kurtul, demese de TÜSİAD da üzücü değerlendirmeler yaptı. Herhangi bir kuruluş görüşlerini açıklayabilir elbette... Ama TÜSİAD'ın iddialı iddialı görüşler açıklayabilmesi için evvela Kıbrıs Türklerine biraz ilgi göstermesi gerekir. TÜSİAD fiilen, Kıbrıs Türklerine ekonomik ambargo uyguluyor." 
     
     KIBRIS'ta bugünkü yönetim eleştirilemez mi 
     Niçin eleştirilmezmiş 
     İşte, çeyrek yüzyıl sonra gelinen nokta ortada... 
     Kim, Kıbrıs'ın ekonomik durumunu savunabilir ki 
     Kimse 
     Elbette Kıbrıs'ta işler iyi gitmemiştir. 
     Kimse "Hayır çok iyi" diyemez, mal meydanda... 
     Kıbrıs, Türkiye'ye el açmaktan kurtulamamıştır. 
     Çünkü üretmemiştir, üretime destek olunmamıştır. 
     Ama bunun çözümü "Ver de kurtul " değildir hele Kıbrıs .. 
     Eğer bir yer iyi yönetilmemişse "verip" kurtulamazsınız. 
     Güneydoğu da yıllar yılı iyi yönetilmedi, kalkınamadı... 
     Oraları da verip kurtulacak mıyız 
     Bazılarının kafaları böyle olsa da... 
     
     ACABA Callaghan yaşıyor mu 
     Callaghan, 1974'te, biz Kıbrıs'a çıkarma yapıp Kuzey Kıbrıs'ı aldığımız günlerde, İngiltere Dışişleri Bakanı'ydı. Çıkarmadan sonra Cenevre'de iki konferans toplanmıştı. Birinci konferansta, Callaghan, Türkiye Dışişleri Bakanı rahmetli Turan Güneş'i askerimizi geri çekmemiz için tehdit ediyordu 
     "Siz bir bataklığa giriyorsunuz. İngiltere'nin İrlanda'daki durumuna benzer duruma düşebilirsiniz." X 
     
     CALLAGHAN, ikinci konferansta tehdidini daha da ileri götürüyordu 
     "Bugün, Kıbrıs ordunuzun esiridir. Ancak yarın, ordunuz Kıbrıs'ın esiri olacaktır." XX 
     
     ARADAN 26 yıl geçti, Callaghan'ın tehdidi bugüne kadar gerçekleşmedi... 
     Bundan sonrasını göreceğiz, hep birlikte... 
     Avrupalılarla ve muhibbanlarıyla birlikte... 
     -------------- 
     X - XX 30 Sıcak Gün, Milliyet Yayınları, M. Ali Birand 
     
     







Yahya Kemal'in romanı 


Gizli oylama 


Savaşın yeni cephesi 


Ekonomide esintiler iyimser 


Abdullah Öcalan’ın merak ettikleri 


Kıbrıs "ver kurtul " ve Callaghan... 


Baykal'ın gelecek çağrısı 


Bugün şehir çok kalabalık 


Küçülme rakamları hastalığı belgeliyor 


İstanbul Ticaret Üniversitesi 


</TEXT>
</DOC>
