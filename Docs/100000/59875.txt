<DOC>
<DOCNO> 59875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sonspo08.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayetli Sacramento Boston'u rahat geçti... 
</HEADLINE>
<TEXT>

     ABD Profesyonel Basketbol Ligi'nde NBA , 8. hafta mücadelesi, bu sabaha karşı yapılan 6 maçla tamamlandı. 
     Pasifik Grubu'nda 2. sırada yer alan Sacramento Kings, kendi sahasında Boston Celtics'i farklı skorla yenerek, 32. maçında 23. 
     galibiyetini aldı. Bu maçta 26 dakika sahada kalan Hidayet Türkoğlu, 13 sayı, 5 savunma ribaundu ve 3 asistlik performans gösterirken, serbest atışlarda 8'da 6, 2 sayılık atışlarda 5'de 2, 3 sayılık atışlarda da 2'de 1 isabetle oynadı. Kings'in ünlü yıldızı Chris Webber, 30 sayı ve 8 ribauntla bu sezon en skorlu maçını çıkarırken, Yugoslav forvet Predrag Stojakoviç, 23 sayı, 5 ribaunt ve 4 asist, Mike Bibby de 13 sayı ve 4 ribauntla galibiyete büyük katkı yaptılar. Konuk ekipte ise Paul Pierce'ın 26 sayı ve 4 ribaunt, Antoine Walker'ın da 24 sayı, 8 ribaunt ve 7 asistlik performansları, galibiyete yetmedi. Ligin en iyi galibiyet yüzdesine sahip ekibi olan, son 2 sezonun şampiyonu ve Pasifik Grubu lideri Los Angeles Lakers'ın, kendi sahasında Houston Rockets'ı farklı skorla yenerek, 27. maçında 21. galibiyetini aldığı maçta, Lakers'da, Kobe Bryant, 16 sayı ve 11 asist, Rick Fox, 16 sayı ve 6 ribaunt, Robert Horry de 14 sayı, 11 ribaunt ve 6 asistle galibiyette başrolü oynadılar. Konuk ekipte ise Cuttino Mobley'in 18 sayı, 8 ribaunt ve 7 asist, Eddie Griffin'in de 17 sayı, 8 ribaunt ve 4 blokluk performansları, galibiyet için yeterli olmadı. Ortabatı Grubu lideri San Antonio Spurs da deplasmanda Memphis Grizzlies engelini geçerek, liderliğini sürdürdü. 28. maçında 21. galibiyetini alan Spurs'da, ''ikiz kuleler'' olarak adlandırılan oyunculardan Tim Duncan, 27 sayı, 18 ribaunt, 4 asist ve 8 blokluk performansıyla yıldızlaşırken, ''amiral'' lakaplı David Robinson da 21 sayı ve 12 ribauntla Duncan'a eşlik etti. Memphis Grizzlies'de ise İspanyol pivot Pau Gasol, 24 sayı, 15 ribaunt ve 4 blok, Jason Williams, 20 sayı ve 8 asist, Shane Battier de 14 sayı ve 6 ribauntla oynadı. Ligde 9. hafta mücadelesi, yarın sabaha karşı yapılacak 3 maçla başlayacak. NBA'de, günün maçlarında alınan sonuçlar şöyle 
     

Detroit Pistons-Miami Heat 86-80 Memphis Grizzlies-San Antonio Spurs 79-83 New York Knicks-Orlando Magic 90-94 Sacramento Kings-Boston Celtics 109-94 Los Angeles Lakers-Houston Rockets 114-90 Portland Trail Blazers-Minnesota Timborwolves 93-95      






</TEXT>
</DOC>
