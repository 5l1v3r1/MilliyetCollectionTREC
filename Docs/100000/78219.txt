<DOC>
<DOCNO> 78219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur10.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamal, kendisine iş vermeyen hamalbaşıyı öldürdü 
</HEADLINE>
<TEXT>

     Erzurum'da bir hamalın öldürülmesi olayının, ekmek parası yüzünden çıktığı belirlendi. 
     Gürcükapı Semti'nde Hamalbaşı Nesim Sarıkaya'yı bıçaklayarak ölümüne neden olduğu gerekçesiyle yakalanan hamal Abdulmuttalip Aktaş'a tatbikat yaptırıldı. Olayı soğukkanlılıkla anlatan Aktaş, gelen hamallık işlerinin kendisine çok az verildiğini söyledi. 
     Hamallık yapanların hangi işe gideceğine Hamalbaşı Sarıkaya'nın karar verdiğini bildiren Aktaş, ''Beni son günlerde hiç işe göndermiyordu. Yine bir işe gidilecekti. Ben gitmek isteyince, Sarıkaya ile aramızda tartışma başladı. Tartışma kısa sürede kavgaya dönüştü. Sarıkaya ve akrabaları tarafından darp edildim'' dedi. 
     Daha sonra Gürcükapı Camii önündeki şadırvanda yıkandığını ve yanına gelen Sarıkaya'ya ekmek parası olmadığını söylediğini anlatan Aktaş, ''Benim kavgam ekmek kavgası. Evime ekmek götürmebilmem için hamallık yapmam gekeriyor. Ama siz beni işe göndermiyorsunuz. Benim ekmek paramı siz vermiyorsunuz. Ben de işe gitmek istiyorum'' dedikten sonra, üzerinde taşıdığı bıçakla Sarıkaya'yı çeşitli yerlerinden yaralayarak olay yerinden kaçtığını anlattı. 
     





</TEXT>
</DOC>
