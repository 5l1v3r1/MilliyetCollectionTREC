<DOC>
<DOCNO> 95011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy02.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi sarsan adam, kapılarını ilk kez Milliyet’e açtı... 
</HEADLINE>
<TEXT>
Onu h l seviyorum 
"Ecevit’le yollarımı makam, mevki peşinde olduğum için ayırmadım" diyen Özkan Türkiye’nin geleceği söz konusu, herkes el ele vermeli’ dedi 
     SERPİL ÇEVİKCAN Ankara 

     Ecevitler’in kendilerini "savunmadığı" gerekçesiyle açtığı savaş sonucunda hem Başbakan Yardımcılığı görevinden hem de DSP’den istifa ederek siyasette büyük bir depreme yol açan Hüsamettin Özkan, oluşumlarının bir "lider hareketi" olmadığını söyledi. Özkan, "Liderlik takıntım, saplantım, inadım yok. Makam, mevki için istifa etmedim" dedi. 
     
     Olaylar bu noktaya getirdi 
     Başbakan Bülent Ecevit’in yanında yer aldığı 11 yıl boyunca demeç vermeyen ve konuşmama ilkesini koruyan Özkan, istifa depremiyle birlikte "Özkan hareketinin kararg hı" konumunda olan Or-An’daki milletvekili lojmanlarında Milliyet’in sorularını yanıtladı. 
     Sağ kolu gibi çalıştığı Ecevit ile yollarını ayırmasından sonra DSP’de yaşanan kopuşun henüz somut bir partileşme hareketine dönüşmediğini kaydeden Özkan, "Gelişmeler bizi bu noktaya getirdi. Ben partiden kop’ diye kimseyi harekete geçirmedim. İstifaya çağırmadım, böyle bir şey yapamam" diye konuştu. 
     
     Liderlik saplantım yok 
     Özkan, ekonomide çalkantıya neden olmamak için şimdilik hükümette kalmaya karar veren Devlet Bakanı Kemal Derviş ile istifa aşamasına gelen Dışişleri Bakanı İsmail Cem’in oluşumda "üçlü bir lider" kadrosunu oluşturacağına ilişkin tartışmalara kendisinin bir "liderlik hevesi" içinde olmadığını söyleyerek yanıt verdi. 
     Özkan, "Hiçbir zaman makam, mevki peşinde olmadım. Bunu Sayın Ecevit’le çalışma dönemimden herkes bilir. Böyle bir saplantım ve takıntım yok, olmaz da. Sayın Ecevit’le yollarımız bu nedenle ayrılmış da değildir" dedi. 
     Özkan, "bu aşamada" sadece bağımsız milletvekili sıfatı taşıdığını belirterek önümüzdeki günleri Türkiye’nin geleceğini düşünen herkesle konuşarak geçireceğini söyledi. 
     Türk ekonomisinin büyük bir sıkıntıdan geçtiğini, AB konusundaki kısır tartışmaların da bu konuda beklenen adımların atılmasını engellediğini kaydeden Özkan, sözlerini şöyle sürdürdü 
     "Böyle bir ortamda hükümette çok sayıda bakan ayrıldı. Büyük bir siyasi dalgalanma yaşandı. Bunlara engel olmak gerekiyordu. Ama bunu yapabilecek kişi ben değildim. Benim gibi birinin partisinden ayrılması kolay değildir." 
     
     Herkes el ele vermeli 
     Özkan, Türkiye’nin yıl başına kadar hem ekonomi hem dış politikada çok kritik kararlarla karşı karşıya olduğunu da vurgulayıp, "Türkiye’nin geleceği güvence altına alınmalıdır. Bunun için katkıda bulunacak herkesin elbirliği yapmasında yarar var" diye konuştu. 
     Özkan, ne Başbakan Ecevit’e ne de Rahşan Ecevit’e kırgın olmadığını dile getirerek şunları kaydetti 
     "Sayın Ecevit’i h l çok seviyorum. Kendisiyle geldiğimiz noktaya çok üzülüyorum. Bu değişmez. Veda konuşmamızda kendisine söyledim, Gelin buradan beraber gidelim’ dedim. Buradan ayrı çıkarsam duygularımı burada bırakırım’ dedim. Ayrıldım ve şimdi geldiğim noktada geçmişe değil, geleceğe bakıyorum." 
     



 SİYASET 
























</TEXT>
</DOC>
