<DOC>
<DOCNO> 72680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/siyaset/siy07.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıp oluyor beyler 
</HEADLINE>
<TEXT>

Kadın milletvekillerinin davet edildiği Fas’daki konferansa Türkiye, "sekiz erkeköten oluşan bir heyet gönderiyor 
     SALİHA ÇOLAK Ankara 

     Parlamentolararası Birlik PAB tarafından Fas’ta düzenlenecek konferansa, "kadın vekil gönderin" çağrısına karşın Türkiye, "erkek" vekillerini gönderiyor. Kadın parlamenterler toplantısıyla açılacak PAB 107. Olağan Konferansı’nda Türkiye’nin "kadın vekillerini" ANAP’lı Cavit Kavak, MHP’li Abbas Bozyel ve Hanifi Tiryaki, SP’li Turhan Alçelik, AKP’li İrfan Gündüz, DYP’li İsmail Karakuyu, DSP’li Ziya Aktaş ve Cengiz Güleç temsil edecek. 
     
     Kadın vekiller sinirli 
     Toplantı için yarın Paris üzerinden Kazablanka ve ardından da Marakeş’e geçecek olan heyette bulunan milletvekillerine TBMM Genel Sekreteri Vahit Erdem de eşlik edecek. Heyet 24 Mart Pazar günü İstanbul’a ödenecek. 
     Bu arada Fas’a gidecek erkek vekillerden oluşan heyet, kadın milletvekillerinden tepki gördü. DYP Kayseri Milletvekili Sevgi Esen bu tür uygulamaların Türkiye’nin imajını zedelediğini ifade ederek, "21. yüzyılda da olsak, bu kadar yasa da çıkarsak hala kadının adı yok. Önce yasalar değil, kafalar değişmeli. Üstelik bunu önce Meclis’e kabul ettirmeliyiz" dedi. 
     



 SİYASET 


















</TEXT>
</DOC>
