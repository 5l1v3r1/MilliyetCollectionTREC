<DOC>
<DOCNO> 52261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/soneko12.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Oral ilk 10 ayın bütçe rakamlarını açıkladı 
</HEADLINE>
<TEXT>

     Maliye Bakanı Sümer Oral, bütçenin ilk 10 aylık döneminde bütçe giderlerinin 65 katrilyon 208 trilyon lira 
     gelirlerinde 41 katrilyon 217 trilyon lira olduğunu, bütçenin aynı dönemde 12 katrilyon 101 trilyon lira faiz dışı fazla verdiğini söyledi. TBMM Plan ve Bütçe Komisyonu'nda konuşan Oral, bu yıl uygulanan maliye ve bütçe politikalarının aynı kararlılıkla devam ettirildiğini vurgulayarak, Ekim ayı sonuçlarının Eylül ayı sonuçlarından daha da olumlu olduğunu bildirdi. Ekim ayında 65 katrilyon 208 trilyon lira gider, 41 katrilyon 217 trilyon lira da gelir elde edildiğini anlatan Oral, bu dönemde vergi gelirlerinin bir önceki yılına aynı dönemine göre, yüzde 41.2 oranında artışla 31 katrilyon 155 trilyon liraya çıktığını açıkladı. Faiz dışı bütçe dengesinin de 12 katrilyon 101 trilyon lira olduğunu belirten Oral, bu rakamın 2001 yılının tamamı için 11 katrilyon lira civarında öngörüldüğünü hatırlattı. İlk on aylık dönemde yıllık hedeflerinin üzerine çıkıldığını ifade eden Oral, giderlerin öngörülen seviyede, vergi gelirlerinin ise öngörülen hedefin üzerinde olduğunu kaydetti. 
     






</TEXT>
</DOC>
