<DOC>
<DOCNO> 63645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sontur11.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'tan, Susurlukçu Korkut Eken'e yalanlama 
</HEADLINE>
<TEXT>

     ANAP'tan yapılan yazılı açıklamada, ''Korkut Eken'in Mesut Yılmaz'la görüştüğü iddiası tümüyle hayal ürünü ve gerçek dışıdır'' denildi. 
     Anavatan Partisi Basın ve Propaganda Başkanı Bülent Akarcalı ve Başkan Yardımcısı Emre Kocaoğlu'nun imzasıyla yapılan yazılı açıklamada, bugünkü bir gazetede, kamuoyunda 'Susurluk Davası' diye bilinen davada 'suçlu bulunup hapse mahkum' edilen ''Korkut Eken'in, Susurluk kazasından önce Başbakan Yardımcısı olan Mesut Yılmaz ile görüştüğü'' iddiasının tümüyle hayal ürünü ve gerçek dışı olduğu bildirildi. Açıklamada, şunlar kaydedildi 
     ''Susurluk kazası 3 Kasım 1996 tarihinde olmuştur. Eğer Korkut Eken o tarihten önceki bir başbakan yardımcısı ile görüştü ise bu başbakan yardımcısı Mesut Yılmaz değildir. O tarihte Refahyol Hükümeti vardı ve 28.06.1996 tarihinden beri Başbakan sayın Necmettin Erbakan, Başbakan Yardımcısı da sayın Tansu Çiller idi. 
     Sayın Yılmaz'ın o tarihten önceki son hükümet görevi ise . 
     hükümetteki başbakanlığıdır ve 28.06.1996 tarihinde sona ermiştir. 
     Sayın Mesut Yılmaz, hayatı boyunca Korkut Eken isimli bir kişiyle hiç görüşmediğini, böyle bir kişiyle tanıştığını hatırlamadığını açıklamıştır. 
     Susurluk davasında suçlu bulunup mahkum olmuş bir şahsın bu konudaki gerçek dışı beyanlarının ciddiye alınmaması, herhalde en mantıklı yol olacaktır.'' 
     






</TEXT>
</DOC>
