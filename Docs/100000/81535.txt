<DOC>
<DOCNO> 81535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur30.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de yalnız yaşayan kadını öldürüp bileziklerini aldılar 
</HEADLINE>
<TEXT>

     Ümraniye'de, yalnız yaşayan bir kadın evinde ölü olarak bulundu. 
     Esenşehir Mahallesi Atatürk Caddesi Yunus Sokak 1 numarada tek katlı evde yalnız oturan Sabriye Karaca'nın 47 cesedi, sabah saatlerinde eve temizlik için gelen Esma Ekici tarafından bulundu. 
     Olay yerine gelen polis ekipleri tarafından yapılan inceleme sonucunda Sabriye Karaca'nın önce dövüldüğü, sonra da ağzına sıkılan tek kurşunla öldürüldüğü anlaşıldı. 
     Yapılan incelemede, Karaca'nın 15 altın bileziği ile yaklaşık 15 milyar lirasının da çalındığı belirlendi. 
     Olayı öğrenerek eve gelen oğlu İbrahim Seçkin, annesinin soygun amacıyla öldürüldüğünü söyledi. 
     Bu arada mahallede oturanlar, Sabriye Karaca'nın evine geceleri birçok erkeğin geldiğini öne sürerek, evde fuhuş yapıldığını iddia ettiler. 
     Polis yetkilileri, olayla ilgili soruşturmanın sürdürüldüğünü bildirdiler. 
     





</TEXT>
</DOC>
