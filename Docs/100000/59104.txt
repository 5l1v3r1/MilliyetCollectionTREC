<DOC>
<DOCNO> 59104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko07.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yeniden 13 bin puanın üzerinde... 
</HEADLINE>
<TEXT>

     İstanbul Menkul Kıymetler Borsası'nda 1. seansın ilk yarısında İMKB-100 Endeksi 13,190.40 puana ulaştı. 
     2002-2004 yılları arasını kapsayan stand-by döneminde IMF 
     tarafından sağlanacak ek yardımın 16.5 milyar doları bulacağı yolundaki haberlerle moral bulan borsa açılıştan itibaren yükseliş yönünde hareket izledi. 
     En son dün 13,000 puanın üstünü deneyen ancak bu seviyelerde tutunamayan endeks, seansın ilk yarısı tamamlanmadan 13,190.40 puana ulaştı. 
     Daha sonra gelen kısmi satışlarla gerileyen endeks 13,050-13,150 puan aralığında hareket etti. Son yarım saate girilirken satışların biraz daha artmasıyla 13,000 puanın üstünde tutunma çabaları gözleniyor. Endeks 13,144 puan dolayında seyrederken işlem hacmi de 225 trilyon lira dolayında bulunuyor. 
     Endeks 13 Aralık günkü ikinci seansta 13,017.83 puanla, 19 Aralık'taki ilk seansta ise 13,069.02 puanla, dün 2. seans içinde 13,005,69 ile 13,000 puanın üstünü 3 kez test etmişti. 
     Endeks, bu yıl içinde en yüksek değer olarak 4 Mayıs günü 1. seans kapanışında 13,139.56 puanı, gün sonu kapanışı olarak da 3 Mayıs'ta 12,829.84 puanı görmüştü. 
     Endeks bugüne kadar seans içindeki en yüksek değer olarak 17 Ocak 2000'de 20,617.92 puanı, kapanıştaki en yüksek değer olarak da 18 Ocak 
     2000 günü 19,577.27 puana ulaştı. 
     






</TEXT>
</DOC>
