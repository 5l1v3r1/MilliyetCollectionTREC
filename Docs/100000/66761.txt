<DOC>
<DOCNO> 66761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/pulur.html </URL>
<DATE> 2002/02/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bölükbaşı bir vilayete bedeldi... 
</HEADLINE>
<TEXT>

     ALLAH rahmet eylesin... 
     Osman Bölükbaşı'yla 1960 öncesi, dağ, tepe, köy kasaba dolaşan, birkaç gazeteci kalmışsa, biri de biziz... 
     İlk tanışıklığımız, 1955'te İzmir'de, Atatürk heykelinin bulunduğu meydandaki mitingdedir elindeki kağıtlardan "Demokrat Parti"nin yaptıklarını eleştiren zehir zemberek şeyler okuyordu. Meydanın arkasında kümelenen "Demokratlar" laf atmaya başlayınca, onları "Bunlar sizin başbakanınızın muhalefette söyledikleri" diye susturuyordu. 
     
     BÖLÜKBAŞI hazır cevaplığıyla meşhurdur. Meclis'teki kavgalı bir oturumda, kürsüde konuşurken, kendisine laf atan, sıra kapaklarına vuran Hüseyin Balık'a, eğilip bağırmıştı 
     "Oynama balık, yutarım seni " 
     
     YİNE öyle bir oturumda, Demokrat Partili Murat Ali Ülgen laf atmıştı 
     "Erkeksen dışarı çık " 
     Bölükbaşı konuşmasını kesti ve taşı gediğine koydu 
     "Erkekliğimin zekatını versem, sen de erkek olursun " 
     
     YİNE 1960 öncesi Meclis'te kıyamet kopmuş, İnönü, Bölükbaşı'ya soruyor 
     "Ne dersin Bölükbaşı, benim devrim mi, bunların devri mi 
     İsmet Paşa'nın kendisini tercihe zorladığını sezen Bölükbaşı'nın cevabına, paşa kahkahalarla güler 
     "Paşam, senin devrin de, balla, börekle yenilmezdi ya " 
     Bölükbaşı o dönemin çok güçlü ve çok etkili bir politikacısıydı, tek başına Demokrat Parti iktidarını korkutmuştu. 
     Abarttığımızı sanmayın... 
     Eğer öyle olmasaydı "Demokratlar" kendisinden bu kadar korkmasalardı, hemşerilerine oy verip, milletvekili seçtiler diye Kırşehir vilayetini, ilçe yaparlar mıydı 
     
     BÖLÜKBAŞI, en çok, kendi eteğine yapışıp, milletvekili seçildikten sonra, başka partilere geçenlere kızdı. 
     1960 sonu, Demirel, partisinde isyan çıkaran "41'ler"den kazık yemiş, bütçesi reddedilmiş, yeni hükümeti yine o kuracak ama, sayısına güvenemiyor, ya güvenoyu alamazsa... 
     Meclis'te "milletvekili pazarları"nın kurucusu - sonra onu da geçenler oldu ya - Demirel, Bölükbaşı'nın deyimiyle "imanı zayıf" milletvekillerine çengel atmış. Bunlardan birinin kim olduğunu öğrenince, Bölüşbaşı'yı arıyoruz, Bölükbaşı ateş püskürüyor "Müsaade buyurursan anam köylü" diye başlıyor anlatmaya... 
     Annesi "Akkoyunlu" olduğu için, bize böyle derdi... 
     "Elimde belge var, senet var, okuyayım da dinle " 
     Kırşehir noterliğinde düzenlenmiş senedi okuyor 
     "Millet Partisi'nin adayı olarak seçildikten sonra, hangi sebeble olursa olsun partiden istifa ettiğim takdirde, milletvekilliğinden de istifa etmeyi ahlaki bir görev saydığımı ve bu görevi yerine getirmek için, şeref ve namus sözü verdiğimi beyan ederim." 
     Bölükbaşı yine aldanmıştı, ne senet, ne sepet, adamın ertesi gün Demirel'in yanında fotoğraf çektirmesine mani olamadı. 
     
     BÖLÜKBAŞI'yı A. Kadir'in "Mevlana"dan Türkçeleştirdiği dizelerle uğurladık 
     "Dünle beraber gitti cancağızım Ne kadar söz varsa düne ait Şimdi yeni şeyler söylemek lazım." 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
