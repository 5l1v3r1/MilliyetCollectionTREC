<DOC>
<DOCNO> 71103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun18.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hintli yazar Arundhati Roy'a 1 günlük sembolik hapis cezası 
</HEADLINE>
<TEXT>

     Hindistan Yüksek Mahkemesi, ''Booker'' edebiyat ödülü sahibi Hintli yazar Arundhati Roy'u, Narmada barajıyla ilgili mahkeme kararına karşı çıkan açıklamaları nedeniyle 1 günlük hapis cezasına çarptırdı. 
     Türkiye'de ''Küçük Şeylerin Tanrısı'' kitabıyla tanınan Roy, 1 günlük sembolik hapis cezasının yanı sıra 2 bin rupi yaklaşık 57 milyon lira para cezasını ödeyecek. 
     Yüksek Mahkeme'nin verdiği kararda, Roy'un para cezasını ödememesi halinde 3 ay hapse girebileceği belirtildi. 
     Roy, Narmada barajının faaliyete geçmesine izin veren mahkeme kararına karşı çıkmış, bu konuda yapılan gösteriye katılarak açıklamalarda bulunmuştu. 
     Mahkeme, Roy'un açıklamalarıyla ilgili olarak, ifade özgürlüğünün makul sınırlarının olması gerektiğini belirtti. 
     






</TEXT>
</DOC>
