<DOC>
<DOCNO> 81606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/bila.html </URL>
<DATE> 2002/05/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kara çarşaf ve Meclis 
</HEADLINE>
<TEXT>

     Saadet Partisi Sivas Kadın Kolları'na mensup kara çarşaflı bayanların dün Meclis koridorlarında yarattıkları görüntü, Posta gazetesinin manşetindeydi. 
     Meclis'te kara çarşaflı görüntü Başbakan Ecevit'i rahatsız etmiş. 
     Ecevit, kara çarşaflı Meclis ziyaretlerinin alışkanlık haline getirilmesi ve yaygınlaştırılması olasılığını dikkate alarak Meclis Başkanlığı'nın bir çözüm üretip üretemeyeceğinin araştırılmasını istemiş. 
     Aynı rahatsızlığı duyan Meclis Başkanı Ömer İzgi ise Meclis Başkanlık Divanı üyeleriyle bir görüş alış verişinde bulunmuş. 
     Meclis Başkanı İzgi'yle dün görüştük. 
     Şu değerlendirmeyi yaptı 
     "Kara çarşaflı bir görüntü iyi bir görüntü değil. Meclis'te bu görüntülerin sıklaşması ve yaygınlaşması hoş olmaz. Bu nedenle arkadaşlarımla bir ön toplantı yaptım. Hukuki durumu değerlendirdik. İçtüzük hükümlerimize baktık. 1983 yılına kadar başörtülü bayanların Genel Kurul hariç Meclis'e girmelerinde bir yasak konulmamış. 1973 yılında da Genel Kurulu localardan izlemelerine İçtüzük olanağı tanınmış. Şimdi sorun şu Başörtüsü ile kastedilen nedir Türban ve kara çarşaf da bu tanımın içinde midir Bunu değerlendirmeye çalıştık." 
     
Diyanet'e başvuru      Meclis Başkanı İzgi, daha önce benzer tartışmaların yaşandığı bu konuya açıklık getirmek için Diyanet İşleri Başkanlığı'na başvurarak, dini açıdan başörtüsünün bir tanımının yapılmasını talep etmeyi düşünmüş. İzgi, bu amaçla bir yazı hazırlamış. Diyanet'e başvuruyu bugün veya yarın gönderecek. 
     İzgi bu girişiminin gerekçelerini şöyle açıklıyor 
     "İçtüzük başörtüsü diyor, ama tarif etmiyor. Ben bu tanımı alabilmek için Diyanet İşleri Başkanlığı'na başvurmayı düşündüm ve bir yazı hazırladım. Oradan gelecek yanıta göre bir değerlendirme yapacağız. Çünkü başörtüsü bizim Anadolu'dan bildiğimiz bayanların yüzünü açıkta bırakan bir örtü biçimidir. Ama kara çarşaf farklı. Dini açıdan başörtüsü neyi içerir neyi içermez Diyanet'ten bir yanıt alacağız." 
     İzgi, gelecek yanıta göre hareket edeceklerini, hukuki bir düzenleme gerekiyorsa onu Başkanlık Divanı gündemine getirebileceklerini de vurguladı. 
     Meclis Başkanı'nın endişesi bu görüntülerin siyasi amaçlı olarak oluşturulması ve kullanılması... 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
