<DOC>
<DOCNO> 88277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun09.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Philip Morris 79.5 milyon dolar tazminat ödeyecek 
</HEADLINE>
<TEXT>

     ABD'de temyiz mahkemesi, Oregon mahkemesinin, ABD'nin en büyük sigara üreticisi Philip Morris firmasının, ölen bir tiryakinin ailesine 79.5 milyon dolar tazminat ödemesini öngören kararını onayladı. 
     Davaya bakan bidayet mahkemesi jürisi, söz konusu tazminata 1999 yılında karar vermiş, ancak üst mahkeme yargıcı miktarı fazla bularak 32 milyon dolara indirmişti. Bunun üzerine davayı açan Jesse Williams adlı tiryakinin ailesi konuyu temyiz mahkemesine götürdü ve temyiz mahkemesi, Oregon mahkemesinin kararını yerinde buldu. Temyiz mahkemesinin kararına karşı sadece eyalet yüksek mahkemesinde dava açılabiliyor. 
     Williams ailesinin avukatları, Philip Morris'in ödeyeceği tazminatın, tıbbi tedavi masrafları ve tiryakinin çektiği acılar için yapılacak ödemeyle birlikte 80 milyon doları aşacağını ifade ettiler. 
     Jesse Williams, 1997 yılında 67 yaşında akciğer kanserinden ölmüştü. Williams'ın 42 yıl boyunca Marlboro sigarası içtiği öğrenildi. 
     Mahkeme yargıcı kararında, haftalık kazancı 30 milyon dolar olan Philip Morris firması için 79.5 milyon doların fazla önem taşımadığını da belirtti. 
     





</TEXT>
</DOC>
