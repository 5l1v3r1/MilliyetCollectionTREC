<DOC>
<DOCNO> 91903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo05a.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKAN’A DESTEK 
</HEADLINE>
<TEXT>

Golcü oyuncuya takım arkadaşları sahip çıktı Biz onu biliyoruz. Her zaman da arkasındayız 
     SENEGAL maçından sonra ağır eleştiriler alan ve futbol yaşamının en sıkıntılı günlerini geçiren Hakan Şükür’e takım arkadaşlarından destek geldi. Hasan Şaş, "Biz her zaman onun yanındayız, arkasındayız. Milli Takım’da 30’un üstünde gol atmış bir oyuncuya böylesine acımasızca saldırılmaz. Onun ne kadar büyük bir futbolcu olduğunu biliyoruz. Bir kesim ona fazlasıyla haksızlık yapıyor" dedi. 
     HALUK Ulusoy ise "Bu takımda herkesin büyük emeği var. Hiç kimseyi ayırmayız. Buralara gelmemizde Hakan’ın büyük payı olduğu unutulmamalı" açıklamasını yaptı. Bu arada İtalyan basını Hakan Şükür’e yüklenmeye devam etti. Gazeteler, "Dünya Kupası’nda varlık gösteremeyen ve henüz golü bulunmayan Hakan’ı, kulübü Parma’dan sonra kendi ülkesinde de kimse istemiyor" ifadelerini kullandılar. 
     



 SPOR 



































</TEXT>
</DOC>
