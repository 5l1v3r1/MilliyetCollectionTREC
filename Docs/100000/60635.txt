<DOC>
<DOCNO> 60635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko09.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Destek versinler 60 milyar dolar getirelim 
</HEADLINE>
<TEXT>

     Türkiye İhracatçılar Meclisi TİM Başkanı Oğuz Satıcı, şartlar oluşursa 2002 yılında gerçekleşecek ihracatın 50 - 60 milyar dolar olacağını söyledi. Satıcı, 2001’deki 31 milyar doları aşkın ihracatın yüzde 50 daralmış bir imalat sanayinde yapıldığını, bunun ikiye katlamasının çok normal olduğunu belirtti. Satıcı, şunları söyledi 
     "Bizi destekleyin, üretimi destekleyin, istihdamı destekleyin ve biz bu rakamları 40 milyarlara, 50 milyarlara, 60 milyarlara çıkartalım. Bu rakamları çıkartırken dış satımla ekonomimizi büyütelim, iç talepteki canlanmayı da bu şekilde hazırlayalım ve Türkiye enflasyonu da yensin işsizliği de yensin." Tüm tarafların ülkenin çıkışını ihracatta gördüğünü, başarının da bundan kaynaklandığını ifade eden Satıcı, "Yoksa bu konuda yapılmış destek yok, kösteklerin dışında" dedi. 
     
     Hedefteki rakam az 
     2002’de hükümetin ihracatta hedeflemiş olduğu 32 milyar dolarlık rakamın kendilerini sıkıntıya soktuğunu belirten Satıcı, şunları kaydetti "Eğer hedefi 32 milyar dolar koymuşsanız siz Türkiye’nin üretimine ve ihracatına dönük hiçbir çalışma yapmayı planlamıyorsunuz demektir. Eğer ki bu hedefi 40 milyar dolar 50 milyar dolar koyabilecek güçleri varsa koysunlar." 
     



 EKONOMİ 




















</TEXT>
</DOC>
