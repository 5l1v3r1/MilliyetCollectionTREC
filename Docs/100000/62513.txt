<DOC>
<DOCNO> 62513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/spor/spo15.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kosta Rika kandırıldı      DÜNYA Kupası’nda, milli takımımız ile aynı grupta yer alan Kosta Rika, özel maç için A takım yerine ümit milli futbolculardan kurulu takımı gönderen Kamerun’dan, ödediği 70 bin doları geri istedi. Kosta Rika, kendilerini kandıran Kamerun’dan parayı tahsil etmek için FIFA’ya başvurdu. 
     
Lazio - Milan      İTALYA Kupası çeyrek final ikinci maçında Ümit Davala’lı Milan, Lazio ile Roma’da karşı karşıya gelecek. İlk karşılaşmayı kendi sahasında 2 - 1 kazanan Milan’ın, üstünlüğünü korumaya çalışacağı mücadele TSİ 21.45’te başlayacak. 
     
Kilise cezası      İSPANYA Ligi’nden Alavesli Oscar Tellez, eski başkan yardımcısının cenaze töreninde kiliseye girmeyi reddedince, ceza yedi. İnançları gereği kilisenin kapısında bekleyen Tellez’in hareketine çok sinirlenen yönetim, yüklü bir para cezası vermeyi kararlaştırdı. 
     
Collina’dan sitem      İTALYAN hakem Collina, hakemliğin televizyonla başa çıkmasının imk nsız olduğunu söyledi. Collina, "Hakemliğin standardı son 20 yıldan iyi. Fakat görünen hatalar çok daha fazla. Çünkü, o zaman iki kamera vardı, şimdi 20 kamera var. Bende ise sadece iki göz" dedi. 
     
İtalya sınavı      DÜNYA Şampiyonası finallerine katılabilmek için grup maçlarına başlayan A Milli Hentbol Takımı 3. karşılaşmasını bugün İtalya ile yapacak. Macaristan’a deplasmanda ve evinde yenilmekten kurtulamayan Ay-Yıldızlılar’ın maçı, Atatürk Salonu’nda 19.00’da başlayacak. 
     
Tur adımı      AVRUPA Kupa Galipleri Kupası’ndaki temsilcimiz TMO Bayan Hentbol Takımı, üçüncü tur ilk maçında farklı mağlup ettiği Makedon rakibi ile bugün rövanşta karşılaşacak. Atatürk Salonu’nda 42-18’lik maçın rövanşı 11.00’de başlayacak. 
     
Gaziantep’e yeni Sambacı      GAZİANTEPSPOR, Cesar, Andrea Santos ve Viola’dan sonra dördüncü Brezilyalı Perreria’yı da kadrosuna kattı. Perreria ile sezon sonuna kadar kiralık olarak sözleşme imzalandığını açıklayan Futbol Şube Sorumlusu Asım Atmaz, bu futbolcunun bugün Belek kampına katılacağını ve sağlık kontrolünden geçeceğini söyledi. 
     
Futbolda bugün      İkinci Lig 
     13.30 Dardanel - Aydın 
     Üçüncü Lig 
     13.30 ESKİ Spor - Niğde 
     13.30 K.Örengücü - Karaman 
     13.30 Kilimli B. - Kayseri E. 
     13.30 Aksaray - Silifke 
     13.30 Edirne - L.Burgaz 
     
Yeni oyun da hatalı çıktı      SPORDAN Sorumlu Devlet Bakanı Fikret Ünlü ve Spor Toto Müdürü Mehmet Boslu’nun dün tanıttığı yeni şans oyunu başlamadan tartışmaya yol açtı. Her hafta 17 maç içinden 7 maçta kaç gol atılacağını, gollü veya golsüz biteceğini tahmin edecek iştirakçilerin, noter eşliğinde 7 maç için çekilecek kura sonunda, seçtiği maçların burada da çıkması halinde ikramiye kazanacağı kaydedildi. 
     BASIN mensupları, maç tahmininden sonra noter çekilişinin oyunu ve katılımı olumsuz etkileyeceğini söylediler. Bakan Ünlü de "Zaten 7 maçı tahmin ederek, zor bir işi başaranlara ikinci engel olmaz" dedi. 7 maçı tahmin edene ikramiye verilmesi ve büyük ikramiye için iki maçın da noter tarafından belirlenmesi, noterin devreden çıkarılması gibi önerilerinin dikkate alınacağı bildirildi. 
     
Kaleperoviç kalbine yenildi      FENERBAHÇE ve Galatasaray’ın eski teknik direktörlerinden Yugoslav Tomislav Kaleperoviç vefat etti. Kalbine yenik düşen ünlü çalıştırıcı görev aldığı dönemlerde hem Fenerbahçe’yi, hem de Galatasaray’ı şampiyonluğa taşımıştı. Bursaspor, Mersin İdman Yurdu ve Eskişehirspor’da da hocalık yapan Kaleperoviç 70 yaşında hayata gözlerini yumdu. 
     



 SPOR 























</TEXT>
</DOC>
