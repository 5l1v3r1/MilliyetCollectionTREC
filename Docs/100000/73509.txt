<DOC>
<DOCNO> 73509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/magazin/amag.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil’in şakası pahalıya patladı 
</HEADLINE>
<TEXT>

Ünlü şovmen, modacı Nur Yerlitaş’ın 600 milyonunu havaya saçtı. Paralar toplandığında geriye 350 milyon lira kalmıştı 
     MAGAZİN SERVİSİ 

     MEHMET Ali Erbil’in klaşikleşen’ şakası, ünlülerin modacısı Nur Yerlitaş’a 250 milyona mal oldu. Bir hafta önce Günay’daki davette kameraların önünde Yerlitaş’ın çantasını yoklayıp içinde para bulamayınca hayal kırıklığı yaşayan Erbil, Maksim’deki izleyiciler arasında ünlü modacıyı görünce hemen yanına gitti. Yerlitaş’ın çantasına el attığında içindeki zarfta bir tomar para olduğunu gören Erbil, banknotları havaya saçarak şovunu renklendirdi. 
     
     Gitti paralar.... 
     EĞLENMEK için Maksim’i seçenler, milyonların havada uçuşmasını kahkaha atarak izlerken, Yerlitaş şaşkındı. Garsonlar, Erbil’in saçtığı paraları toplayıp modacıya teslim etti. Parasını sayınca 600 milyondan geriye 350 milyon kaldığını gören Yerlitaş’ın yüzü asıldı. Nur Yerlitaş, fotoğrafını çeken Hafta Sonu muhabiri Suat Ekiz’e, "Erbil’in şakası bana 250 milyona mal oldu" sözleriyle dert yandı. 
     



 MAGAZİN 












</TEXT>
</DOC>
