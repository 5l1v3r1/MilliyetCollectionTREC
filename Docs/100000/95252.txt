<DOC>
<DOCNO> 95252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yasam/yas06.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir erkek Clinton’a babalık davası açtı 
</HEADLINE>
<TEXT>

Avukat Paul Pearson, "Evlendiğimizde karım Clinton’dan yeni ayrılmıştı. 20’sindeki oğlumuzun babası o olabilir" dedi 
     DIŞ HABERLER SERVİSİ 

     Türkiye gezisi sırasında çapkınlıkları yüzünden eşi Hillary ile boşanmanın eşiğine geldiği söylenen ABD eski başkanı Bill Clinton şimdi de babalık davasıyla karşı karşıya... 
     1975 - 1985 yılları arasında evli kaldığı eşinin kendisi ile evlenmeden önce Clinton’la çıktığını söyleyen emekli bir avukat, yıllardır kendi çocuğu olarak bildiği 20 yaşındaki oğlunun eski başkandan olabileceğini belirterek DNA testi yapılması için dava açacağını açıkladı 
     Avukat Paul Pearson, eşi Dolly Kyle Browning’in, Clinton’la 17 yaşındayken ilişkiye girdiğini kabul ettiğini ifade ederek, kendisinin de aşağı yukarı aynı tarihte onunla evlendiğini belirtti. Pearson, şu anda 20 yaşında olan oğlu Anthony’nin bu yüzden Clinton’dan olabileceğini söyledi. 
     
     Mirasçısı olacak 
     Yapılacak bir DNA testinde Anthony, Clinton’ın oğlu çıkarsa, Clintonlar’ın yaklaşık 30 milyon dolarlık servetinin de varislerinden olacak. 
     Clinton hakkında benzer bir babalık davası 1999’da da açıldı. 13 yaşındaki oğlunun Clinton’dan olduğunu iddia eden bir fahişe, DNA testi için dava açtı ama test sonuçları olumsuz çıktı. 
     



 YAŞAM 

















</TEXT>
</DOC>
