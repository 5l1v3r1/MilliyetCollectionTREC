<DOC>
<DOCNO> 95626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/spor/spo03.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Agustine için top Terim’de 
</HEADLINE>
<TEXT>

Ankaragücü Başkanı Cemal Aydın, "Fatih hoca istedikten sonra asla problem çıkmaz" dedi 
     Telefon trafiği 
     GALATASARAY’IN yabancı transferinde temasa geçtiği Ankaragücü’nün yıldızı Agustine için artık imza aşamasına gelindiği öğrenildi. Başkent ekibinin Başkanı Cemal Aydın, Avusturya kampı sırasında Teknik Direktör Fatih Terim ile telefon görüşmesi yaptıklarını açıklayarak, "Fatih hoca istedikten sonra asla problem çıkmaz. Kendisi bizi yeniden arayacağını söyledi" diye konuştu. 
     
     Yönetim de sıcak 
     ANKARAGÜCÜ’NÜN Agustine için Sarı - Kırmızılılar’dan ilk etapta 1 milyon 750 bin dolar talep ettiği öğrenildi. 750 bin dolarını peşin, 1 milyon doları ocak ayına kadar iki taksit halinde ödemeyi planlayan Galatasaray yönetimi, son anda çıkan anlaşmazlık nedeniyle geri adım attı. Tecrübeli futbolcunun transferinin Cemal Aydın ile Fatih Terim görüşmesinden sonra kesinleşeceği açıklandı. 
     
Fleurquin Fransa’da      GEÇEN sezon Galatasaray’da forma giyen Andres Fleurquin’in, Fransa 1. Lig Takımları’ndan Rennes ile üç yıllığına anlaştığı öğrenildi. Sarı - Kırmızılı takıma, Sturm Graz’dan kiralık olarak gelen Fleurquin, özellikle Şampiyonlar Ligi’nde sergilediği performansla büyük beğeni toplamıştı. Menajer Bayram Tutumlu, tecrübeli futbolcunun dün mukavele imzaladığını bildirdi. Yeni sezon öncesinde Fatih Terim, Fleurquin ile anlaşmak istemediğini söylemiş, başarılı futbolcuyla ipleri koparmıştı. 
     
Pinto şoku      GALATASARAY’IN yeni Brezilyalısı Pinto’nun sağ ayak arka adalesinde yırtık tespit edildi. Dün MR çektiren yıldız futbolcunun yaklaşık 3 hafta sahalardan uzak kalacağı açıklandı. Bu gelişme İsviçre kampı öncesinde Fatih Terim’i şoke etti. 
     
Rakipler belli oldu      GALATASARAY’IN İsviçre kampı sırasında oynayacağı hazırlık maçlarının programı belli oldu. Sarı - Kırmızılı takım ilk hazırlık maçını 18 Temmuz’da Çek Cumhuriyeti’nden Slavia Prag ile yapacak. 21 Temmuz’da Bayer Leverkusen ile kozlarını paylaşacak olan Galatasaray, 24 Temmuz’da İsviçre’den Grasshoppers ve 27 Temmuz’da da Fransa’nın Auxerre takımları ile karşılaşacak. 
     



 SPOR 
























</TEXT>
</DOC>
