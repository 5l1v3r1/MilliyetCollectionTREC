<DOC>
<DOCNO> 56770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/gureli.html </URL>
<DATE> 2001/12/12/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kadının gözü, erkeğin cimciği 
</HEADLINE>
<TEXT>

     Geçtiğimiz haftanın "Hürriyet Pazar"ında Ayşe Arman'ın yaptığı söyleşide Attila İlhan 40 yıl öncenin kızlarını anlatırken, "Benim bir iltifatım vardı mesela, hep onu söylerdim 'Gözlerin ne kadar güzel, versene çerçeveletip asayım.' Kızlar buna bayılırlardı" diyor. 
     Doğrusu, her türlü göz için geçer akçe olan bir iltifat 
     İnsanoğlunun, özellikle kızların ve kadınların iltifattan ne kadar çok hoşlandığı öteden beri söylenir. Hele kadınların erkekler tarafından beğenilme tutkusu sınır ve sınıf tanımaz boyutlara ulaşır. 
     Aynı günkü Hürriyet Pazar'da Sevgi Gönül, 6 - 7 Eylül 1955 olaylarından önceki Beyoğlu'nu anlatıyor ve "hicap verici olaylardan sonra" Beyoğlu'nun bozulduğunu, "caddelerde serseriler dolaşır olduğunu" belirttikten sonra şöyle diyor 
     "Burada yürümeye adeta korkardık, Beyoğlu'nda cimcik yemeyen yegane ender hatunlardan biri herhalde benim. Bir aralık, çocuk aklımla bayağı aşağılık kompleksine kapılmıştım, niye beni cimciklemiyorlar diye." 
     Attila İlhan'ın iltifat yöntemiyle Sevgi Gönül'ün çocuk yaştaki kompleksi bir noktada kesişmiyor mu sizce 
     Kadın cinsinin iltifata ya da beğenilmeye olan gözü kapalı tutkusu... 
     Bu tutku, içgüdü de diyebilirsiniz buna, çoğu kadında aşırı zafiyet derecelerine ulaşır. Oradan oraya savrulmalarına, sonradan pişmanlık duyacakları, güvenlerinin sarsılacağı olayların içine sürüklenmelerine neden olur. 
     Erkeklerce beğenilmenin, takdir ve tercih olunmanın, ilan - ı aşk edilmenin kadınlar tarafından mantık denilen mihenk taşına vurulması söz konusu değildir. 
     Aşkta mantık yoktur diyeceksiniz. 
     Evet, aşk bir beğenmenin ya da beğenilmenin ürünüdür, aşkta mantık olmadığı sözü de olayın bir yanını yansıtır. Ama sadece bir yanını. 
     Olayın bir de gerçekliği var. İltifatın ya da ilan - ı aşkın gerçek olup olmadığı, duyguların içtenliği ya da yapaylığı... Çoğu kız ya da kadın bunları düşünmez. Tercih edilmek, iltifat görmek, yeterlidir onlar için. Şehla gözlüler bile "Gözlerin ne kadar güzel, versene çerçeveletip asayım" sözüne inanırlar, bayılırlar, tav olurlar. Çiçekçiden bir çiçek alıp yapraklarını kurutarak gönderin, "Bu eşi olmayan ağacı ben yetiştirip çiçeğine senin adını verdim" deyin, o ağacın kaç yılda yetişip yetişmediğini düşünmeden inanırlar. 
     Aşk kalkanı ardında cinselliğin saldırısıdır oynanan. Konu, burada bitmeyecek kadar uzun ve karmaşık. 
     
Bir şiir      Eh, yazıyı Attila İlhan'ın "40 yıl önceki" dizeleriyle bitirmeliyiz 
     "ben sana mecburum bilemezsin adını mıh gibi aklımda tutuyorum büyüdükçe büyüyor gözlerim ben sana mecburum bilemezsin içimi seninle ısıtıyorum". 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
