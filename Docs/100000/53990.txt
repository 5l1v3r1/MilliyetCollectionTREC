<DOC>
<DOCNO> 53990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/magazin/yazdud.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerini ağzından zirvedeki starlar 
</HEADLINE>
<TEXT>
Bülent sinirli, Sibel hisli 
     Efendim, tüm öğretmenlerden özür diliyorum. Son anda gelen bir ilan ve sayfamda yapılan ani değişiklik nedeniyle Öğretmenler Günü’nü bir gün gecikmeli olarak kutluyorum. Benim için çok kutsal olan, bugünkü başarılarımda sonsuz katkıları bulunan, ilkokuldan üniversiteye kadar bana emeği geçen tüm öğretmenlerimin ellerinden öpüyorum. Kabul buyurun efendim. Evet, başta dostum, arkadaşım, sonra da yayın yönetmenim Rıfat Ababay ve sevgili zevcesi Süheyla olmak üzere pek çok okuyucum, çevremdeki yakınlarım, dostlarım dün ilkini yayınladığımız "Annelerin ağzından zirvedeki starlar" dizimi acayip beğenmişler. "Üç günde böyle güzel bir dizi kesilmez" diyenler mi istersiniz, "Şenay Abla, bu annelerin anlatacak daha çok maceraları vardır, devam et ne olur" diye yalvaran genç okuyucular mı, "Valla Şenay eline sağlık, çok güzel olmuş, kimbilir onlarda daha ne inciler vardır" diyenler mi .. Ben de sizleri kıramadım ve diziyi 4 güne çıkardım. Sizin gözünüz aydın ama ben bugün de çalışacağım anlaşılan. Kaldığımız yerden devam ediyoruz. 
     
     Sezer Can ve Necla Poyraz’a "Çocukken en çok hangi yemeği severler, neden korkarlardı ve alışkanlıkları nelerdi" diye soruyorum. Başlıyorlar anlatmaya... 
     
     SC Sibel’in en sevdiği yemek karnıyarık, köfte, patates, pilavdır. Gözü karaydı. Bazen ben onu, evimizin altındaki bodruma kapatma tehdidini savururdum. 
     Hiç kapatmadım ama karanlıktan korkardı. Bu korkusunu h l içinden atamadı. 
     
     NP Bülent 3 yaşındayken aile yadigarı bir vazoyu kazayla kırdı. Niye bilmiyorum, onu dövdüm. Masanın altına girip babaannesinden öğrendiği duaları sıraladı. 7-8 yaşındaydı, ezanı öğrenmişti. Her yaramazlıktan sonra masanın altına çekilir, ezan okurdu. Mantıyı ve köfteyi çok severdi. Sebze yemez, domatesten nefret ederdi. Makarna, pilav, hamur işleri, börek, keke bayılırdı. H l da öyledir. Hiç birşeyden korkusu yoktu. İki kapılı bir konakta otururduk. Karanlıkta iner, çıkardı. Akşamın bir saatinde bakkala gönderirdim onu, alışveriş yapıp dönerdi. 
     Sibel 14-15 yaşındayken evlenip anne olmak istemiş. Çabuk serpildiği için mahalleden de epey talip çıkmış. Ama hep ağız, burun kıvırıyor, kimseleri beğenmiyormuş. Flörte kaç yaşında başladığını Sezer Abla anlatıyor 
     "17 yaşında Hakan Ural ile evlendi Sibel. O zaman eşim ve ben ne kadar kızmıştık sana Şenay". 
     Efendim, ben Sibel Can’ı tanıdığımda 13-14 yaşlarındaydı. Gazetecilik ve işletmecilik yapıyordum. 
     Este Gece Kulübü’nde Sibel’i sahneye çıkarmıştım. Gazinocular Kralı’ Fahrettin Aslan sayesinde Sibel’in yaşı büyütüldü, Taksim Maksim Gazinosu’nda dans etmeye başladı. O yıllarda Hakan Ural ile samimiydim. Grubumuzun lideri ise işadamı Lokman Kondakçı’ydı. Sibel ile Hakan tanıştılar ve Zerrin Özer’in evinde evlendiler. Şahitleri Lokman ve bendik. 
     Bu evlilikten annesinin, babasının ve Fahrettin Aslan’ın haberi yoktu. Üçünden de en büyük fırçayı ben yemiştim. Aynı soruyu Necla Teyze’ye yöneltiyorum "Şenay’cığım, Bülent şimdi gerçek bir hanımefendi. Onun için derin konulara hiç girmeyelim" diyor. 
     Sibel de Bülent Ersoy da annelerinin dizinin dibinde değiller artık. O nedenle soruyorum, "Şimdi aranız nasıl" diye. 
     SC Daha iyi. Sibel artık olgunlaştı. Başından geçen tüm olayları atlattı. Onun yerinde başkası olsaydı intihar ederdi. Ama Allah sevgisi onu ayakta tuttu. Zaten Allah’ın adını ağzından düşürmez. İnancı tamdır. Her perşembe rahmetli babası için yasin okur. Ben de hepimizin yükünü omuzlayan, koca bir aileye bakan Sibel’e durmadan dua ederim. Anne olunca benim kıymetimi daha iyi anladı. Çocuklarıyla ilişkisi çok güzel. Oğlu Engincan ilk göz ağrımız. Kızı Melissa’yı bana benzetir. Tekne kazıntısı Emir de evin neşesi, maskotu. En sıkıntılı dönemlerimizde bizi neşelendirdi, mutlu etti. 
     NP Doğrusu Bülent ile aramız eskisi gibi iyi değil. Çok bunalırsa yine bana anlatır sorununu. Nakkaştepe’deki evinin inşaat ve dekorasyonu bitmediği için aynı evde yaşıyoruz. Yani iki ev üst üste. Tabii sinirleniyor, çoğu zaman odasından çıkmıyor. En kötü tarafı, insanlara çabuk inanması. Yanıbaşında ben varım. Sonunda öfkesini benden çıkarıyor. Ama kalbi çok iyidir. 
     Bülent Ersoy’un ve Sibel Can’ın zirve yolunda annelerinin çok emek verdiğini biliyorum. Onlara "Neler çektiniz" diye soruyorum. 
     SC Çok zorluk çektik. Bir yılbaşı gecesi Sibel 6 yerde birden çalışıyordu. Ben de her zaman olduğu gibi yanındayım. Sırtında bir palto, koşturup duruyoruz. Son olarak Gayrettepe’deki Discorium’da dans etti. Mekandan çıktık, kaldırıma oturdu hıçkıra hıçkıra ağladı. Yaşıtları Sibel’in iş için gittiği yerlerde çılgın gibi eğleniyordu. Ben de yanına oturdum, dizlerime vura vura ağladım. 
     NP Bülent ile kulis ve otel odalarında geçen yıllar, hayatımın en güzel dönemiydi. Bülent’in Maksim’de başladığı gün ben bankadan istifa etmek zorunda kaldım. Çünkü Fahrettin Aslan 
     "Bu çocuğu bırakamazsın" dedi. Haklıydı da. Bülent çok titiz olduğu için gömleklerini ben yıkadım, kolaladım, ütüledim, giydirdim. 
     Peki sahnedeki Bülent ve Sibel ile normal yaşamdaki Bülent Ersoy ve Sibel Can arasında fark var mı 
     NP Şenay’cığım, ne diyorsun sen Bizimkinin sahne çalışması sırasında ne kadar titiz olduğunu bilirsin. Bir kere kulisteki odasının mutlaka çok iyi havalandırılmış olması gerekiyor. Sigara falan içmez, dumanın olduğu yerlerden de hoşlanmaz. Yani ben hayatımda çok az kadında gördüm onun titizliğini. Çevresindekilerine kibardır, saygılıdır. Ama bir eksik bulduğunda da kıyameti koparır. Sanatına çok düşkündür. Sahne öncesi mutlaka şefini çağırır, son provasını yapar. Bu arada ağzından dua eksik olmaz. Sahneye mutlaka sağ ayağıyla çıkar ve 3 kez tahtaya vurup kulağını çeker. 
     SC Sibel, senin menajerliğini yaptığın yıllardaki gibi. H l aynı heyecanı taşıyor. Önce eli, ayağına karışır. Sonra sakinleşir. Çok neşelidir. Etrafına müthiş rahatlık verir. Öyle takıntıları yoktur. Ama rahat bir kulis odası olsun ister. Arada bir, sadece kış günlerinde boğazını ısıtsın diye bir kadeh kanyak ya da azıcık viski yudumlar. Onun için çalıştığı saz arkadaşları çok önemlidir. Babasından öyle öğrendi. Hepsine çok düşkündür. Saygılıdır. Önce sazlarının, vokallerinin paraları dağıtılır, ardından kendisi alır. Çoğu kez ne aldığını, ne kaldığını bile bilmez. Çünkü menajeri Orhan Alkan benimle ve dayısı Ünal ile muhatap olur. Sahneye çıktığı andan itibaren Sibel değişir. 
     Gerçekten de normal yaşamda hayli çocuksu, duygusal olan Sibel Can sahnede devleşiyor, seksi bir kadın oluveriyor. Bunu nasıl başardığını Sibel de bilmiyor, annesi de. Ama hem özel hem sahne yaşamında Sibel rol yapmıyor. Doğasında ne varsa onu yansıtıyor. 
"Bülent saman alevi gibidir"      "Bülent Ersoy duygusal biri midir" diye soruyorum Necla Poyraz’a. 
     NP Çok duygusaldır. Ama çok da ani öfkelenir. Ateş gibidir, yakar, yıkar etrafını. Bir süre sonra öfkesi diner, kendi kendine düşünür, yanlış yaptığını anlayınca da özür dilemesini bilir. Bugüne değin özel yaşamında hep verici olmuştur. Yaşadığı ilişkilerinde de çok incitildi. Bülent yıllardır düzenli bir yuvası olmasını çok ister. Bir de çocuk çok sever. Şefkatlidir. Elinde, avucunda ne varsa sevdiklerine verir. Onları hoş tutar. Kalbi çok incedir, bir kadın olarak müthiş hassastır. Zaten o nedenle çabuk kırılıyor. 
     "Peki ya Sibel Can .." diyorum Sezer Can’a. 
     SC Çok ağladı Şenay’ım, çok. Kızımı çok ağlattılar. 
     Ne dertler çekti, ne acılarla savaştı, biliyorsun. Çocukluğu yoksulluk içinde geçtiği için, özellikle garibanlara, yoksullara yardım etmesini sever. 
     Bütün ailenin yükü Sibel’in üzerindedir. Karagümrük’e geldiği an yardım etmediği insan yoktur. Sazının büyük bir kısmı, yani çalışanları ev, araba sahibi olmuştur. Acıma duygusu çok fazladır. Sokakta dilenen birini, televizyonda evi, barkı yıkılmış, acı çeken insanları, gazetelerde yardıma muhtaç hasta çocukları görsün, gözleri dolar. Çok vericidir ama son 2 yıldır cehennem azabı yaşadı. Elinde, avucunda ne varsa verdi. Şimdi toparlanıyor. 
     Sibel ilk hamileliği sırasında çok sıkıntı çekmiş, canı hep ekşi istemiş. Annesi olmasaymış zor atlatırmış o günleri. 
     SC Sibel’in hamileliği bayram sevinci yarattı hepimizde. Aslında kendisi henüz daha çocuktu. Çok zorluk çektik Engincan’da. Ben hep başındaydım. Hatırlıyorum da Engincan karnında ilk kıpırdadığı zaman çığlık atıp "Anne, anne, bak debeleniyor" demişti. O zaman Hakan, ben, hepimiz çok gülmüştük. Doğumu sırasında acı çekti, hep elini tuttum. İlk çocuğunun aslında kız olmasını istiyordu. 
     Allah onu da verdi. Engincan’ı emzirirken sütü kesildi. Ben bol tahin helvası ve tatlı önerdim, onları yiyince de tabii kilo aldı. Ama o kadar azimli ki. Emir’e hamileyken de 30 kilo aldı, hemen verdi. 
     
     



 MAGAZİN 












</TEXT>
</DOC>
