<DOC>
<DOCNO> 89677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo25.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo ''Bence Kosta Rika'ya 2 gol attım'' 
</HEADLINE>
<TEXT>

     Brezilya Milli Takımı'nın yıldız futbolcusu Ronaldo, 5-2 galip geldikleri Kosta Rika maçı öncesi 2 gol atacağını tahmin ettiğini söyledi. 
     Ronaldo, 10. dakikada Kosta Rikalı Luis Marin'in kendi kalesine attığı şeklinde onaylanan golün kendine ait olduğunu savunarak, ''Defanstan önce topa dokundum. Normalde gol bana ait. Eminim bu durum düzeltilir'' dedi. 
     İlk golden 3 dakika sonra takımını 2-0 öne geçiren Ronaldo, 3 maçta da attığı gollerle Brezilya'nın grup birincisi olmasında büyük pay sahibi oldu. 
     Dizindeki sakatlığı nedeniyle 2 yıldır forma giyemeyen Interli futbolcu, takımının bundan sonra da kazanmasına yardım edeceğini kaydederek, ''Performansımdan memnunum. Fiziksel olarak çok daha iyiyim ve tamamen iyileşmem için çok az bir şey kaldı. Bunun için çalışacağız'' dedi. 
     10. dakikadaki gol Ronaldo'ya yazılsaydı, 3. kez Dünya Kupası'na katılan Brezilyalı futbolcu, gol krallığı yarışmasında Danimarkalı Jon Dahl Tomasson ile birlikte, 5 golle lider olan Alman Miroslav Klose'un ardından 4 golle 2. sırada yer alacaktı. 
     





</TEXT>
</DOC>
