<DOC>
<DOCNO> 58459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sondun10.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı General "Ladin'den bir haftadır iz yok" 
</HEADLINE>
<TEXT>

     ABD'nin Afganistan harekatını yöneten Merkez Komutanlığı Generali Tommy Franks, Usame Bin Ladin'den bir haftadır iz olmadığını, Afganistan'da ölmüş de olabileceğini, ancak bu konuda kesin bir bilgi bulunmadığını söyledi. 
     Afganistan'da yeni geçici yönetimin iktidarı eski Devlet Başkanı Burhaneddin Rabbani'den teslim alma törenine katılan Franks, Kabil'de gazetecilere yaptığı açıklamada, son bir haftadır Bin Ladin'i gören olmadığını, akibetiyle ilgili 3 seçenek bulunduğunu ifade etti. 
     Franks, ''Tora Bora'da sağ da, ölmüş de olabilir, Afganistan'ın başka bir yerinde bulunuyor, ya da Pakistan'a kaçmış da olabilir'' dedi. 
     






</TEXT>
</DOC>
