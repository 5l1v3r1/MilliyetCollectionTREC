<DOC>
<DOCNO> 54701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sondun13.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı komutan "Afganistan'dan sonrası var..." 
</HEADLINE>
<TEXT>

     ABD'nin Büyük Okyanus'taki silahlı kuvvetlerinin komutanı Amiral Dennis Blair, ülkesinin Afganistan'dan sonra, El Kaide'nin dünyanın başka köşelerindeki hücrelerini ortadan kaldırmak için müttefikleriyle ''eşgüdümlü ve açık bir eyleme'' girişeceğini bildirdi. 
     Hindistan'ı ziyaret etmekte olan Amiral Blair, Yeni Delhi'de yaptığı açıklamada, ''El Kaide Afganistan'dan kovulduktan ve küçük parçalar haline getirildikten sonra kökünü tamamen kurutmak için, Asya'dakiler de dahil olmak üzere diğer ülkelerde eşgüdümlü ve açık bir eylem uygulayacağız'' dedi. 
     Amiral Blair, Afganistan ve Filipinler'de Usame Bin Ladin ve Ebu Seyyaf gruplarının savunmaya çekildiklerini belirterek, ''tekrar palazlanmamaları için bunlar üzerindeki baskının sürdürülmesi gerektiğine'' işaret etti. 
     






</TEXT>
</DOC>
