<DOC>
<DOCNO> 51630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sontur09.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda yüzünden düğün kana bulandı... 
</HEADLINE>
<TEXT>

     Amasya'nın Taşova İlçesi'ndeki bir düğünde, havaya rastgele ateş ederken 1 kişiyi yaralayan kişiye açılan ateş sonucu 2 kişi öldü, 5 kişi yaralandı. 
     Durucasu Köyü'nde dün akşam düzenlenen bir düğünde, Cafer Kılıç 61 , alkollü şekilde av tüfeğiyle havaya rastgele ateş etmek isterken, yan masada oturan Kamil Şener'i yaraladı. Buna sinirlenen Şener'in birlikte oturduğu bazı arkadaşları ve yaralı Şener, Cafer Kılıç'a tabancayla rastgele ateş ettiler. 
     Açılan ateş sonucu Cafer Kılıç olay yerinde öldü, Çaydibi Köyü Muhtarı Seyit Dilek 35 , Aslan Ünver, Mustafa Celep, Öner Duru ve Kerim Bengi yaralandı. 
     Yaralılardan Seyit Dilek 35 Amasya Devlet Hastanesi'ne kaldırılırken yolda öldü, diğer yaralılar Ondokuzmayıs Üniversitesi Tıp Fakültesi ve Amasya devlet hastanelerinde tedavi altına alındı. 
     Olayla ilgili soruşturma sürdürülüyor. 
     






</TEXT>
</DOC>
