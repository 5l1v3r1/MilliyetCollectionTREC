<DOC>
<DOCNO> 61183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun12.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler'in babası sadistmiş... 
</HEADLINE>
<TEXT>

     Alman Bild gazetesi, Amerikan Merkezi Haberalma Teşkilatı'nın CIA açıkladığı Adolf Hitler hakkındaki dosyayı yayınladı. 
     Gazetenin haberinde, Hitler'in annesi Klara Pölz'ün, Hitler'in babası Alois ile ikinci dereceden akraba olduğu, aynı zamanda Çek kanı taşıdığı belirtildi. 
     Alois Hitler'in, eşi Klara'dan 23 yaş büyük olduğu kaydedilen haberde, ''Hitler ailesinin evliliği mutsuz bir evlilikti. Bilinen tek gerçek ise Hitler'in babasının tam bir sadist olduğu'' denildi. 
     Haberde, Alois Hitler'in, köpeğini, halı üzerinde işeyene kadar dövdüğü, canı sıkıldıkça çocuklarını ve eşini de dövdüğü anlatıldı. 
     Aile içindeki bu şartlardan dolayı Adolf Hitler'de de narsisizm ve oidipus kompleksinin geliştiği belirtilen haberde, Hitler'in babasından nefret ettiği ve büyük ölçüde annesinin etkisi altında kaldığı kaydedildi. 
     






</TEXT>
</DOC>
