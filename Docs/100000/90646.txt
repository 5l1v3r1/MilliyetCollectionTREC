<DOC>
<DOCNO> 90646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/spor/spo05.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceği yazıyoruz 
</HEADLINE>
<TEXT>

Teknik Direktör Şenol Güneş, Senegal engelini de aşarak yarı finale isimlerini yazdıracaklarını söyledi 
     Tarih bitti’ 
     JAPONYA’YI devirerek Dünya’nın en iyi sekiz takımı arasına giren A Milli Takım gözünü yarı finale dikti. Teknik Direktör Şenol Güneş, karşılaşma sonrası yaptığı açıklamada, Japonya galibiyetini bir zafer olarak değerlendirmediklerini söyledi, "Futbolcularım bugüne kadar tarih yazdı. Fakat artık tarih yazmaya gerek yok. Tarih bitti. Artık geleceği yazıyoruz" ifadelerini kullandı. 
     
     Japonlara övgü 
     SENEGAL’İ yenerek yarı finale çıkacaklarını belirten Güneş, "Artık bu maçı düşüneceğiz. Daha işimiz bitmedi" diye konuştu. Tecrübeli hoca, Japonya ve Güney Kore’nin ev sahipliğinde düzenlenen bu kupanın, seyirci, medya ve futbolcular açısından incelenmesi gerektiğini, özellikle Japonların yenilgiye rağmen kendilerine gösterdiği olgun tavırların sevindirici olduğunu vurguladı. 
     
     Haddimizi biliriz’ 
     ŞENOL Güneş, yabancı bir basın mensubunun, "Türkiye daha önce Avrupa Şampiyonası’nda da çeyrek final oynadı. Buna rağmen Dünya Kupası’nda biraz küçümsendi mi " şeklindeki sorusuna, "Bizi küçük görenler de, fazla abartanlar da olabilir. Fakat biz haddimizi biliyoruz. Merdivenleri birer birer çıkmak istiyoruz. Artık hedefimiz yarı final. Bu çok kolay değil ama Türkler zoru sever" yanıtını verdi. 
     



 SPOR 


































</TEXT>
</DOC>
