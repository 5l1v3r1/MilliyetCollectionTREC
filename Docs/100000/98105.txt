<DOC>
<DOCNO> 98105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/guclu.html </URL>
<DATE> 2002/07/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YTP’nin neresi yeni 
</HEADLINE>
<TEXT>

     Başına yeni sıfatı konulmakla bir parti yeni oluyorsa Yeni Türkiye Partisi de yeni sayılır. 
     Ayaküstü verilen demeçlerin ötesinde merakla programlarını bekliyordum. Laflar uçar gider ama program bağlayıcı olur diye... 
     Nihayet yayımlandı. Merakla eğitim ve gençlikle ilgili bölümlerine baktım. Çünkü Türkiye’nin en önemli 5 sorunundan ikisini onlar oluşturuyor. İsterseniz hiç yorum yapmadan önce gelin birlikte okuyalım. Sonra da içinde yeni olarak ne var onu tartışalım. 
     Eğitim, kültür ve sanat 
     Demokratik laik ve sosyal hukuk devleti olan Türkiye Cumhuriyeti’ne karşı görev ve sorumluluklarının bilincinde, kendi kendine güvenli ve yeterli, bilgi çağının gereklerini yerine getirebilecek bilgi ve becerilerle donanmış insan yetiştirmek temel eğitim hedefimiz olacaktır. Atatürk Cumhuriyeti’nin üstünlüğü ve özelliği eğitime verdiği önemdir. Eğitim yeni Türkiye’nin kimliğinde belirleyici öğelerin başlıcasıdır. İlköğretim öncelikle çocuklarımıza hayatı, öğrenmeyi ve arkadaşlarını sevdirmek amacına dönük olacaktır. Çocuklarımızın hayata mutlu bir başlangıç yapmasına dönük programlar uygulanacaktır. Okul öncesinden başlayarak çoğulcu demokrasiyi özümsemiş, düşünme, algılama ve problem çözme yeteneği gelişmiş, ulusal değerlerden kopmadan evrensel değerlere ve yeni düşüncelere açık, bilim ve teknoloji üretimine yatkın, beceri gücü insan gücünün yetiştirilmesini sağlayacak bir eğitim politikası izlenecek ve Türkiye’deki tüm öğretim kurumları ve anlayışları yeniden gözden geçirilecektir. Yükseköğrenimin, üniversitelerin kendilerini geliştirmesi, insanlığın ortak mirası olan evrensel kültürle birleşmesi, sanatın ve sanatçının her düzeyde ve her yöntemle desteklenmesi amaçtır... 
     Gençlik 
     Cumhuriyet’i Cumhuriyet’in kurucusundan emanet almış gençlik, Mustafa Kemal çizgisini küreselleşen bir dünyanın ufkuna ulaştıracak, yenileyerek güçlendirecek, yaşatacak olan çağdaş atılımların en büyük birikimidir. Partimiz tüm Türkiye’yi kucaklayan anlayışı doğrultusunda, eğitim ve iş imk nından yoksun kalmış gençlerin önünü açmak için yaşam boyu eğitime, en yaygın şekliyle herkes için eğitime, öncelikle gençlerimiz için destek verecektir... 
     Evet, Türkiye’ye yeni bir vizyon kazandırmaya soyunan bir partinin hem de yeni olduğunu iddia eden bir partinin eğitim ve gençliğe yönelik söylemi bu. Allah aşkına söyler misiniz bu söylemde yeni olan ne Açın mevcut partilerin programlarını, açın Milli Eğitim’in temel hedeflerini fazlası var, eksiği yok. 
     Anlaşılan o ki ne sorunların farkındalar ne de çözüm önerileri var. Ayları kırparak, başarısızlığı tescillenmiş programların önüne yeni koyarak da yeni bir parti kurdular. Geleceğimiz, mevcut partiler gibi onların eline kaldıysa vay halimize... 
     Oysa ne kadar heyecanlanmış, ne kadar umutlanmıştık. Ama olmuyor. Olmuyor... 
     Seçime kadar başka yeni oluşumların ortaya çıkması şart. Yoksa seçim de çare olmaz ve daha ilk günden itibaren yeni bir erken seçim arayışları başlar. Bu da yeni krizlerden başka bir şey getirmez... 
     Yeni oluşumcular siyasete ilk kez soyunanlar olsalardı bu kadar karamsar olmaz ileriye daha umutla bakabilirdik. Ama işte ortadalar. Programları da bu. 
     Tek umutları Derviş. O gelmezse zaten bitikler. Geldiğinde ise eğitim ve gençlik adına ortaya ne koyacak merak ediyorum. Eğer bu programı olduğu gibi kabul ederse de o da en azından eğitim ve gençlik adına boş bir umut olmanın ötesine geçemez. 
     Derviş’in bu kesimler için bugüne kadar yaptıklarını hiç sorgulamayacağız. Çünkü Cem ve Özkan gibi onun da hanesinde bir tek artı yok. Haydi o zaman eskiydiler ama şimdi yeniler .. 
     Özetin özeti Millet olarak birilerine güvenip hüsrana uğramaktan öylesine çok ağzımız yandı ki yoğurdu atık üfleyerek yiyoruz. Hepsi o kadar .. 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
