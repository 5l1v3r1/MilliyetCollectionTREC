<DOC>
<DOCNO> 73891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/ekonomi/eko03.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcıya dava yolu 
</HEADLINE>
<TEXT>

Aktaş Elektrik hisselerine sahip 13 bin 600 yatırımcı, uğradıkları zarar nedeniyle şirketin sahip ve yöneticilerine tazminat davası açabilecek 
     HARUN GÜREK Ankara 

     Danıştay Dava Daireleri Genel Kurulu’nun aldığı yürütmeyi durdurma kararının ardından, imtiyaz sözleşmesinin iptaline kesin gözüyle bakılan Aktaş Elektrik’in hissesine sahip 13 bin 600 yatırımcının, uğradıkları zarar nedeniyle tazminat davası açabilecekleri bildirildi. Yatırımcıların TEAŞ ve TEDAŞ’a da dava açma olanağı bulunuyor. 
     Edinilen bilgilere göre, IMKB Yönetimi, SPK’nın ilke kararına karşın, imtiyaz sözleşmesinin iptali ve işlem sırasının açılması halinde mağduriyetin el değiştirmesi olasılığının bulunması nedeniyle Aktaş Elektrik’in sırasını açmayı reddetti. 
     
     İptal olasılığı var 
     Aktaş Elektrik’in taraf olduğu imtiyaz sözleşmesi henüz iptal edilmiş değil. Sadece yürütmeyi durdurma kararı var. Ancak durdurma kararını Danıştay İdari Dava Daireleri Genel Kurulu’nun almış olması nedeniyle imtiyaz sözleşmesinin iptal edilmesi olasılığı yüksek. Hakim hissedarlar tarafından belirlenen Aktaş yönetimi, 1993 yılında halka arzdan önce Danıştay’daki bir iptal davasını da gizledi. Yani Aktaş hissedarları daha halka arz sırasında aldatılmış oldu. Bilgilerin gizlenmesine ilişkin olan Aktaş’ın hakim hissedarı ve yöneticileri olan Sabri Artam, Cengiz Artam, Ertuğrul Adalı, Nihat İncekara, Yaver Heper hakkındaki dava halen sürüyor. Dava şu anda, Yargıtay’da temyizde bulunuyor. 
     
     Bilgi saklandı 
     Dolayısıyla Aktaş hisselerini elinde bulunduran 13 bin 600 yatırımcı hem kendilerinden daha başında bilgi saklanmış olması, hem de imtiyaz sözleşmesinin iptal noktasına gelmiş olması sonucu hisselerin değerinin sıfıra inmesi nedeniyle Aktaş’ın sahip ve yöneticilerinin sorumluluğunun belirlenmesi ve zararlarının karşılanması için tazminat davası açabilir. SPK uzmanları, "Yatırımcının TEDAŞ ve TEAŞ’a karşı tazminat davası açma hakkı bulunuyor. Ancak Danıştay kararının beklenmesinde yarar var" dediler. 
     
SPK ve bakanlığı dinlemedi      Aktaş Elektrik’in önceki gün yapılan ve oldukça gergin geçen genel kurulunda 2001 yılına ait k rdan yatırımcılara 17 trilyon lira temettü dağıtılması kararı alındı. SPK, şirkete k r payı ödemesinin yapılmamasını, bilançonun düzeltilerek TEAŞ’a olan borç nedeniyle 43.5 trilyon liralık karşılık ayrılmasının bildirildiğini hatırlatan Aktaş yetkilileri, "SPK’ya ve Enerji Tabii Kaynaklar Bakanlığı’na böyle bir borç olmadığını, yatırımcıların mağdur olduğunu, SPK mevzuatına göre k r payı ödemelerinin yapılması gerektiğini belirttik. 
     K r payı ödemesine müsade edilmesini istedik. Ancak, herhangi bir cevap alınamadı ve k r payı ödemeleri yapılamadı" dedi. 
     



 EKONOMİ 
















</TEXT>
</DOC>
