<DOC>
<DOCNO> 77177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur03.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kangal köpekleri e-mail ile satılıyor.. 
</HEADLINE>
<TEXT>

     Kangal Kaymakamı Mehmet Sarıcan, Kangal Köpeği almak isteyenlerin siparişlerini karşılayamaz duruma geldiklerini, sipariş vermek için günde 20'ye yakın e-mail aldığını söyledi. 
     Kaymakam Mehmet Sarıcan, Kangal köpeklerinin ''kangal ttnet.net.tr'' adresine gönderilen e-mailler aracılığıyla satışına başlandığını belirterek, şu bilgileri verdi 
     ''Sipariş işlemini kolaylaştırabilmek için internetten faydalanıyoruz. Gelen e-mailleri, kendim inceliyorum. Her gün gerek yurtdışından, gerek yurtiçinden 20'ye yakın e-mail alıyorum. 
     Siparişleri artık karşılayamaz duruma geldiğimizden dolayı, şimdilik köpek gönderemiyoruz. Siparişlere artık, festivalden sonraya, yani Ağustos ayına gün veriyoruz.'' Kangal köpeklerinin sadece Kangal'da yetiştirilebileceğine dikkati çeken Kaymakam Sarıcan, şunları söyledi 
     ''İlçemiz dışında üretilip yetiştirilen köpekler, maalesef ırkının özelliklerini muhafaza edemiyor. Bunun bilincinde olan ve buna rağmen köpek siparişi veren kişilerin taleplerini karşılayamaz duruma geldik. 
     O kadar çok talep oluştu ki, şu anda köpek üretme çiftliğinde yavru köpekler, sadece siparişleri karşılamak üzere üretilip sahiplerine ulaştırılıyor.'' 
     






</TEXT>
</DOC>
