<DOC>
<DOCNO> 68320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sonspo20.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a İnönü Stadı yaramıyor... 
</HEADLINE>
<TEXT>

     Beşiktaş, bu sezon Birinci Süper Lig'de BJK İnönü Stadı'nda yaptığı karşılaşmalarda başarılı olamıyor. 
     Siyah-beyazlılar, ligde elde ettikleri 4 yenilginin 3'ünü BJK İnönü Stadı'nda alırken, evlerinde yitirdikleri puanlarla, taraftarlarını da düş kırıklığına uğratıyor. 
     Son olarak, dün Ankaragücü'ne evinde yenilen ve lider olma şansını tepen Beşiktaş, bu sezon BJK İnönü Stadı'nda yaptığı 12 lig maçında, 7 galibiyet, 3 yenilgi, 2 de beraberlik alarak 23 puan topladı. 
     Dış sahada daha başarılı bir grafik çizen siyah-beyazlılar, 11 maçta 24 puan toplarken, yalnızca 1 kez yenildi, 7 galibiyet aldı, 3 kez de berabere kaldı. 
     ''Kara Kartallar'', iç sahada Trabzonspor'a 2-1, İstanbulspor'a 1-0, son olarak da Ankaragücü'ne 2-1 yenildi. 
     Siyah-beyazlılar, dış sahada toplam 32 gol atarken, iç sahada 23 gol kaydedebildi. Beşiktaş, evinde kalesinde 13 gol görürken, deplasmanda ise 14 gol yedi. 
     Beşiktaş'ın bu sezonki iç saha maçları ve sonuçları şöyle 
     
     
1. hafta Beşiktaş-Trabzonspor 1-2 3. hafta Beşiktaş-Diyarbakırspor 4-0 5. hafta Beşiktaş-İstanbulspor 0-1 7. hafta Beşiktaş-Kocaelispor 4-2 9. hafta Beşiktaş-Galatasaray 2-2 11. hafta Beşiktaş-Çaykur Rizespor 2-1 13. hafta Beşiktaş-Malatyaspor 3-1 15. hafta Beşiktaş-Gençlerbirliği 1-0 17. hafta Beşiktaş-Gaziantepspor 3-1 19. hafta Beşiktaş-Bursaspor 2-1 21. hafta Beşiktaş-Samsunspor 0-0 23. hafta Beşiktaş-Ankaragücü 1-2 
     






</TEXT>
</DOC>
