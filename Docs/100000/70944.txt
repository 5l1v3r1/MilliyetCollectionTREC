<DOC>
<DOCNO> 70944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo02.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın bombaladı "10 milyon denen borç 55 milyon dolar çıktı" 
</HEADLINE>
<TEXT>

     Galatasaray Kulübü Başkan Adayı Özhan Canaydın, aday olduktan sonra hesaplarla içiçe olduğunu belirterek, ''Mali kongrede bize 'Borcumuz 10 milyon dolar' dediler. 
     55 milyon dolar olduğunu öğrendik. Aldatmak yersizdi'' diye konuştu. 
     1905 Galatasaraylı Yönetici ve İşadamları Derneği'nin The Marmara 
     Oteli'ndeki verdiği yemeğe katılan Canaydın, burada dernek üyelerine hitaben yaptığı konuşmada, basının önünde kulübün sorunlarını tartışmak istemediğini, ancak ''doğruları konuşmak mecburiyetinde oluduğunu'' söyledi. 
     ''31 Aralık 2001 itibariyle alacakları çıktıktan sonra borcun 73 milyon dolar olduğunu belirledik'' diyen Canaydın, halka açılmadan kaynaklanan 19 milyon dolarlık geliri de hesaba kattıktan sonra borcun yaklaşık 55 milyon dolar olduğunu kaydetti. Canaydın, ''Hiç korkmadan UEFA ve Süper Kupayı kazanan takımın borcu söylenmeliydi. Faruk Süren'in devrettiği dönemde alacaklar çıktıktan sonraki borcumuz 91 milyon 628 bin 582 dolardır. Yeni yönetim iyi şeyler de yaptı. Halka açılmadan kaynaklanan gelirle borcu yaklaşık 55 milyon dolara indirdi. 
     Galatasaraylılığımızın verdiği güçle, bu borcu temizleyeceğimize inanıyorum'' dedi. 
     
     "Futbolculara para ödenmemiş" 
     Yeni yönetime kim gelirse gelsin, arefesinde önünde 15 milyon dolarlık bir borç olduğunu ifade eden Özhan Canaydın, ''Eğer bunu ödemezsek, gazetelere düşeriz. Futbolculara ise UEFA'dan gelecek paraları çıktığımızda net borcumuz 7 milyon 200 bin dolar olacak. Yani bir sezon boyunca futbolculara hiç para ödenmemiş'' diye konuştu. 
     Canaydın, Mehmet Cansun yönetiminin, göreve geldiklerinde 30 milyon dolar ödenmesi gereken borçla karşılaştıklarını söylediklerini ileri sürerek, ''Yeni gelecek yönetimin ise hemen ödemesi gereken borç 26 milyon dolar civarında. Yani 4 milyon dolar fark etmiş. Ayrıca 10 
     aylık dönemde ödenecek 38 milyon dolarlık borç var. Bu 'Elini taşın altına sokamayanlar nerede' diyenlere en iyi cevaptır. Biz bunu göze aldık'' şeklinde konuştu. Kulübü hiçbir zaman basamak olarak kullanmadığını belirten Özhan Canaydın, bir önceki seçimde yüzde 80 kazanacağını bildiği halde, ''dönen tekere çomak sokmak istemediği için'' adaylıktan çekildiğini söyledi. Faruk Süren görevi bırakacağını ilk kez kendisine açıkladığını belirten Özhan Canaydın, ''Ben ise onları 2 yıllığına seçtiğimizi ve kalan 7 ayda da göreve devam etmeleri gerektiğini söyledim. Buna karşıydım, çünkü bu durum bizim geleneklerimize aykırıydı. Ayrıca o dönemde Galatasaray'ın yabancı kuruluşlarla ve bankalarla itilafları vardı. Ben sandelye peşinde olan biri değilim'' dedi. 
     
     "Hedef Şampiyonlar Ligi şampiyonluğu.." 
     Galatasaray Kulübü'nün artık sportif başarılarının yanı sıra mali başarılarıyla da ön plana çıkması gerektiğini anlatan Canaydın, şöyle devam etti 
     ''Eski başkanlar Ali Tanrıyar, Selahattin Beyazıt, beni desteklediklerini açıkladılar. Bu beni başkanlığı kazanmış kadar mutlu ediyor. Yarayı görürsek, devasını buluruz. 55 milyon dolar borcumuz olduğunu biliyoruz. Biz dünya takımı olduk, ama dünya kulübü olamadık. 
     Hedefimiz mali yapısı sağlam bir kulüple Şampiyonlar Ligi kupasını almak.'' 
     
     "Hayallerdeki kadroyu kuracağız" 
     Özhan Canaydın, Galatasaray'ın Taffarel, Popescu ve Hagi gibi süperstar futbolcularla Avrupa'da başarı kazanadığını ifade ederek, ''Başarı için 3 süper oyuncuya mutlaka formamızı giydireceğiz. Ayrıca hayallerdeki teknik ekibi kuracağız'' dedi. 
     Canaydın, Listesinde eski bir federasyon başkanı, Galatasaray Kulübü eski başkanlarından biri, Galatasaray'ı iyi tanıyan bir hesap uzmanı ve finasmancının olacağını kaydetti. 
     
     Biz daha güzel stat yapacağız" 
     Ali Sami Yen Stadı'nı Avrupa'nın en lüks stadı şeklinde yapacaklarını iddia eden Canaydın, şunları söyledi 
     ''Tribünleri sırayla inşaa ederek, 28 ayda tamamlayacağız. Bize teklif veren şirketler 50-55 milyon dolar maliyet çıkardılar. 
     Kredimizde hazır. Biz stat projemizi çok önceden planlamamıza rağmen, rakiplerimiz aldı yürüdü. Ama biz daha güzelini yapacağız. Stat yapılırken, sahamızda oynamaya da devam edeceğiz. 
     Beni 'Kafatasçı Özhan Canaydın' diyerek eleştiriyorlar. 
     Galatasaray Lisesi mezunu olmak suç mu Rakibimiz Fenerbahçe dahi bu havayı yakalayabilmek için kendine kolej kurdu. İnşallah onlar da başarılı olur ve 520 yıllık rötarı kapatabilirler. Galatasaray eğitim kurumları Fransa'dan yıllık 250 milyon frank bütçe alıyor. Okullu olmayan üyeleri dengelemek için benim ilk icraatım 250 okullu olmayan üye almak olacak. Ama Galatasaraylı olmak için tabiki bir bedel ödeyecekler.'' 
     
     "Mali yapısı iyi olmayana yer yok" 
     UEFA'nın yeni normlarına göre hazırlık yaptıklarını anlatan Canaydın, ''Artık mali yapısı iyi olmayana yer yok. UEFA Futboldan gelen geliri başka bir yere harcayamazsınız diyor. 2004'e kadar amatör branşlarımıza sponsor bulmamız gerekli. Galatasaray olarak UEFA ve Süper Kupa şampiyonu bir takımız, ancak nakite çevirdiğimiz bir değer yok. Yazık değil mi Böyle bir takım olarak borçtan korkmayın. 
     Üstesinden gelebiliriz. Eğer başkanlık şapkasını giyersem, ilk önce siz işadamlarına geleceğim. 30 milyon dolar toplamanın garantisini veriyorum'' diyerek sözlerini tamamladı. 
     Toplantıya katılanlar arasında eski başkanlardan Selahattin Beyazıt ve eski yöneticilerden Burak Elmas da yer aldı. 
     






</TEXT>
</DOC>
