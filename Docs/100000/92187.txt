<DOC>
<DOCNO> 92187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun17.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli bakan "Yerel seçimler Mart 2003'de" 
</HEADLINE>
<TEXT>

     Filistin yönetimini tekrar belirleyecek seçimlerin Ocak 2003'te yapılacağını açıklayan Filistinli Bakan Saib Erekat, yerel seçimlerin de Mart 2003'te yapılacağını bildirdi. 
     ABD Başkanı George Bush'un Filistin yönetimini eleştirdiği ve terörle uzlaşmakla suçladığı açıklamanın iki gün ardından kamuoyunu bilgilendiren Erekat, ''Yaser Arafat, başkanlık ve parlamento seçimlerinin 10-20 Ocak tarihleri arasında yapılacağını bugün resmen açıklamıştır'' dedi. Erekat, Filistin tarihinde ilk kez yapılacak yerel seçimlerin Mart ayında düzenleneceğini belirtti. 
     Filistinli Bakan ayrıca, yargı sisteminde reformlara gideceklerini ve Eylül ayına kadar yetenekli hakimlerin görev başına getirileceğini kaydetti. 
     Erekat, Kanada'daki G-8 zirvesine katılan gelişmiş 7 ülke liderlerinden, ABD Başkanı George Bush'a, Ortadoğu sorununun çözümünde eylem planı sunması amacıyla baskı yapmalarını istedi. 
     





</TEXT>
</DOC>
