<DOC>
<DOCNO> 72310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/cem.html </URL>
<DATE> 2002/03/13/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Demokrasinin grisi olmaz 
</HEADLINE>
<TEXT>

Halkın ihtiyaçlarını yansıtan demokrasi güç sahibi olanların yönünü belirleyeceği bir ülkü olmamalı 
     Sanki demokrasinin azı veya çoğu, siyahı veya beyazı olabilirmiş gibi bir izlenim uyandırır bu yaldızlı liderler. 
     Bize gelince, bugün Türkiye olarak tartıştığımız her konunun bir demokrasi açılımı bulunuyor. Bir yanda kızların göbeği açık dolaşmamasını isteyenler, öte yanda türban karşıtı bir kesim var. 
     AB konusunda toplumsal düello sürüyor. Ekonomide devletçi yaklaşımları benimseyenlerle, özelleştirmeyi destekleyenler farklı köşelerde saf tutuyor. 
     Demokrasi bu karşıtlıklara nasıl çözüm bulacak Hele hele bu demokrasi, kısıtlı, gri bir demokrasiyse... 
     
     En demokratik ülke 
     Türkiye’den söz edilirken çoğu kez bölgesinin en demokratik ülkesi tanımı kullanılır. Biz de bununla epey gurur duyarız. 
     Bazılarına göre fazla ileri gitmiş bile sayılırız. Karı kocaların sokakta öpüşmediği, herkesin tek tip üniformalarla dolaşıp, aynı şeylere inanacağı bir ülke düşleyenleri memnun etmek zor. 
     Okulda benim istediğimi öğreneceksin, konuşurken benim hassasiyetime dikkat edeceksin, yazarken ve örgütlenirken bana danışacaksın... İşte size büyük birader’ demokrasisi. 
     Demokratikleşme, egemen çevrelerin çizdiği kalıplar içinde düşünmek anlamına gelmiyor. 
     Hak ve özgürlükler, şartlı ve bazı kesimlere uygulanabilir şekilde paylaştırıldığında bu zaten demokrasi olmaktan çıkıyor. 
     Demokrasiyi yanlış algılayan tek toplum Türkiye değil elbet. Demokrasinin kalesi olduğunu iddia eden Amerika’ya bakıldığında, bireysel hak ve özgürlüklerin çok geniş tutulduğu ortada. Ancak derine inince, sistemin tasvip etmediği’ görüşlerin bir şekilde su yüzüne çıkamadığı fark ediliyor. 
     Demokrasi meşalesini taşıdığını iddia eden Amerika’da bile, güç ve paranın şekillendirdiği politikalar, demokrasinin rengini bulandırmakta... 
     Demokrasinin grisi olmaz. Sadece siyahı veya beyazı vardır. Demokratikleşmeyi seçebilmek aynı zamanda bir eğitim ve sorumluluk meselesi Hak ve özgürlükler toplumu baltalamak için mi, yoksa gerçek bir ihtiyacın yerine getirilmesi için mi kullanılacak Gerçek demokrasi bu ince çizgide yaşanıyor. 
     Din, ırk, cinsiyet ayrımı gözetmeksizin, herkesin sesini duyurabileceği bir toplum yapısı oluşturmanın kolay olduğunu sanmayın. Bunu yaparken bazı gelenekleri kırarken, o geleneklere sahip çıkanlara da saygı duyabilmek gerekiyor. 
     Demokrasi, güç ve mevki sahibi olanların yönünü belirleyeceği bir ülkü olmamalı. Demokrasi, halkın gerçek ihtiyaçlarını yansıtan bir arayış, adeta bir ayna. Bu aynada gördüklerimizden memnun kalmayabiliriz. O yüzden demokrasiyi geliştirirken, aynı zamanda eğitimi yaygınlaştırmak ve sosyal sorumluluk bilincini artırmak da önemli. Yoksa Hitler gibi bir rejim de çoğulcu demokrasinin ürünü olabilir. 
     Gerçek demokrasi bizim şu anda yaşadığımızdan çok farklı bir şey. Biz aslında griyi beyaz zannedip, ona tamah ediyoruz. 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
