<DOC>
<DOCNO> 99537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/spor/bbas.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
POTADA TAM GAZ 67-58 
</HEADLINE>
<TEXT>

Mini Dünya Basketbol Şampiyonası’nın ikinci maçında Ay - Yıldızlı ekibimiz Angola engelini 9 sayı farkla aştı. İlk yarıda 49 sayı üreten Milli Takımımız, ikinci yarıda 18 sayıda kaldı 
     AY-YILDIZLI ekibimiz Efes Pilsen Mini Dünya Kupası’ndaki ikinci sınavında Angola’yı vasat bir oyunla geçerek ikinci galibiyetini aldı. Her iki yarıda da farklı bir oyun ortaya koyan Milli Takımımız, zayıf rakibi karşısında son bölümde sıkıntı yaşamasına rağmen galip gelerek final yolunda avantaj sağladı, bugün Brezilya sınavı öncesi moral depoladı. Maça iyi başlayan ancak bulduğu 17 sayılık farkı koruyamayan 12 Dev Adam, 13. dakikada geriye düştü. Ancak alan savunmasıyla toparlanan Millilerimiz devrede 19 sayılık farkı buldu 49 - 30. Son iki çeyrekte skor bulmakta güçlük çeken Millilerimiz buna karşın savunmasını sağlam tutarak sonuca kolay gitti 67 - 58. 
     
     Örs Çıkıştayız 
     MİLLİ Takım Covahu Aydın Örs karşılaşma sonrasında yaptığı açıklamada, "Angola karşısında dünkü Çin maçına oranla takımı oyununu daha iyi uyguladık. Oyuncularım ağır idmanlardan dolayı meydana gelen yorgunluk nedeniyle oyun içinde zaman zaman sıkıntı yaşıyorlar. Hedeflediğimiz düzeye yavaş yavaş yaklaşıyoruz. Dünya Şampiyonası öncesi en iyi seviyeye ulaşacağımıza inanıyorum" dedi. 
     
     Çinliler’den övgü 
     A Milli Basketbol Takımımız’ın Efes Pilsen Mini Dünya Kupası’nda önceki akşam farklı yendiği Çin Milli Takımı’nın Coachu Wang Fei, 12 Dev Adam’a övgüler yağdırdı. Wang Fei, Ay - Yıldızlı ekibimizin çok kaliteli bir kadroya sahip olduğunu ve Dünya Şampiyonası’nda iddialı ekipleri arasına girebileceğini belirtti. 
     
     Diğer sonuçlar 
     Çin 62 
     Brezilya 97 
     
     Bulgaristan 81 
     Cezayir 67 
     
     Yugoslavya 90 
     Kanada 79 
     
     Günün programı 
     Abdi İpekçi Spor Salonu 
     14.45 Cezayir - Kanada 
     17.00 Çin - Angola 
     19.15 Bulgaristan - Yugoslavya 
     CNN Türk - Naklen 
     21.30 Türkiye - Brezilya 
     KanalD - Naklen 
     



 SPOR 





















</TEXT>
</DOC>
