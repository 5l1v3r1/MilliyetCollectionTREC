<DOC>
<DOCNO> 78993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/magazin/mag01.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultan’ın kızı ölümden döndü 
</HEADLINE>
<TEXT>
Önce Opel, sonra basın’ çarptı 
Yağmur Ünal ve sevgilisi Barış Yaman kaza geçirdi.. Alkollü Barış, telefonla bir arkadaşından direksiyona geçmesini’ istedi ama, gazeteciler oyunu bozdu... 
     DENİZ ALTUNTAŞ 

     Türk sinemasının Sultan’ı Türkan Şoray’ın kızı Yağmur Ünal, önceki gece sevgilisi Barış Yaman ile birlikte ölümden döndü. 
     Yağmur Ünal ve Barış Yaman, geç saate kadar Levent’teki Gatto Restaurant’ta eğlendi. Ardından Yaman’ın kullandığı 34 HKS 16 plakalı kırmızı Corvette spor otomobille Akmerkez’e doğru yola çıktı. Ancak Akmerkez’e gelmeden önceki trafik ışıklarında, yan yoldan gelen Onur Ekşi’nin kullandığı 34 UL 8229 plakalı Opel cip ile çiftin bulunduğu Corvette çarpıştı. Kazaya sebebiyet veren Barış Yaman’ın Corvette’inde büyük hasar meydana gelirken, çifti ölümden hava yastıkları kurtardı. 
     
     Direksiyonda çekilmişti 
     Kazanın etkisini atlatan Yağmur Ünal bir taksiyle Bebek’teki evine giderken, Yaman ise olayın kapanması için kaza yerine çağırdığı manken arkadaşı Eser Çalıkuşu’nun suçu üstlenmesini istedi. 
     Yaman çarptığı aracın sürücüsü Ekşi’yi de bu yalanına ortak olması için ikna etse de, tam bu sırada kazayı görüntüleyen gazeteciler, çirkin oyunu bozdu. Önce "Bana çarpan Eser beydi" diyen Ekşi, gazetecilerin çektiği görüntüler izlettirilince, Yaman’la anlaştıklarını itiraf etti. 
     
     Bin dolarlık rüşvet 
     Bu sırada Barış Yaman da, olayın kapanması için bir muhabire bin dolar rüşvet teklif etmekle meşguldü. Ancak gazeteciler görevlerini yaptı ve polisin gerçekdışı ifade vermesi durumunda cezalandırılacağını söylediği Çalıkuşu da arkadaşını kurtarmak istediğini kabullenince, Yaman sonunda kazayı kendisinin yaptığını itiraf etti. 
     



 MAGAZİN 















</TEXT>
</DOC>
