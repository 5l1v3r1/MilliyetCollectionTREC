<DOC>
<DOCNO> 76133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/cem.html </URL>
<DATE> 2002/04/03/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Şiddete seyirci kalıyorlar... 
</HEADLINE>
<TEXT>

     Filistinlilerin intihar saldırılarında yüzlerce masum İsrail vatandaşı hayatını kaybetti. Doğrudur. Ancak bir devletin politika olarak işgalciliği benimsemesi daha hafif bir suç mudur Bir devletin, aynı topraklarda kendi kadar hakkı, tarihi ve birikimi olan bir topluma karşı sürekli silah gücü kullanması daha bağışlanabilir bir terörizm’ türü müdür 
     İsrail’deki şahinler eşitlik olgusuna pek aldırış etmiyorlar, bu tarihi topraklarda kendilerine herkesten fazla hak görüyorlar. Halbuki şahinliklerinin bedelini yine kendi vatandaşları canlarıyla ödüyor. 
     
     Bu kadarı da fazla 
     Devletin silahını kullanarak işgal eden suçlu değil de, neden Filistinli bireyler ve o bireylere hükmedemeyecek konuma düşürülen Arafat suçlu Burada müthiş bir adaletsizlik söz konusu. 
     Batı, kendi ekseni dışındaki toplumlara terörist damgası vurmayı sürdürdükçe, Ortadoğu’da kalıcı barış sağlanamayacak. Filistin ve Arap toplumları da Batı’yı şeytan ilan ettikçe, özlenen güven ortamını yaratmak imk nsızlaşıyor. 
     Kendi güvenliği bahanesiyle Filistin’i tanklarla işgal eden ve Arafat’ı kendi ülkesini terk etmeye zorlayan İsrail güçlü konumda, ama haklı olduğu söylenemez. Bir yandan Arafat’tan intihar saldırılarını durdurmasını isterken, öte yandan Filistinlilere seslerini duyurmak için başka şans bırakmayan da Şaron rejimi. 
     İsrail’in genişletilmiş operasyonu altıncı gününü tamamlarken, Filistinli yaralılar doktor bulamıyor, ölüler içinse gömülmek bile bir lüks. Öte yandan Filistin liderinin kar rgahı sürekli ateş altında, bunlar kabullenebilir hareketler değil. 
     
     ABD’siz çözüm zor 
     Bu karmaşada, ne Arap ülkeleri, ne Avrupa, ne de Birleşmiş Milletler İsrail’e karşı ciddi bir yaptırım gücüne sahip. Bu çatışmada da ancak ABD iki tarafa karşı adaletli bir yaklaşımla olaya müdahale ederse, belki bir ilerleme sağlanabilir. Bunun şimdiye kadar yapılmaması ve meselenin bu noktaya gelmesi çok ciddi bir yanlış. 
     Ancak ABD yönetiminde İsrail yanlıları etkin konumda. İsrail tarafında da Amerikan ekolünün devamı niteliğinde yöneticiler söz sahibi. Bazen BBC gibi kanallarda İsrailli veya ABD’li yetkilileri dinlerken kimin hangi tarafta olduğunu - İngilizcelerindeki ve söylemlerindeki standartlıktan dolayı - ayırt etmek mümkün olmuyor. 
     Yine de, ABD veya dünya kamuoyu Bush hükümetine ciddi bir baskı uygulamadıkça, Ortadoğu’da gelişme kaydedilmesi zor. BM istediği kadar İsrail birliklerinin Filistin’den çekilmesini öngörsün, bizler üç dinin merkezinde daha çok ölüm görmeyi sürdürürüz. 
     İsrail - Filistin sorununun çözümsüzlüğü, dünyanın aslında hiç de medenileşmediğini gösteriyor. Din savaşlarının, çarmıha germelerin h kim olduğu günlerden aşağı kalır bir görünüm yok ortada. 
     Osmanlı’nın bölgede yöneticilik yaptığı ve üç dinin barış içinde yaşadığı yüzyıllar bugüne örnek olmalı. Ama olmuyor. 
     21. yüzyıl, teknolojik icatlarıyla, tankları ve televizyonlarıyla yalnızca imaj yapıyor - o kadar. 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
