<DOC>
<DOCNO> 88618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/siyaset/siy05.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler eşitlik istedi 
</HEADLINE>
<TEXT>

Ecevit’ten randevu isteyip Rahşan Hanım’la görüşebilen DSP’li vekiller, demokratik seçim taleplerini dile getirdiler 
     ANKARA Milliyet 

     İmza toplayıp Başbakan Bülent Ecevit’ten randevu isteyen ve "veliaht istemiyoruz, demokratik seçim olsun" demeye giden 10 muhalif DSP’li, Rahşan Ecevit’in "Liderlik yarışı erken başladı. Ecevit partinin ve hükümetin başında" demesi üzerine, içlerini döktü. 
     Parti içinde zaman zaman yönetimin kararlarına karşı muhalefet eden Uluç Gürkan, Ertuğrul Kumcuoğlu, Ali Arabacı, Emin Karaa, Ramis Savaş, Bayram Fırat Dayanıklı, Ahmet Arkan, Tahir Köse, Cengiz Güleç ve Sadık Kırbaş, Ecevit’in rahatsızlığı nedeniyle Rahşan Hanım’la görüşebildi. 
     İki saat süren görüşmeden çıkmadan önce, birbirlerine ve Rahşan Ecevit’e konuştuklarının aralarında kalması konusunda söz veren milletvekillerinden Karaa, "Görüşmemiz gayet güzel geçti. Çok memnun ayrıldık. Demokratik bir biçimde parti içi konuları, hükümet sorunlarını tartıştık" dedi. Uluç Gürkan da muhalif olmadıklarını, parti disiplini içinde hareket ettilerini söyledi. 
     Alınan bilgiye göre, Rahşan Ecevit ile milletvekilleri arasında şu diyalog geçti 
     Rahşan Ecevit Bülent Ecevit partinin ve hükümetin başında. Partinin içindeki liderlik yarışı erken başladı. 
     Milletvekilleri Bize yönelik bir imanız mı var Bizler parti disiplini içinde hareket ediyoruz. 
     
     Müdahale edin’ 
     Rahşan Ecevit Partinin geleceği ile ilgili ne düşünüyorsunuz 
     Milletvekilleri İsimler uçuşuyor. Genel Başkan Yardımcısı olarak müdahale edin. 
     Rahşan Ecevit Ben ne yapabilirim ki 
     Milletvekilleri Hepimize eşit davranın. Milletvekilleri arasında ayrım yapıyorsunuz. 
     Rahşan Ecevit Demek ki diyalog eksikliği var. Önemli olan birlik ve beraberliğin devam etmesi. 
     



 SİYASET 












</TEXT>
</DOC>
