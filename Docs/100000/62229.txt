<DOC>
<DOCNO> 62229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo04.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Kocaelispor yarın erteleme maçında karşı karşıya... 
</HEADLINE>
<TEXT>

     Galatasaray ile Kocaelispor, yarın yapacakları erteleme maçıyla birlikte, Birinci Süper Futbol Ligi'nde 35. kez karşı karşıya gelecekler. 
     Galatasaray, 1980-81 futbol sezonunda ilk kez Birinci Lig'e yükselen Kocaelispor ile şimdiye kadar yaptığı karşılaşmalardan 20'sini galibiyetle kapatırken, rakibine yalnızca 5 kez yenildi. 2 
     takım arasındaki 9 karşılaşma da beraberlikle sonuçlandı. 
     Sarı-kırmızılılar, 34 maçta rakip filelere toplam 60 gol atarken, Kocaeli ekibi buna 29 golle karşılık verebildi. 
     
     İstanbul'daki maçlar 
     Galatasaray, İstanbul'da yaptığı maçlarda rakibine 11-3'lük galibiyet üstünlüğü kurdu. 
     İstanbul'daki maçlarda Galatasaray'ın 37 golüne karşılık, Kocaelispor 20 gol attı. 
     Galatasaray, Kocaelispor ile ligde geçen sezon İstanbul'da yaptığı maçı 3-2 yitirmişti. 
     
     En farklı skorlar 
     Galatasaray, Kocaelispor karşısında ligdeki en farklı skorlu galibiyetini 1999-2000 sezonunda İstanbul'da 5-0'lık galibiyetle elde etti. 
     Kocaelispor ise 1995-96 sezonunda İstanbul'da rakibini 4-0 yenmeyi başardı. 
     2 ekip arasında yapılan en gollü karşılaşma ise 1993-94 sezonunda 
     Galatasaray'ın İstanbul'da 5-4 üstünlüğüyle sona eren maç oldu. 
     






</TEXT>
</DOC>
