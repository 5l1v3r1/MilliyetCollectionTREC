<DOC>
<DOCNO> 66335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/spor/spo03.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan kükredi 
</HEADLINE>
<TEXT>

II. Başkan Fatih Altaylı ile Özer Saraçoğlu, ezeli rakiplerini eleştirdiler. Lucescu için iki başkan adayının anlaştığını açıkladılar. Medyadan da şikayetçi oldular 
     ERHAN TELLİ 

     ’Garanti mi aldı ’ 
     GALATASARAY yönetimi dün düzenlediği basın toplantısında sert açıklamalarda bulundu. Özer Saraçoğlu’nun da katıldığı toplantıda II. Başkan Fatih Altaylı, Fenerbahçe’nin hakemlerin torbadan belirlenmesi isteğini geri çektiğini hatırlattı. Altaylı, "Acaba Sayın Aziz Yıldırım, Haluk Ulusoy’dan ne gibi garanti aldı Bu garanti Galatasaray şampiyon olmayacak’ diye olabilir mi Spor basınının bunları sorup, öğrenmesi gerekiyor. Bizi geçmek isteyenler hakemlerle ve federasyonla oynamasınlar. Evrensel yöneticilik yapsınlar. Oynarsanız, Avrupa’da sıfır puan alırsınız" dedi. 
     
     Rakibimizi kutlarız 
     ALTAYLI, medyanın tutumundan rahatsız olduklarını, gerekirse sert önlemler alacaklarını vurguladı. II. Başkan şöyle devam etti "Kimseyi tesislere girmekten alıkoymak istemiyoruz. Ama bütün bunların ahlak, spor yazarlığı ve eski hakemlikle bağdaşır tarafı yok. Sahada insan avı oluyor, kimse konuşmuyor, attığımız goller gündeme geliyor. Önümüzü kesen hakemler de şunu bilsinler ki, kendi önlerini kesiyorlar. Dünya Kupası’na bu yüzden gidemiyorlar. Rakiplerimizi de kutlarız. Biz, Dünya sıralamasında bir sıra yükselip, 7. olurken, biri iki sıra çıkıp, 96.lığa terfi etmiş." 
     
     Derbiye dikkat’ 
     II. Başkan, Kadıköy’de geçen yılki Fenerbahçe maçında yaşananlara bu yıl izin vermeyeceklerini de söyledi. Fatih Altaylı, "Derbiye, yönetim olarak davet edildik, gideceğiz. Şeref Tribünü’nde veya taraftarlarımızın arasında otururuz. Kendimizi koruruz. Ancak emniyetin ve Fenerbahçe yönetiminin, can güvenliğimizi sağlayacağına inanıyorum. Aksi olursa, basın toplantısına, patlak kafa, mor gözle çıkarız" dedi. Altaylı, başkan adaylarının, Lucescu’nun görevde kalması için anlaştığını ekledi, "Saddam ile Bush değiller. Sanıyorum Lucescu ile 15 gün içinde sözleşme imzalarız" diye konuştu. 
     
     Beşiktaş’a tepki 
     BEŞİKTAŞ’IN, Sergen’e talip olmasını eleştiren Altaylı şu yorumu yaptı "En büyük rakibimizin, sözleşmeli oyuncumuzu taciz etmesine, yöneticisinin Onunla her gün birlikteyim’ açıklamasına ses çıkmıyor. Belki de Sinan Engin, Sergen’e avans ödedi. Biz de sezon başında, İlhan’la 3 Mayıs 2001’de başlayan ve 31 Mayıs 2004’te biten sözleşme imzaladık. 1 milyon dolarlık tazminat maddesi var. Etik davranıp, olayın peşini bıraktık. Sergen’e cezayı gündeme getirebiliriz, sözleşme de imzalayabiliriz. Ama şunu iyi bilmeli ki bizdeki rahatlığı hiç kimse ona tanımaz." 
     
Hakan Ünsal’a çifte talip      CİM - BOM’LA yeni sözleşme imzalamayan ve yurt dışına gidişi yılan hikayesine dönen Hakan Ünsal için yeni talipler çıktı. İngiltere’nin Newcastle United ve Aston Villa takımları, milli futbolcu için Galatasaray’a resmen başvurdular. Sarı - Kırmızılı yöneticiler, bu hafta içinde iki İngiliz kulübünün yetkilileri ile masaya oturacaklar. 
     HAKAN Ünsal’ın, İngiltere’de çalışmalarını sürdüren menajerlerine "Bu işi çözmeden, basına açıklama yapmayın. Beni zor durumda bırakıyorsunuz" dediği öğrenildi. Galatasaraylı yöneticilerden Özer Saraçoğlu da yaptığı açıklamada "İki kulüpten teklif geldi. Bizimle telefonla görüştüler. Birkaç gün içinde masaya oturacağız" diye konuştu. 
     
Cansun’dan teklif      BAŞKAN Mehmet Cansun önceki gün yapılan yönetim kurulu toplantısında tüm üyelere teklifte bulundu. Cansun, "Ben, bu yönetimde bulunan herkesle yeniden seçime girmek istiyorum. Hiçbirinizi bırakmak istemiyorum. Yakında hepiniz ile tek tek konuşup yanıtlarınızı alacağım. Eğer hayır derseniz, yeni yönetime ona göre yeni isimler alacağımödiye konuştu. Bu arada cuma günü, Arama Konferansı’nın sonuçları masaya yatırılacak. 
     
Müjdeli haber      GALATASARAY’DA sakat oyunculardan Sergen, Emre ve Mondragon’dan müjde geldi. Kulüp Doktoru Serhan Kurtulmuş, Emre ve Mondragon’un, Malatya sınavında forma giyebileceğini, Sergen’in de en azından yarım saat görev yapabilecek duruma geldiğini açıkladı. Böylece Sarı - Kırmızılılar’da Hasan Şaş dışında ciddi bir sakatlığı bulunan futbolcu kalmadı. Bu arada dün akşam yapılan idmanda, forvet oyuncuları Lucescu tarafından özel olarak çalıştırıldı. 
     



 SPOR 





























</TEXT>
</DOC>
