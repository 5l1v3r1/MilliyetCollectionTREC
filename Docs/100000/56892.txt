<DOC>
<DOCNO> 56892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/astro/index.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniliklere açığız 
</HEADLINE>
<TEXT>

Dünün kasvetli havasının ardından bugün çok daha iyimser enerjiler arasındayız. Yay burcuna geçen Ay ve Güneş’in Uranüs’le olan rahat açısı öğrenmek ve risk almak isteyen, yenilikçi, hevesli bir atmosfer yaratıyor. Bu akıcı enerji özellikle Koç, Aslan ve Yay gibi ateş burçlarında son derece belirgin olabilir. Koç’lar bugün genişlemek, yeni ufuklar keşfetmek isteyebilirler. Eğitim, yabancılar, yeni çevreler hayatında daha fazla yer alabilir. Aşırıya kaçmadan değişikliklere gidebilirler. Boğa’lar maddi açıdan ortaklaşa konularda gelişen şartlardan çok daha fazla yararlanabilirler. Bu arada borç-alacak konularında da biriken sorunlarını gidermek mümkün olacak. İkizler yeni önerilere açık ama bu arada bazı zıt görüşleri kabullenmek durumunda. Ortaklıklar, evlilik ve yakın ilişkilere ait konular gündeme gelebilir. Yengeç’ler sağlıklarına daha fazla önem vermeliler. Düzen ve titizlik gerektiren konularda daha özenli davranmaları gerekebilir. Aslan’ların keyfi yerinde ve duygusal konularda kendilerini çok daha rahat hissedebilirler. Aşk, hayatlarına daha büyük bir enerji getirmekte. Başak’ların biraz tedirginlik hissedebileceği bir gündeyiz. Kendi iç dünyalarına daha çok dönmek isteyebilirler. İşle ilgili konularda düşüncelerini ortaya koymaları için çaba göstermeleri gerekiyor. Bugün akşam saatlerinde 17.48 gerçekleşen Güneş-Uranüs açısı altında yaratıcı gücümüzü özgür biçimde kullanmak ve yaptığımız çalışmalara orijinallik kazandırmak olası. Terazi’ler de bugün hızlı hareket etmenin faydalarını görecekler. Günlük işlerini daha iyi organize ederek pek çok işi bir arada bitirebilirler. Akrep’lerin ise maddi konularda daha iyi olanakları var. Alternatif gelir kaynakları yaratabilecek güçteler. Yay’lar oldukça ilginç gündeler. Yakında burçlarında gerçekleşecek yeniay sayesinde olayları kendi yönlerine çekebilecekler. Oğlak’lar daha sabırlı olmayı bilmeliler. Duygusal konularda karmaşa yaşayabilirler. Olayları biraz akışına bırakabilmeliler. Kova’lar olumlu enerjiler altındalar. Buluşçu yapılarını göstermek için elverişli koşullar söz konusu. Pek çok kişiden de destek görebilecekler. Balık’ları gergin bir gün bekliyor. Kariyer açısından ilgi uyandırabilecek adımlar atabilirler. 

            Faks 287 74 37 
      







</TEXT>
</DOC>
