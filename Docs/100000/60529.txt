<DOC>
<DOCNO> 60529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/asik.html </URL>
<DATE> 2002/01/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Trabzon’dan 
</HEADLINE>
<TEXT>

     Trabzon’dan devlet memuru bir okurumuz yazıyor 
     Trabzon’da 90’a yakın otel fuhuş amaçlı çalışmaktaydı... 50’ye yakın kafeterya, lokanta, pastane, fuhuşa aracılık etmekte... Kentte beş binin üzerinde Nataşa tabir edilen kadın iş yapmakta... Bunların kimileri elinden pasaportu alınarak boğaz tokluğuna bir seks makinası gibi çalıştırılmakta... Bu kadınlar elden ele 2000 dolar hava parasıyla satılmakta... Halk uyuşturucu ve bulaşıcı hastalıkların tehlikesi ile baş başa kalmaktaydı. 
     Görevden kısa süre önce alınan Emniyet Müdürü İsmail Güzeldemirci bu hazin tabloyu yüzde 70 oranında değiştirmiş, iyileştirmişti. Görevden alınması tabloyu eskiye döndürebilir... Yeni müdürün aynı titizliği göstermesini diliyoruz... 
     Okurumuzun notunu okurken Cumhuriyet’te Prof. Coşkun Özdemir’in yazısına kayıyor gözlerimiz... Prof. Özdemir, bir vapur seyahatinde Rizelilerin sevimlilikleri karşısında dayanamamış 
     - Peki sizler şu Şevki Yılmaz’ın nesini beğenerek milletvekili seçtiniz diye sormuş. Aldığı yanıt 
     - Aman Hocam, onu seçen biz değiliz, bizim kadınlarımız. Neden derseniz... Nataşalarla ancak bu adam başa çıkabilir diye düşündüler de ondan... 
     Belli ki Karadenizli hanımlar da bu konuda dertli... Peki neden örgütlenmiyorlar bu konuda 
     
     "İnsanın iki türlü derdi vardır çok karışık gerçekleri öğrenemez, çok basitlerini de unutur." 
Rebbeca West 
     
THY rez 444 08 49      Türk Hava Yolları’nın "663 63 63" numaralı telefonunu çevirenlerin bilet ayırtacakları kişiyi bulana kadar yığınla gereksiz konuşma dinlediklerini yazdık. Dün THY Halkla İlişkiler Müdürü Faik Akın dostumuz aradı... 
     Yukarıdaki numarayı arayanların direkt 0 tuşuna bastıkları takdirde hedefe çabuk ulaşacaklarını söyledi. Ayrıca daha önemli bir bilgi verdi... 
     THY’de rezervasyon yaptıracak olanlar doğrudan "444 08 49" numarayı çevirdikleri takdirde konuşma ücreti ödemiyorlar. Bu hat ücretsiz. Bir yere not edip dostlarınıza da aktarınız. 
     
Hadrian Kapısı...      Antalya’da Kaleiçi’ne girişlerden biri tarihi Hadrian kapısından yapılıyor. O görkemli mermer kapıdan girerken 2 bin yıl öncesine gidiyor zihniniz... Sanki borular çalıyor... Ve dalgalanan kırmızı bayraklar arasından Roma kalesine adım atıyorsunuz.. Giriş öylesine görkemli, canlı, hülyalı... 
     Ve kapıyı geçip gözlerinizi açınca sol tarafta derme çatma tek katlı hediyelik eşya dükkanları karşılıyor sizi... Yere çimentodan bir zemin dökülmüş. Tarihin içine edilmiş. İğrenç bir manzara... Tarihi satıp para kazanan bir kentin tarihe bu kadar saygısız olması... 
     Anlaşılır gibi değil... 
     
Almanya notu...      Almanya’daki dostlar önemli bir konuya dikkati çekiyor... Okuyalım 
     "...Türk Merkez Bankasında döviz hesabı açtıran Türklerin vergi kaçırdığı gerekçesiyle Alman Maliyesi’nin açtığı soruşturma başlayalı altı ayı geçti. 
     Alman Maliyesi bu hesaplardan ortaya çıkardığı isimlere her gün soruşturma bildirileri göndermekte. 
     Soruşturmaya alınan Türklerin evleri yatak odalarına, bodrumlarına kadar aranıyor. Birçok kişiye ülkeden çıkma yasağı bile kondu. 
     Araştırma 1990 yılından sonrasını kapsıyor. Yalnız Merkez Bankası değil, bütün banka ve Finans kuruluşlarındaki hesaplar da araştırılıyor, soruluyor. 
     Vatandaşlar bu vergileri, ceza ve yıllık yüzde 6 hesabiyle temerrüt faizlerini ödemek zorunda kaldıklarında, bunu karşılamaya Merkez Bankası veya diğer finans kurumlarındaki hesaplarının dahi yetmeyeceği aşikar... 
     Ancak bu konuda Türkiye’deki yetkililerden hiç ses seda çıkmıyor... 
     Gelecek vergi ve cezalar ödenmeye baslanırsa, Almanya’daki vatandaşların Merkez Bankası veya diğer kurumlardaki dövizlerini çekmek zorunda kalmayarı, bunun da Türkiye için yeni bir kriz doğurması olasıdır... 
     Türkiye’de yatan isçi dövizleri, Türkiye için IMF’den alınan krediler kadar önemli bir kaynaktır. 
     Her işimizde olduğu gibi, yangın başladıktan sonra tedbir alıp, yine çok geç kalındığını sanıyoruz. Lütfen biraz ilgi. Yoksa tavuk bir daha altın yumurta veremeyecek." 
     
Müzmin müfettiş 2      İçel’e bağlı Yeşilovacık Belde Belediye Başkanı H. İbrahim Yetkin hakkında soruşturma yapan müfettişin 35’inci gününü doldurduğunu yazmıştık... İçişleri Bakanlığı’ndan gelen yazıda, sözü geçen Belediye Başkanı hakkında otel inşaatına usulsüz ruhsat vermek, Meclis kararlarını toplantılardan sonra değiştirmek, iş makinaelerini çalıştırma karşılığı makbuzsuz para almak, akaryakıt alımında yolsuzluk gibi çok sayıda iddia üzerine soruşturma açıldığı bu yüzden işlemin uzadığı bildirildi. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
