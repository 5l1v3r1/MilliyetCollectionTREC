<DOC>
<DOCNO> 51774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/dunya/adun.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban kaçıyor 
</HEADLINE>
<TEXT>

Geçen cuma Mezar-ı Şerif'e giren Kuzey İttfakı, kuzeyden K bil'in kapısına dayanırken, Taliban güçleri kendi kontrollerindeki üç eyaletten geri çekildi... 
     İRFAN SAPMAZ Hazeli Cephesi DHA 

     Afganistan'da Taliban rejiminin devrilmesi ve Usame bin Ladin'nin "ölü ya da diri" ele geçirilmesi için 7 Ekim'de başlatılan harek t en keskin virajını karada alıyor. Taliban'a karşı savaşan Kuzey İttifakı güçlerinin cuma günü Mezar - ı Şerif kentini ele geçirmesinin ardından, Taliban güçleri ülkenin her tarafında yenilmeye başladı. Kuzey İttifakı, kuzeyden K bil'e giden ana yolu denetleyen stratejik öneme haiz Pul - i Kumri'yi alırken İttifak Sözcüsü Eşref Nedim, "Kuzeyden Kabil'in kapısına dayandık. Her an saldırabiliriz" dedi. 
     
     STRATEJİK KAÇIŞ 
     Kuzey İttifakı, kuzeydeki Tahar eyaletini de, eyaletin başkenti Talokan ile birlikte ele geçirdi. Talokan'ın düşmesinin doğrulanması halinde, Kuzey İttifakı'nın Mezar - ı Şerif'in ardından ikinci büyük askeri başarıyı elde etmiş olacağına dikkat çekiliyor. Tahar'ın düşmesiyle, Kuzey İttifakı'na Tacikistan üzerinden askeri destek sağlanmasının da kolaylaşacağı belirtiliyor. Kuzey İttifakı'nın, Afganistan'ın kuzeyindeki konumunu güçlendirmesiyle bölgedeki üç eyaletten çekilen Taliban'ın yetkilileri, stratejik amaçlarla geri adım attıklarını iddia etti. 
     
     KALE-İ NEV DE ALINDI 
     Kuzey İttifakı ülkenin batısında da önemli kazanımlar elde etti. Kuzey İttifakı komutanlarından İsmail Han, yaklaşık 4 saat süren savaşta, Badgis eyaleti başkenti Kale - i Nev'i aldıklarını ve Herat'a doğru ilerlediklerini açıkladı. Bu arada İngiltere, Afganistan'a kara birlikleri yolladığını açıkladı. İngiltere Savunma Bakanı Geoff Hoon, Londra'da yaptığı açıklamada, İngiliz askerlerinin Kuzey İttifakı güçlerine danışmanlık yapmak üzere Afganistan'da bulunduğunu bildirdi. 
     



 DÜNYA 












</TEXT>
</DOC>
