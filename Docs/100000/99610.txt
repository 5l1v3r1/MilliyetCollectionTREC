<DOC>
<DOCNO> 99610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun30.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat, derhal uluslararası müdahale istiyor. 
</HEADLINE>
<TEXT>

     Filistin lideri Yaser Arafat, Birleşmiş Milletler'den BM derhal bölgeye uluslararası müdahalede bulunulmasını istedi. 
     Arafat, İsrail'in 100 tankla Nablus'a girmesi ve Batı Şeria'da evleri yıkmasının ardından, onlarca kişiyi evsiz bırakan İsrail yıkımlarını kınayarak, ''bunun insanlığa karşı bir suç olduğunu'' söyledi. 
     Yaser Arafat, Ramallah'ta gazetecilere yaptığı açıklamada, ''BM'den derhal uluslararası müdahale istiyorum. Eğer askeri güç göndermeleri mümkün değilse, gözlemci göndermeliler'' diye konuştu. 
     İsrail, Kudüs'deki İbrani Üniversitesi'ne düzenlenen bombalı saldırının ardından ''yerel terör şebekesinin kökünü kazımak'' iddiasıyla Nablus'a girmiş, Batı Şeria'da 3'ü Filistinli militanların ailelerine ait olmak üzere 4 evi yerle bir etmişti. 
     





</TEXT>
</DOC>
