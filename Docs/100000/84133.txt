<DOC>
<DOCNO> 84133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun43.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Annan görüşmesi sona erdi 
</HEADLINE>
<TEXT>

     BM Genel Sekreteri Kofi Annan'ın KKTC Cumhurbaşkanı Rauf Denktaş ile yaptığı görüşme sona erdi. 
     İki saat süren görüşmenin sonunda, taraflardan herhangi bir açıklama yapılmadı. 
     Annan ve Denktaş, basın mensuplarının sorularını da yanıtsız bıraktı. 
     Denktaş, Genel Sekreter Kofi Annan'ı aracına kadar uğurladı. 
     BM Genel Sekreteri Annan, KKTC Cumhurbaşkanı Denktaş ve Kıbrıs Rum Yönetimi lideri Glafkos Klerides, akşam saat 19.30'da, ara bölgedeki BM Genel Sekreteri Kıbrıs Özel Temsilci Yardımcısı Zbignieb Wlosowicz'in evinde biraraya gelecekler. 
     BM barış gücü sözcüsü de, basına yaptığı açıklama, ''akşam yemeğini Wlosowicz'in annesinin pişireceğini ve konuklara Polonya yemeklerinin ikram edileceğini'' söyledi. 
     Sözcü, Annan'ın eşi Nane'nin bugün Rum kesimine geleceğini, Genel Sekreter'in eşiyle beraber Doğu Timor'a gideceklerini belirtti. 
     





</TEXT>
</DOC>
