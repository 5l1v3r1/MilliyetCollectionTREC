<DOC>
<DOCNO> 50896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun28.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de "Advance Lights" sigara çıkıyor 
</HEADLINE>
<TEXT>

     ABD'nin en büyük üçüncü sigara üreticisi Brown Williamson, piyasadaki ''light'' sigaralardan daha hafif olduğunu öne sürdüğü ''Advance Lights'' sigaraları tanıttı. 
     Özel filtresi ve tütün-sağaltım süreci sayesinde sigaranın, daha az zehir saldığı ve bunun sigara teknolojinde büyük bir başarı olduğu iddia edildi. 
     Şirketin araştırma müdürü Sharon Boyse, ''güvenli sigara'' gibi bir şeyin söz konusu olmadığını, ancak ''Advance Lights'' sigaranın daha az zehir içerdiğini söyledi. 
     Sigara karşıtları ise şirketin yanıltıcı reklamının tiryakileri kobaya çevirdiğini söylediler. 
     Amerika Kalp Derneği yetkilisi Caas Wheeler, yeni sigaranın üretilmesinin arkasındaki dürtünün, halk sağlığı değil, daha çok kar elde etmek olduğunu söyledi. 
     Wheeler, ''Advance Lights''ın yeni içicilere yalnış bir güvenlik hissi vereceğini, halen içenleri ise sigarayı bırakmaktan caydıracağını söyledi. 
     






</TEXT>
</DOC>
