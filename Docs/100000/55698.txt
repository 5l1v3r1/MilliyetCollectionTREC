<DOC>
<DOCNO> 55698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sonspo14.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de futbolcular çalıştı, yöneticiler izledi 
</HEADLINE>
<TEXT>

     Fenerbahçe, Trabzonspor ile yapacağı maçın hazırlıklarını bugün yaptığı tek idmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen idmanda sarı-lacivertli futbolcular, kondisyon ve şut çalışmasının ardından, dar alanda çift kale maç oynadılar. 
     Antrenman maçında yeşil takım, Ali Güneş 2 , Ceyhun 2 , Lazetiç, Serhat ve Yusuf'un 2 golleriyle kırmızı takımı 8-4 yendi. Kırmızı takımın gollerini ise Andersson 2 , Serkan ve Zoran Mirkoviç attı. 
     İdmana, sakatlıkları süren Rapaiç, Mert Meriç ve Ogün katılmazken, Revivo ise tek başına koşu yaptı. Dün ameliyat olan Oktay'ın ise 2 gün sonra taburcu edileceği öğrenildi. 
     Yeni transfer Fatih Akyel idman maçında vasat bir görüntü çizerken, henüz hazır olmadığının sinyallerini verdi. 
     Öte yandan PAF takımından Erhan ve Bilal, teknik heyetin isteği üzerine idmanlara çıkmaya başladı. 
     Bu arada antrenmanı Fenerbahçe Kulübü Başkanı Aziz Yıldırım, yöneticiler Osman Yalçın, Murat Özaydınlı ve Sadettin Saran da izledi. 
     Fenerbahçe, yarın yapacağı idmanla hazırlıklarını sürdürecek ve 7 Aralık Cuma günü Trabzon'a gidecek. 
     






</TEXT>
</DOC>
