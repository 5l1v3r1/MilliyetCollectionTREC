<DOC>
<DOCNO> 86899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/spo03.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim temkinli 
</HEADLINE>
<TEXT>

Galatasaray Teknik Direktörü, Alman golcü Jancker’den vazgeçtiklerini söyledi. Nouma için de, "Beklemedeyiz. Herhangi bir gelişme yok" dedi 
     ERHAN TELLİ 

     Golcü Jancker pahalı geldi 
     GALATASARAY Teknik Direktörü Fatih Terim, transferdeki söylentilere dün açıklık getirdi. Tecrübeli teknik adam, Bayern Münih’te forma giyen Jancker’den vazgeçtiklerini belirtti. Terim, "Bu futbolcu için girişimlerimiz olmuştu. Ancak ekonomik açıdan şartlarımıza uymadığı için, vazgeçme kararı aldık. Çalışmalarımız yoğun bir şekilde sürüyor. Dünya ile iletişim halindeyiz" diye konuştu. 
     
     Nouma bilmecesi 
     BASIN mensuplarının Beşiktaş’ın da gündeminde olan Pascal Nouma’nın transferiyle ilgili sorularına Terim temkinli cevaplar vermeyi tercih etti. Galatasaray Teknik Direktörü, "Pascal Nouma ile ilgili olarak şu ana kadar gelişmiş somut bir şey yok. İlerleyen günlerde gelişmelere bakacağız. Yaptığımız transferler ortada. Cihan, Ümit, Murat, Müslim ve son olarak da Mondragon’un transferleri bizim için çok önemli" dedi. 
     
     Alpay istemiyor 
     FATİH Terim sözlerini şöyle tamamladı "Alpay verdiği beyanatlarda Türkiye’ye dönmek istemediğini belirtti. Bu bazı şeyleri açıklıyor. Biz transferde genel olarak sessiz bir tavır içindeyiz. Galatasaraylılar bu sessizliğin nedenini çok iyi bilirler. Galatasaray en idealini, en ekonomiğini bulma adına çalışıyor. Artık bu bulununca bomba mı olur, başka birşey mi olur, onu bilmem." 
     
Taraftara dergi      VEDAT DANACI 

     BAŞKAN Özhan Canaydın ve Teknik Direktör Fatih Terim, Florya’da düzenledikleri toplantı ile 1 Haziran’da bayilerde satışa sunulacak derginin tanıtımını yaptılar. Canaydın, "Bizler için çok mutlu bir gün. Seçimden önce de iletişimin bizim için ön planda olduğunu söylemiş ve amacımızın bunu sağlamak olduğunu belirtmiştik. Altı haftada bunu hayata geçirdik" dedi. Derginin, 6 bin 500 üyenin de adresine yolladığı açıklandı. 
     
Brezilya’ya son turGözünü Sambacılar’a çeviren Sarı-Kırmızılılar, önümüzdeki günlerde arayışlara son noktayı koyacak 
     GALATASARAY Yönetimi, transfer çalışmalarını sabırla sürdürürken, Brezilya’dan gelecek olan raporları merakla bekliyor. Teknik Direktör Fatih Terim, bir süre önce yardımcısı Ahmet Ceyhan’ı Güney Amerika’ya göndermişti. Ceyhan’ın önümüzdeki günlerde Brezilya’da yapılacak olan bir final maçını izleyeceği ve ismi son derece gizli tutulan bir oyuncu hakkındaki raporunu hazırlayacağı belirtiliyor. 
     
Djalminha pazarlığı      GALATASARAY’IN transfer listesinde yer alan Djalminha, Romanya’nın başkenti Bükreş’te ortaya çıktı. Deportivo ile sözleşmesinde yer alan, "31 Mayıs’a kadar satılmazsa sözleşmesi uzar ve 30 milyon dolar ödenir" maddesi nedeniyle İspanyol kulübünün elden çıkarmaya çalıştığı Brezilyalı yıldız Hagi ve Mutu ile buluşup, Menajer Becali ile de biraraya geldi. Rumen basını, Becali’nin tecrübeli oyuncuya Galatasaray adına teklif yaptığını ileri sürdü. 
     



 SPOR 
































</TEXT>
</DOC>
