<DOC>
<DOCNO> 54317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/cemal.html </URL>
<DATE> 2001/11/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
MHP de takiye yapıyor olabilir mi 
</HEADLINE>
<TEXT>

     Avrupa Birliği konusunda MHP ne yapmak istiyor Hem taraftar, hem bin dereden su getiriyor. Türkiye'nin AB'ye katılmasını gerçekten istiyor mu Ne kadar samimi .. MHP'nin gerçek niyetine ilişkin soru işaretleri var. 
     Ama yalnız AB konusunda böyle değil. Daha başka konularda da belirsizlik, bulanıklık dikkati çekiyor. 
     I Şiddet bunlardan biri. 
     Örneğin Ordu MHP milletvekili Cemal Enginyurt, bundan bir buçuk yıl önce TBMM'de MHP milletvekili Sadi Somuncuoğlu'na korumalarıyla birlikte saldırmış, kendisini tartaklamış ve yumruklamıştı. Hedefi, o tarihte Devlet Bakanı olan Somuncuoğlu'nun Cumhurbaşkanlığı'na adaylığını koymasını önlemekti. 
     Daha ilginci 
     2000 Mayıs ayı içindeki bu saldırı televizyon ekranlarından da canlı olarak yayımlandı. 
     Peki, MHP yönetimi ne yaptı 
     Bu şiddet olayını komisyona havale etmekle yetindi. Aradan bir buçuk yıl geçti. Cemal Enginyurt hakkında herhangi bir disiplin işlemi dahi kulaklara çalınmadı. 
     Bir başka soru işareti 
     II Yolsuzluk, siyasal ahlak... 
     MHP son seçimlerde bu konuları da ön planda tutarak oy topladı. Ama örneğin son Koray Aydın olayı nedeniyle bu bakımdan da siciline kötü bir not düşülmüş olmadı mı 
     Koray Aydın bakanlık koltuğuna oturduktan sonra, bakanlığının görev alanında bir şirket kuruyor. Bu şirket, bakanlığından deprem ihalesi alan şirketlerle iş yapıyor, para kazanıyor. Bakan, kendi makam odasında bu şirketinin bazı işlerini de yapmaya devam ediyor. 
     Evet, kitabına uygun her şey 
     İyi ama siyasal ahlaka sığıyor mu Hayır sığmıyor. Çıkar çatışması yok mu Hayır var. 
     Sonra ne oldu Koray Aydın iade - i itibar etti, üstelik MHP Grup Başkanvekilliği'ne getirildi. 
     Bir başka soru işareti 
     III Meral Akşener, ilkeli siyaset... 
     Susurluk, Tansu Çiller gibi konularda MHP'nin ilginç çıkışları hatırlardadır. Bu çerçevede, Çiller'in en yakınında İçişleri Bakanlığı yapmış olan Akşener'in de yeri vardır. 
     Meral Akşener, Tayyip Erdoğan'ın partisine katılmadan önce MHP'nin davetine rağbet etmemişti. Sonra oradan çok çabuk koptu, MHP'ye katılarak Genel Başkan danışmanı oldu. Bu örnek de MHP ve ilkeli siyaset konusunu akla getiriyor. 
     IV AB, üslup ve samimiyet... 
     MHP'nin AB konusunda yalnız gerçek niyeti değil, aynı zamanda üslubu da tartışmalı. Hükümetin AB ile ilgili yaklaşımlarını eleştiren kimilerini 'ihanet'le, 'satılmışlık'la, 'çarpık kafalı' olmakla suçlamak bazı açılardan MHP'nin hala zaman tünelinde kaldığını göstermiyor mu Kendi içine kapalı, öfkeli, şoven bir milliyetçi anlayıştan hala tam olarak kurtulamadığına işaret etmiyor mu 
     MHP, AB'ye gerçekten taraftar mı 
     Öyle diyor. 
     İnanıyor mu 
     Öyle diyor. 
     Fakat üslubuna ve bin dereden su getirmesine bakarsanız, MHP'nin AB konusunda samimi olduğu kanısına varmak güç... 
     Dört noktayı vurgulamış oldum. Birincisi şiddet, ikincisi yolsuzluk - siyasal ahlak, üçüncüsü ilkeli siyaset, dördüncüsü üslup ve samimiyet ile ilgili. Ve hepsinde soru işaretleri var. 
     O yüzden yazımın başlığını "MHP de takiye yapıyor olabilir mi " koydum. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
