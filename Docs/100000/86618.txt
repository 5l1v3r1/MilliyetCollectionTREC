<DOC>
<DOCNO> 86618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur16.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit hastaneden ayrıldı... 
</HEADLINE>
<TEXT>

     Başbakan Ecevit, bu sabah önce evinde sağlık kontrolundan geçti. muayenin ardından Başkent Hastanesi'ne gidip 55 dakika kaldı. Muayenenin rutin bir kontrol olduğu açıklandı ancak piyasalar bir anda karıştı. 
     Ecevit'in bugünkü sağlık kontrollar dizisi böyle yaşandı. 
     
     ÖNCE EVDE 

     Başkent Üniversitesi Nöroloji Bölüm Başkanı Prof. Dr. Turgut Zileli başkanlığındaki sağlık ekibi, Başbakan Bülent Ecevit'i rutin sağlık kontrolünden geçirdi. 
     Prof. Zileli ile beraberindeki sağlık ekibi, saat 10.20'de Başbakan Ecevit'in taburcu olduktan sonra dinlendiği ve çalışmalarını sürdürdüğü Oran Şehri'ndeki çalışma ofisine geldi. 
     Burada Ecevit'i rutin sağlık kontrolünden geçiren sağlık ekibi, 40 dakika kaldıktan sonra herhangi bir açıklama yapmadan ayrıldı. 
     
     HASTANEYE YOLCULUK 

     Doktorların ardından Ecevit taburcu olduktan sonra dinlendiği ve çalışmalarını sürdürdüğü çalışma ofisinden ayrılarak, yapacağı basın toplantısı öncesi rutin kontrolden geçirilmek üzere Başkent Hastanesi'ne hareket etti. 
     Başbakan Ecevit, eşi Rahşan Ecevit ile saat 11.27'de ofisten makam aracı ile ayrıldı. 
     Başbakanlık Basın Danışmanı Cem Avcı, Ecevit'in saat 13.00'de Başbakanlık Resmi Konutu'nda hükümetin 3. yılını değerlendirmek üzere yapacağı basın toplantısı öncesi rutin kontrolden geçirilmek üzere Başkent Hastanesi'ne gittiğini bildirdi. 
     
     HASTANEDE 55 DAKİKA 

     Başbakan Bülent Ecevit, sağlık kontrolünden geçirilmek üzere Başkent Hastanesi'ne saat 11 40'da geldi. 
     Ecevit'i burada Başkent Üniversitesi Rektörü Prof. Dr. Mehmet Haberal karşıladı. 
     
     VE AYRILDI... 

     Başbakan Bülent Ecevit, Başkent Üniversitesi Hastanesi'nden saaat 12 35'de ayrıldı.Başbakan Ecevit, yaklaşık 55 dakika hastanede kaldı. 
     
</TEXT>
</DOC>
