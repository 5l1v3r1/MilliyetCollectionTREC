<DOC>
<DOCNO> 82086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/soneko17.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB seçimlerine sadece Hisarcıklıoğlu'nun listesi girecek 
</HEADLINE>
<TEXT>

     Türkiye Odalar ve Borsalar Birliği'nin TOBB bugün başlayan 57. Genel Kurulu'nun yarınki bölümünde seçimler gerçekleştirilecek. 
     Seçimlerde tek listeyi bugün adaylığını resmen açıklayan TOBB Başkanı Rifat Hisarcıklıoğlu'nun çıkarması bekleniyor. 
     Hisarcıklıoğlu tarafından çıkarılacak olan listede şu anki Yönetim Kurulu'ndan 6 üyenin yerini aynen korumasına kesin gözüyle bakılıyor. 
     Bu isimler arasında Ankara Ticaret Borsası ATB Yönetim Kurulu Başkanı Faik Yavuz, Kahramanmaraş Ticaret ve Sanayi Odası KTSO 
     Başkanı Mehmet Balduk, Konya Ticaret Odası KTO Başkanı Hüseyin Üzülmez, Gaziantep Sanayi Odası GSO Başkanı Nejat Koçer, Manisa Ticaret ve Sanayi Odası MTSO Başkanı Bülent Koşmaz, İstanbul Deniz Ticaret Odası İDTO Yönetim Kurulu Üyesi Halim Mete yer alıyor. 
     Daha önce Hisarcıklıoğlu'nun yanında yer alan Ege Bölgesi Sanayi Odası EBSO üyesi Atıl Akkan'ın eski EBSO Başkanı yoğun tepki alması nedeniyle listede yer alıp almayacağı belirsizliğini korurken, Yönetim Kurulu üyeliği için adı geçen Ekrem Demirtaş'ın TOBB Ticaret Konseyi Başkanlığı'nı tercih etmesi nedeniyle yönetime girmeyeceği belirtiliyor. 
     Öte yandan, TOBB Yönetim Kurulu'nda yer alacak diğer isimler üzerinde görüşmeler sürerken, listenin bu akşam sabaha kadar devam edecek görüşmeler sonunda netlik kazanacağı kaydediliyor. 
     Daha önce bu dönemki TOBB seçimlerinde başkan adaylığı için çalışacağını açıklayan Ankara Sanayi Odası ASO Başkanı Zafer Çağlayan'ın bu dönem için aday olmayacağını açıklamasının ardından, yarınki seçimlerde Hisarcıklıoğlu'nun çıkaracağı listede yer alması bekleniyor. 
     TOBB Sanayi Konseyi'nin Konsey Başkanı Kemal Çolakoğlu başkanlığında bu akşam Markopolo Restaurant'ta akşam yemeği yiyecekleri öğrenildi. 
     Listede ayrıca Bursa Sanayi Odası Meclis Üyesi İlhan Parseker'in de yer alacağı belirtilirken, şu anda başkan vekilliği görevini yürüten Ali Osman Ulusoy'un yeni yönetimde yer almayabileceği gelen bilgiler arasında yer alıyor. 
     
     TSO KONSEYİ'NİN ÜYE SAYISININ ARTMASI BEKLENİYOR 
     Odalar Birliği'in 15 kişilik yönetim kurulunda halen Ticaret Odaları Konseyi 3, Ticaret Borsaları Konseyi 4, Ticaret ve Sanayi Odaları Konseyi 3, Deniz Ticaret Odaları Konseyi 2, Sanayi Odaları Konseyi ise 3 üye ile temsil ediliyor. 
     Ancak, yarınki seçimlerde Deniz Ticaret Odaları Konseyi'nin yalnızca Halim Mete tarafından temsil edilmesi, geriye kalan diğer üyeliğin ise Ticaret ve Sanayi Odaları Konseyi'ne aktarılarak bu konseyin yönetim kurulunda 4 kişi ile temsil edilmesine kesin gözüyle bakılıyor. 
     





</TEXT>
</DOC>
