<DOC>
<DOCNO> 58188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/dunya/dun04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Komor darbecileri lejiyoner çıktı 
</HEADLINE>
<TEXT>

     Komor adalarından Moheli'de önceki gün "tuhaf" bir darbe girişiminde bulunan paralı askerlerin çoğu Fransız çıktı. Başbakan Hamada Madi Bolero, Fransız haber ajansı AFP muhabirine verdiği demeçte, "Öldürülen paralı 5 askerin Fransız olduğu belirlendi. Yakalanan 4'ü de Fransız uyruklu olduklarını itiraf ettiler" dedi. Başbakan, iktidarı ele geçirmeye yönelik önceki günkü eylemin, bazı Komorlu eski bakanlar ve eski askeri yetkililer tarafından planlanıp finanse edildiğinin anlaşıldığını söyledi. Başbakan bu bağlamda, Albay Hasan Haruna'nın tutuklandığını, birçok kişinin sorgusunun ise sürdüğünü kaydetti. 
     13 kişilik bir grup, önceki sabah Komor adalarının en küçüğü Moheli'yi "istila etmiş", ancak Komor askerlerinin müdahalesiyle etkisiz hale getirilmişti. 
     



 DÜNYA 











</TEXT>
</DOC>
