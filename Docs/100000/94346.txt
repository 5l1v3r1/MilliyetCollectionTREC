<DOC>
<DOCNO> 94346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/spor/spo02.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SİLVA HAZIR KITA 
</HEADLINE>
<TEXT>

Fenerbahçe’nin ön protokol yaptığı Brezilyalı yıldız, herhangi bir sorun bulunmadığını, İstanbul’a gelmek için hazır olduğunu bildirdi. Yönetim bugünkü toplantıda transferi karara bağlayacak 
     YUSUF KOBAL 

     Yöneticiler rahatladı 
     ARJANTİNLİ yıldız Almeyda’nın transferinden yüksek maliyeti nedeniyle vazgeçmek durumunda kalan Fenerbahçe, Brezilya Milli Takımı’nın da formasını başarıyla giyen Gilberto Silva’nın transferini bitirme aşamasına geldi. Sarı - Lacivertli kulübü arayan tecrübeli oyuncu, İstanbul’a gelmeye hazır olduğunu, kendisine sunulan şartların tamamını da kabul ettiğini iletti. Brezilya’dan gelen bu haber yönetimi rahatlattı. 
     
     Teklifler artmıştı 
     DAHA önce bu oyuncunun kulübü Atletico Minero ile ön protokol yapan yönetim, Dünya Kupası’nın ardından Silva’ya birçok teklif gelmesi üzerine sıkıntıya düşmüştü. İspanyol Valencia kulübü ısrarla Silva’yı renklerine bağlamaya çalışırken, Villareal de, kendisiyle ön protokol yaptıklarını savunup, Fenerbahçe’den transferin peşini bırakmasını istemişti. Silva’nın, iki kulübün şartlarını da yeterli bulmadığı öğrenildi. 
     
     Maliyeti 14.5 trilyon 
     FENERBAHÇE, bir an önce bu transfere nokta koymanın hesaplarını yapıyor. Yöneticiler, bugün yapacakları toplantıda Silva konusunda son kararı verip, strateji belirleyecekler. Bu oyuncunun toplam maliyetinin 9 milyon doların Yaklaşık 14.5 trilyon lira altına indiği bildirildi. Öte yandan son olarak İngiliz Arsenal’in de Sambacı’yı renklere bağlamak için çalışma başlattığı ifade edildi. 
     
Emrin olur BaşkanTeknik Direktör Lorant, Aziz Yıldırım’ın, "Artık Dünya kulübü olmalıyız" mesajını aldı. Alman hoca, "Merak etmeyin, Avrupa’da ayak seslerimizi herkes duyacak" dedi 
     YUSUF DURSUN 

     "Söz veriyoruz" 
     SARI - Lacivertli ekibin teknik patronu Werner Lorant, Başkan Aziz Yıldırım’ın çizdiği hedef doğrultusunda emin adımlarla ilerleyeceklerini söyledi. Yıldırım’ın, "Fenerbahçe artık Dünya kulübü olmak ve Avrupa’da da başarıya koşmak zorunda" sözlerini değerlendiren Alman hoca, "Mesaj alınmıştır. Ben ve futbolcularım ilk hedef olarak Şampiyonlar Ligi’ne kalıp, Avrupa’da beklenen başarıları elde edeceğiz. Bu konuda söz veriyoruz" açıklamasını yaptı. 
     
     "Takıma güveniyorum" 
     BAŞKAN Yıldırım’ın başarı için büyük fedakarlıklar yaptığının altını çizen Lorant, "Bu yıl Avrupa’da herkes Fenerbahçe’nin ayak seslerini duyacak" ifadesini kullandı. Büyük bir sorumluluk aldıklarını belirten tecrübeli çalıştırıcı, şöyle devam etti "Üzerimizde büyük bir yük var. Ancak ben futbolcularıma güveniyorum. Şimdiye kadar gösterdikleri büyük çaba nedeniyle de hepsine teşekkür ediyorum. İki gün izni hak ettiler." 
     
Oktay düşeş atacakFenerbahçe’de 35 yaşına kadar oynamak istediğini söyleyen Oktay, forma verilmesi halinde golleri sıralayacağını iddia etti 
     ALMANYA kampının hırslı isimlerinden Oktay, bu sezon Fenerbahçe’ye borcunu ödeyeceğini söyledi. Camianın zor günlerinde kendisine kucak açtığını vurgulayan golcü oyuncu, "Şimdi ben onlara gollerimle cevap vermeyi umuyorum. Fenerbahçe’de 35 yaşına kadar oynamak istiyorum. Eğer Lorant zarı benim elime verirse, hep düşeş atarım. Gollerimi çakarım. Rekabet çok güzel bir şey. Forma için çok çalışıp, başaracağım" dedi. 
     İKİ cephede de savaş vereceklerini hatırlatan tecrübeli oyuncu, "Başkanımız ve camia bizden artık uluslararası alanda başarı bekliyor. Ligde ise en ciddi rakibimiz Galatasaray. Ancak Beşiktaş ve Trabzon’u da unutmamak gerekir" ifadelerini kullandı. Oktay, beş yıl aradan sonra ilk kez sezon başı kamplarına katıldığını belirtip, "Bir türlü şanssızlıklar yakamı bırakmamıştı. Ama bu sezon çok farklı olacak" diye konuştu. 
     
Washington’a özel seans      ÜLKESİNDEN geç dönen Brezilyalı golcü, bu davranışının cezasını yoğun bir çalışmayla ödeyecek. Teknik Direktör Werner Lorant’ın isteği üzerine Yardımcı Antrenör Oğuz Çetin dünden itibaren Washington’a sıkı bir idman programı uygulamaya başladı. Takımın izinli olmasına rağmen golcü oyuncu, Samandıra’da dün sabah ve akşam koşulara çıktı. Bugün de çalışacak olan Washington’a, özellikle Avusturya kampında yükleme yapılacağı bildirildi. 
     
Komisyoncuya Yıldırım darbe      YALÇIN TÜRK 

     SİMAO’NUN transferinde açıktan 500 bin dolar fazla ödeme yapıldığını belirleyen Başkan Aziz Yıldırım, Brezilyalı futbolcunun menajerini işinden etmeye kararlı. Sao Paolo Kulübü Başkanı ile ödemeler konusunda yeni bir sözleşmede anlaşma sağlayan Fenerbahçe Başkanı’nın, Simao’nun Menajeri Gladio’yu FIFA’ya şikayet edeceği bildirildi. Sao Paolu Başkanı’nın da, "Bana ihtiyaç duyarsanız, her konuda size destek vermeye hazırım" dediği bildirildi. 
     
Avusturya’da sıcak zirve      SARI - Lacivertli ekibin, 10 Temmuz’daki ikinci etap Avusturya kampı yöneticilerin akınına uğrayacak. Başkan Aziz Yıldırım da, başta Ortega olmak üzere hem yeni transferleri göz hapsine alacak, hem de Lorant’la yeni sezon planlamasını yaparak, takımın durumunu masaya yatıracak. İkili transferleri ve Şampiyonlar Ligi maçlarını da ele alacak. 
     
     Fenerbahçe günlüğü 
     Savunmada savaş var 
     KAPTAN Ogün, kariyerinin başlangıcında görev yaptığı liberoya dönüyor. Lorant, Ogün’ü bu bölgeye çekip, üçlü savunmaya iki de stoper yerleştirecek. Defansta tecrübeli oyuncunun yanı sıra Ümit, Mustafa, Mirkoviç, İsmail Güldüren ve Fatih’in bulunması forma rekabetini körükleyecek. 
     
     Sorunsuz kamp 
     AVUSTURYA kampı öncesi Fenerbahçe’de eksik bulunmaması teknik heyeti sevindiriyor. Almanya kampında sakatlık problemi yaşanmazken, sadece Dünya Kupası’nın ardından izin yapan Rüştü ve Fatih çalışmalara biraz geç katılacak. 
     
     Tesisler revaçta 
     BEKAR futbolcular, Samandıra Tesisleri’ne yerleştirildi. Sezon içinde bu uygulamanın devam edeceği öğrenildi. İsmail, Yusuf, Ali Güneş, Hakan Bayraktar, Volkan, Recep, Oğuz, Ali Akdeniz, zaman zaman da eşi Almanya’da olan Mustafa Doğan tesislerde kalıyor. 
     
     Johnson beklemede 
     GANALI oyuncu, eşi, kızı ve oğlunun yolunu gözlüyor. Daha önce deprem tehlikesi nedeniyle İstanbul’a gelmek istemeyen eşini ikna eden Johnson, "Bu hasret yakında sona erecek" dedi. 
     
     Tuncay tamam 
     YILDIZ adayı Tuncay, rekabete hazır olduğunu söyledi. İki günlük izinden yararlanıp, memleketi Sakarya’da ailesini ziyaret eden genç futbolcu, "Takıma girebilmek için gece gündüz çalışıyoruz" diye konuştu. 
     
     Gençler heyecanlı 
     KAMPA PAF takımdan katılan 9 genç oyuncunun gözü Lorant’a çevrildi. Alman hocanın ikinci dönem kampına hangi isimleri götüreceği merak konusu oldu. Ancak Erman, Semih, Bilal ve Erhan’ın en güçlü adaylar olduğu ifade edildi. 
     
     Satışlar düştü 
     YENİ sezon için formaların 43 milyon, şortların da 25 milyon liradan satışa sunulması taraftarın ilgisini azalttı. Eski formalara da rağbet gösterildiği, Fenerium mağazalarında sadece Ortega’nın formasının beklenen talebi gördüğü ifade edildi. 
     



 SPOR 






















</TEXT>
</DOC>
