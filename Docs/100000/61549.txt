<DOC>
<DOCNO> 61549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/okur.html </URL>
<DATE> 2002/01/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sermaye Piyasası’na geçit yok... 
</HEADLINE>
<TEXT>

     Türkiye önemli bir süreçten geçiyor. Hem bankacılık sektörü hem de reel sektör gerçekten zor durumda. Ve reel sektörün kendine gelebilmesi için bankacılık sisteminin bir an önce iyileştirilmesi şart. 
     Bu nedenle bugün herkesin topyekün tartışmaya başladığı bankacılık sistemini yeniden yapılandırma yasa taslağına eklenen ek madde ile ilgili gelişmelerin tümünü önemli buluyoruz. Herkes eteğindeki taşı dökecek elbet... 
     Ama bulunduğu noktadan değil, geniş bir çerçeveden tabii ki... 
     Sonuçta dünyada bankacılık krizi yaşayan tek ülke olmadığımıza göre bugüne kadar kimin ne çözüm yolu bulduğunu bilmemiz şart. 
     
Bizim modelimiz ne      İşte İsveç, mali sistemi rahatlatmak için hiçbir koşul koymadan bankalara devleti ortak etti. 
     İşte Güney Kore, büyük şirketlerin batmalarından korkulduğu için farklı bir yöntemle işe başladı. Aktif Yönetim Şirketi kurularak, bankaların sorunlu alacakları devlet tarafından satın alındı. Şirketler ve mali sektör düze çıktı. 
     Peki bizim sistemimizin özelliği ne olacak Kıyametin koptuğu nokta da bu 
     Bizim sistemimiz henüz ortada yok. Asıl tartışılması gereken bu değil mi Güvene dayalı bu piyasalarda sistemi doğru dizayn etmek gerekmiyor mu 
     Sözün özü bizim bankacılık sisteminin matematiği bozuk. Bozukluğun nedenine baktığımızda karşımıza 1999 yılında çıkan Bankalar Kanunu çıkıyor. Yanlışa yama yapmak yamayı iyice bozuyor. Ve özü güçlü denetime dayanan bu sistemi iyice içinden çıkılmaz hale getiriyor. 
     
Küçük hissedarların durumu...      Bütün bu tartışmaların özetini yaparsak İnanın ki bu paraların tümü vatandaşın cebinden çıkacak. Ve vatandaş, "muhalefetin banka kurtarılıyor" diye bağırdığı, iktidar partilerinin "çekincemiz var" dediği bu yasa taslağında kendi payına nasıl bir pasta düşecek, onu merak ediyor. Biz bu noktada şöyle bir soluk alıp bu taslağa bir kez daha bakıyoruz. Ve hisse senetlerine el konulmuş banka mağdurlarını yeniden düşünmeye başlıyoruz. 
     Çünkü "Buyurun tartışmaya" diye bu ek maddeyi yazdığımızda bu maddenin 5’inci maddesini "lütfen iyi okuyun, dikkat edin " demiştik. Çünkü bu ek madde henüz kimsenin masasının üstüne gelmemişti. Aradan geçen iki hafta boyunca kıyamet koptu kopmasına da kimse işin sermaye piyasası boyutuna bakmak istemedi. 
     
Kritik nokta      Hayret 
     Şimdi diyeceksiniz ki ne oluyor 
     Bu ek madde "yapılacak genel kurulda, sermaye azaltım ve artırımına, sermayenin tescil ve hisse senedine dönüştürülebilir tahvil ihracına ilişkin işlemlerde Türk Ticaret Kanunu ve Sermaye Piyasası Kanunu uygulanmaz" deniliyor. 
     O halde ne uygulanacak Tasarruf Mevduatı Sigorta Fonu olaya el koyacak. Küçük ortaklara yol kapanacak. Bu yüzden bankacılık sistemiyle ilgili her karar yatırımcıyı çok yakından ilgilendiriyor. Ama şimdi olay büyük hissedarlar açısından tartışıldığı için küçük hissedarlara ilişkin bir noktayı tartışmak kimsenin işine gelmiyor. 
     Oysa Sermaye Piyasası Kanunu’nu yok saymak gelecekte bu piyasanın büyümesinin önündeki en büyük engellerden birisi olacak. Yabancı yatırımcıyı ciddi olarak bu sektörün dışında bırakacak. Önemsiz mi 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
