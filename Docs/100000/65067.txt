<DOC>
<DOCNO> 65067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/dunya/dun04.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kıbrıs’a AB primi 206 milyon euro 
</HEADLINE>
<TEXT>

     GÜVEN ÖZALP Brüksel 

     Avrupa Birliği’nin en büyük projelerinden biri olan genişleme için hedef olarak belirlenen 2004 tarihi yaklaşırken yeni üyelere yapılacak yardımlar da netleşti. AB Komisyonu tarafından yapılan ve genişlemenin finansmanına yönelik rapor dün açıklandı. AB, Türkiye, Bulgaristan ve Romanya dışındaki on adaya Birliğe katılımlarından sonra üç yıl içinde toplam 28 milyar Euro yardım yapacak. 
     AB’nin genişleme yönelik hesaplamasında bir ilke de imza atıldı. Birlik genelde görmezden geldiği Kıbrıs’ın kuzeyini bu kez hatırladı. Birlik, adanın kuzeyine 2004 - 2006 dönemi için 206 milyon Euro yardım yapmayı kararlaştırdı. Buna göre Kuzey’e 2004’te 39, 2005’te 67 ve 2006’da 100 milyon Euro doğrudan yardım yapılması öngörülüyor. Bu yardımlar adada tarafların siyasi bir çözüme gidip Birliğe bütünleşmiş bir şekilde girmeleri halinde geçerli olacak. AB yetkilileri yaşanacak gelişmeler ışığında bu miktarların yukarı çekilebileceğine dikkat çekiyorlar. 
     



 DÜNYA 













</TEXT>
</DOC>
