<DOC>
<DOCNO> 88566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur14.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Issız kumsallarda porno film çevirirken yakalandılar 
</HEADLINE>
<TEXT>

     İzmir'in Seferihisar İlçesi'nde, kaçak porno film çektikleri iddiasıyla, 2'si kadın 5 kişi yakalandı. 
     Alınan bilgiye göre, Doğanbeyli Beldesi Payamlı mevkiindeki bir motelde kalan gruptan şüphelenen İlçe Jandarma Komutanlığı ekipleri, 5 kişiyi takibe aldı. Ekipler, ıssız ormanlık alanlarda ve sahillerde porno film çevirdikleri tespit edilen oyuncular Hüdai Ertürkmen, Ahmet Emin Öncül, Gülümser Toraman ve Hülya Öztürk ile Kameraman Şaban Acar'ı gözaltına aldı. Bir dijital kamera, porno filmlerin çekildiği 7 kaset ve 2 fotoğraf makinesine de el konuldu. 
     Porno filmde rol aldıkları ileri sürülen 4 kişi, ifadelerinde, Şaban Acar'ın Almanya'dan İstanbul'a gelerek kendileriyle irtibat kurduğunu, kadınlara günlük 150, erkeklere ise 75 milyon lira verdiğini, ihtiyaçları nedeniyle bu filmde oynamayı kabul ettiklerini söylediler. 
     Şaban Acar ise gazetecilerin sorusu üzerine, rol alanların, konuyu bilerek filmde oynadıklarını, filmleri bir şirket adına çektiğini ve yurtdışına götürerek CD'lere yükleyeceğini ifade etti. 
     Haklarında ''kaçak porno film çekmek'' suçundan işlem yapılan 5 kişi, Seferihisar Adliyesi'ne sevk edildi. 
     





</TEXT>
</DOC>
