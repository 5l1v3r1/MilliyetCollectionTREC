<DOC>
<DOCNO> 73297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur05.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Dünya Turizm liginin lideri olacak... 
</HEADLINE>
<TEXT>

     Türkiye'nin önümüzdeki 10 yıllık dönemde dünya turizm liginin başında olacağı, Türkiye'de turizmin dünyanın geri kalan ülkelerine göre bir kattan daha fazla büyüyeceği bildirildi. 
     Merkezi Londra'da olan Dünya Sehayat ve Turizm Konseyi WTTC , Başkanı Jean-Claude Baumgarten tarafından yapılan açıklamada, global turizmin 2003 yılında yüzde 6 oranında büyüyeceği tahmin edildi. 
     Dünya turizminin 2001-2002 döneminde yavaşlayan ABD ekonomisi ve 11 Eylül saldırıları nedeniyle yüzde 7.4 oranında gerilediği kaydedilen açıklamada gelecek yıl yaşanacak canlanmanın havacılık, otel, araba kiralama sektörlerinde işini kaybeden 10 milyon kişinin 6.8 milyonunun yeniden iş bulmasına yardımcı olacağı belirtildi. 
     Jean Claude Baumgarten, WTTC'nin gerileme eğilimin sonuna geldiğina, canlanmanın 2002 yılının ikinci yarısında başlacağına inandığını belirterek sektörün maliyetlerini azaltarak, yaratıcı reklamcılık ve yenilikçi promosyonlarla olumlu bir reaksiyon gösterdiğini söyledi. 
     WTTC, önümüzdeki 10 yıllık dönemde dünya turizm sektörünün yılda ortalama olarak yüzde 4.5'e ulaşan bir büyüme göstereceğini, 11 Eylül saldırılarının en çok etkilenen ülkelerin büyük bir olasılıkla ABD ve Almanya olacağını kaydetti. 
     
     Türkiye lider olacak 

     Seyahat ve turizm sektörlerinde büyümenin lokomotifinin, Fransa veya ABD gibi gelişmiş ülkeler değil yükselen piyasalar olacağını öne süren WTTC, "Türkiye, dünyanın geri kalan bölümüne göre bir kattan daha fazla büyüyecek turizmiyle önümüzdeki 10 yılda ligin başında olacak" dedi. Hindistan ve Çin'in en popüler ikinci ve üçüncü turizm ülkeleri olacağını da belirten WTTC, turizmin Hindistan'da yüzde 9.7, Çin'de ise, yüzde 8.5 oranında artacağını tahmin etti. 
     






</TEXT>
</DOC>
