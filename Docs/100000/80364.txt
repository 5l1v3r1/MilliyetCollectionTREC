<DOC>
<DOCNO> 80364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko20.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 65.78 puan artışla 1. seansı, 11,840.91 puandan tamamladı. 
     Hisse senetleri, 1. seansta yüzde 0.56 oranında değer kazandı. 
     Endeks, ilk seansa 11,782.34 puan seviyesinde, 7.21 puan düşüşle başladı. Seansın ilk yarısı da 29.12 puan düşüşle 11,746.01 puandan geçildi. En düşük 11,723.28 puana kadar gerileyen endeks, en yüksek 11,873.94 puanı gördü. 
     1. seans kapanışında mali endeks 111.19 puan artışla 16,688.56 
     puana, sanayi endeksi 55.36 puan artışla 9,554.68 puana yükselirken, hizmetler endeksi 1.84 puan düşüşle 7,196.54 puana geriledi. Böylece mali grup hisseler önceki kapanışa göre ortalama yüzde 0.67 oranında, sanayi grubu hisseler ortalama yüzde 0.58 oranında değer kazanırken, hizmetler grubu hisseleri ortalama yüzde 0.03 oranında değer yitirdi. 1. seansta işlem gören toplam 290 hisse senedinden 135'i değer kazandı. 46 hisse senedi değer kaybederken, 109 hissenin fiyatında değişiklik olmadı. Seansta, 108 trilyon 647 milyar 332 milyon liralık işlem hacmi oluştu. 1. seansta Tüpraş Doğan holding, Turkcell, Yapı ve Kredi Bankası ile Garanti Bankası en yoğun işlem gören hisseler oldular. 1. seansta endeks yaklaşık 150 puanlık dar bir bantta seyretti. İşlem hacminin de çok sığ olduğu gözlendi. Uzmanlar, hacim artışı olmadan bir gelişme beklemenin yanlış olacağını ifade ediyorlar. Uzmanlar, Merkez Bankası'nın beklenti anketi sonuçlarından sonra bugün yeni bir faiz indirimi olacağı beklentisinin güçlendiğine işaret ederek, beklenen kısa vadeli faiz indiriminin gerçekleşmemesi ve dolardaki yükseliş nedeniyle Tahvil-Bono piyasasında satıcılı bir seyir izlendiğini savunuyorlar. 
     





</TEXT>
</DOC>
