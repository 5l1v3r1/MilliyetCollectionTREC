<DOC>
<DOCNO> 69452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo09.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen ligde son 10 Avrupa'da da son 5 maçını kazandı 
</HEADLINE>
<TEXT>

     Efes Pilsen, Erkekler Birinci Basketbol Ligi'nde son haftalarda ortaya koyduğu performansla rakiplerine büyük üstünlük kurdu. 
     Lacivert-beyazlılar, ligde bu sezon tek yenilgi alırken, son 10 maçını da kazandı. 
     Ligde ilk ve tek yenilgisini 6. haftada Darüşşafaka karşısında alan Efes Pilsen, bu maçtan sonra yenilgiyi unuttu. 
     Efes Pilsen, Darüşşafaka yenilgisi sonrası ligde yaptığı 10 maçı da kazanarak büyük bir başarıya imza attı. 
     Lacivert-beyazlılar, ligde şampiyonluk mücadelesi yaptığı Ülkerspor'u da bu sezon 2 maçta yenerek rakibi karşısında olası play-off eşleşmesinde 1-0 öne geçti. 
     
     Ligdeki son 10 galibiyet 
     Efes Pilsen'in ligde kazandığı son 10 maçta aldığı sonuçlar şöyle 
     
     
Son 10 galibiyet Efes Pilsen 74 OYAK Renault 70 Fenerbahçe 70 Efes Pilsen 79 Pınar Karşıyaka 61 Efes Pilsen 84 Efes Pilsen 83 Büyük Kolej 45 Efes Pilsen 77 Türk Telekomspor 70 Beşiktaş 65 Efes Pilsen 96 Efes Pilsen 97 TED Kolejliler 66 Galatasaray 69 Efes Pilsen 74 Efes Pilsen 89 İTÜ 60 Efes Pilsen 87 Ülkerspor 74 
     
     Avrupa'da da çıkışta 
     Efes Pilsen, Avrupa Ligi'nde de son 5 maçını kazanarak performansını artırdı. 
     Lacivert-beyazlılar, ligde 9. haftada deplasmanda İtalya'nın Benetton Basket Treviso takımına 88-86 yenilirken, bu maçtan sonra yaptığı 5 maçı da kazandı. 
     Efes Pilsen, bu seride Almanya'nın Alba Berlin takımını 74-73, Polonya'nın Idea Slask Wroclaw ekibini 63-51, İspanyol Unicaja Malaga'yı 67-66, Belçika'nın Charleroi takımını 78-65 ve İsrail'in Maccabi Elite Tel Aviv ekibini 78-76 yendi. 
     Alba Berlin, Unicaja Malaga ve Maccabi Elite Tel Aviv takımlarını deplasmanda yenme başarısı gösteren lacivert-beyazlılar, Idea Slask Wroclaw ve Charleroi'yi ise kendi sahasında mağlup etti. 
     
</TEXT>
</DOC>
