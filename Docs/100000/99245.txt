<DOC>
<DOCNO> 99245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko08.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yıl Armani’nin kapısında yattılar siparişi kaptılar 
</HEADLINE>
<TEXT>

Beş yıl Armani’ye kumaş satmak için uğraşan Yünsa, bugün dünya devlerinin peşinde olduğu kumaş markası oldu 
     EKONOMİ SERVİSİ 

     Yünlü kumaş üretiminde Avrupa’nın ilk beş büyük kuruluşu arasında yer alan Yünsa, beş yıl boyunca Armani’ye kumaş satmak için verdiği mücadelenin meyvelerini topluyor. Ürettiği 8 milyon metre kumaşın yüzde 80’ini, başta Armani olmak üzere birçok büyük markaya satan Yünsa’nın dünya markalarına kumaş satmak için verdiği mücadeleyi anlatan İhracat Satış Müdür Yardımcısı Galip Eminoğlu, Armani’den ilk iki yıl boyunca, randevu bile alınamadığını anlattı. Eminoğlu şöyle dedi 
     "Üçüncü yılda, gelin bir konuşalım’ dediler. Deneme üretimi için 10 binmetrekare kumaş gönderilmesi kararlaştırıldı. Ancak beşinci yıl Tamam, bundan sonra kumaşı sizden alacağız’ dediler." Eminoğlu, Yünsa’nın, yüzde 100 yünden oluşan kumaşların yanı sıra yün ile lycra, kaşmir, moher, viskon, ipek karışımı fantazi kumaşlar da ürettiğini söyledi. 
     
Yılda 8 milyon metrekare      Yünsa, Hugo Boss, Giorgio Armani, Max Mara, Burberry’s ve Marzotto gibi dünya markalarına kumaş satıyor. Eminoğlu, "Dünya markası olma yolundayız. Pazarlardaki atağımız devam ediyor. Üst düzey müşterilere ulaşma politikamızı başarıyla sürdürmekteyiz" diye konuştu. 
     Yünsa’nın bu yılın ilk 6 ayında toplam ihracat rakamının 27 milyon dolara ulaştığını kaydeden Eminoğlu, konfeksiyon alanına girmeyi ise şimdilik düşünmediklerini söyledi. 
     



 EKONOMİ 

















</TEXT>
</DOC>
