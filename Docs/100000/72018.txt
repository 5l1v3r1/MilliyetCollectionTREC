<DOC>
<DOCNO> 72018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur13.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbek muhalif Muhammed Salih Türkiye'ye sığında 
</HEADLINE>
<TEXT>

     İçişleri Bakanı Rüştü Kazım Yücelen, Özbek muhalif Muhammed Salih'in, Rusya Federasyonu'ndan Türkiye'ye giriş yaparak, üçüncü bir ülkeye gitmek için geçici sığınma talebinde bulunduğunu bildirdi. 
     Yücelen, AK Parti Erzincan Milletvekili Tevhid Karakaya'nın, Muhammed Salih'in sığınma talebinin ''kabul edilmemesi'' konusunda Başbakan Bülent Ecevit'e yönelttiği yazılı soru önergesini yanıtladı. 
     Yücelen, şunları ifade etti 
     ''Rusya Federasyonu'ndan ülkemize giriş yapan Muhammed Salih, 23 Nisan 1998 tarihinde Birleşmiş Milletler Mülteciler Yüksek Komiserliği'ne kaydını yaptırarak, üçüncü bir ülkeye gitmek üzere Türkiye'den geçici sığınma talebinde bulunmuştur. 
     Uluslararası sözleşmelere göre, sığınma talebinde bulunulan bir ülke, tehlike altında olmadığı üçüncü bir ülkeden gelen bir şahsın bu talebini yerine getirme yükümlülüğünde değildir. Muhammed Salih'in talebi de Türkiye'ye Özbekistandan gelmediği, Rusya Federasyonu'ndan giriş yaptığı dikkate alınarak bu çerçevede değerlendirilmiştir.'' Kapatılan Erk Partisi Başkanı Muhammed Salih, 16 Şubat 1999'de Taşkent'te düzenlenen bombalı suikastte ''parmağı olduğu, Özbekistan İslami hareketiyle organik bağı bulunduğu'' gerekçesiyle Özbekistan Yüksek Mahkemesi'ndeki gıyabi yargılamasında 15.5 yıl ağır hapse mahkum edilmişti. 
     






</TEXT>
</DOC>
