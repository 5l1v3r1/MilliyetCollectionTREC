<DOC>
<DOCNO> 73770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/yilmaz.html </URL>
<DATE> 2002/03/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yılmaz’ın Küba valizinde gemiciler var 
</HEADLINE>
<TEXT>

     Denizcilik Müsteşarlığı Gemi İnşa ve Tersaneler eski Genel Müdürü Korel Özbenli ile konuşuyorum. 
     Özbenli’yi arama nedenim, dün elekronik postama gelen "Bu ışığı lütfen yakalım" çağrısında Küba projesinden söz edilmiş. 
     Küba konusunu en iyi bilenlerden biri Özbenli. Geçtiğimiz haziran ayında koltuğunu, denizcilikten sorumlu Devlet Bakanı Ramazan Mirzaoğlu’nun Kırşehirli hemşerisi ve MHP’li Eyüp Çelik’e bırakan Özbenli, Küba’ya giden iki devlet bakanının da ekibinde yer almıştı. Bunlardan ilki Rüştü Kazım Yücelen, ikincisi de Mirzaoğlu zamanında gerçekleşmişti. 
     
     Eximbank Politik risk 
     Mirzaoğlu son Küba ziyaretinden döndüğünde, gemicilik sektörüne müjdeler veriyordu. Küba, Türkiye’deki tersanelere 250 milyon dolar değerinde, 13 gemi sipariş etmişti. Ancak Eximbank Küba’ya açacağı 70 milyon dolarlık krediyi "politik risk" gerekçesi ile geri çevirdi. 
     Özbenli, Küba’dan gemi inşa talebini almak üzere yola çıkmalarında, bu ülkede gemi taşımacılığı yapan Yardımcı Grubu’nun etkili olduğunu söylüyor. Bu ülkede bir kuruş alacağı kalmayan Yardımcı’nın refaransı ile yola çıkan ekibe o günlerde, "Türkiye’deki armatörlerin suyu mu çıktı" diyerek sıcak bakmayan gemiciler olduğunu da biliyoruz. 
     Anlaşılan o ki, Türk armatörlerinin suyu çıkınca Küba işi önem taşımaya başlamış. 
     Şimdi gözler Başbakan Yardımıcısı Mesut Yılmaz’ın 31 Mart tarihinde yapacağı Küba seyahatine kilitlendi. Yılmaz bu tarihte Türkiye ile Küba arasında oluşturulan, Karma Ekonomik Komisyon KEK toplantısına katılacak. 
     MHP’nin Küba’dan getiremediği 250 milyon doları, Yılmaz getirirse ne olur onu bilemeyeceğim. 
     Gemilerin finansmanını "Birinci sınıf bir Avrupa bankası"ndan sağlayacağını söyleyen Küba’ya vizeyi, siyasilerin vereceği kesin. 
     İçlerinden, "Küba’ya yapılacak gemiler, tersanelerde 15 bin ek istihdam yaratacak, bu çalışanların hepsi de MHP’li olabilir" diyen çıksa, Eximbank engeline aşarlar, eminim. 
     Gemi sanayicileri işi bilmiyor, "Kim Üsküdar’ı geçecek, biz yaya kalacağız" korkusuyla yaşanmaz ki 
     
Ödüllü ama özürlü      İstanbul Sanayi Odası İSO Meclis üyesi ve Komsan’ın sahibi Atilla Kuzucan. 
     Kuzucan’ın, Türkiye Demiryolu Makina Sanayi’nin TÜDEMSAŞ 14 Ağustos 2001 tarihli iki adetlik hava kompresörü ihalesinde başına öyle bir iş geliyor ki, tam dişine göre... 
     TÜDEMSAŞ yeri ve yabancı firma için iki ayrı ihale şartnamesi hazırlamış. Şartnameye göre, yerli firma fiyatını TL üzerinden 90 gün fiyatını sabitleyecek, yabancı firmaya ise malı gönderdiğinde euro üzerinden ödeme yapılacak. 
     Komsan, 98 milyar yabancı firma 140 milyar lira öneriyor. 
     Ayrıca ihaleyi alan yabancı firma Atlas Copco’nun Türkiye’de 40 yıldır fabrikası varken, teklif aynı firmanın yurtdışındaki kuruluşundan geliyor. 
     İhalenin Atlas Copco’ya verilmesi teknik nedenler’ diye açıklanıyor. Bu yıl TÜSİAD - TÜBİTAK -TTGV’nin vereceği Teknoloji Ödülü’ne katılan 58 firma arasından finale kalan dört firmadan biri Komsan. 
     Bilmem anlatabildim mi 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
