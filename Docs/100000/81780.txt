<DOC>
<DOCNO> 81780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/siyaset/siy06.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet hızıyla pasaport 
</HEADLINE>
<TEXT>

Bilgisayar ağının kullanıma girmesinin ardından başvuru yapanlar aynı gün pasaport alabilecek 
     TOLGA ŞARDAN Ankara 

     Emniyet Genel Müdürlüğü’nün, vatandaşlara daha kolay pasaport verilmesi için başlattığı çalışmalar sonuçlandı. Yurt geneline yaygınlaştırılan bilgisayar ağının kullanıma girmesinin ardından başvuru yapanlar aynı gün pasaport alabilecek. 
     İçişleri Bakanı Rüştü Kazım Yücelen’in talimatıyla hızlandırılan altyapı çalışmaları geçen hafta tamamlandı. Emniyet’in kendi birimleri içinde kullanacağı ve yurt geneline yaygınlaştırılan polnet ve transpol bilgisayar sistemleri üzerinden "kısa sürede pasaport verilmesi" için valiliklere genelge gönderildi. Gönderilen genelgede, Emniyet birimleri pasaport işlemleri için yeni uygulama başlatacak. İstek sahibinin başvurusunu alacak olan pasaport birimleri, güvenlik soruşturmasını bilgisayar üzerinden yapabilecek. İstek sahibi için hem başvuru yaptığı kentte, hem de nüfusa kayıtlı olduğu kentteki güvenlik soruşturmaları bilgisayar üzerinden anında görülecek. 
     



 SİYASET 
















</TEXT>
</DOC>
