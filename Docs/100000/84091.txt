<DOC>
<DOCNO> 84091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun01.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan'da 6.2 büyüklüğünde deprem 
</HEADLINE>
<TEXT>

     Tayvan'ın başkenti Taipei'de, Richter ölçeğine göre 6.2 büyüklüğünde bir deprem meydana geldiği bildirildi. 
     Depremin merkez üssünün Tayvan'ın kuzeydoğu sahilinin 9.3 kilometre açığında olduğu belirtildi. 
     Yaklaşık 1 dakika kadar süren depremde, can kaybı ve hasar olup olmadığına ilişkin herhangi bir açıklama yapılmadı. 
     
     Can kaybı yok 
     Tayvan'ın başkenti Taipei'de meydana gelen şiddetli depremde, halkın korku içinde ev ve işyerlerini terk ettiği, ilk bilgilere göre ölen ya da yaralanan olmadığı bildiriliyor. 
     Görgü tanıkları, yerel saatle 11.46'da TSİ 06.46 meydana gelen 6.2 büyüklüğündeki depremde, binaların yaklaşık 1 dakika süreyle önce hafif, ardından şiddetli olarak sallandığını açıkladı. 
     Depremin merkez üssünün, ülkenin kuzeydoğusundaki Suao'nun 9.3 kilometre açığında olduğu bildirildi. 
     Büyük sarsıntının ardından 4.7 ve 4.3 büyüklüklerinde iki artçı sarsıntı daha meydana geldi. 
     Yetkililer, bugünkü depremin 31 Mart'ta meydana gelen ve 5 kişinin öldüğü 6.8 büyüklüğündeki depremin artçısı olduğunu belirtiyor. 
     





</TEXT>
</DOC>
