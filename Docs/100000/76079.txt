<DOC>
<DOCNO> 76079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/guncel/agun.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakola abone oldu 
</HEADLINE>
<TEXT>
Kimliğini kaptırınca dünyası karardı 
Üç yıl önce cüzdanıyla birlikte ehliyetini ve kimliğini kaybeden elektrik mühendisi Erdem Çelikbilek, adını kullanan sabıkalı yüzünden sürekli mahkemelik oluyor... 
     MUSTAFA BAKACAK İstanbul 

     Elektrik Mühendisi Erdem Çelikbilek’in hayatını k busa çeviren olay, Ocak 1999’da içinde nüfus cüzdanı ve ehliyetinin de bulunduğu cüzdanının kaybolmasıyla başladı. Hemen kayıp belgelerin yenilerini çıkaran Çelikbilek’e, bir ay sonra pasaport başvurusunda bulunduğunda "yargılandığı" gerekçesiyle yurtdışına çıkamayacağı söylendi. Bugüne kadar değil mahkeme, karakola bile gitmeyen Çelikbilek, aldığı yanıtla şoke oldu. Hemen Şişli Adliyesi’ne giden Çelikbilek, dosyaya baktığında "kavgada silah çekmek" suçundan yargılandığını gördü. 
     
     Yedek subay olamadı 
     Dava dosyasını incelediğinde sabıkalı bir kişinin kendi kimliğini kullandığını anladı. Ancak sanık olarak yargılanmaktan kurtulamadı. Sonunda beraat etti. "Kurtuldum" derken yeniden pasaport için başvurduğunda "aranıyor" kaydı çıktı. Elindeki beraat kararı işe yaramadı. Çelikbilek’e, "İnfazınızın silinmesi gerekiyor" denmesi üzerine polis nezaretinde karakol karakol dolaştırıldı. Geceyi nezarette geçirdi. Ertesi gün kaydı silinince rahat nefes aldı. Üniversiteden geçen yıl mezun olan Çelikbilek, kasım ayında askerlik görevini yedek subay olarak yapmak için başvurdu. 
     Bu kez "Sabıkanız var, yedek subay olamazsınız" karşılığını alınca ikinci şoku yaşadı. Sarıyer Adliyesi’ne gittiğinde kimliğini kullanan kişinin "kapkaç" suçunu işlediğini ve tutuklanıp cezaevinde yattığını öğrendi. Çelikbilek’in, kendi siciline işlenen sabıkayı sildirmek için aynı mahkemede açtırdığı dava ise ay sonunda görülmeye başlanacak. Çelikbilek, Ankara’da da "hırsızlık, kredi kartı ile hırsızlık, evrakta sahtek rlık" gibi suçlarla 10 civarında davadan yargılanıyor. Sadece Ankara’daki davalar için 15 milyar lira harcayan, suç makinesinin karıştığı olaylardan kapısında polis görmeye alışan, adliye konusunda tecrübe kazanan Çelikbilek, k busun bitmesi için dua ediyor. 
     
Adamın adı belli ama uğraşan yok’      Yurtdışına çıkamayan, askere gidemeyen 27 yaşındaki Erdem Çelikbilek, sabıkası nedeniyle işe de giremiyor. Kimliğini kullanan kişinin adının Kenan Nar olduğunun bilinmesine karşın bir şey yapılamadığını belirten Çelikbilek, polisi "ihmalk r" davranmakla suçluyor. "Nar, benim adımla ilk gözaltına alındığında üzerinden çıkan rolex saat, 400 dolar ve cep telefonu gibi özel eşyalarını ağabeyi teslim almış, tutanağın altına da ismini Metin Nar olarak yazmış. Abiyle kardeşin soyadı nasıl farklı olur, polis bunu nasıl görmez" diye soran Çelikbilek, tek isteğinin kimliğinin geri alınması olduğunu söylüyor. 
     



 GÜNCEL 


















</TEXT>
</DOC>
