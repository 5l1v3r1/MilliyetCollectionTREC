<DOC>
<DOCNO> 60733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sonspo05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya gidemeyen Beşiktaş Fulya'da çalıştı... 
</HEADLINE>
<TEXT>

     Ligin ikinci yarı hazırlıklarına yoğun kar yağışına rağmen dün başlayan Beşiktaş, bu sabah yaptığı antrenmanla hazırlıklarını sürdürdü. 
     Antalya'ya bugün gitmesi gereken, ancak hava şartlarının elverişsiz olması nedeniyle İstanbul'da kalan siyah-beyazlılar, Fulya Tesisleri'ne gelerek, kondisyon ağırlıklı bir çalışma yaptı. 
     Antrenman öncesinde karla kaplı sahanın kenarları temizlenerek, çalışmaya uygun hale getirildi. Teknik direktör Daum yönetimindeki idmanda, futbolcular düşük tempoda uzun süreli koşu yaptı. 
     Çalışmaya çeşitli nedenlerle İstanbul'a gelemeyen Ronaldo, Baya, Mhyre, Stavrum ve yeni transfer Asper ile hasta olan Tümer katılmadı. 
     Beşiktaş bugün Ceylan Otel'de kampa girerken, menajer Sinan Engin, havanın elverişli olması ve uçakta yer bulmaları halinde yarın Antalya'ya gideceklerini söyledi. 
     






</TEXT>
</DOC>
