<DOC>
<DOCNO> 73175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/siyaset/siy02.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Perinçek, İngiliz vizesine takıldı 
</HEADLINE>
<TEXT>

Londra’da "Türkiye’nin geleceği ve Kıbrıs" konulu bir konferansa katılmak üzere İngiltere’den vize talebinde bulunan İşçi Partisi Başkanı Doğu Perinçek’e vize verilmedi 
     NEVSAL ELEVLİ - Londra 

     İngiltere, AB Türkiye Temsilcisi Karen Fogg’un, emaillerini yayınlayan İşçi Partisi Genel Başkanı Doğu Perinçek’e, Londra’da yapılacak "Türkiye’nin geleceği ve Kıbrıs" konulu konferansa katılması için vize vermedi. 
     İşçi Partisi’nin İngiltere temsilcisi Asgar Yılmaz, Milliyet’e yaptığı açıklamada "İngilizler, Perinçek’i geçen cuma gününe kadar vize için oyaladılar. Amaçları konferansın gerçekleşmesini önlemekti. Tepkimiz çok büyük. Bir aydan bu yana bu konferans için çalışıyoruz. İlanlar verdik. Böylece son derece demokratik bir tarzda yapacağımız bir konferansa da izin vermemiş oldular. Bizi AB’ye de almayacaklar" dedi. 
     İngiltere’de çok sayıda Kıbrıslı Türk’ün yaşadığını hatırlatan Yılmaz, "Kıbrıs konusunun tartışılması İngilizleri rahatsız ettiği için konferansı engellediler" diye konuştu. Konferans Türklerin yoğun olduğu Londra’nın Kinsland bölgesinde düzenlenecekti. 



 SİYASET 










</TEXT>
</DOC>
