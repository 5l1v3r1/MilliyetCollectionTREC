<DOC>
<DOCNO> 61206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko18.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı talihlilerinden biri hala ortaya çıkmadı 
</HEADLINE>
<TEXT>

     Milli Piyango'nun yılbaşı özel çekilişinde, çeyrek bilete isabet eden 5 trilyon liralık büyük ikramiye 4'e bölünürken, talihlilerden biri hala ortaya çıkmadı. 
     Parasını almaya gelmediği ortamda, geçen süre dikkate alındığında, biletine 1 trilyon 250 milyar liralık ikramiye isabet eden talihlinin faiz kaybı ise yaklaşık 16.5 milyar lirayı buldu. 
     Söz konusu talihli, geçen 7 günde parasını 1 aylık vadeli mevduatta değerlendirmesi durumunda, bugüne kadar yaklaşık 16.5 milyar liralık faiz geliri elde edecekti. 
     Haftalık repoda değerlendirmesi durumunda da, yaklaşık 11.9 milyar liralık gelire sahip olacaktı. 
     Bonoda değerlendirmesi durumunda ise 1 haftalık bölüm için yaklaşık 15.3 milyar liralık gelir alacaktı. 
     Talihli Borsa'ya yatırım yapmış olsaydı, endeksteki artış dikkate alındığında ortalama 101 milyar lira kar elde edecekti. 
     Öte yandan 1 trilyon 250 milyar lirayla, adedi 10 milyar lira olan 125 adet otomobil veya tanesi 50 milyar liradan 25 daireye sahip 
     olunabiliyor. 
     Aynı şekilde bu parayla, 14 bin 367 adet cumhuriyet altını da satın alınabiliyor. 
     






</TEXT>
</DOC>
