<DOC>
<DOCNO> 65798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/spor/spo04.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜMER DE ŞAŞKIN 
</HEADLINE>
<TEXT>

Trabzonspor Başkanı, Diyarbakırspor yenilgisi sonrası adeta şoka girdi. Mantıklı karar verme güçlüğü yaşayabileceklerini belirten Sümer, "Toparlamak için önce kendimin toparlanmaya ihtiyacı var" dedi 
     ERGUN ATA 

     Paniğe yer yok’ 
     BORDO - Mavili camiada peş peşe gelen mağlubiyetler endişeli bir bekleyişe yol açtı. Başkan Özkan Sümer de şaşkınlığını gizleyemedi ve "Diyarbakırspor yenilgisi bizi çok duygusal bir ortama soktu. Bu nedenle şu günlerde mantıklı karar verme güçlüğü yaşayabiliriz" diye konuştu. Camiaya sakin olmaları mesajını da ileten Başkan Sümer, "Toparlanacağımız umudunu henüz tümüyle yitirmedim. Paniğe gereke yok. Bugünleri aşacağız" diye konuştu. 
     
     İlginç itiraf 
     SAĞLIKLI düşünmeleri gerektiğinin altını çizen Bordo - Mavili kulübün Başkanı, kupa maçına kadar İstanbul’da kalması gerekirken, programını değiştirerek Trabzon’a dönmesi konusunda da ilginç bir itirafta bulundu. Özkan Sümer, "Toparlamak için, önce kendimin toparlanmaya ihtiyacı var" yorumunu yaptı. İstifa konusundaki söylentilere de yanıt veren Başkan Sümer, "Bu ortamda alınacak her karar gibi bu da sağlıksız olur" değerlendirmesini yaptı. 
     
     Uğursuzluk var’ 
     DİYARBAKIRSPOR maçına büyük umut bağlayan Sümer’in, alınan yenilginin ardından yakın çevresine uğursuzluktan yakındığı öğrenildi. Trabzonspor Başkanı’nın, "Üzerimizde bir uğursuzluk var. Bu kadar başarısız bir dönemi tarihimizde yaşamadık. Ama bunu kıracak bir futbolu da oynamıyoruz. Bu takımın çok daha iyi olması gerekirdi" dediği bildirildi. Sümer’in, çıkış formülleri için dostlarıyla görüş alış verişinde bulunduğu da ifade edildi. 
     
Kongre baskısı      LİGDE ikinci yarıya çok kötü bir giriş yapan Trabzon’un, küme düşme hattına doğru hızla ilerlemesi camiada tepkilere yol açtı. Taraftarlar, takımın daha da kötü duruma düşmesinden endişe ederken, yönetimin bir an önce kongreye gidip, kulübün önünü açması konusunda baskı yapıyorlar. Yönetimin Denizlispor kupa maçında da yenilgi alınması halinde kongreyi gündeme alıp, büyük ihtimalle olağanüstü genel kurula gideceği iddia edildi. 
     
BRİEGEL en zayıf halka      TEKNİK Direktör Briegel yönetimindeki Trabzon ligde belini doğrultamıyor. İkinci yarının ilk dört haftasında sadece 1 puan alan Bordo - Mavili ekipte, daha önceki sezonlarda görev yapan altı yabancı çalıştırıcı içinde Alman hoca en başarısız grafiğe sahip oldu. Briegel’li Trabzon, 10 lig maçında, 4 yenilgi, 3 galibiyet ve 3 beraberlik aldı. En başarılı yabancı ise Urbain Breams oldu. 
     
İstatistik Teknik Adam O G B M Yüzde 1- Urbain Breams 64 36 15 13 56.25 2- G.Leekens 34 18 11 5 52.94 3- Gordon Milne 34 17 7 10 50 4- Werner Biscup 7 3 3 1 42.85 5- J.Sundermann 25 9 7 9 37.50 6- Briegel 10 3 3 4 30      
Riva’da motivasyon      BORDO - Mavili ekip, tüm umutlarını Türkiye Kupası’na bağladı. Salı günü İstanbul’da yapacakları maç için federasyonun Riva’daki tesislerinde kampa giren Trabzonspor, aynı zamanda moral motivasyonunu da artırmayı hedefliyor. Sakatlıkları süren Cem, Güngör ve Bushi’nin maça kadar hazır duruma gelmesi için de adeta seferberlik ilan edildi. 
     



 SPOR 























</TEXT>
</DOC>
