<DOC>
<DOCNO> 62240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo15.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Sergen'in bonservisini istiyor... 
</HEADLINE>
<TEXT>

     Galatasaray'da yıldız oyuncu Sergen'in bonservisinin alınması için ilk adımlar atıldı. 
     Sarı-kırmızılı kulübün futbol şubesi sorumlusu Abdürrahim Albayrak ile Siirt Jet-Pa Spor Kulübü Başkanı Takiiddin Yarayan arasında Florya Kaşıbeyaz Restaurant'ta yapılan ilk görüşmeden net bir sonuç çıkmadığı açıklandı. 
     Çeşitli formüller konuştuklarını kaydeden Takiiddin Yarayan, ''Her iki taraf için de son derece olumlu bir görüşme olduğuna inanıyorum. 
     Şimdilik basına ayrıntılı bilgi vermeyeceğiz. Kendi yönetim kurullarımızda şartları görüşüp hafta sonu İstanbul'da tekrar biraraya geleceğiz'' dedi. 
     Yarayan ayrıca, Sergen için İtalya ve İngiltere'den ciddi teklifler aldıklarını belirterek, herşeye rağmen önceliklerinin Galatasaray'dan yana olduğunu söyledi. 
     






</TEXT>
</DOC>
