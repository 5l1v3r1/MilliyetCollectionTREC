<DOC>
<DOCNO> 64625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo11.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşüş sürüyor...Lakers, Iverson'lı 76ers'a da boyun eğdi.. 
</HEADLINE>
<TEXT>

     ABD Profesyonel Basketbol Ligi NBA'de bugün yapılan 2 maçta Los Angeles Lakers, deplasmanda Philadelphia 76ers'a 93-87 yenilirken, Toronto Raptors, Orlando Magic'i 106-97 yendi. 
     Son 2 yılın şampiyonu Lakers, Doğu Konferansı Atlantik Grubu üçüncüsü 76ers ile Philadelphia'da karşı karşıya geldi. 76ers'i galibiyete taşıyanlar, ligin en değerli oyuncusu MVP seçilen Allen Iverson ile Derrick Coleman ve Dikembe Mutombo oldu. Şu anda ligin en skorer oyuncusu olan Iverson, 29 sayı attı. Allen Iverson, 8 maç sonra ilk kez 30 sayının altında kaldı. Derrick Coleman 18 sayı, 12 ribaund, Dikembe Mutombo 13 sayı, 18 ribaund gerçekleştirdi. 
     Batı Konferansı Pasifik Grubu'nda 2. sırada bulunan Lakers'da Shaquille O'Neal 26 sayı, 11 ribaund, Kobe Bryant 20 sayıyla maçı tamamladı. 
     Gecenin diğer maçında Doğu Konferansı Merkez Grubu ikincisi Toronto Raptors, Atlantik Grubu beşincisi Orlando Magic'i evinde 106-97 yendi. 
     Toronto'daki maçta Magic'in üst üste 3 galibiyet serisine son veren Raptors'da Vince Carter 32 sayı kaydetti. Skora, yedekler arasında sahaya çıkan Keon Clark 20, Antonio Davis 17 sayı ekledi. 
     Davis ayrıca 10 ribaund aldı. 
     Magic'de, Vince Carter'ın kuzeni Tracy McGrady 27 sayı, 10 ribaund üretirken, Darrel Armstrong 20 sayı kaydetti. 
     






</TEXT>
</DOC>
