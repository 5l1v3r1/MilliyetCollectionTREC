<DOC>
<DOCNO> 55097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sontur05.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yağış müjdecisi" hayvanlar 
</HEADLINE>
<TEXT>

     Anadolu'da yılan, karga, çakal, köpek gibi hayvanların, yağmur ve kar yağışının habercisi olduğuna inanılıyor. 
     Kültür Bakanlığı'nın internet sitesinde yer alan halk inanışlarına göre, bazı hayvanlar, yağmur, fırtına, kar yağışı ve soğuk havayı haber veriyor. Halk, bu hayvanların ulumasına, ötmesine ya da sessiz kalmasına bakarak, ertesi gün havanın nasıl olacağı yönünde tahminde bulunuyor. İşte, halk inanışlarına göre, yağış habercisi hayvanlar 
     -Yılan öldürülüp, suya atılırsa ve yılan suda kaybolursa yağmur yağar ve durmaz, seller olur. Ancak, "ev yılanı" uğurludur ve o evin bekçisidir. 
     -Kurt uluyunca ya ayaz olur ya kar yağar. 
     -Bir evin başında baykuş öterse, o evde biri ölür ya da bir yıkım olur. 
     -Çakal ulumaya başlayınca hava açacak, günlük güneşlik olacak demektir. Bir başka inanca göre ise çakal uluyunca yağmur yağar. 
     -Yılan, canlı canlı ateşe atılırsa yağmur yağar. 
     -Karga öttüğünde kar yağacağına inanılır. 
     -Köpeğin vakitsiz gece havlaması, horozun vakitsiz ötmesi, öküzün gece böğürmesi halinde sel olur. 
     -Horoz öttüğünde yağmur yağar. 
     






</TEXT>
</DOC>
