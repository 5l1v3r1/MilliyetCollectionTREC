<DOC>
<DOCNO> 62148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/spor/spo15.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Okan Emre kulübede      İTALYA’DAKİ lejyonerlerimizden Okan ve Emre, takımları Inter’in maçını bu hafta yedek kulübesinden izledi. Inter, deplasmanda Perugia’yı Vieri ve Recoba’nın golleriyle 2 - 0 yenerek, 38 puanla ikinci sıradaki yerini korudu. Ümit Davala’nın kadroda bulunmadığı mücadelede Milan, evinde Brescia ile 0 - 0 berabere kalıp, düşüşünü sürdürdü. 
     
Roma mucizesi      GALATASARAY’IN Şampiyonlar Ligi’ndeki rakiplerinden İtalyan Roma, evinde 2 - 0 mağlup durumdan 3 - 2 kazandığı Verona maçı sonrası 39 puanla liderliğini pekiştirdi. İspanyol Barcelona, sahasında Sevilla’yı 3 - 1 yenerek, 33 puanla dördüncü sıraya yükseldi. Diğer rakip İngiliz Liverpool ise Arsenal deplasmanından 1 - 1’lik beraberlikle döndü ve 39 puanla beşinci sırada yer aldı. 
     
Kortta ilk şölen      TENİS dünyasında sezonun ilk grand slam turnuvası olan Avustralya Açık bugün start alacak. Melbourne Park kortlarında iki hafta süreyle yıldızlar geçidine sahne olacak ve toplam 8.85 milyon dolar 12.4 trilyon lira ödül dağıtılacak turnuvada, tek erkeklerde ev sahibi ülkeden Lleyton Hewitt, tek bayanlarda ise ABD’li Lindsay Davenport’un yokluğunda, vatandaşı Jennifer Capriati bir numaralı seribaşları olarak mücadele edecekler. 
     
Zafer Masuoka’nın      24. Dakar Rallisi’nde mutlu sona otomobilde Japon Hiroshi Masuoka ulaştı. Fransa ve İspanya’dan sonra Afrika’nın Sahara çölünde devam eden 17 günlük macerada, yaklaşık 10 bin kilometrelik parkuru motosiklette İtalyan Fabrizio Meoni yine ilk sırada tamamladı. Rallideki tek temsilcimiz Kemal Merkit, 34. oldu. 
     
2008’e 4 metropol      2008’DEKİ Avrupa Futbol Şampiyonası finallerini ortak organize etmeye aday olan Türkiye ve Yunanistan federasyonu yetkilileri dün İstanbul’da bir araya geldi. Federasyon Başkanvekili Ata Aksu, "Eğer organizayonu alırsak, Türkiye’deki maçlar İstanbul, Ankara, İzmir ve Antalya’da oynanacak" dedi. 
     
Hazırlık maçları Çaykur Rize - Antalya Kepez 3 - 2 Diyarbakırspor - Kırıkkalespor 3 - 2 Gaziantepspor - Kayserispor 2 - 0 Denizli - Levski Sofya Bulgaristan 2 - 3 Antalyaspor - Göztepe 3 - 1      



 SPOR 




















</TEXT>
</DOC>
