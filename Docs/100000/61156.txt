<DOC>
<DOCNO> 61156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yazar/akyol.html </URL>
<DATE> 2002/01/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Bedevi'nin kültür düşmanlığı 
</HEADLINE>
<TEXT>

     SUUDİ rejimi Osmanlı eserlerini yok etmeye devam ediyor. 
     Mekke'deki Osmanlı kalesini yıktıran Kral Fahd, şimdi de Kabe'deki Osmanlı revnakları ile Peygamber Camii'ndeki Osmanlı süsleme sütunlarının yıkılması için ferman çıkarmış 
     Kültür Bakanı İstemihan Talay'la görüştüm şunları söyledi 
     - Taliban zihniyetinin kaynağının Suudi Arabistan olduğu bir kere daha anlaşıldı. Taliban'ın Buda heykellerini topla tahrip etmesi gibi, bunlar da Türk kültürünün ve hatta ortak tarihimizin mirası olan tarihi eserleri buldozerle yok ediyorlar 
     Talay, Suudilerin Balkanlar'da yaptıklarını anlatıyor 
     - Balkanlar'da, restorasyon ve tamir diye göstererek Osmanlı eserlerini silmeye çalışıyorlar, niteliğini değiştirip kültürel kimliğini yok ediyorlar... 
     Gerçekten bu bir kültür düşmanlığıdır, vandalizmdir Batı tarihinde 'Barbarlar'ın medeni eserleri yok etmesi gibi, Doğu tarihinde ve günümüzde de 'bedeviler' medeni eserleri yok ediyorlar. 
     
     TÜRK Tarih Kurumu Başkanı Prof. Yusuf Halaçoğlu ile konuştum. Balkanlar'daki Suudi vandalizmini incelemek için gönderdikleri heyet yeni dönmüş. Prof. Halaçoğlu diyor ki 
     - Arnavutluk'ta, Kosova'da ve bütün Balkanlar'da Müslümanlar ağır ekonomik sıkıntı içinde... Suudiler geliyor bedava 'restore edelim' diyorlar. Osmanlı Türk eserlerini temeline kadar yok edip yerine 'modern' mimari tarzında cami, mescit, şadırvan falan yapıyorlar... 
     Ve bedevi anlayışıyla 'modern' diye en büyük ilkellik yapılıyor, tarihi miras yok ediliyor. 
     Halaçoğlu'nun verdiği bilgiye göre, Dışişleri'nin de girişimiyle, Kosova Diyanet İdaresi ile bir mutabakata varılmış 
     - Kosova'da Osmanlı eserlerinin restorasyonunu Türkiye yapacak bu 100 - 150 bin dolar tutuyor. Türkiye'nin izni olmadan başka restorasyon çalışmalarına izin vermeyecekler 
     Halaçoğlu, yakında benzer bir anlaşmanın Arnavutluk'la da yapılacağını söyledi... 
     
     OSMANLI eserlerini korumak ortak tarihi korumaktır. Bosnalılar, Arnavutlar, Kosovalılar bu kültür bilincine sahip... Macarların Osmanlı eserlerini özenle koruduğunu ve Mohaç Ovası'nda bir Kanuni Süleyman anıtının yapılmasına izin verdiğini hatırlayın... Medenilik budur. 
     Öbür tarafta 'bedevi' Suudiler ve Taliban 
     Osmanlı o topraklara boş fetih ve ganimet hırsıyla gitmedi. Avrupa'nın eline geçen Hind Okyanusu ve Afrika ticaretini kontrol altına alıp Akdeniz ticaretini kurtarmak için gitti. Akdeniz ticareti çökünce, sadece bizler değil, Rönesans'ın beşiği İtalya ve tüm Balkanlar çöktü. 
     Suudi tavrı, bir bedevi - vahabi kompleksidir. 
     Kültür Bakanı İstemihan Talay, her zamanki kültürel duyarlığını göstererek şunları söyledi 
     - UNESCO nezdinde Suudileri protesto edeceğiz. Önümüzdeki hafta UNESCO Genel Sekreteri ülkemize geliyor. Görüşeceğim en önemli konu, Suudilerin bu kültür tahribatıdır. Hem görüşeceğim, hem yazılı şikayet ve protestomuzu vereceğim... 
     Suudi rejiminin bedevi ve 'Talibani' yüzünü öyle sergilemek gerekir ki, petrol dolarları bile örtememeli o yüzü... 
     
     







'Bedevi'nin kültür düşmanlığı 


Çocuk ve bilim 


Ödeme gücü... 


Ecevit tarihe nasıl geçebilir 


Köprüde hüzün 


Solda yüzük kardeşliği 


Üniversitenin huzurunu kaçıranlar 


Irak seçenekleri 


Gökçek’lere layık olan toplum 


Poyraz sert esti 


Çankaya’nın ilk yolsuzluk operasyonu 


Sağlar’dan son çağrı 


27 bankadan 9 bankaya inen denetçi 


Kılıç bazı kafaları kesebilir 


Amerika’ya gitmeden mönü belirdi Kılıç Balığı’ 


</TEXT>
</DOC>
