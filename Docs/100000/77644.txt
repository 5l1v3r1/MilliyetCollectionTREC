<DOC>
<DOCNO> 77644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/dunya/adun.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya YETER’ dedi 
</HEADLINE>
<TEXT>

ABD ve Rusya’nın dışişleri bakanları Powell ve İvanov, BM Genel Sekreteri Annan ve AB Dönem Başkanı İspanya’nın Başbakanı Aznar, İsrail’e hemen çekil’ çağrısı yaptı 
     DIŞ HABERLER SERVİSİ 

     Dünyanın önemli güçleri, Filistin topraklarındaki temizlik operasyonunu sürdüren İsrail’e karşı ilk kez ortak tavır koydu. ABD, Avrupa Birliği AB , Birleşmiş Milletler BM ve Rusya, İsrail’den Batı Şeria’daki askerlerini acilen çekmesini istedi. 
     Ortadoğu’daki vahim gidişata bir çözüm bulmak amacıyla dün İspanya’nın başkenti Madrid’de buluşan dörtler İspanya Başbakanı Jose Maria Aznar’ın makamında bir araya geldi. Toplantıya BM Genel Sekreteri Kofi Annan, ABD Dışişleri Bakanı Colin Powell, Rusya Dışişleri Bakanı İgor İvanov, AB Ortak Savunma ve Dış Politika Yüksek Temsilcisi Javier Solana katıldı. İspanya Dışişleri Bakanı Josep Pique de görüşmelerde yer aldı. 
     Dörtlü zirve sonunda gazetecilere bilgi veren BM Genel Sekreteri Kofi Annan İsrail ve Filistin’e çatışmaları durdurma ve ateşkes çağrısı yaptı. Annan, İsrail’den "BM Güvenlik Konseyi’nin 1402 ve 1403 sayılı kararlarının ivedilikle uygulanmasını’’ istedi. 
     Arafat’tan da İsrailli sivillere yönelik olası saldırıları durdurması için her şeyi yapmasını talep eden Annan, "İsrail’e askeri operasyonlarını ivedilikle durdurması çağrısı yapıyoruz. Biz acil olarak anlamlı bir ateşkes ve İsrail’in, özellikle de Başkan Arafat’ın karargahının bulunduğu Ramallah başta olmak üzere, Filistin şehirlerinden çekilmesi çağrısı yapıyoruz’’ dedi. 
     ABD Dışişleri Bakanı Colin Powell da "Her türlü şiddetin Ortadoğu’da yıkıcı etki yaptığını’’ belirterek, ’Şiddetin iki egemen devlet perspektifinden uzaklaşılmasına neden olduğuna’’ dikkat çekti. 
     1402 ve 1403 sayılı Güvenlik Konseyi kararlarında, ateşkes yapılması ve İsrail’in çekilmesi öngörülüyor. 
     



 DÜNYA 














</TEXT>
</DOC>
