<DOC>
<DOCNO> 77727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/cetiner.html </URL>
<DATE> 2002/04/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Derviş'in kusuru 
</HEADLINE>
<TEXT>

     "- Yetti artık, şu siyasi parti liderlerinin, siyasetçilerin yüzlerini neredeyse 40 yıldır görmekten usandık Hep aynı insanlar, aynı sözler, vaatler " 
     Bu şikayetler her gün her yerde o kadar çok konuşuluyor ki, eminim şikayet edilenler de duyuyorlardır 
     Evet, vatandaşlar ille değişiklik istiyor Ama değişiklik yapılınca da, taze politikacı daha göreve başlamadan, burun kıvırmalar, öküzün altında buzağı aramalar Armudun sapı var, üzümün çöpü var 
     
Derviş yangını söndürdü ama      Siyasi kadrolarda kökten değişiklik isteyenlerin yanında karma takım önerenler, akillerle gençlerin beraber çalışmalarını isteyenler de yok değil... "30'lu yaşlarda politikaya atılan Demirel ile Ecevit şimdi 70'ini aşmış devlet adamları. Sonra diğer liderler onların deneyimlerinden niçin yararlanmasın Yetenekli gençlere fırsat verilsin, siyasi kadrolarda ama yolları kesilmesin Dünyanın bugünkü koşullarında hükümetlerimiz taze güçle daha dinamik olur." Böyle konuşanlar da bir hayli. 
     İşte, Kemal Derviş Dünya Bankası Başkan Yardımcısı iken çağrıldı, kalktı göreve geldi ülkesine. Ekonominin başına geçti, birkaç engellemeye rağmen. Geç ve güç yetki verdiler, koalisyonun içinde hayli direndiler kendisine. O da Derviş adının gereği sabırla, tevekkülle karşıladı her şeyi. 
     Başarılı olamadı diyemez hiç kimse. Önce yangın söndürüldü. Arada birkaç ev, köşk, apartman yandı kül oldu o başka Su bu kadardı, pompalar bu kadardı Şimdi hepsini yeniden yapmaya çalışıyoruz. 
     Bence Kemal Derviş'in önemli bir eksiği veya kusuru politikayı bilmemesi Biraz supleks gösterse de "Şunu şöyle yapamayız, IMF izin vermez " diye sivri, ayrıca apolitik konuşmasa. 
     - Söylediklerinizi yapmak şu şu nedenlerle yanlış olur, kötü sonuç verir, dese... 
     Ama "IMF istemiyor" diye itiraz etmek insanların gururunu okşamıyor, hoşuna gitmiyor. İşte acemi politikacılık bu 
     
Yurtdışında görev almak suç mu      Bazı köşe yazarları yüzde yüz Derviş'in dostu, yakını, fikirdaşı bu çok açık ortamda. Bunların yanında Derviş'e takanlar da var ki, bazılarının karşı olma nedeni şöyle "Derviş Türkiye'nin gerçeklerini bilemez, uzun yıllardır Amerika'da çalışıyor. Halkımızla beraber acı günlerin ıstırabını yaşamadı. Ekonomiyi düzeltecek genç bir ekonomist içeride yok muydu 
     Aslında böyle konuşanlardan kendilerine pay çıkartanlar da var 
     Garip bir düşünce tarzı. Bir Türk vatandaşının yurtdışında yaşamış olması, orada önemli görevlere getirilmiş olması hiç onu ülkesinin sorunlarından, ıstıraplarından kopartır mı Aksini düşünmek insafsızlık 
     
Yetenekli gençleri kıskananlar      İşte, hemen arkadan mesleğinde parlak bir istikbali olan 40 yaşındaki diplomat Mehmet Ali Bayar'a şimdiden başlayan sataşmalar, küçümsemeler. Mesleğinde büyükelçilik müsteşarı olabilmiş. Önemli görevlerde bulunmuş. 40 yıllık Başbakan, Cumhurbaşkanı Süleyman Demirel'e uzun süre danışmanlık yapmış olması parti genel başkanlığı adaylığı için yeterli değil mi 
     Kimin ismi ortaya atılsa, yıldızı parlasa hemen onu söndürmeyi kendine görev bilen kişiler var şu bizim dünyamızda 
     Bunları susturmak mümkün değil kıskançlıklarını yüzlerine vurup, kendilerine güveniyorlarsa ortaya çıkıp görevlere talip olmalarını istemek ve hadlerini bildirmek en uygarca çare 
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
