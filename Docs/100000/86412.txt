<DOC>
<DOCNO> 86412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur03.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpekler koklayarak kanseri saptayacak... 
</HEADLINE>
<TEXT>

     İngiltere'de prostat kanserini saptamada köpeklerin kullanıldığı bir teknik üzerinde çalışılıyor. 
     Cambridge Üniversitesi araştırmacıları, köpeğin koku alma yeteneğinin bazı kanser türlerinin erken tanısında kullanılmasına ilişkin denemelere başlamak amacıyla, finansman sağlamaya çalışıyor. 
     Bilim adamları, bu yöntemde köpekleri, idrar örneklerindeki kanser hücrelerine tepki verecek şekilde eğitmeyi planlıyor. 
     Üniversite, projeye mali destek sağlarsa, profesyonel köpek eğiticisi Charlie Clarricoates deney çalışmalarına başlayacak. 
     Cambridge Üniversitesi'nden Dr. Barbara Sommerville, araştırmalarının, köpeğin koku alma hissinin, kokladığı şeydeki herhangi bir değişimi saptayacak kadar hassas olduğu gerçeğine dayandığını belirterek ''Kokuda sürekli bir değişiklik olursa, köpek bunu saptayabilir, bundan hiç şüphemiz yok'' dedi. 
     Köpek eğiticisi Clarricoates'un şimdiden 3 köpeği bunun için eğitmeye başladığı bildirildi. Clarricoates, köpeklerin sara hastalarına yardımda kullanıldığını, sahiplerine saldırı tehlikesini haber verdiğini hatırlatarak, ''Köpeğe sahibinin hormon sistemi ve vücut ısısının değiştiği öğretilirse, köpeğin bunu başarabileceğinden eminim'' dedi. 
     





</TEXT>
</DOC>
