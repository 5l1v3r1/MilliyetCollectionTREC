<DOC>
<DOCNO> 79497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur10.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Yasak lafını duyunca rahatsız oluyorum" 
</HEADLINE>
<TEXT>

     Saadet Partisi SP Genel Başkanı Recai Kutan, her türlü yasakçılığa karşı olduklarını belirterek, ''Yasak lafını duyunca fevkalade rahatsız oluyoruz'' dedi. 
     Müstakil Sanayici ve İşadamları Derneği'nin MÜSİAD , Polat Rönesans Otel'de gerçekleştirilen Genel Kurul toplantısına katılan Kutan, salona girişte gazetecilerin sorularını yanıtladı. 
     Ak Parti Genel Başkanı Recep Tayyip Erdoğan'la ilgili bir soru üzerine Kutan, şunları kaydetti 
     ''Her türlü yasakçılığa karşıyız. Yasak lafını duyunca fevkalade rahatsız oluyoruz. Anayasa Mahkemesi'nin gerekçeli kararını hukukçularımız enine boyuna inceliyor, ne anlama geldiği konusunda. 
     Bazı yorumlar yapılıyor gazetelerde. Hukukçularımızın detaylı araştırması önüme gelmeden açıklama yapmam.'' Kutan, Erdoğan'ın Rize'de yaptığı konuşmanın ve bu konuşma yapıldığı sırada Erdoğan'ın kapatılan Refah Partisi'nin üyesi olduğunun hatırlatılması üzerine de, yargıya intikal etmiş bir konuda açıklama yapmayacağını söyledi. 
     





</TEXT>
</DOC>
