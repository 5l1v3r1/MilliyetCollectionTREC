<DOC>
<DOCNO> 73339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/guncel/gun11.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Karakol komutanı kazıda yakalandı 
     İstanbul Ümraniye İnzibat Karakol Komutanı Piyade Binbaşı Sedat Tosun, Manisa’da kaçak kazı yaparken yakalandı. Büyük İskender Dönemi’ne ait Kral Mezarı’nın Tümülüs bulunduğu bölgede kaçak kazı yapan Tosun 41 , Yılmaz Sel 33 , Levent Akpınar 27 , Ömer Sarıkaya 46 , Erdal Canruh 36 , Levent Divrikoğlu 25 ve Tünay Koca 27 , nöbetçi mahkemece tutuklandı. 
     
     H kim Açıkgöz Ölümü bekliyorum 
     Zonguldak 1. Asliye Hukuk Mahkemesi H kimi Asım Açıkgöz, boşanma davasına baktığı S.K.’nın, tacizde bulunduğu iddiasını reddederek, "Karaciğer kanseri olduğum için zaten ölümü bekliyorum. Eşimle bile ilişkim sınırlıyken tacizde bulunmam mümkün değil" dedi. Açıkgöz, kendisinin siroz ve şeker hastalığının yanı sıra karaciğer kanseri olduğunu söyledi. 
     
     Çorapçıoğlu Kanlar kaybolmadı 
     Başbakanlıkta kan tüpleri ve idrar tahlillerinin kaybolduğu yönündeki haber üzerine bir açıklama yapan Ankara Üniversitesi Tıp Fakültesi Dekanı Prof. Dr. Tümer Çorapçıoğlu, Başbakanlıkta 1069 kişinin taramadan geçirildiğini söyledi. Çorapçıoğlu "Başbakanlığımızda ultrasonografi ile taranan 1069 kişinin kan örnekleri ile idrar örnekleri kaybolmamıştır" dedi. 
     
     Evlilik öncesi sağlık kontrolü 
     Medeni Kanun’daki değişiklik Sağlık Bakanlığı’nı da harekete geçirdi. Bakanlık, evlilik öncesi sağlık raporu alınması ve çiftlere danışmanlık hizmeti verilmesi için düzenlemeler yapma kararı aldı. Eş adaylarının frengi, tüberküloz, akıl hastalığı, AIDS, Hepatit B ve C hastalıklarıyla ilgili olarak genel bir muayeneden geçirilmesi gerektiği belirtildi. 
     
     Köy ilkokuluna bilgisayar sınıfı 
     Hoşdere Köyü İlköğretim Okulu’nda bilgisayar sınıfı açılıyor. Çağdaş Yaşamı Destekleme Derneği Bahçeşehir Şubesi ve Bahçeşehir Lions Kulübü’nün katkılarıyla gerçekleştirilen bilgisayar sınıfının açılışı yarın saat 13.30’da yapılacak. Böylece okulda öğrenim gören çocuklar da çağdaş eğitim ve öğretim aracı bilgisayara kavuşacak. 
     
     Dış Hatlar’a Akademi Ödülü 
     SİNAN TOROS 

     Atatürk Havalimanı Dış Hatlar Terminali, Sismik İzolasyon Projesi ile American Mühendislik Şirketleri Konseyi tarafından mühendislik alanının Oscar’ı olarak kabul edilen Amerikan Mühendislik Konseyi’nin Akademi Ödülü’ne layık görüldü. Tepe - Akfen - Vie TAV konsorsiyumu tarafından gerçekleştirilen projeye verilen ödülü, Washington’daki törende TAV Yönetim Kurulu Murahhas Üyesi Sani Şener aldı. 
     



 GÜNCEL 




















</TEXT>
</DOC>
