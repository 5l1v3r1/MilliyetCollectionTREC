<DOC>
<DOCNO> 62759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun20.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alitalia yarın 8 saatlik grevde 
</HEADLINE>
<TEXT>

     İtalyan devlet havayolları Alitalia, yarın 8 saatlik greve gidileceğini açıkladı. 
     Grevin, yarın yerel saatle 10.00-18.00 arasında uygulanacağı bildirildi. 
     Alitalia çalışanlarının bağlı olduğü sendikalar tarafından yapılan açıklamalarda, greve havaalanlardaki radar çalışanları dışında tüm birimlerin katılacağı duyuruldu. 
     11 Eylül sonrasında birçok havayolu şirketi gibi krize giren 
     Alitalia, Berlusconi hükümetinin gerekli yardımı yaptığını savunurken, sendikalar, 7 bin çalışanın işini kaybetme riski bulunduğunu belirtiyor. 
     Anlaşma sağlayamayan sendikalar greve giderek, hem hükümetten gerekli yardım alamamalarını hem de hükümetin hazırladığı kamu sektörlerinde işten çıkarılmaları kolaylaştıran ve bazı sosyal haklarda kısıtlama öngören yasa tasarısını protesto edecek. 
     Alitalia grevinden dolayı yarın 500'den fazla uçuşun iptal edilmesi bekleniyor. 
     






</TEXT>
</DOC>
