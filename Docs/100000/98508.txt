<DOC>
<DOCNO> 98508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sonspo04.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 3 günlük izin yarın bitiyor... 
</HEADLINE>
<TEXT>

     Avusturya kampı dönüşü 3 gün izin verilen Fenerbahçeli futbolcular, yeni sezon hazırlıklarını yarın çift antrenmanla sürdürecek. 
     Avusturya'da yapılan 15 günlük yoğun kamp döneminin yorgunluğunu teknik direktör Werner Lorant'ın verdiği 3 günlük izinde atmaya çalışan sarı-lacivertliler, yarın sabah Samandıra Tesisleri'nde biraraya gelerek çalışmalara başlayacak. 
     Sakatlıkları bululan İsmail Güldüren, Ali Akdeniz, Tuncay ve Simao'nun, izin süresince çalışmalarını sürdürdükleri bildirildi. 
     Hazırlık döneminde şu ana kadar 7 maç yapan sarı-lacivertli takım, sezon açılışını gerçekleştireceği 2 Ağustos Cuma günü Yugoslavya'nın Kızılyıldız takımıyla 8. hazırlık maçını oynayacak. 
     
     REVİVO PARFÜMÜNÜ TANITACAK 
     Fenerbahçe'nin İsrailli futbolcusu Haim Revivo, kendi adıyla çıkardığı parfümü, yarın akşam bir gece kulübünde düzenleyeceği kokteylle tanıtacak. 
     Tanıtıma, yöneticilerin yanı sıra sarı-lacivertli futbolcuların eşleriyle birlikte katılacağı bildirildi. 
     





</TEXT>
</DOC>
