<DOC>
<DOCNO> 70535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/temelkuran.html </URL>
<DATE> 2002/03/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bir "yok öyle bir şey" yazısı 
</HEADLINE>
<TEXT>
Yüreğinin götürdüğü yerlere gitmeler 
"Hayatta telafi edemeyeceğimiz şeyler vardır. On beş yaşında evden kaçmamış olmak gibi" der Benjamin. Ona yapacak bir şey yok tabii. Ama illa bir serüven yaşanacaksa... Yüreğin de aklı vardır, yabana atma 
     İnsanı ancak iki durak öteye kadar götürebilecek "darlıktaki" yüreklere sahip olmalarına rağmen epey hırpalamışlardı bu "yüreğinin götürdüğü yere git" klişesini. Bir zamanlar Leo Buscaglia kitaplarıyla sevgiyi, duyarlılığı öğrenmeye çalışanlar yeniden sahnedeydi ve herkes birbirinin koluna hafifçe dokunarak bu cümleyi son derece kötü tiyatrocu tarzında mırıldanıp duruyordu 
     
"Yüreğinin götürdüğü yere git "      Nereye gidiyorsun Çık bakalım yola başına neler geliyor İki sokak öteden kuyruğunu bacaklarının arasına kıstırıp nasıl dönüyorsun Sen daha yola çıkmadan görünmez urganlarla düğümlendiğin "sosyal ilişkilerin" nasıl galeyana gelip bu meseleyi dünyanın en trajik olayı haline getiriyor Sen daha kapıdan çıkmadan nasıl beziyorsun, bir dene bakalım. Ya da "endişeli güruh" daha senin serüvenin başlamadan "Fazla uzaklaşmış olamaz" deyip iz sürmeye başlamaz mı Bunları hallettin diyelim. Peki hakikaten de fazla uzaklaşamadan o seni götürmelere falan kalkan yüreğin çıtkırıldım halleriyle seni eve, battaniyenin altına, ağlamaya doğru götürürse bu kez Ya sen kendini battaniye altıyla macera başlangıçları arasında gidip gelirken, duygu aptalı bir dolap beygiri olarak bulursan O zaman koluna dokunup en hassas sesleriyle "Yüreğinin götürdüğü..." diyenlere gidip hesap mı sorabileceksin Onlar sana "Pardon, isim neydi " derlerse ne diyeceksin 
     
Oturduğunuz yerde oturulur mu      Buradan "Oturduğunuz yerde oturun" cümlesi çıkacakmış gibi görünebilir. Bilakis Mümkün olduğu kadar gidilmeli, mümkünse duraklarda lüzumsuz yere takılmadan yolculuğa devam edilmeli. Fakat işte bu yürek denen şey o kadar nahif, o kadar kıymeti kendinden menkul değildir. O kadar akıldan yoksun bir şey değildir yürek, olmamalı. Olmasa iyi olur yani. Yoksa hakikaten bir duygu aptalı bir dolap beygiri gibi gidip gelip aynı çukura düşülebilir, ki bu pek de serüven tadı vermeyecektir. 
     Yüreğin bir aklı vardır. Kendi meşrebince bir olgunluğu. Öyle her esintide havalanacak bir naylon poşet değildir yürek, olmamalı. "Çocuklar gibi şendik" durumlarına da hiç lüzum yok. Niye çocuklar gibi olalım ki Büyüyelim mümkünse. Ancak büyüyünce bilinebilir çünkü insanın, hayatın ve akıllı bir yüreğin kıymeti. Kıymetsiz olanı, ancak büyükler tanıyabilir gözünden. 
     
Kazara hayatlar geçidi      Bir nedenle, bir masa etrafında toplanan insanlar, yarı profesyonel bir toplantıda hayatlarını anlattılar geçen gün. Olabildiğince samimi bir durum vardı, bu yüzden birçoğu "kariyerini" anlatmaktansa hakikaten hayatını anlatırken buldu kendini. Yirmi kişiydiler. Bu da yirmi hayat... "Yirmi hayat eder" diyecektim ama belki de etmez. Daha çok da olabilir, olmayabilir de... Neyse... 
     Velhasıl bir çoğu "kazara", "tesadüfen", "birdenbire öyle bir şey oldu ki" diye başladılar lafa. Lafın çoğu yerinde cümlelerini hakikaten beklenmedik olanlara göre kurdular. Acayip serüvenler anlatıldı. Oysa besbelli kimse bir serüven yaşamak, günün birinde bu masada en acayip serüveni anlatan kişi olmak için çıkmamıştı yola. Hastalıklar, kazalar, kötü kalpli sevgililer, zalim patronlar, ne yapacağını bilemeden dururken gelen telefonlar, evlenmeler, boşanmalar, nedense gidilen ülkeler, nedense dönülen ülkeler... 
     
On beş yaşında kaçmak      Korkuları yüzünden büsbütün taş kesilip olduğu yerde donakalarak yaşayanlar dışında aslında öyle çok da yürek peşinden koşturma, yürek nereyi gösteriyor diye gözlerini dört açmaya gerek yok aslında. Her nasılsa hayat kendi akışını buluyor sanki. Yani siz ne yaparsanız yapın, er ya da geç akacağı yere akıyor hayat. Akıtmasanız bile akıyor yani. Hani kumsalda dalganın vurduğu yere ayağını koyarsın da sen ne kadar bastırırsan bastır kumlar dalgayla birlikte hareket eder ya, kayıverirler. Öyle kayıveriyor hayat, olması gereken yere doğru. 
     Diğer yandan insanın aklına çok kıyıcı bir Walter Benjamin cümlesi de gelmiyor değil 
     "Hayatta telafi edemeyeceğimiz şeyler vardır. On beş yaşında evden kaçmamış olmak gibi." 
     Ona yapacak bir şey yok tabii. Onun tedavisi zor. Ama bir kere kaçmamışsan, artık yüreğin aklına bakacaksın. Ne kadar akıllandırabileceğine... Bilmiyorum, öyle yani. n 
     








Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
