<DOC>
<DOCNO> 79913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/spor/spo17.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Haftanın programı      CUMARTESİ 
     İstanbulspor - Çaykur Rizespor 
     Y. Yozgatspor - Gaziantepspor 
     Kocaelispor - Galatasaray 
     Trabzonspor - Gençlerbirliği 
     Diyarbakırspor - Malatyaspor 
     Samsunspor - Antalyaspor 
     Ankaragücü - Denizlispor 
     PAZAR 
     Beşiktaş - Göztepe 
     Bursaspor - Fenerbahçe 
     
Hakan’a övgü      PARMA’DAKİ temsilcimiz, 1 - 1 biten Atalanta maçında ortaya koyduğu futbolla beğeni topladı. Gazeteler, ikinci yarıda Bonazzoli’nin yerine giren Hakan Şükür için, "Ataklara canlılık getirdi. Yarısı bile Bonzazzoli’den daha tehlikeli" diye yazdı. 
     
Dev kapışma      ŞAMPİYONLAR Ligi’nde yarı final ilk maçlarının ilki bu gece oynanacak. Barcelona’daki dev buluşmada iki İspanyol ekibi Barcelona ile Real Madrid karşılaşacak. Nou Camp Stadı’ndaki maç TSİ 21.45’te başlayacak. Müsabaka Star TV’den naklen yayınlanacak. 
     
Sınıfı geçtiler      FENERBAHÇE - Trabzonspor maçının hakemi Kuddusi Müftüoğlu, gözlemciler Serdar Çakır ve Ali Kunak’tan 8.5’ar puan aldı. Galatasaray - Ankaragücü maçının hakemi İsmet Arzuman ise Mevlüt Güzel’den 8.5, Sabri Çelik’ten 8 puan aldı. Gençlerbirliği - Beşiktaş maçının gözlemcisi Abdurrahman Arıcı, hakem Ünsal Çimen’e 8.5 puan verdi. 
     
Hakem zirvesi      LİGDE eleştiri odağı haline gelen hakemler, bugün Eskişehir’de gövde gösterisi yapacaklar. Faal Futbol Hakemleri ve Gözlemcileri Derneği’nin 7. Olağan Genel Kurulu’na Metin Tokat başkanlığındaki tek listeyle gidecek olan hakemler, kendilerine yapılan saldırılara sert şekilde yanıt verecekler. 
     
Antalya’ya ihtar      YÖNETİMİ protesto için Diyarbakırspor maçının ilk yarısına siyah formayla çıkan Antalyaspor sert şekilde uyarıldı. Sezon başında tescil edilen forma renkleriyle sahaya çıkması gereken Antalyaspor, tekrarı halinde gelecek yıl ceza alacak. 
     



 SPOR 





























</TEXT>
</DOC>
