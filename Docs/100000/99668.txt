<DOC>
<DOCNO> 99668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo11.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı oyuncular testten geçti 
</HEADLINE>
<TEXT>

     Yeni sezon hazırlıklarını sürdüren Galatasaray'da futbolcular, sabah çalışmasında kondisyon testlerinden geçirildi. 
     Kulüp doktoru Prof. Mehmet Kurtoğlu yönetiminde gerçekleştirilen testlere tüm futbolcular katılırken, oyuncuların kamp sonrası ne kadar güçlendiklerinin anlaşılmasının amaçlandığı ve kesin sonuçların bir hafta sonra belli olacağı açıklandı. 
     Testler sonrası futbolcular sağanak yağış altında, teknik direktör Fatih Terim yönetiminde yaklaşık bir saat süren pas çalışması yaparken, sol ayak bileğini burkan Felipe ile sırtında adale tutulması meydana gelen Arif, antrenmanı yarıda bırakmak zorunda kaldı. Bu futbolcuların sakatlıklarının önemli olmadığı açıklanırken, sol dirseğindeki ağrılar nedeniyle idmana katılmayan kaleci Kerem'in ise bir hafta içinde hazır durumda olacağı kaydedildi. 
     Sarı-kırmızılılar, akşam gerçekleştirecekleri idmanla yeni sezon hazırlıklarını sürdürecek. 
     





</TEXT>
</DOC>
