<DOC>
<DOCNO> 52687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/dunya/adun.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin zorda 
</HEADLINE>
<TEXT>

İran radyosu, Molla Ömer ve kaleyi andıran evi bombalanan Usame bin Ladin’in Pakistan’a kaçtığını öne sürdü... 
     DIŞ HABERLER SERVİSİ 

     İran’da yayın yapan Meşed radyosu, dünkü haberinde Molla Ömer ve Usame bin Ladin’in Pakistan’a kaçtıklarını iddia etti. Haberde Pakistan’daki Manatık-ı Azad bölgesine geçtikleri öne sürülen Molla Ömer ve Ladin’in kaçma olasılığının düşük olduğunu belirten uzmanlar ise Suudi teröristin sığınabileceği üç yer olduğunu söylüyor. Pakistan ve Hindistan arasındaki Keşmir, Irak ve Somali. Ancak buralarda bile Ladin’i sorunlar bekliyor. 
     KEŞMİR Uzmanlar, Ladin için en iyi tercihin Keşmir olduğunu savunuyor. Ancak bunun için zorlu bir yolculuğu göze alması gerekiyor. Buradaki en az iki Müslüman örgütün Ladin’i himayesine alabileceği belirtiliyor. 
     
HELİKOPTER UYARISI      IRAK Ladin’in bir diğer potansiyel dostuysa Irak lideri Saddam Hüseyin. ABD Savunma Bakanı Donald Rumsfeld, geçtiğimiz günlerde yaptığı "Bin Ladin helikopterle kaçabilir" uyarısıyla ünlü teröristin Irak’a kaçabileceğini işaret etmişti. 
     
BAĞLANTILARI İYİ      SOMALİ Ülkede Ladin’in ciddi bağlantıları olduğu biliniyor. Ancak ülkedeki siyasi yapıyı yeniden kurmaya çalışan Somalili yetkililerin bu misafiri ağırlamayı göze alamayacakları düşünülüyor. Kısacası Ladin için kaçacak yer görünmüyor... 
     
Veliahtı öldürüldü      El Kaide Örgütü lideri Ladin’in veliahtı sayılan Muhammed Atıf’ın, ABD’nin K bil yakınındaki hedeflere yönelik bombardımanında yaşamını yitirdiği bildirildi. ABD’li bir yetkili, Ladin’in askeri danışmanı olan ve Ladin’in ölümü halinde onun yerini alacağı düşünülen Atıf’ın öldürüldüğüne dair kanıtlar olduğunu söyledi. Atıf’ın öldürülmesi El Kaide’ye indirilmiş büyük bir darbe olarak görülüyor. 11 Eylül saldırılarını planlayanlardan olan Atıf’ın, Kenya ve Tanzanya’daki ABD elçiliklerine düzenlenen saldırılarda da yer almakla suçlanıyor. 
     
Ladin’in oğlu, Atıf’ın kızıyla evli...      Mısırlı eski bir polis olan Atıf solda , 1990’lı yılların başından beri Ladin’in sağda danışmanlığını yapıyordu. Bu yıl başında da Atıf’ın kızı Ladin’in oğlu Muhammed bin Ladin’le ortada evlendi... 
     
Yanında 300 Arap koruması kaldı      Amerikan Chicago Sun - Times gazetesi, Suudi terörist Usame bin Ladin’in çevresinde sadece kendisine sadık 300 Arap korumanın kaldığını öne sürdü. Chicago Times ise Taliban’ın lojistik desteğinden mahrum olan Ladin ve adamlarının dağlık arazide açlık, susuzluk ve şiddetli kışla mücadele etmek durumunda kalacağını belirtti. 
     
Peştu liderleri ihbar yağdırıyor      Kuzey İttifakı büyük kentleri ele geçirip Taliban’ı etkisiz hale getirince, Usame bin Ladin korumasız kaldı. Taliban şefleri ise hem kendi canlarını kurtarmak hem de Ladin’in başına konan 25 milyon dolarlık ödüle sahip olabilmek için bütün bildiklerini açıklamaya başladı. Yerel aşiret liderleri de ABD’ye bilgi vermek için adeta birbiriyle yarışıyor. 
     
Güle güle Taliban hoş geldin Ramazan      İRFAN SAPMAZ Kabil DHA 

     Taliban’ın propaganda çalışmalarını yürüttüğü K bil’in en büyük camii Puligrami’de bu kez, Kuzey İttifakı’nın mollası Hüseyin konuştu. Ramazan’ın ilk cumasında halkın ilgiyle dinlediği konuşmada, Pakistan’ı Afganistan’da Peştun devleti kurmakla suçlayan Molla Hüseyin, "Güvenliğiniz için Kabil’e gelmemizi istediler, biz de geldik" diye konuştu. 
     
     "ABD, Taliban’a Allah’ın cezası" 
     Kuzey İttifakı’nın en önemli imamlarından birinin konuşması nedeniyle tıklım tıklım dolan camide önce namaz kıldıran Molla Hüseyin, Allah’ın Amerika’yı, bir ceza olarak Taliban’a gönderdiğini savunarak "Zulüm yapanlara Allah da zulüm yapar" dedi. 
     
ABD askeri sıcak çatışmada      ABD Savunma Bakanı Rumsfeld, Afganistan’daki yüzlerce Amerikan askerinin fiilen çatışmalara katıldığını bildirdi. ABD özel birliklerinin Afganistan’ın güneyinde etkin olduğunu, teslim olmayan Taliban ve El Kaide güçlerine ateş açtığını belirten Rumsfeld, çatışmalarda ölen ABD askerinin olmadığını açıkladı. 
     



 DÜNYA 















</TEXT>
</DOC>
