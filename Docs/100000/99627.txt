<DOC>
<DOCNO> 99627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/soneko13.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai Assan, yeni otomobillerini tanıttı 
</HEADLINE>
<TEXT>

     Hyundai Assan, tümüyle yenilenen Yeni Sonata ve Yeni Coupe ile 2003 model araçlarını satışa sundu. 
     Hyundai Assan'dan yapılan açıklamada, dış ve iç tasarımı yenilenen Sonata'da, ön ve arka görünüm, zor koşullarda maksimum görüş sağlayan Xenon farlar, H-matik vites sistemi, sürüş güvenliğinin en önemli unsuru olan arka stop lambalar gibi unsurların değiştiği belirtildi. 
     Yeni Coupe'da sunulan geliştirilmiş güvenlik unsurlarının ise araca duyulan güveni arttırdığı, sürücü ve yolcu yan yastıkları ile ABS fren sistemi gibi aktif, kapı içi çelik emniyet kirişleri, darbe anında katlanan direksiyon mili, darbe emici tamponlar gibi pasif güvenlik unsurlarının kaza anında araç içindekileri maksimum koruyacak şekilde tasarlandığı kaydedildi. 
     Açıklamada, Accent benzinli ve dizel, Elantra benzinli, Santa Fe benzinli, Atos Prime ile ticari modeller H-100 panel van, camlı van, minibüs ve Ekim ayında Türkiye'de üretimine başlanacak olan Starex panel van, cargo van ve minibüsün de bayilerde görülebilecek diğer modeller olduğu vurgulandı. 
     





</TEXT>
</DOC>
