<DOC>
<DOCNO> 54460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/siyaset/siy04.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü Yeni partide lider olmayacağım 
</HEADLINE>
<TEXT>

     İSTANBUL Milliyet 

     Yeni Arayışlar Girişimi'nin düzenlediği "Nasıl Bir Türkiye, Nasıl Bir Siyaset " konulu konferansta konuşan Prof. Dr. Erdal İnönü, "Yeni bir parti kuruluşunda ben bir şey olmayacağım" diye konuştu. 
     Türkiye Gazeteciler Cemiyeti Lokali'ndeki konferansta solda yeni oluşumla ilgili soruları cevaplayan İnönü, yeni oluşumun, bugünkü ihtiyaçlara cevap verecek yeni sloganları olması gerektiğini söyledi. Yeni oluşum çalışmalarının epey ilerlediğini ve kurucuları belirleme safhasına geldiklerini kaydeden İnönü, böyle bir oluşumun liderliğinde bulunmayacağını belirtti. Yeni bir partide bilinen siyasilerin değil, yeni insanların yer alması gerektiğini vurgulayan İnönü, şöyle konuştu 
     "Yeni insanlar istiyorlarsa benim ne işim var Bu partide yeni insanlar istiyoruz ve arıyoruz. Benim bu yaştan sonra yeni bir parti kuruluşunda görev almam doğru değil. Bunu burada ilk defa açıklıyorum, insanlar çok iyi niyetle benden bir şeyler bekliyorlar. Ben de bu havaya giriyorum. Ama yeni bir parti kuruluşunda ben bir şey olmayacağım. Arkadaşlarım çok üzüleceklerdir ama beni bir yeni parti lideri diye görmesinler. Size yeni insanlar bulunur." 
     



 SİYASET 













</TEXT>
</DOC>
