<DOC>
<DOCNO> 89508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/dunya/dun03.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiyüzlü Batı’ya dayanamıyorum 
</HEADLINE>
<TEXT>

     Türkiye’nin terör ve insan hakları gibi konularda çifte standart sergilemekle suçladığı Batı’ya karşı seslendirdiği "ikiyüzlülük" eleştirisine İsrail Cumhurbaşkanı Moşe Katzav da katıldı. 
     Alman Bild gazetesine konuşan Katzav, Batılı ülkelerin Filistin lideri Yaser Arafat’ı görüşmelerde muhatap olarak kabul etmelerini eleştirerek, "Batı’nın ikiyüzlülüğü bazen dayanılmaz oluyor’’ dedi. 
     İsrail Cumhurbaşkanı, Filistinlilerin silah ve teröristleri taşımak için ambulansları kullandığını, kiliselerde birçok kutsal şeyi tahrip ettiğini ve küçük çocukları öldürdüğünü belirterek, Batılı ülkelerin bu durum karşısında suskun kalmalarını "ikiyüzlülük’’ olarak nitelendirdi. Katzav, ’Avrupalılar Arafat’ı destekleyerek terörizmi cesaretlendirdiler’’ dedi. 
     



 DÜNYA 












</TEXT>
</DOC>
