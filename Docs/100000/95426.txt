<DOC>
<DOCNO> 95426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/magazin/amag.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk kadınıyım’ 
</HEADLINE>
<TEXT>

Asmalı Konak’taki Bahar karakterinin tıpatıp kendisini yansıttığını söyleyen Nurgül Yeşilçay hayata, aşka ve oyunculuğa bakışını anlattı... 
     NURDAN AKINER 

Asmalı Konak’ın Bahar karakteri üzerinize cuk’ oturmuş gibi... 
     Bahar, tıpatıp ben. Ben de 20 gündür tanıdığım biriyle evlenebilirim, aşk için her şeyi yaparım. Aşk dediğin tutkulu olmalı, tutkulu olmazsa aşk değildir. Ayrıldığımda da en az 3 gün yataktan çıkmam, çok yoğun geçer bende. Titrerim, ateşim çıkar, hasta olurum. 
     
Evlilik taraftarı mısınız 
     Ben aşka inanıyorum ve yaşanılan aşkın bir gün biteceğini biliyorum. Bu yüzden evliliğe karşıyım. Ama günün birinde farklı da düşünebilirim. Belki yaşadığım tutku yerini ömür boyu sürecek sevgi ve saygıya bırakır, o zaman da evlenirim. 
     
Dizi tatile girdi, Mumya Firar’da filminin çekimlerini tamamladın. Neler yapıyorsun 
     Aydınlanma çağımı yaşıyorum. İngilizce öğrenmek için bazen günde 3 saati bulacak şekilde ders alıyorum. İngilizceyi istediğim kitapları okuyabilmek, şarkı sözlerini anlayabilmek kıcası hayattan zevk almak için öğreniyorum. Spor yapıyorum, çünkü setten sete koşarken havalimanlarında beklediğim sıralarda sıkıntıdan turtadan pastaya ne bulduysam yedim ve 6 kilo aldım. Murathan Mungan’ın Aynalı Pastane isimli kitabını senaryolaştırıyorum ve şiddetle oradaki Aliye karakterini oynamak istiyorum. 
     
Mısır’dan gelen klip teklifini neden kabul etmediniz 
     Tüm Arap ülkelerinde yayınlanacaktı ama klip oyunculuğu, oyunculuk değil ki. Herkesi kandırırsın, kendini kandıramazsın. Kendini aldattığında bu delirmeye kadar gidiyor. Çok fazla para alacağım diye sevmediğim bir projede çalışmak tarzım değil. Ben biraz eğlence insanıyım sıkıntıya girmeyi, durduk yere üzülmeyi sevmiyorum, oyunculuk adına iyi şeyler yapmak istiyorum. 
     
Özcan Deniz’i Türkiye’nin en iyi oyuncularından biri olarak gösterebilir misiniz 
     O çok zor, yani evet bu rolü çok iyi oynadı ama bir rolü oynayarak olmaz oyunculuk. Her rolü iyi çıkarabiliriz miyiz onu görmek lazım. Ama Şener Şen, Türkan Şoray, Haluk Bilginer, Başak Köklükaya için Türkiye’nin en iyi oyuncuları diyebilirim. Bu sadece Özcan için değil, benim için de geçerli. 
     

</TEXT>
</DOC>
