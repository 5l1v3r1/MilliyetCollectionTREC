<DOC>
<DOCNO> 64826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sonspo11.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de adalesinde çekme olan Fatih çift kaleye katılamadı 
</HEADLINE>
<TEXT>

     Fenerbahçe, 1 Şubat Cuma günü Kocaelispor'la kendi sahasında yapacağı lig maçının hazırlıklarını sürdürdü. 
     Dün akşam ülkesinden dönün Alman teknik adam Werner Lorant yönetiminde Samandıra Tesisleri'nde gerçekleştirilen ve yaklaşık 1,5 saat süren antrenmanda futbolcular, düz koşunun ardından tam sahada ve yarı sahada çift kale maç yaptılar. 
     Adalesinde sertleşme olan Fatih Akyel, koşuların ardından teknik direktör Lorant'la bir süre görüşürken, genç futbolcu çift kale maçında yar almayarak, koşusuna yan sahada devam etti. 
     Lorant'ın, yapılan serbest top çalışmasında Yusuf ile Serkan'ı ciddi olmaları konusunda uyarması dikkat çekti. 
     Tam saha çift kale maçta Lorant, Kocaelispor karşısında sakat ve cezalı oyuncuların fazla olması nedeniyle değişik bir 11 denedi. 
     Lorant, defansta Serkan, orta sahada Hakan Bayraktar, sağ kanatta Lazetiç ve forvet arkasında da Ali Güneş takviyeli bir kadro oluşturdu. 
     2-1 sona eren tam sahada çift kale maçta A takımının gollerini Andersson ve Ali Güneş atarken, yedek takımın golü Bilal'den geldi. 
     Yarı saha çift kale maçta ise as takımını gollerini Serhat ile Adem, yedekler de ise Erhan, Rapajiç ve Oktay kaydetti. 
     İdmana, sakatlıkları süren Mustafa Doğan ile Revivo katılmadı. Diğer yandan, sarı-lacivertli takım idman öncesi resmi internet sitesi, ''www.fenerbahce.org'' için Samandıra Tesisleri'nde poster çekimine katıldı. 
     
     Johnson çalışmalara başladı 
     İkinci devrenin ilk maçı olan Samsunspor deplasmanında oyunun sonlarına doğru sakatlanan Johnson, uzun bir aradan sonra idmanlar başladı. 
     Fenerbahçe'nin Ganalı futbolcusu, bu sabah yapılan çalışmada fizyoterapist Ali Kuz yönetiminde takımdan ayrı koşu yaptı. Bu arada antrenör Oğuz Çetin, kızının ameliyatı nedeniyle bu sabah yapılan idmana katılmadı. 
     Fenerbahçe, Kocaeispor maçının hazırlıklarını akşam yapacağı antrenmanla sürdürecek. 
     






</TEXT>
</DOC>
