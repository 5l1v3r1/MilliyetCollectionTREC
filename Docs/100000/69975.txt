<DOC>
<DOCNO> 69975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun07.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler'in yerine ''ışıktan kule'' 
</HEADLINE>
<TEXT>

     ABD'de 11 eylül terörist saldırıları sırasında yıkılan New York'taki ikiz kulelerin yerine ışıktan 2 kule ''dikilmesi'' konusunda anlaşmaya varıldı. 
     New York Belediye Başkanı Michael Bloomberg ve 11 eylül Kurbanları Derneği yetkililerinin verdiği bilgiye göre, kulelerin bulunduğu yerde 11 mart'tan 13 nisan'a kadar dev projektörler aracılığıyla ''ışıktan kuleler'' oluşturulacak. Kulelerin, olayda hayatlarını kaybedenlerin anısına yakılacağı bildirildi. Projektörler her gece gün batarken yakılacak ve gece 23'e kadar yanık kalacak. Işıktan kulelerin kentin büyük bölümünden görülebileceği ifade edildi. Bu arada olayda hayatlarını kaybedenlerin yakınları, belediye başkanından, ikiz kulelerin yerine yeni bina yapılması konusunda acele edilmemesini istediler. Bu önerinin, enkaz altında kalan cesetlerin çıkarılmasına imkan vermek amacıyla yapıldığı ifade edildi. Belediye Başkanı Bloomberg de bu görüşe katıldığını ifade etti. 
     






</TEXT>
</DOC>
