<DOC>
<DOCNO> 57544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/ekonomi/eko02.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’ın da günahta payı var’ 
</HEADLINE>
<TEXT>

Türkiye İhracatçılar Meclisi Başkanı Satıcı, en güçlü sivil toplum örgütlerinden biri olan TÜSİAD’ın da kendisini gözden geçirmesi gerektiğini söyledi 
     Türkiye İhracatçılar Meclisi TİM Başkanı Oğuz Satıcı, Türkiye’nin yaşadığı sıkıntıların sadece siyasi partilere, politikacılara yüklenmemesi gerektiğini belirtti. 
     Satıcı, "TÜSİAD’ın Türkiye gerçeklerini göremediği"ne ilişkin eleştirisinin hatırlatılması üzerine şöyle konuştu "Sivil toplum örgütleri Türkiye’nin yönetilme biçiminin yapılandırılmasında çok etkili. Onların da zamana entegre olamadıklarını ifade ediyoruz. Bu eleştiriyi kişiselleştirmeden değerlendirmek lazım. Nasıl ki Siyasi Partiler Yasası değişsin’ diyorsak bununla birlikte bizim de sivil toplum örgütlerimizin çalışma metodolojilerini ve düzenlemelerini tekrar gözden geçirmek ve yeni yüzyılda Türkiye’yi ileriye taşıyacak şartlara getirmemiz gerekiyor. TÜSİAD bu zamana kadar Türkiye’nin en güçlü sivil toplum örgütlerinden biri olduğuna göre, bu günahta da yeterince büyük payı var herhalde." 
     
     İhracat 30 milyar doları aşacak’ 
     Satıcı, 2001 yılının ihracatta geçen yıla göre ortalama yüzde 15’lik bir artışla bitirileceğini de söyledi. Bütün güçlüklere rağmen ihracatta 30 milyar doları aşmanın başarı olduğunu belirten Satıcı, Türkiye’deki üreticiyi, ihracatçıyı kutlamak gerektiğini bildirdi. Hükümetin ihracatı özendirmesi gerektiğini belirten Satıcı, "İhracatımızı 55 - 60 milyar dolarlara niye çıkarmayalım " dedi. 
     



 EKONOMİ 















</TEXT>
</DOC>
