<DOC>
<DOCNO> 77404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur05.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek anestesi uzmanı tayin edildi, 5 aydır ameliyat yapılamıyor 
</HEADLINE>
<TEXT>

     Şanlıurfa'nın Siverek İlçesi Devlet Hastanesi'nde görevli tek anestezi uzmanı tayin olunca, hastanede 5 aydır ameliyat yapılamıyor. 
     Devlet Hastanesi yetkilileri, hastanede bulunan tek anestezi uzmanının 5 ay önce tayin olduğunu, yerine kimsenin atanmadığını belirterek, yaklaşık 200 hastanın, ameliyat olmak için sırada beklediğini söylediler. 
     Böbrek hastası olan ve ameliyat bekleyen Remziye Ergün'ün 14 
     babası Mehmet Ergün de 6 ay önce aniden fenalaşan kızını hastaneye kaldırdıklarını, yapılan muayenelerde kızının böbreklerinde taş olduğunun belirlendiğini ve ameliyat için kendilerine 3 ay süre verdiklerini belirterek şöyle konuştu ''Üç ay acılar içinde kıvranan kızımı Devlet Hastanesi'ne getirdim, ancak anestezi uzmanı ve teknisyeni olmadığı için ameliyat yapamadılar. Ameliyat gününden 3 ay geçmesine rağmen hastanede hala ameliyat yapılamıyor. Kızımı başka hastanelerde ameliyat ettirecek maddi gücüm yok. Yeşil kart sayesinde tedavi olabiliyoruz. Yetkililerden bir an önce hastaneye anestezi uzmanı görevlendirmelerini istiyoruz.'' 
     






</TEXT>
</DOC>
