<DOC>
<DOCNO> 56292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/sazak.html </URL>
<DATE> 2001/12/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Havadan sudan bir yazı 
</HEADLINE>
<TEXT>

     Fırtına ve sel felaketleriyle geçen bir haftanın ardından, "Uluslararası Doğal Felaketler Onyılı" olarak anılan 1990 - 2000 yılları arasındaki ekolojik yıkımların 21'inci yüzyılda da artarak süreceğini söylemek kehanet olmaz. 
     Bilim adamları doğadaki olumsuzluğu, "insanların yol açtığı çevresel değişiklik hızının, evrimin doğal hızını kat be kat aşmasına" bağlıyor. 
     Ormanları yok etmekte, nehirlerin doğal akışını bozmakta, göletleri bataklıkları kurutup yapsatçı arazi mafyasına konut alanları açmaktaki hızımıza, "doğa ayak uyduramadığı sürece" bu tür felaketleri yaşamaya devam edeceğiz. 
     Çevreciler haklı olarak "doğal olmayan felaketler"den söz ediyor. 
     Mersin'de, Antalya'da bir zamanlar, doğal akışı içinde dağlardan denize akan yağmur sularının, günümüzün beton blokları arasından yol bulması, üzerinde onbinlerce apartman olan arazide toprağın bunları süzmesi mümkün mü Kentlerin altyapısı da yetmeyince "doğal olarak" seller götürüyor, can ve mal kaybının önü alınamıyor. 
     "Dünyanın Durumu 2001" raporunda TEMA yayınları küresel ısınmaya, iklimin bozulan istikrarına bakarak "daha sert felaketlere hazırlıklı olmamızı" öneren makalesiyle dikkat çeken Janet N. Abramovitz'in uyarıları yaşamsal önemdedir 
     "Bilim adamları iklim değişikliğine bağlı olarak gelecekte havanın daha değişken ve sert olacağını tahmin ediyorlar. 
     Örneğin okyanus sularının ısınması, daha şiddetli fırtınalara yol açabilir. Günümüzde yaşanan felaketlerin çoğu iklim değişikliğini körüklemektedir. Endonezya'daki orman yangınları o dönemdeki insan faaliyetlerinden kaynaklanan atmosferdeki karbonun üçte birinin sorumlusudur. 
     Son yüzyılda deniz seviyesi 20 cm kadar yükselmiştir. 2100 yılı itibariyle deniz seviyesinin 50 cm daha yükseleceği öngörülmektedir. 
     İngiliz Meteroloji Dairesi ve diğer kurumlar iklim değişikliğinin kontrol altına alınamaması durumunda sel tehlikesi altında bulunan insan sayısının '2080 yılı itibariyle 10 kat artacağını' hesaplamıştır." 
     Bilim adamları, risk altındaki kıyı kentleri ve nehir deltalarından söz ederken Okyanus'taki bazı küçük ada devletlerin yok olacağını şimdiden görebiliyor. Bir başka kehanet 11 Eylül felaketinden sonra akla getirmek istemesek de... yükselen deniz seviyesinin New York metrosunu dahi sular altında bırakabileceğidir. 
     Çevreciler ısrarla uyarıyor 
     "Havayı ya da iklimi suçlayıp bunları hiçbir şey yapmamanın mazereti olarak gördükçe ve tehlikenin önüne giderek daha fazla sayıda insan, bina, enerji santralı gibi şeyler koydukça, doğanın potansiyel riskleri hafifletme yeteneğini zayıflatmış olacağız." 
     Hayrettin Karaca, "toprak yasası" çıkarmak için uğraşıyor ama Ankara'da dinleyen yok. Toprağın yasası ne zaman olacak 
     Seller götürdükten sonra mı 
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, doğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
