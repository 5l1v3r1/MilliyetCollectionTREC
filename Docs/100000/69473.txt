<DOC>
<DOCNO> 69473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sontur04.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, sabahı kar yağışıyla karşıladı 
</HEADLINE>
<TEXT>

     İstanbul'da sabah saatlerinde başlayan karla karışık yağmur ve kar yağışının, bugün kentte etkili olması bekleniyor. 
     İstanbul Meteoroloji Bölge Müdürlüğü yetkililerinden alınan bilgiye göre, Balkanlar'dan gelen soğuk hava kütlesinin etkisiyle ilde sabah erken saatlerde kar yağışı başladı. 
     Aralıklı olarak süren kar ve karla karışık yağmurun bugün kentte etkili olması beklenirken, hava sıcaklıklarının da 4 ile 0 derece arasında gerçekleşmesi tahmin ediliyor. 
     Yetkililer, yağışlı havanın yarından sonra etkisinin azalacağını bildirdiler. 
     Bu arada İstanbul'daki kar ve karla karışık yağmur, Kurban Bayramı tatili olması nedeniyle ulaşımda herhangi bir aksamaya yol açmadı. 
     Ancak bazı güzergahlarda oluşan su birikintileri, sürücü ve yayaları olumsuz etkiledi. 
     






</TEXT>
</DOC>
