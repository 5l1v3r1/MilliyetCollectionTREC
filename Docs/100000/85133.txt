<DOC>
<DOCNO> 85133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur28.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Toskay Derviş'e çattı 
</HEADLINE>
<TEXT>

     Olası bir erken seçimin ekonomiyi nasıl etkileyeceği yönündeki tartışmalar sürüyor. Devlet Bakanı Kemal Derviş'in seçimin artık ekonomiyi etkilemeyeceğine yönelik sözlerine Devlet Bakanı Tunca Toskay'dan yanıt geldi. Toskay, erken seçimin ekonomiyi olumsuz etkileyeceğini IMF'nin bu konuya bakış açısında kendisiyle bir faklılık bulunmadığını kaydetti. 
     IMF Türkiye Masası Şefi Juha Kahkonen, Devlet Bakanı Tunca Toskay görüştü. Toskay bir saati aşkın süren görüşmeden sonra gazetecilerin sorularını yanıtladı. 
     Toskay, Türkiye ekonomisinin şu anda içinde bulunduğu durumu ve dış ticareti değerlendirdikleri Kahkonen'e erken seçimin ekonomiyi etkileyip etkilemeyeceğini soruduğunu söyledi. 
     Toskay, "Daha önce seçimlerle ilgili kendisine soracağımı söylediğim soruyu yönelttim. Kendisiyle bu konuda bakış açımızda bir faklılık yok" dedi. 
     Toskay, Kahkonen'in kendisine verdiği cevabı basın toplantısında açıklayacağını belirtti. Toskay, "Biz erken seçimin gündemde tartışılmasını doğru bulmuyoruz. Türkiye ekonomisini olumsuz etkileyeceği kaanatindeyiz" dedi. 
     BUNU SİYASETÇİ OLARAK SÖYÜLYORUZ Toskay, Devlet Bakanı Derviş'in bu konuda hükümetle ayrı düşündüğünün hatırlatılması üzerine, "Biz bunu siyasetçi olarak söylüyoruz. Oy almış ve bir daha seçmenin karşısına gidip hesap verecek kişiler olarak söylüyoruz" dedi. Seçimin Türkiye ekonomisini olumsuz etkileyeceğini ısrarla vurgulayan Toskay, şöyle konuştu 
     "1946'dan bu yana Türkiye seçim yapıyor. 1950'den bu yana seçimle iktidar değişiyor. Türkiye'nin seçimlerle ilgili bir geleneği var. Genellikle seçimlerin ekonomiye faturası çıkıyor. Geleneksel olarak toplumun bu refleksini ve bu alışkanlığını Türkiye'de faaliyette bulunan bütün ekonomik aktörler biliyor. Siz seçim tarihini tespit ettiğiniz andan itibaren Türkiye'deki ekonomik aktörler bu geleneği de dikkate alarak pozisyonlarını tayin ederler. Biz bunun ekonomi üzerinde olumsuz etkisi olacağını söyleyiyoruz." Toskay, Derviş'in geleneklerin değiştiğine ilişkin sözlerini ise, 1950'den bu yana değişmeyen geleneğin sosyolojik olarak üç ayda değişmesinin imkansız ve sosyoloji bilimine aykırı olduğunu savundu. 
     





</TEXT>
</DOC>
