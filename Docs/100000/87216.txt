<DOC>
<DOCNO> 87216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko21.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak "Aktif yönetim şirketinin kurulması zaman alacak" 
</HEADLINE>
<TEXT>

     Kamu Bankaları Ortak Yönetim Kurulu Başkanı Safa Ocak, aktif yönetim şirketinin kurulmasının zaman alacağını bildirdi. 
     Türkiye Bankalar Birliği'nin 45. Olağan Genel Kurulu'nda basın mensuplarının sorularını yanıtlayan Ocak, İstanbul Yaklaşımı'nın ruhunun, yeniden yapılandırma adayı olan şirketlerin ekonomiye katma değer yaratmaya devam etmesi kriteri üzerine kurulduğunu kaydetti. 
     Bunu yapamayan şirketlerin ise bu kapsamdan çıkartılmasının öngörüldüğünü belirten Ocak, şöyle dedi 
     ''Bu kapsamdan çıkarttığımız takdirde Aktif Yönetim Şirketi gündeme gelmiş oluyor. Aktif Yönetim Şirketi'nin kurulması bir zaman alacak. Oradaki ortaklık yapısının ne olacağı hususunda daha kesin bir şey yok. Ancak kamu olmaması tercih ediliyor. Daha önceki tecrübeler, kamu temelli hissedar yapısına sahip şirketlerin diğerlerinden daha az başarı gösterdiğidir. O yüzden sermayenin daha çok özel ağırlıklı olması düşünülüyor.'' Safa Ocak, özel bankaların aktif yönetim şirketine girme konusunda kararları olup olmadığının sorulması üzerine de, bunun henüz belli olmadığını söyledi. 
     





</TEXT>
</DOC>
