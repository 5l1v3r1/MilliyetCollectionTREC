<DOC>
<DOCNO> 83292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo07.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Futbolun efsaneleri", İstanbul'da buluşuyor 
</HEADLINE>
<TEXT>

     Türk ve dünya futbolunun efsanevi isimlerinin biraraya geleceği Kemer Golf Country Club Futbol Festivali, yarın İstanbul'da başlıyor. 
     Kemer Golf Country Club Tesisleri'nde 2 gün sürecek futbol festivaline, Türk futbolunun eski şöhretleri Rıdvan Dilmen, Oğuz Çetin, Tanju Çolak ve Mehmet Özdilek'in yanı sıra dünya futbolunun efsaneleri arasında yer alan Mario Kempes, Rüdiger Abramczik, Stefan Kuntz, Rene van der Kerkof, Jean Marie Pfaff, Dieter Burdenski, Manfred Kaltz, Dieder Six ve Thomas Berthold gibi isimlerin katılacakları bildirildi. 
     İlk maçın yarın saat 15.00'de başlayacağı festivalde, Beşiktaş, Fenerbahçe, Galatasaray ve Trabzonspor'un eski yıldızlarından kurulu takımlarla Almanya Karması ve dünya karması ekipleri mücadele edecek. 
     Bu arada, dünya karmasının teknik direktörlüğünü, Galatasaray ile yeniden anlaşan Fatih Terim'in yapacağı, Almanya Karması'nın başında da Galatasaray'ı geçmiş sezonlarda şampiyon yapan Karl Heinz Feldkamp'ın olacağı bildirildi. 
     





</TEXT>
</DOC>
