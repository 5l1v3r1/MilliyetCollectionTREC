<DOC>
<DOCNO> 74720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo10.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'nin elinde 100 bini aşkın Dünya Kupası bileti kaldı 
</HEADLINE>
<TEXT>

     17. Dünya Kupası finallerinin 
     başlamasına 67 gün kala ev sahibi Güney Kore'nin elinde, yaklaşık 100 bini aşkın satılmamış bilet kaldı. Güney Kore Dünya Kupası Organizasyon Komitesi'nden yapılan açıklamada, tahsis edilen 476 bin 176 biletten 369 bin 584'ünün satıldığı bildirildi. FIFA Uluslararası Futbol Federasyonları Birliği , Güney Kore'ye toplam 730 bin bilet ayırdı. Bu biletlerden 2 bininin Kuzey Kore ve maçların yapılacağı 10 kentin yerel yönetimlerine ayrıldığı belirtildi. Güney Koreli futbolseverlerin öncelikle kendi milli takımlarının ve ilk kez Dünya Kupası'nda yer alacak Çin'in ilk tur maçlarına ilgi göstermesi bekleniyor. En az seyircinin de Paraguay, Güney Afrika ve Slovenya'nın maçlarına gelmesi tahmin ediliyor. Güney Kore ve Japonya'nın ortak organize edeceği 2002 Dünya Kupası finallerinde yapılacak toplam 32 maç için 3 milyon bilet basıldı. Bunlardan 1.3 milyonunun Japonlar ve Güney Kore'liler, 1.5 milyondan fazlasının ise yabancılar tarafından satın alınması bekleniyor. İlk kez Asya kıtasında organize edilecek Dünya Kupası finaleri, 31 Mayıs-30 Haziran tarihleri arasında oynanacak. 
     






</TEXT>
</DOC>
