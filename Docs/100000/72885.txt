<DOC>
<DOCNO> 72885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/siyaset/siy02.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı Selçuk, emekli generallere çattı 
</HEADLINE>
<TEXT>
Yargıya gölge etmeyin 
Sami Selçuk, "Hukukun üstünlüğüne saygılıysak, hafifliklere yer yoktur" dedi 
     YALÇIN DİNÇ Konya 

     Yargıtay Başkanı Sami Selçuk, Susurluk’la ilgili yeni kanıtların yine yargı tarafından değerlendirileceğini belirterek, emekli generallerin açıklamalarını eleştirdi. Selçuk, "Yargının önüne gelen konularla ilgili yorumlar yapılıyor. Bunlar yanlış. Yargıya kimse gölge etmesin" dedi. 
     Yunak Piribeyli beldesindeki hatıra ormanına fidan diken Selçuk, gazetecilerin konuya ilişkin sorularını yanıtladı. "Hukuk bilincinin oluştuğu gelişmiş bir toplumda, eğer hukukun üstünlüğüne saygılıysak, buna benzer hafifliklere yer yoktur" diyen Selçuk, şunları söyledi 
     "Hukuku, yargıyı rahat bırakmak gerek. Yapılanları son derece sakıncalı buluyorum. Umuyorum ki böyle devam etmez ve yargı rahat bırakılır. Özellikle yargının sokağa karşı bağımsız olduğunu da unutmamak gerekir. İstanbul Kazasker’deki Finansbank şubesi soygununda güvenlik görevlisi 2 kişiyi öldürüyor ve yargı önüne geliyor. Ancak yargının önüne gelmiş olan bir davada, ne yazık ki üniversite öğretim üyeleri, eski savcılar, emniyet müdürleri demeçler veriyor, yorumlar yapıyor. Herkesin hukuka, yargıya saygısı olmalı." 
     



 SİYASET 











</TEXT>
</DOC>
