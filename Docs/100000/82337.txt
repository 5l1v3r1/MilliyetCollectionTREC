<DOC>
<DOCNO> 82337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/spor/spo02.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİMDİ DOLAR ZAMANI 
</HEADLINE>
<TEXT>

Fenerbahçe’nin istediği Ortega’nın maliyeti 20 milyon doları buluyor. Washington’un kulübü beş milyon dolardan aşağı inmiyor. Pascal Nouma ve Sergio yine gündemde 
     YUSUF KOBAL 

     Ortega zora girdi 
     YENİ dönemde güçlü bir kadro oluşturmak için yıldız isimlere yönelen Fenerbahçe yönetimi, rakamların yüksekliği karşısında frene basmak zorunda kaldı. River Plate’de top koşturan Ortega’nın bonservisi için 12 milyon dolara kadar inilmesine rağmen futbolcuya ödenecek miktar ile bu rakam 20 milyon doları bulacak. Yönetim Arjantinli oyuncuyu bu maliyetle transfer etmemeye kararlı. 
     
     Parreira kefil oldu 
     BREZİLYA’DA temaslarını sürdüren Aziz Yıldırım ise, Washington Kulübü Ponte Preta’yı beş milyon dolarlık isteğinden vazgeçiremedi. Tatilde olduğu için futbolcuyla henüz görüşemeyen Yıldırım’a, Parreira’nın, "Brezilya’daki iki santrfordan biri Washington’dur" dediği öğrenildi. Atletico Pr’de oynayan Kleber için de temaslarda bulunan Yıldırım ve Saran’ın bir - iki gün içinde dönmesi bekleniyor. 
     
     Nouma sudan ucuz 
     İTALYA’YA giden Ali Yıldırım’ın ise Rapajc için teklif yapan Perugia ile görüştüğü belirtildi. Ali Yıldırım daha sonra Almanya’ya geçerek, Bayern Münih ile sözleşmesi biten Paolo Sergio ile görüşecek. Fiyatların yüksekliği karşısında Pascal Nouma da yeniden gündeme geldi. Marsilya 1,5 milyon dolar bonservis bedeline razı oldu. Karar, gelişmelere göre verilecek. 
     
Maksim’de Revivo şov      DENİZ ALTUNTAŞ 

     DİYARBAKIRSPOR maçından sonra eğlenmek için Maksim Gazinosu’na giden Revivo, İbrahim Tatlıses ile birlikte geceye renk kattı. İsrailli oyuncunun yanı sıra Uche, Johnson ve Serhat da geceye katıldı. Tatlıses Revivo’yu kafasından öperken, İsrailli futbolcu gazinoyu dolduranlarla birlikte "Bebeğim" şarkısını söyledi. Tam bir şov yapan Revivo herkesi kendisine hayran bıraktı. 
     MAKSİM Gazinosu Fenerbahçe marşıyla inlerken, futbolcular İbrahim Tatlıses’i kuliste de ziyaret ettiler. İsrailli oyuncunun imzalı formasını alan Tatlıses, "Revivo da benim gibi sanatçı. Ben sahnedeyim, o ise sahada" dedi. İki yıldız, birbirlerine bir kez daha buluşma sözü verirken, Fenerbahçeli futbolcular ilerleyen saatlerde Maksim’den ayrıldılar. 
     
Kulüpte imza günüFenerbahçe, iç transferde anlaşma sağladığı oyuncularıyla bugün sözleşme yenileyecek 
     LİGİN bitmesi ile birlikte iç transfer görüşmelerini hızlandıran Fenerbahçe Yönetimi, bugün kaptan Ogün, Johnson, Abdullah ve Serhat ile sözleşme imzalamayı planlıyor. Ogün ile daha önce anlaşan, Johnson ve Abdullah ile de prensipte el sıkışan yöneticiler, Serhat’ın menajeriyle de pazarlığa oturacaklar. 
     İSTEKSİZ olan Abdullah ile anlaşmaya varacaklarını belirten Asbaşkan Özaydınlı, "Bütün futbolcularımızla anlaşacağız. Sorun çıkacağını sanmıyorum" dedi. Kaleci Oğuz, Yusuf, Ali Güneş, Recep ve Serkan ile de görüşme yapılacak. Cem Karaca ve İsmail Güldüren ile de çarşamba günü imza atılacak. n YALÇIN TÜRK 
     
Andersson şirket kurdu      FUTBOLU bıraktığını açıklayan Kenneth Andersson, bundan sonra arkadaşı Volkan Ballı ile birlikte kurdukları şirketle Türkiye ekonomisine katkıda bulunacak. İsveç ile Türkiye arasında ticaret yapmayı düşünen Andersson, ekim ayına kadar da İstanbul’da kalacak. Fenerbahçe formasını giydiği süre içinde öTurizm Elçisi" gibi çalışan Andersson, Dünya Kupası sırasında bir İsveç televizyonuna yorum yaparak, ülkemiz hakkında bilgiler de verecek. 
     
Tatil başladı      FENERBAHÇE’NİN başında sahaya çıktığı 17 karşılaşmanın 13’ünden galip ayrılıp, sadece iki yenilgi alarak büyük bir performans gösteren Lorant oyuncularına 24 Haziran’a kadar izin verdi. Alman hoca oyuncularına bir çalışma programı vererek, "Birbirimizi belki kırdık ama hepimiz işimizi yapıyorduk" dedi. Lorant bugün bir basın toplantısıyla sezonu değerlendirecek. 
     



 SPOR 
























</TEXT>
</DOC>
