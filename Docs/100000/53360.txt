<DOC>
<DOCNO> 53360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/akyol.html </URL>
<DATE> 2001/11/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yılmaz'ı dinlerken 
</HEADLINE>
<TEXT>

     ANAP Genel Başkanı Mesut Yılmaz'ın iftar davetindeyiz, bir grup gazeteci ile birlikte... Masanın bir başında Yılmaz, öteki başında Erkan Mumcu... Böylece Yılmaz, Mumcu'ya sahip çıktığını gösteriyor söylüyor da 
     - Erkan'ın görüşleri partimizin görüşleridir ama üslubu yanlıştı. Kendisine de söyledim. Umarım bu üslup yanlışı yüzünden koalisyon partileri arasındaki güvende bir azalma olmaz 
     Mumcu da "görüşlerim doğru, üslubum yanlıştı" diyor... 
     Yılmaz konuşmasına bir soruyla başlıyor 
     - Bu hükümet birçok reform yaptı reformları medya da destekledi. Buna rağmen kamuoyunda hükümetin neden bir güven ve itibar sorunu var 
     Ve cevap veriyor 
     - Yapılan işler bütünlük halinde bir yeniden yapılanma projesi olarak anlatılamadı... Biz bunun için yapılmış reformları ve yapılması gerekenleri bir bütünlük halinde ortaya koyduk... 
     Yılmaz, "Çözüm İçin Yeniden Yapılanma" adıyla ANAP'ın yeni açıklanan programından bahsediyor... 
     
     EN önemli konulardan biri yıllardan beri sürüncemede kalan mahalli idareler reformu Bazı kamu hizmetlerinin özel idare ve belediyelere devredilmesi... 
     Hazine'nin hesaplarına göre, Köy Hizmetleri Genel Müdürlüğü lağvedilip yerel yönetimlere devredilirse "500 milyon dolar tasarruf" sağlanacak 
     Öteki dev bürokratik kuruluşları siz düşünün... 
     Yılmaz bu konuda bazı kaygı ve direnişler olduğunu söyledi 
     - Mahalli idarelerin güçlendirilmesinde MGK'nın bazı kaygıları var ama bu kaygıları giderecek bir çözüm bulunur. Asıl direniş, merkezi yöneticilerin mahalli idarelere güvensizliğinden geliyor... 
     Yılmaz'a göre, köy hizmetleri, spor, kültür, turizm, bayındırlık gibi kamu hizmetlerinin mahalli idarelere devrinde hiçbir sakınca yok 
     - Devredilecek hizmetler politik değil, teknik niteliktedir. Zaten mahalli idarelerin işi bu... Üstelik merkezi idare, yasalara uygunluk denetimini elinde tutacaktır... 
     Yılmaz'ın şu sözleri fevkalade önemli 
     - Hizmetlerden mahalli idareler sorumlu olursa hem demokrasi güçlenir, hem toplum kesimlerin Ankara ile, devlet ile ihtilafı azalır 
     
     YILMAZ artık eskisi gibi devam edilemeyeceğini anlatıyor 
     - Ekonomik kriz var. Partimize vatandaşlar şikayet ve taleplerle başvuruyor. Yüzde 90'ını yerine getiremiyoruz. Kimse de getiremez... Artık popülizm bitti 
     Reform yasalarının bu kapıyı kapattığını, artık siyasetçinin kamu bankalarına emir veremeyeceğini, bol keseden taban ilan edemeyeceğini anlatıyor. 
     Üstü kapalı Demirel'e de dokunduruyor 
     - Dün popülizmle yüzde 27 oy aldılar, şimdi belki 7 alırlar Hayır onu da alamazlar 
     Öyleyse 
     - Reformları iyi yapacak, iyi anlatacaksınız. Ülke genelindeki iyileşme siyasetçiye itibar getirecek... Popülizm değil... 
     Bunda ANAP'ın stratejisini sezmek mümkün Reformist, değişimci bir parti olarak sivrilmek 
     Şu bir gerçek ki, Türkiye, eski köylü toplumu için biçilmiş aşırı merkeziyetçi ve devletçi yapılarla devam edemez krizlerin sebebi bu... Düzlüğe çıkışın yolu bu yapıyı değiştirmek. 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
