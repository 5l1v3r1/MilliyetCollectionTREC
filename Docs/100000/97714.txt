<DOC>
<DOCNO> 97714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko09.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki skandallar yatırımcıları tereddüte düşürdü... 
</HEADLINE>
<TEXT>

     New York Borsası ABD şirketlerinin karlılıkları ve muhasebe usulsüzlüğüne ilişkin yeni endişeler yüzünden dün yeniden 5 yılın en düşük seviyesine indi. 
     ABD'nin en büyük ikinci bankası olan Citigroup ve J.P. Morgan Chase'in hisseleri dün Enron'a ilişkin işlemlerinden ötürü eleştirilmelerinin ardından sırasıyla yüzde 15.73 ve yüzde 18.11 geriledi. 
     Enron davasını araştırmakta olan müffettişler Citigroup ve J.P. Morgan Chase Co'nun, adı belirtilmeyen en az 10 şirketle daha benzer şekilde, "önceden ödemeli finansman" işine girdiklerini söylediler. 
     Bu gelişmeler karşısında S P Endeksi Mart 2000'de bütün zamanların en yüksek seviyesine göre yüzde 47.7 değer kaybetti. 
     Birçok analist ABD borsasının aşırı satılmış bulunduğunu söylemesine karşın portföylerinin gün gün eridiğini gören yatırımcılar piyasaya yeniden girmek için tereddüt ediyorlar. 
     New York Borsasında yaşanan bu düşüş Asya ve Avrupa borsalarına da yansıyor. Tokyo borsasında Nikkei Endeksi 267.91 puan azalarak, 9,947.72 puanda günü tamamladı. 

     
</TEXT>
</DOC>
