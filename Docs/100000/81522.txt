<DOC>
<DOCNO> 81522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur17.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı af yasasını veto etti ama tahliyeler sürüyor... 
</HEADLINE>
<TEXT>

     İçel'in Tarsus İlçesi'nde 10 mahkum, Şartla Salıverilme, Dava ve Cezaların Ertelenmesine Dair Kanun gereği tahiliye edildi. 
     Tarsus Cumhuriyet Savcılığı'ndan alınan bilgiye göre, 2'si kadın toplam 10 mahkum, Anayasa Mahkemesi'nin, ''Şartla Salıverilme, Dava ve Cezaların Ertelenmesine Dair Kanun'da Değişiklik Yapılmasına İlişkin Yasa''nın bazı maddelerini iptal ederek yeni düzenleme için verdiği sürenin sona ermesi üzerine serbest bırakıldı. 
     Anayasa Mahkemesi'nin 4616 sayılı yasanın bazı maddelerini iptal ederek, yeni düzenleme yapılması için verdiği 6 aylık sürenin sona ermesi üzerine, Edirne'deki 3 cezaevinden 112 mahkum tahliye edildi. 
     Edirne Cumhuriyet Savcılığı yetkililerinden alınan bilgiye göre, dün akşamdan bu yana Edirne Kapalı Cezaevi'nden 68, Tarık Açık Cezaevi'nden 38 ve F Tipi Cezaevi'nden 6 mahkum tahliye edildi. 
     Konya'da ise 12 mahkum, şartla salıverilme ve cezaların ertelenmesine ilişkin yasa gereği tahliye edildi. 
     Aldığı bilgiye göre, Anayasa Mahkemesi'nin ''Şartla Salıverilme, Dava ve Cezaların Ertelenmesine Dair Kanun'da Değişiklik Yapılmasına İlişkin'' yasanın bazı maddelerini iptal ederek, yeni düzenleme yapılması için verdiği 6 aylık sürenin sona ermesi üzerine, Konya E Tipi Kapalı Cezaevi'nden 7, Açık Cezaevi'nden ise 5 kişi serbest bıkakıldı. 
     Yetkililer, tahliyelerin mahkemelerden dosyalar geldikçe devam edeceğini bildirdiler. 
     
</TEXT>
</DOC>
