<DOC>
<DOCNO> 82386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun18.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'yı şimdi de genel seçim heyecanı sardı 
</HEADLINE>
<TEXT>

     Cumhurbaşkanlığı seçimlerini atlatan Fransa'yı şimdi de genel seçim heyecanı sardı. 
     Sofres Kamuoyu Araştırma Merkezi'nin, cumhurbaşkanlığı seçimlerinin ikinci turunda alınan sonuçlara bakarak yaptığı değerlendirmeye göre, genel seçimlerin 16 Haziran'da yapılacak ikinci turunun ardından merkez sağ partiler Meclis'te 271 ile 331 arasında değişen sandalyeye sahip olacaklar. 
     Değerlendirmeye göre, sol partiler ise 232 ile 272 arasında değişen sandalye sayısıyla Meclis'te temsil edilecekler. 
     Jean-Marie Le Pen liderliğindeki aşırı sağcı Ulusal Cephe'nin FN ise 1 ila 3 milletvekili çıkarması bekleniyor. 
     Aşırı sağcı parti, 1988 yılından bu yana Meclis'te temsil edilmiyor. 
     Cumhurbaşkanlığı seçimlerinde 5 milyona yakın oy alan Jean-Marie Le Pen, dün akşam yaptığı açıklamada, ''adil olmadığı'' gerekçesiyle, mevcut seçim sisteminin değiştirilmesi gerektiğini ileri sürmüştü. 
     Fransa'da genel seçimler iki turlu ve yarı çoğunluk sistemine göre beş yılda bir yapılıyor. 
     





</TEXT>
</DOC>
