<DOC>
<DOCNO> 67111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur01.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmaniye'de 20 hekrat çam ve fidanlık yandı kül oldu... 
</HEADLINE>
<TEXT>

     Osmaniye'nin Düziçi İlçesi'nde, akşam saaatlerinde çıkan ve rüzgarın etkisiyle büyüyen orman yangını kontrol altına alındı. Yaklaşık 20 hektar çam ve fidanlık alanın yok olduğu belirtildi. 
     , Gökçayır köyü mevkiindeki ormanlık alanda akşam saatlerinde iki ayrı noktadan çıktığı belirtilen yangın, rüzgarın da etkisiyle kısa sürede büyüdü. Orman İşletme Müdürlüğü ile çevre il ve ilçelerden gönderilen itfaiye ekipleri ve vatandaşların gece boyu süren aralıksız çalışmaları sonucu, yangın sabah saatlerinde kontrol altına alındı. 
     Yetkililer, bölgenin çok yüksek ve kayalık olması nedeniyle müdahalede güçlükler yaşandığını, yangın kontrol altına alınmasına karşın, yer yer alevlenmeler olduğunu kaydettiler. Bölgede aralıklarla devam eden yağış ise güç koşullarda sürdürülmeye çalışılan söndürme çalışmalarını az da olsa kolaylaştırdı. 
     İlk belirlemelere göre 20 hektar çam ve fidanlık alanın yok olduğu yangın nedeniyle, akşam saatlerinde tedbir amaçlı olarak çevredeki 12 ev de boşaltılmıştı. 
     Yangının çobanların yaktığı ateş sonucu çıkmış olabileceğine işaret eden yetkililer, yangının tamamen söndürülmesi ve soğutma çalışmalarının ardından soruşturma ve hasar tespit çalışmalarına başlanacağını ifade ettiler. 
     






</TEXT>
</DOC>
