<DOC>
<DOCNO> 79527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/ekonomi/eko07.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıtlar hatalı’ 
</HEADLINE>
<TEXT>

     ANKARA Milliyet 

     TOBB, Hazine’ye 107 milyar lira borcu olduğuna ilişkin kayıtların hatalı olduğunu açıkladı. TOBB’dan yapılan açıklamada, bazı borsalar için Hazine garantisiyle sağlanan 419 bin 872 dolarlık Dünya Bankası kredisine aracılık edildiği, Hazine’ce tahakkuk ettirilen komisyon, faiz ve devir ücretlerinin yatırıldığı, ancak bir borsanın 2 bin 624 dolarlık ödemeyi ihmal ettiği kaydedildi. 
     Açıklamada şöyle denildi "Son dönemde, 23 bin 781 dolar 54 sent tutarındaki borç birliğimizden talep edilmiş, yapılan incelemede hata tespit edildiğinden, düzeltme istenmiştir." 
     
     Uzlaşma arıyor 
     Hazine Müsteşarlığı da yaptığı açıklamada, garantili borçlarda uzlaşmaya esas alınacak tutarların kesinleştirilmesi için, aralarında TOBB’un da bulunduğu kurum ve kuruluşlarla çalışmaların sürdürüldüğü, ödemelerin mahsubunun yapılmakta olduğu belirtildi. 
     



 EKONOMİ 
















</TEXT>
</DOC>
