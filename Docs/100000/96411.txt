<DOC>
<DOCNO> 96411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur36.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Meclis toplantısının Ağustos başına alınması gerekecek" 
</HEADLINE>
<TEXT>

     Başbakan Bülent Ecevit, Kasım ayının ilk haftası seçim yapılabilmesi için TBMM'nin Ağustos ayı başında olağanüstü toplantıya çağırılması gerekeceğini bildirdi. 
     Ecevit, STV'de yayınlanan Haber Kritik Programı'na katılarak, kendisine yöneltilen soruları yanıtladı. Ecevit, "Seçim tarihi konusunda netlik ortaya çıktı mı " şeklindeki soruyu, şöyle yanıtladı 
     "Eylül başında yapılacak Meclis toplantısının Ağustos başına alınması gerekecek. Biraz önce YSK Başkanı ile görüştüm, Eylül başında yapılırsa Meclis toplantısı teknik zorluklar var. YSK'nın sıkıntıları var. Bunların giderilmesi konusunda elimizden geleni yapacağız. Uzun bir görüşmemiz oldu." Ecevit, siyasi partiler ve seçim yasalarında değişiklik yapılmasına zaman olacağını sanmadığını, mevcut yasayla seçime gidilebileceğini söyledi. 
     





</TEXT>
</DOC>
