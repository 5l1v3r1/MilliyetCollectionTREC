<DOC>
<DOCNO> 65220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo04.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'ndaki rakibimiz Kosta Rika göz korkutuyor.. 
</HEADLINE>
<TEXT>

     6. Kuzey ve Orta Amerika Futbol 
     Şampiyonası'nda, ev sahibi ABD ile Kosta Rika finale yükseldi. 
     ABD'nin Los Angeles kentinde süren şampiyonanın, bu sabaha karşı Pasadena Rose Bowl Stadı'nda yapılan ilk yarı final mücadelesinde, Türkiye'nin 17. Dünya Kupası finallerinde, grubundaki rakiplerinden Kosta Rika, şampiyonanın ''konuk'' ekibi Güney Kore'yi 3-1 yenerek final vizesi aldı. 
     Karşılaşmada golleri Kosta Rika adına, 43. dakikada Gomez ile 76. 
     ve 81. dakikalarda Wanchope kaydederken, Güney Kore'nin tek golü ise 80. dakikada Jin-Cheul'dan geldi. Diğer maçta ise ev sahibi ABD, geçen kupanın şampiyonu Kanada önünde normal süre ve uzatma bölümü golsüz eşitlikle tamamlanan karşılaşmada, penaltı atışları sonucu 4-2 üstünlük sağlayarak finale çıktı. Penaltı atışlarında, ABD kalecisi Kasey Keller, 2 penaltı kurtararak takımını finale taşıyan isim oldu. ''Altın Kupa'' olarak da adlandırılan şampiyonada, ABD ile Kosta Rika, 2 Şubat Cumartesi günü Los Angeles'taki Pasadena Rose Bowl Stadı'nda TSİ 23.00'de başlayacak finalde karşılaşırken, aynı statta TSİ 20.00'de Güney Kore ile Kanada, 3.lük mücadelesine çıkacak. 
     






</TEXT>
</DOC>
