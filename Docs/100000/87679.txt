<DOC>
<DOCNO> 87679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun33.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de internetten jigololuk yapan polise soruşturma 
</HEADLINE>
<TEXT>

     ABD'de internet aracılığıyla jigololuk yapan bir polis memuru hakkında soruşturma açıldı. 
     New York yakınlarındaki Connecticut-Bridgeport polis müdürlüğünde görevli Lawrence Ciambriello'nun çıplak fotoğraflarının, internette ''kadınlara erkek eskort servisi'' veren bir sitede yer aldığı bildiriliyor. 
     41 yaşındaki Ciambriello'nun kendisini sitede kısaca ''Lorenzo'' 
     olarak tanıttığı ve ''İsteğinize bağlı olarak yumuşak ya da sert olabilirim. Yolculuklarınızda da size eşlik edebilirim'' diye reklam yaptığı belirlendi. Durumdan haberdar olduğunu belirten Bridgeport polis müdürü Wilbur Chapman, müdüriyetin bu tur davranışlara karşı olduğunu ve olayla ilgili olarak derinlemesine bir soruşturma başlattıklarını ifade etti. New York'tan Chicago'ya uçmak üzereyken LaGuardia havaalanında kısa süre gözaltına alınan, ancak daha sonra serbest bırakılan Ciambriello'ya görevden el çektirildiği kaydedildi. 
     





</TEXT>
</DOC>
