<DOC>
<DOCNO> 75885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/guncel/gunz1.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Sezer, bir mahk m daha affetti 
     Cumhurbaşkanı Ahmet Necdet Sezer, bir mahk mu affetti. Cumhurbaşkanlığı Basın Merkezi’nden yapılan açıklamaya göre, Sezer, Adli Tıp Kurumu’nca saptanan sürekli hastalığı nedeniyle Ümit Kanlı adlı hükümlünün kalan cezasını, Anayasa’nın 104. maddesinin kendisine tanıdığı yetki uyarınca kaldırdı. 
     
     Ölüm orucunda bir kurban daha 
     Yasadışı DHKP C örgütü üyesi olduğu iddiasıyla İstanbul DGM’de tutuklu yargılanan Meryem Altun 26 , katıldığı "ölüm orucu" eyleminin 301. gününde Sağmalcılar Devlet Hastanesi’nde hayatını kaybetti. Altun, F tipi cezaevi uygulamasını protesto amacıyla 301 gün önce Ümraniye Cezaevi’nde "ölüm orucu" eylemine başlamıştı. 
     
     Mehmet Ali Erbil’in tahlilleri temiz 
     Ünlü şovmen Mehmet Ali Erbil’in, hastalığı sırasında uyuşturucu kullandığı iddiaları üzerine Adli Tıp Kurumu’na verdiği "idrar ve kan" tahlillerinde herhangi bir bulguya rastlanmadı. Erbil, Alman Hastanesi’ndeki tedavisinden sonra hakkında çıkan iddialar üzerine Adli Tıp Kurumu’na giderek "kan ve idrar" örneği vererek tahlil yaptırmıştı. 
     
     Organizatör Hasan Bora tutuklandı 
     Antalya’da organize suç örgütü "Armutlu Çetesi"ne üye dokuz kişiyle birlikte gözaltına alınan ve geçirdiği kalp krizi nedeniyle Antakya Devlet Hastanesi’ne kaldırılan organizatör Hasan Bora tutuklandı. Nöbetçi Mahkeme, Bora ile birlikte 4 kişiyi daha tutukladı. Bora, adam öldürmeye teşebbüs, soygun ve şantaj suçlarından aranıyordu. 
     
     Dolmuş dehşeti 4 ölü, 12 yaralı 
     Ankara’da Ulus - Sincan hattında çalışan dolmuş şoförü Zeki Erdoğan 34 , dün Zırhlı Birlikler Yolu’nda aşırı hız sonucu direksiyon h kimiyetini kaybedince, Hakan Yıldırım 23 yönetimindeki otomobile çarptı. Kazada, üniversite öğrencisi Yıldırım ile aynı otomobilde bulunan Şenkal Korkut ve Tankut Tiryaki ile dolmuş yolcusu Resul Büyükyıldız yaşamını yitirdi. Yaralanan 12 kişi hastanede tedavi altına alındı. 
     



 GÜNCEL 






















</TEXT>
</DOC>
