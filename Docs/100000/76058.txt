<DOC>
<DOCNO> 76058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sontur21.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl'a ''dolandırıcılık'' suçlaması... 
</HEADLINE>
<TEXT>

     Bağcılar Cumhuriyet Başsavcılığı, Almanya'daki 106 gurbetçiden, şirketlerine kar ortağı yapacağı gerekçesiyle 5 milyon 867 bin mark topladığı öne sürülen Jet-Pa Holding Yönetim Kurulu Başkanı Mehmet Fadıl Akgündüz hakkında ''dolandırıcılık'' suçundan soruşturma başlattı. 
     Jet-Pa Holding Yönetim Kurulu Başkanı Fadıl Akgündüz, 1998 ile 2000 yılları arasında Almanya'daki şirketleri aracılığı ile bu ülkede çalışan 106 vatandaştan, şirketlerine kar ortağı yapacağı gerekçesiyle toplam 5 milyon 867 bin mark para topladı. 
     Aradan geçen süre içerisinde ne kar payı alan, ne de paralarını geri almayı başaran 106 kişi, Akgündüz'e bağlı şirketlerin merkezlerinin bulunduğu Bağcılar'ın Cumhuriyet Başsavcılığı'na suç duyurularında bulundu. 
     Bağcılar Cumhuriyet Başsavcılığı da bu suç duyuruları üzerine Akgündüz hakkında ''Dolandırıcılık'' suçu yönünden soruşturma başlattı. 
     






</TEXT>
</DOC>
