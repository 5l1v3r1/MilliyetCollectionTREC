<DOC>
<DOCNO> 86053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/civaoglu.html </URL>
<DATE> 2002/05/25/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İz şansı 
</HEADLINE>
<TEXT>

     Çankaya’da aynı amaçla Cumhurbaşkanı Sezer, iktidar ve muhalefet liderlerini topluyor. "İdamın kaldırılması, anadillerde radyo - TV yayını ve öğrenim" gibi duyarlı konularda karar o toplantıda alınırsa, Türkiye’nin vitrinine bir "ulusal politika" konulmuş olacak. Seçimlerin, başka hükümetlerin değiştirmeyecekleri ve partilerin kendilerini bağladıkları bir ulusal irade... 
     
Nesillere karşı sorumlu      Bu toplantının başka yararları da var. 
     Örneğin... 
     Liderler toplantısı kapalı kapılar ardındaydı. 
     Bahçeli’nin söylemleri, tavrı, Ecevit ve Yılmaz tarafından dışarıdakilere yansıtılamazdı. 
     Ortak hükümet etik değerlerine ve ilkelere aykırı olurdu. 
     Oysa, iktidar ve muhalefet, Meclis’te grubu olan bükün parti liderlerinin Çankaya Köşkü’nde, aynı masa etrafında toplandıklarında, durum farklıdır. Eğer partilerin çoğunluğu, hatta MHP dışında hepsi, AB’ye tam üyeliğin "olmazsa olmaz" koşulu "3 zor adımı" atmaktan yana tavır koyarlarsa... Bu çok güçlü bir psikolojik rüzg r yaratır. 
     Bahçeli, Türkiye’nin geleceğine uzanan ışıklı yolun önünde partisinin tek engel olmasını elbette istemez. 
     Sadece "siyasi hesaplar" nedeniyle değil. 
     İçten olduğuna inandığım "Türkiye sevgisi" nedeniyle de... 
     Öcalan’ı idam etmek uğruna, gençlerin, çocukların, sonraki nesillerin geleceğini de ipe çekmenin tek başına sorumluluğunu üstlenmek nasıl içine siner 
     Ecevit’in, Fikret Bila’ya "Sayın Bahçeli’nin cesur adımlar atacağına inanıyorum" söylemi anlamlıdır. 
     "Bugünler için politika yapanlar siyasetçidir. Yarınlar için politika yapanlar ise devlet adamı." 
     
Çıkıntılık yapmamak      Çankaya’da zirvenin bir "olası faydası" da eğer ortak karar alınırsa... Yarınlarda seçim sandıkları kurulurken hiçbir parti ve liderin, bu kararları siyasal sömürü malzemesi yapamayacak olmasıdır. 
     Yani... 
     "Apo’yu asamadılar. Korktular" gibi çamurlar atılması önlenir. 
     Partiler, Türkiye’nin yüksek yararları için siyaset üstü ulusal karar almış olurlar. 
     Dileriz ki... 
     Çankaya’da "çıkıntı" yapan olmaz. 
     O üç konunun yanı sıra Kıbrıs konusunun da, iç politika malzemesi olarak kullanılmaması Çankaya zirvesine gelecek mi 
     Keşke... 
     Çünkü bu dört konu da AB’ye endeksli. 
     Türkiye siyasetinin güzel bir geleneği vardır "Sınırların ötesi için, siyasi partiler, medya ve toplum sıkılmış yumruk gibi bir ve bütün oluruz." 
     Bu tarihi süreçte de aynı bütünlüğün oluşması, toplumun beklentisidir. 
     Liderler, Çankaya zirvesine çıkmadan önce bir üniversiteye, liseye, ilkokula, fabrikaya, birkaç dükk na uğrasınlar... Nabız tutsunlar. 
     Yeter. 
     Zirveden gelecek iyi haberler Türkiye’yi çiçek açmış bahar dallarına dönüştürecektir. 
     Türkiye insanlarının kalp kapakçıklarıyla alkışlanacaklardır. 
     Liderler bir düşünmeliler... "10 yıl, 20 yıl sonra hangisi h l o etiketi taşıyor olacak Hangisi tarihte iz bırakacak " 
     İşte o şerefli izi bırakmanın, gelecek nesillerce de kutsanmanın tarihi şansı. 
     Direnişin vebali büyük olur. 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
