<DOC>
<DOCNO> 98758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/guncel/gun02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol ürünleri yangınından kaçış yok 
</HEADLINE>
<TEXT>
Havası bile öldürüyor 
Petrol ürünleri patlamalarında yanmaktan kurtulanlar açığa çıkan zehirli gazdan kurtulamıyor. Kaçamayanlarda beyin ölümü görülüyor 
     ÜMRAN AVCI İstanbul 

     Kocaeli’nin Körfez ilçesinde Akçagaz LPG Dolum Tesisleri’ndeki patlama, gözleri sanayi tesisleriyle iç içe olan yerleşim bölgelerine çevirdi. Gebze Yüksek Teknoloji Enstitüsü tarafından hazırlanan bir raporda, petrol ürünleri patlamalarında yanmaktan kurtulanların, açığa çıkan zehirli gazdan kurtulamadığı anlatıldı. 
     Herhangi bir patlama anında yaşanacak tehlike, yangının civar depolama tankları ve konut yerleşim birimlerine sıçramasıyla kalmıyor. Yanma sonucu ortaya çıkan karbondioksit ve korbonmonoksit gazları ayrı bir tehlike yaratıyor. 
     
     Güçsüzlük ve beyin ölümü 
     Prof. Dr. Adem Kılıç, Yrd. Doç. Dr. Salim Öncel, Yrd. Doç. Dr. Atilla Öven ve Yrd. Doç. Dr. Bülent Akbaş imzası taşıyan raporda şöyle deniliyor 
     "Karbonmonoksit dozunun artmasıyla dokuların oksijenle beslenmesi engellenir ve özellikle beyin dokuları için gerekli oksijen taşınamadığından, hareketsizlik ve güçsüzlük hissini takiben beyin ölümü yaşanır. En olumsuz yönlerden biri belli bir doza erişinceye kadar etkisinin fark edilmemesi ve sonrasında güçsüzlük nedeniyle ortamdan uzaklaşmanın mümkün olamamasıdır." 
     
     Kişi kendini kaybediyor 
     Raporda karbondioksit gazının ortaya çıkmasıyla yaşanacaklar da şöyle anlatıldı 
     "Karbondioksit zehirleyici bir gaz değildir ancak nefes alma hızını ve dolayısı ile ortamdaki diğer toksik gazların bünyeye alınmasını hızlandırıcı etkisi vardır. Havadaki konsantrasyonu yüzde 3 seviyesini bulduğu zaman solunum güçlüğü, yüzde 5 - 6 seviyesinde 30 ile 60 dakika içinde kendinden geçme gerçekleşmektedir." 
     
Tehlike sanıldığından büyük      İstanbul Teknik Üniversitesi’nce hazırlanan teknik raporda ise şu tehlikelere dikkat çekiliyor 

</TEXT>
</DOC>
