<DOC>
<DOCNO> 67716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/ekonomi/eko09.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıplı maldan, kredi veren de sorumlu olacak 
</HEADLINE>
<TEXT>

     Tüketici Yasası’ndaki değişiklik tasarısı Meclis’e sunuldu. Buna göre satıcı, bayi, acente, üretici, ithalatçının yanı sıra kredi veren de ayıplı maldan ve neden olduğu zarardan sorumlu tutulacak. 
     Satıcının tüketiciyle müzakere etmeden tek taraflı olarak koyduğu şartlar bağlayıcı olmayacak. Kredi kartıyla alımda faiz artırımı 30 gün önceden bildirilecek. Artış geriye dönük olarak uygulanamayacak. Kredi kartıyla alımlarda tüketiciden komisyon alınmayacak. Ayıplı mallar 30 gün içinde iade edilebilecek. Bundan kaynaklanan zararlarda tazminat istenebilecek. 
     
     Garanti 2 yıla çıkıyor 
     Yazılı, görsel, telefon ve elektronik ortamda veya diğer iletişim araçlarıyla yapılan sözleşmelerde satıcı yükümlülüğünü 30 günde yerine getirecek. Süreli yayınlardaki aynı anda beşten fazla kampanya olmayacak ve kampanya süresi 120 günü geçmeyecek. 
     Garanti süresi en az iki yıl olacak. Yasaya aykırı davrananlara 100 milyon - 50 milyar lira arasında ceza verilecek. 
     



 EKONOMİ 






















</TEXT>
</DOC>
