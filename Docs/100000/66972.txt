<DOC>
<DOCNO> 66972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/guncel/agun.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alço’yu günah keçisi seçtik 
</HEADLINE>
<TEXT>

NARO örgütünün üyeleri, kırmızı sprey boyayla her yere Nuri Alço’ yazıyor. Tek amaçları düzeni protesto etmek 
     İSTANBUL Milliyet 

     Sinemamızda bir dönem kötü adam rollerinin vazgeçilmez oyuncusu olarak tanınan Nuri Alço, son aylarda yeniden gündemde. Ancak bu defa durum çok farklı. İstanbul’da, İzmir’de, hatta Paris’te duvarlarda, banklarda, bilboardlarda Nuri Alço ismini görüyoruz. Sprey boyalarla sanatçının ismini yazanlar "Nuri Alço Revival Organization" NARO adlı örgütün üyeleri. İnternette "www.naro.wakaf.net" adresinde örgütlenerek yayılmaya çalışan grup üyeleri, Nuri Alço’yu, filmlerinden dolayı, 1980’lerin tüm klişelerini barındıran bir model olarak görüyorlar. 
     
     Cephanemiz Alço’dur 
     Siyasal ve toplumsal yapıya karşı gelmek için harekete geçen örgüt üyeleri, "Mekanımız sokaklar, silahımız boyalar, cephanemiz ise Nuri Alço’dur" diyorlar. Örgütün çekirdeğini oluşturan gençler, kimliklerinin gizli kalmasını istiyor. Gearte Olup 24, üniversite öğrencisi , Gulyabani 23, üniversite öğrencisi , Canavar 23 yaşında, üniversite öğrencisi ve Çelebi 27 yaşında, üniversite mezunu , NARO başlangıç bildirisinde kendilerini şöyle tanımlıyorlar 
     
     Sevgi yolcularıyız’ 
     "Bizler ülkemizin içinde bulunduğu buhran dönemlerinde, geçmişini unutmaya yüz tutmuş ve sömürü sistemini benimsemiş dünya düzeninden gerektiği kadar hoşnutsuzluk duymayan Türk gençliğine karşı izale - i evs h vazifemizi yerine getirmek için yola çıkmış, neme lazım neyime gerek demeyen, mutluluk dünyasının sevgi yolcularıyız." İşte bu düşüncelerle eylemlerine başlayan gruba dahil olabilmek için herhangi bir duvara en az 10 metreden görülecek şekilde Nuri Alço yazmak ve bunu gruba iletmek yeterli oluyor. Tüm bu gelişmeleri şaşkınlık ve endişeyle izleyen Nuri Alço ise özel hayatının üstlendiği rollerden çok farklı olduğunu söyledi. Sonuçta birinin çıkıp kötü adamı oynadığını belirten sanatçı, oynadığı son televizyon dizisinde de mafya babası rolünde. 
     
Neden Alço’yu tercih ettiler      NARO’nun internet sitesinde yer alan başlangıç bildirisinde neden Nuri Alço’nun kullanıldığını grup üyeleri şöyle açıklıyor Evvellice planladığımız eylemlerimizde kullanmak için oluşumumuzun görsel ve fikirsel kısmına uygun bir günah keçisi arayışına girdik. Aklımıza gelen pek çok isim arasından öne çıkabilen tek bir isim vardı. Bu isim içki ve uyuşturucu ağına düşürerek kötü yollara sapmalarına sebep olduğu günahsız iyi aile kızlarını, sarı bıyıkları altından kaypak kaypak gülümseyerek seçerken hiç vicdan azabı duymayan madalyonu, vatkalı beyaz gömleğinin arasından sallanıp duran Nuri Alço’dan başkası değildi... 
     



 GÜNCEL 












</TEXT>
</DOC>
