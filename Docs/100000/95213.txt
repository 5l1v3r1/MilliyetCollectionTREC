<DOC>
<DOCNO> 95213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/siyaset/siy01.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa kararını açıklayan Cem, gerekçesini bugün anlatacak 
</HEADLINE>
<TEXT>
Cem resmen’ ayrıldı 
Kulislerde bu istifayla DSP’de yeni bir deprem yaşanacağı belirtilirken, 20’ye yakın milletvekilinin daha yeni oluşum içinde yer alacağı konuşuluyor... 
     ANKARA Milliyet 

     Ecevitler’le yolunu ayıran Dışişleri Bakanı İsmail Cem, bakanlık görevinden ve DSP’den istifa etti. Cem, istifa kararını Anadolu Ajansı’na yaptığı yazılı açıklamayla duyurdu. Yeni oluşumun lideri olmaya hazırlanan Cem, istifa gerekçesini ve yeni oluşumun lideri olduğunu gazeteci kökenli Başbakan Bülent Ecevit’in de üyesi bulunduğu Gazeteciler Cemiyeti’nde bugün açıklayacak. 
     Çevre Sokak’taki Gazeteciler Cemiyeti’ndeki basın toplantısı saat 11.00’de yapılacak. Cem, dün sabah, Gazeteciler Cemiyeti Başkanı Nazmi Bilgin’i arayarak "Bakanlıktan ve DSP’den bugün öğleden sonra perşembe istifa edeceğim. İstifa gerekçemi, asıl meslek örgütüm olan binanızda açıklamak istiyorum" dedi. Kulislerde, Cem’in istifasıyla 20’ye yakın milletvekilinin de istifa ederek yeni oluşuma katılacağı kaydediliyor. 
     
     Ecevit de üye 
     CHP Genel Merkezi ile birçok siyasi kişinin de bürosunun olduğu Çevre Sokak’taki Cemiyet binasının en üst katında ise eski cumhurbaşkanlarından Fahri Korutürk’ün evi bulunuyor. Ecevit’in de Gazeteciler Cemiyeti’nin en eski üyelerinden olduğu belirtilirken, Cem’in istifa gerekçesini anlatacağı basın toplantısını CHP Genel Merkezi’ne komşu olan Cemiyet’te düzenlemesi anlamlı bulundu. Cem, Baykal’lı CHP döneminde görev yapmıştı. Aynı Genel Merkez binası 12 Eylül öncesinde de Ecevit’in Genel Başkan olduğu dönemde CHP’nin elindeydi. 
     
Ecevit’ten çağrı Geri dönün      Başbakan Ecevit, DSP’den ayrılan milletvekillerini geri dönmeye çağırdı. Ecevit, Başbakan’ve Genel Başkan’ titrini kullanmadan yaptığı yazılı açıklamada şunları söyledi "Son günlerde bazı arkadaşlarımız, DSP’yi yok etmek iste-yen kimi çevrelerin oyununa geliyor, tuzağına düşüyorlar. Bu arkadaşlarımızı yeniden ak güvercinin kanatları altında birleşmeye çağırıyorum. Türkiye için DSP’de birleşin." 
     
DSP’li Al Örgütte çözülme var      ANKARA Milliyet 

     DSP’li Erol Ak, Başbakan Ecevit’le görüştü. Görüşme sonrasında açıklama yapan Al, şunları söyledi "Ecevitler’e örgütlerdeki görüşlerin doğru aktarılma-dığını ve örgütlerde çözülme yaşandığını söyledim. Cem’in istifasının da teşkilatların moralini bozduğunu belirterek, Başbakan’ın çekilmesini isteyenlerin bile bunu kendilerine söylemediğini bildirdim." 
     
Ecevit Muayeneyi erteledim      Başbakan Ecevit, Başkent Hastanesi’ni değiştirdiği şeklindeki yorumların gerçek olmadığını belirtti. Başkent Hastanesi’nde dün yapılması gereken kontrolünü ertelediğini, hastane ile ilişkisini kesmediğini vurgulayan Ecevit, şunları söyledi "Muayenemi ertelemem basında çok yanlış yorumlandı. Benim Başkent Hastanesi ile ilişkimi kestiğim ileri sürüldü. Bunun gerçekle ilgisi yoktur." 
     
3. gün altı istifa daha      ANKARA Milliyet 

     DSP’deki deprem sürerken partideki istifalara dün yenileri eklendi. Sabah saatlerinde bir istifa olurken Dışişleri Bakanı İsmail Cem’in istifasının ardından dört milletvekili daha istifa etti. Samsun Milletvekili Tarık Cengiz, sabah saatlerinde istifasını verdi, öğleden sonra da Kayseri Milletvekili İsmail Cem’in istifa dilekçesi TBMM Başkanlığı’na ulaştı. Ardından da Ordu Milletvekili Hasan Fehmi Konyalı, Tekirdağ Milletvekili Ahmet Zamantılı, Eskişehir Milletvekili Mahmut Erdir ve Tunceli Milletvekili Bekir Gündoğan istifa etti. Dünkü istifalarla DSP’nin milletvekili sayısı 87’ye düşerken, yeni oluşumda yer alması beklenen milletvekili sayısı da 41’e ulaştı. 
     
Meclis’te son durum MHP 127 DSP 87 DYP 85 ANAP 79 AKP 53 SP 48 TDP 3 BBP 1 BAĞIMSIZ 54 BOŞ 13      
     



 SİYASET 























</TEXT>
</DOC>
