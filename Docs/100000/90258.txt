<DOC>
<DOCNO> 90258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo05a.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç’e altın vuruş 
</HEADLINE>
<TEXT>
Bekle bizi Senegal 
Dünya Kupası’nın güçlü ekibi, Senegal’e altın golle boyun eğdi. Batı Afrika temsilcisi, Larsson’un golüne Camara’nın iki sayısıyla cevap verip, tarih yazdı 
     İsveç şokta 
     ALTIN gol Dünya Kupası’nda ilk kez İsveç’in başını yakarken Camara’nın uzatma bölümünde attığı golle sürprizlerine bir yenisini ekleyen Senegal çeyrek finalde Japonya - Türkiye eşleşmesinden çıkacak takımın rakibi oldu. Batı Afrika temsilcisi, Larsson’un kafa golüyle öne geçen rakibine devre bitmeden Camara ile cevap verdi. İkinci yarıda İsveç ağırlığını koymasına rağmen gol bulamadı ve uzatmaya geçildi. Uzatmanın ilk devresinde Anders Svensson ile bir topu direkten dönen İsveç karşısında Senegal, 104’te yine Camara ile altın golü buldu. 
     
Aslan av peşinde      Milli Takımımız’ın, Japonya’yı elemesi halinde karşısına çıkacak olan Senegal, atletik yapısı ve hızlı futboluyla tehlike saçıyor 
     JAPONYA’YI yenmemiz halinde çeyrek finalde karşılaşacağımız Senegal, tarih boyunca hegomonyasına girdiği Portekiz, Hollanda, İngiltere ve son olarak da Fransa sömürge kültürünün etkilerini, futbol sahasında harmanladı. Batı Afrika temsilcisinin 23 kişilik kadrosunda, iki yedek kaleci dışında tüm oyuncular Fransa Ligi’nde oynuyor. Bu nedenle iyi tanıdıkları Fransızlar’ı ilk kez katıldıkları kupanın ilk maçında devirmeleri sürpriz sayılmasa gerek 
     1960’DA bağımsızlığını kazanan Senegal, bu tarihten sonra yeşil sahalarda hızlı bir yükselişe girdi. 1965’te Afrika Uluslar Kupası finallerine ilk kez kalan Senegal, 1986’dan sonra bu kupanın gediklileri arasına girdi. Bu yılki Afrika Uluslar Kupası’nda ise finalde Kamerun’a kaybetti. Geçen yıl başından bu yana Fransız Bruno Metsu’nun çalıştırdığı ve 4 - 4 - 2’yi benimsettiği "Aslanlar" lakaplı takım, atletik yapısı ve hızlı futboluyla tanınıyor. 
     
Grup maçları      Fransa - Senegal 0-1 
     Gol Papa Bouba Diop Dk.19 
     Danimarka - Senegal 1-1 
     Gol Diao Dk.52 
     Senegal - Uruguay 3-3 
     Goller Fadiga Dk.10 , B.Diop Dk.26, 38 
     
Nasıl geldi      Afrika C Grubu 1.’si 
     Senegal - Namibya 4-0, 5-0 
     Senegal - Cezayir 1-1, 3-0 
     Senegal - Fas 1-0, 0-0 
     Senegal - Mısır 0-0, 0-1 
     



 SPOR 
































</TEXT>
</DOC>
