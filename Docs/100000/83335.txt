<DOC>
<DOCNO> 83335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sontur26.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de Korkut Eken'e özgürlük kampanyası... 
</HEADLINE>
<TEXT>

     İzmir'de bir grup, Susurluk Davası'nda mahkum olarak cezaevine giren Korkut Eken için kampanya başlattı. 
     Kendilerini ''Sivil İnisiyatif Hareketi'' adını veren bir grup, Kemeraltı Çarşısı girişinde, ''Korkut Eken'e özgürlük'' ve ''Fransa, Türk Ordusu'ndan pis ellerini çek'' pankartlarını açtıktan sonra, imza kampanyası başlattı. 
     Hareketin sözcülüğünü yapan Avukat Mustafa Kılıç, yaptığı açıklamada, kendilerinin bir örgüt veya bir siyasi parti olmadığını, tamamen sivil hareket olarak biraraya geldiklerini belirtti. 
     Korkut Eken'e haksızlık edildiğini, bu nedenle de özgürlüğünü istediklerini kaydeden Kılıç, ''Fransa tarafından Genelkurmay Başkanlığı'na yönelik yapılan saldırıları da protesto ediyoruz'' dedi. 
     Kampanyada toplanan imzaların, TBMM'ye gönderileceği bildirildi. 
     





</TEXT>
</DOC>
