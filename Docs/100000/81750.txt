<DOC>
<DOCNO> 81750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko06.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’da yeni değer tespiti kararnamesi 
</HEADLINE>
<TEXT>

Ulaştırma Bakanı Vural, şartların değişmesi nedeniyle Telekom’da yeniden değer tespiti için hazırlanan kararnamenin imzaya açıldığını söyledi 
     ANKARA Milliyet 

     Ulaştırma Bakanı Oktay Vural, Türk Telekomünikasyon AŞ’nin özelleştirilmesiyle ilgili yeniden değer tespiti için hazırlanan kararnamenin Bakanlar Kurulu’nda imzaya açıldığını bildirdi. 
     Vural, ihale kurulunun talebi doğrultusunda T. Telekom’un değerinin yeniden belirlenmesini mümkün kılacak bir kararnameyi Bakanlar Kurulu’na sunduğunu ve imzaya açıldığını söyledi. Vural, "1997 yılında çıkarılan kararnameye göre bir değer tespiti vardı. Artık şartlar değişti, yeni bir değer tespiti yapılması gerekir. Bu çerçevede, kurul üyeleri belli olan değer tespit komisyonu yeni değer tespitini gerçekleştirecek" diye konuştu. 
     Vural, "Yeni değer tespiti yapılmasını ihale kurulu istedi. Özelleştirme İdaresi’nden talep geldi" dedi. 
     Vural, gazetecilerin sorusu üzerine, Telekomünikasyon Kurulu’nda boşalan iki üyelik için atamalara ilişkin tekliflerini, objektif esaslara uygun olarak belirlediklerini, atamaların yapılmamasının zaman sorunundan kaynaklandığını söyledi. 
     



 EKONOMİ 























</TEXT>
</DOC>
