<DOC>
<DOCNO> 86949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun04.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kainat Güzeli yarışmasının birincisi Rus güzeli Fedorova 
</HEADLINE>
<TEXT>

     Puerto Rico'nun San Juan kentinde düzenlenen Kainat Güzeli yarışmasını 74 ülkenin adayını geride bırakan Rusya güzeli Oxana Fedorova kazandı. 
     ABD'ye bağlı Puerto Rico'nun başkenti San Juan'daki gala gecesinde ilan edilen sonuçlara göre, Panama güzeli Justine Pasek ikinciliği, kaniat güzeli yarışmasına ilk kez katılan Çin'in adayı Ling Fhuo ise üçüncülüğü elde etti. 
     Yarışmanın finaline kalmayı kazanan 5 finalist güzellerden her birine sorulan sorularla birincinin ortaya çıkarıldığı yarışmanın son bölümünde tüm güzellere son olarak ''Sizi ne utandırır'' sorusu yöneltildi. 
     Rus güzeli hukuk fakültesi mezunu 24 yaşındaki Fedorova'nın bu suale verdiği ''Yanlış şeyler söylediğim zaman'' yanıtı Robert Clemente Kolezyumu'ndaki kutlamalara katılan 6000'den fazla konuğun kahkahalarına yol açtı. 
     Kainat Güzeli seçilen Fedorova'ya 250 bin dolar değerindeki pırlantalar ve incilerle süslü tacını ise geçen yılın Kainat Güzeli Puerto Ricolu Denise Quinnones taktı. 
     Akıcı olarak İngilizce ve Rusça konuşan Fedorova yarışmadan sonra avukat ve bir anne olmak istediğini söyledi. 
     





</TEXT>
</DOC>
