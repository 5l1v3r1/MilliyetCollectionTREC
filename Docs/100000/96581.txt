<DOC>
<DOCNO> 96581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko22.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye seçime hazırlanıyor... 
</HEADLINE>
<TEXT>

     Maliye Bakanlığı'nın, Yüksek Seçim Kurulu'nun YSK istemesi halinde, seçim kararını beklemeden, seçim hazırlıkları için bir miktar ödenek aktarmaya hazır olduğu öğrenildi. 
     Maliye Bakanlığı, seçmen kütüğü yazımı ve güncelleştirme işleminin biran önce başlatılabilmesi için, YSK'nın istemesi halinde, gerekli parayı sağlamaya hazır. 
     Maliye Bakanlığı yetkilileri, YSK'nın bütçesinde, seçimle ilgili bir para bulunmamasının gayet doğal olduğunu, bu paranın, ancak normal seçim yılı içinde aktarıldığını belirttiler. 
     Ayrıca 2002 mali yılı bütçesinde seçim için ödenek bulunmaması nedeniyle, TBMM'de erken seçim kararının alınmasının ardından, ek bütçe çıkartılması gerekiyor. 
     Seçim için YSK'nın 45-50 trilyon liraya ihtiyacı olduğu belirtilirken, çıkarılacak ek bütçenin 120 trilyon lira düzeyinde olacağı ifade ediliyor. 
     Öte yandan Devlet İstatistik Enstitüsü DİE yetkilileri, 65 ilin yerleşim bazında nüfusunun kesinleştiğini belirtterek, tüm iller 81 bazında kesin sonuçların, 3 Kasım'da yapılması muhtemel seçimlere kadar yetiştirilmesine çalışıldığını söylediler. 
     İllerin nüfusu, milletvekili dağılımında önem arzederken, yetkilileri göre, 3 Kasım tarihinde yapılması muhtemel seçimlere kadar, Türkiye genelinde il bazında nüfus sayımı sonuçları kesinleşecek ve herhangi bir problem yaşanmayacak. 
     22 Ekim 2000'de yapılan genel nüfus sayımı sonuçlarına ilişkin değerlendirmenin sürdüğünü ifade eden DİE yetkilileri, ülke genelinde nüfusun niteliklerine ilişkin bilgilerin, Eylül ayında kullanıcıya sunulmasının planlanlandığını ifade ettiler. 
     Yetkililer, genel nüfus sayımına ilişkin çalışmaların ilk aşamasında her ilin yerleşim bazında nüfusunun değerlendirildiğini kaydederken, ikinci aşamada, nüfusu kesinleşen iller için demografik, sosyal ve ekonomik niteliklerin analizi yapılarak tüm bilgilerin yayın olarak sunulduğunu ifade ettiler. 
     





</TEXT>
</DOC>
