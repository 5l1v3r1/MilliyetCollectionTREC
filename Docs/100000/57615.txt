<DOC>
<DOCNO> 57615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sondun16.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Arafat'ın açıklamasından memnun 
</HEADLINE>
<TEXT>

     AB, Filistin lideri Yaser Arafat'ın İsrail'e yönelik silahlı saldırılara son verilmesi çağrısını memnuniyetle karşıladığını, ancak bu sözlerin eyleme geçirilmesi gerektiğini bildirdi. 
     AB dönem başkanı Belçika tarafından yayımlanan açıklamada, Arafat'ın çağrısının etkili bir ateşkesin sağlanması yolunda önemli bir adım olduğu, ancak Filistin Yönetimi'nin terörizmle mücadele için belirli önlemler almayı sürdürmesi gerektiği belirtildi. 
     Açıklamada, her iki tarafa da güvenlik konularında işbirliğine yeniden başlamaları çağrısı yapıldı. 
     AB Ortak Savunma ve Dış Politika Yüksek Temsilcisi Javier Solana da Arafat'ın konuşmasının, iki tarafa da ''bir fırsat penceresi'' sunduğunu söyledi. 
     Arafat, Ramazan Bayramı dolayısıyla televizyondan halka hitaben yaptığı konuşmada, intihar saldırıları da dahil olmak üzere İsraillilere karşı tüm silahlı eylemlerin durdurulması çağrısı yapmıştı. 
     






</TEXT>
</DOC>
