<DOC>
<DOCNO> 62858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/guncel/gun02.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuma yazma bilmiyor newline Kürtçe eğitim’ diyor 
</HEADLINE>
<TEXT>

Kürtçe eğitim dilekçesi veren 22 kişiden 18’inin okuma yazma bilmediği, içlerinde küçükler olduğu tespit edildi 
     SERHAT ÜNAL İstanbul 

     İstanbul Emniyet Müdürlüğü, ilköğretim okullarında Kürtçe eğitim verilmesi için çeşitli girişimlerde bulundukları gerekçesiyle gözaltında tutulan 22 öğrenci velisinin "PKK’nın görüşleri doğrultusunda hareket eden bazı sivil toplum örgütlerince yönlendirildiğini" iddia etti. Emniyet’ten yapılan açıklamada, PKK’nın, sivil itaatsizlik’ eylemleri için yandaşlarına talimatlar verdiği belirtildi. 
     Örgüt yandaşlarının, bu talimatlar doğrultusunda çeşitli kamu kuruluşlarına Kürtçe eğitimle ilgili dilekçe verme eylemi yaptıkları ifade edilen açıklamada, bu kapsamda 22 kişinin Esenler, 26 kişinin Bağcılar, 8 kişinin de Kadıköy İlçe Milli Eğitim Müdürlükleri’ne dilekçe verdiği ve "çocuklarının Kürtçe okutulmasını istedikleri" kaydedildi. Emniyet açıklamasında, 22 kişiden 18’inin okuma yazma bilmediği belirtildi. Kürtçe eğitimle ilgili dilekçe verme eyleminde, yurtdışında yayın yapan bir televizyon kanalından da etkilendikleri kaydedildi. 
     Polisteki işlemleri tamamlanan çoğunluğu kadın 22 kişi, daha sonra DGM Başsavcılığı’na sevk edildi. Üç kişiyi serbest bırakan DGM savcısı, 18 kişiyi ise tutuklanmaları istemiyle DGM Hakimliği'ne gönderdi. Mahkemede, Türkçe tercüman aracılığıyla bir kez daha ifade veren zanlılar, Türkçe bilmediklerini ve ilkokullarda Türkçe öğrenen çocuklarıyla evde iletişim kuramadıklarını söyledi. Yeniden sorgulanan sanıklardan Topçu, "yasadışı örgüt üyesi olmak" suçundan tutuklanırken, 17 kişi tutuksuz yargılanmak üzere bırakıldı. 
     



 GÜNCEL 















</TEXT>
</DOC>
