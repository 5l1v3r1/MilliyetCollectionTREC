<DOC>
<DOCNO> 77743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun05.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek sünnetli ise kadının rahim kanseri riski azalıyor 
</HEADLINE>
<TEXT>

     Cinsel ilişkiye girdikleri erkeklerin sünnetli olması durumunda, kadınların rahim kanseri riskinin azaldığı belirtildi. 
     ''New England Journal of Medicine''in son sayısında yer alan çalışmaya göre, rahim kanseri vakalarında yüzde 99 oranında sorumlu tutulan papillomavirus HPV virüsü, sünnetli erkeklerde daha az görülüyor. 
     İspanya'daki Llobregat Hastanesi'nden Dr. Xavier Castellsague başkanlığındaki bir ekibin incelemelerine göre, sünnetli bir kişiyle cinsel ilişkiye giren kadınlarda rahim kanseri riskinin gelişme riski yüzde 58'den az. 
     Stockholm'deki Karolinska Ensititüsü'nden Hans-Olov Adami ve Harvard Hal sağlığı Okulu'ndan Dimitrios Trichopoulos da, sünnetli kişilerle beraber olan kadınlarda rahim kanseri riskinin azaldığı düşüncesinin uzun zamandır var olduğunu, son çalışmanın da bu konuda biyolojik açıdan makul açıklamalar getirdiğini söylediler. 
     Bilim adamları, ''Dünyada erkeklerin yüzde 25'i sünnetli olduğu farzedilirse, genelde sünnetin benimsenmesinin, rahim kanserleri riskini de yüzde 43'den yüzde 23'e azaltacağı'' görüşündeler. 
     Rahim kanseri riskinin azıltılmasında, temizlik ve prezervatif kullanımının da etkili olduğunu belirten uzmanlar, ayrıca HPV aşısının da denenmekte olduğunu hatırlatıyorlar. 
     






</TEXT>
</DOC>
