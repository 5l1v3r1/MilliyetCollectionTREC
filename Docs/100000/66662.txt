<DOC>
<DOCNO> 66662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur16.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler karne günü yargılandılar... 
</HEADLINE>
<TEXT>

     Ülke genelinde 1 Aralık 2000 tarihinde düzenlenen ''IMF için değil, halk için bütçe'' eylemine katılarak 1 gün iş bıraktıkları gerekçesiyle haklarında dava açılan öğretmenlerin yargılanmalarına devam edildi. 
     Üsküdar 1. Asliye Ceza Mahkemesi'ndeki duruşmaya, Üsküdar Kaymakamlığı'nın suç duyurusu üzerine ''memuriyeti terk ettikleri'' gerekçesiyle haklarında TCK'nın 236-1 maddesi uyarınca 4 aydan 1 yıla kadar hapis cezası istemiyle dava açılan 440 öğretmenden, 'ü katıldı. 
     Cumhuriyet ve Haydarpaşa Endüstri Meslek Liseleri ile Sabri Artam Vakfı İlköğretim Okulu öğretmenlerinin katıldığı duruşma, ifadelerin alınmasından sonra ertelendi. 
     Bu arada, meslektaşlarına destek vermek için Üsküdar Adliyesi'ne öğrencilerine dağıtacağı karnelerle gelen Eğitim-Sen 2 No'lu Şube Yönetim Kurulu üyesi ve Ümraniye Sevda Aydoğan İlköğretim Okulu öğretmeni Hasan Toprak, gazetecilere yaptığı açıklamada, bu yargılamaların Türkiye'nin karnesine yazılacak zayıf notlardan biri olduğunu söyledi. 
     Toprak, dava nedeniyle birçok arkadaşının öğrencilerine karne dağıtamayacağını, onların yerine okul idarelerinin karneleri vereceğini ifade ederek, ''Güzel bir duyguyu yaşamaktan mahrum kaldılar'' dedi. 
     






</TEXT>
</DOC>
