<DOC>
<DOCNO> 95817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun40.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
6 çocuğun öldüğü yangını Hollandalı baba çıkartmış 
</HEADLINE>
<TEXT>

     Hollanda'nın Roermond kentinde, geçen hafta Cuma günü sabaha karşı aynı aileden 6 çocuğun ölümüyle sonuçlanan yangını, Hollandalı babanın çıkardığı açıklandı. 
     Yangından sonra komşuların ifadesine dayanılarak gözaltına alınan baba, suçunu itiraf etti ve evi kendisinin kundakladığını söyledi. 
     Sittard Savcılığı'ndan yapılan açıklamada, 34 yaşındaki babanın, bugün yapılan ilk sorgulaması sırasında, çocukları kendisine göstermek istememesi üzerine eşiyle kavga ettikten sonra, evi kendisinin bilinçli olarak ateşe verdiğini söylediği belirtildi. 
     Yangında, yaşları 4 ile 12 arasında değişen 3 kız ve 3 erkek çocuk yanarak can vermiş, anne pencereden atlayarak ağır yaralı kurtulmuştu. 
     Polis yangından sonra yapılan ilk araştırma ve inceleme sırasında, evde yanıcı madde kullanıldığına ilişkin ipuçları bulunduğunu açıklamıştı. 
     





</TEXT>
</DOC>
