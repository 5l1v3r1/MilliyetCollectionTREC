<DOC>
<DOCNO> 69251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yasam/yas03.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sipariş bebek’ can kurtaracak 
</HEADLINE>
<TEXT>

Kan kanserine yakalanan 3 yaşındaki Zain’in yaşaması laboratuvarda genleri temizlendikten sonra dünyaya gelecek kardeşine bağlı... 
     NEVSAL ELEVLİ Londra 

     İlk kez geçen yıl ABD’de dünyaya getirilen genetik özellikleri önceden belirlenmiş sipariş bebek için ikinci deneme İngiltere’de yapılıyor. 
     İngiliz İnsan Üreme ve Embriyoloji Otoriteleri Kurulu, ender rastlanan bir kan kanseri türü olan talasami’ hastalığına yakalanan 3 yaşındaki oğulları Zain’in tek kurtuluş çaresi olarak, belirli genlere sahip yeni bir çocuk sahibi olmak isteyen Leedsli Raj ve Shahana Haşimi çiftine izin verdi. 
     
     Ağabeyine can verecek 
     Nottingham Park Hospital’de gerçekleştirilecek denemede, doktorlar çiftin sperm ve yumurtalarından söz konusu hastalığı genetik olarak ayıklayarak yeni bir embriyo geliştirecekler. Daha sonra bu embriyo ana rahmine yerleştirilecek ve doğum beklenecek. Böylece sağlıklı olarak doğacak bebekten alacakları kemik iliği dokusuyla ağabeyi Zain’i tedavi edilecek. Kurulun izin vermesinin ardından doktorların bir an önce dölleme işlemine başlayacağı belirtildi. 
     ABD’nin Colorado eyaletinde geçen yıl geliştirilen ilk dizayn bebek’ uygulamasında dünyaya gelen erkek bebek ölümcül bir hastalığa yakalanan ablasının hayatını kurtarmıştı. 
     



 YAŞAM 


















</TEXT>
</DOC>
