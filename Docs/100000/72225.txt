<DOC>
<DOCNO> 72225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sontur20.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson "PKK ve DHKP-C terör örgütü kabul edilsin" 
</HEADLINE>
<TEXT>

     ABD'nin Ankara Büyükelçisi Robert Pearson, PKK ve DHKP-C'nin terör örgütleri olarak kabul edilmelerini istediklerini söyledi. 
     Pearson, Devlet Bakanı Nejat Arseven'i ziyaretinin ardından, insan hakları konusunun yanı sıra terörizme karşı mücadeleyi ele aldıklarını bildirdi. ABD ve Türkiye'nin terörden çok mağdur olduklarını hatırlatan Pearson, "PKK ve DHKP-C'nin terör örgütü olarak kabul edilmelerini ve mahkeme önüne çıkarılmalarını istiyoruz. Bunun bir an önce gerçekleşmesini istiyoruz. Bu sadece Türkiye'nin yararına olmayacak" diye konuştu. 
     Arseven de iki ülkenin beraberlik sergilemeleri sonucunda Avrupa'da yeni bir anlayış oluşturulabileceğini belirtti. 
     ABD Dışişleri Bakanlığı'nın yıllık insan hakları raporunu da ele aldıklarını, Türkiye'nin bu alanda çok büyük aşamalar kaydettiğini belirten Arseven, "Bu nedenle hala eksiklikler olduğunun tespit edilmesinin çok doğru bir yaklaşım olmadığını sayın Büyükelçi'ye ilettim. Büyükelçi'ye ayrıca, raporda Kürt kökenli vatandaşların sanki azınlık gibi gösterilmesinin Türkiye'de oluşturduğu rahatsızlığı aktardım" dedi. 
     






</TEXT>
</DOC>
