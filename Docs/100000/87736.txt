<DOC>
<DOCNO> 87736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sontur04.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit yine sağlık kontrolundan geçirildi... 
</HEADLINE>
<TEXT>

     Başbakan Bülent Ecevit, Oran Şehri'ndeki çalışma ofisinde rutin sağlık kontrolünden geçirildi. 
     Başkent Üniversitesi Hastanesi Nöroloji Bölüm Başkanı Prof. Dr. 
     Turgut Zileli başkanlığındaki 7 kişilik sağlık ekibi, Başbakan Ecevit'in hastaneden taburcu olduktan sonra nekahet dönemini geçirdiği ve çalışmalarını sürdürdüğü Oran Şehri'ndeki çalışma ofisine geldi. 
     Burada yaklaşık 20 dakika süreyle Başbakan Ecevit'i rutin sağlık kontrolünden geçiren doktorlar, herhangi bir açıklama yapmadan ayrıldılar. 
     Bu arada, doktorların ayrılmasının ardından DSP Grup Başkanvekili Emrehan Halıcı ve DSP Genel Başkan Yardımcısı Zeki Sezer, Başbakan Ecevit'in çalışma ofisine geldiler. 
     





</TEXT>
</DOC>
