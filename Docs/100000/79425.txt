<DOC>
<DOCNO> 79425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/sazak.html </URL>
<DATE> 2002/04/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Taliban'a övgü kaseti 
</HEADLINE>
<TEXT>

     Tayyip Erdoğan, 10 yıl önce Refah Partisi'nin İstanbul İl Başkanı olduğu dönemde Rize'de yaptığı bir konuşmayla yine gündemde. 
     Kaset, 1990'ların başında Refah'ı iktidara taşıyan sürecin 'belgeseli' niteliğinde. Erbakan ve kadrosu, Türkiye'yi de çevreleyen coğrafyada siyasal İslamın yükselişini görerek, 'dinci' bir söylemle oy toplamaya çalışıyorlar. Ne diyor Tayyip Erdoğan 
     "Afganistan'da İslam Cumhuriyeti kuruldu, tebrik ediyoruz, inşallah... Bitmedi, Tacikistan da ayakta. Allah'ın izniyle onlar da zafere koşacak. Cezayir de zafere koşacak. Her doğum sancıyla olur." 
     "Sancılı olacak " 
     "Kanlı da olsa geleceğiz, kansız da... 
     "Camiler kışlamız, kubbeler miğferimiz, minareler süngümüz..." 
     Bu retorik değil miydi Refah'ı tümüyle siyasal İslamcı çizgiye saplayan ve 'oyla olmazsa, cihat yoluyla iktidarı meşru' gördüğü için kapatılmaya götüren... Tayyip Erdoğan bugün 'farklı noktada' olsa da on yıl önceki söylemi peşini bırakmıyor, kendisini Şevki Yılmaz'lar, Hasan Hüseyin Ceylan'lar, Sincan ve Kayseri eski belediye başkanlarıyla eş tutan kasetleri 'gölge' gibi dolaşıyor. 
     Afganistan nedeniyle verilen 'cansız inek'ler, Taliban rejimine giden yolu açan 1992'deki İslam yönetimine övgüler, bugün yüzde 20'ler dolayında oyla Türkiye'nin geleceğine talip Tayyip Erdoğan'ın "inandırıcılığını" zorluyor. 
     10 yıl önce övülen Afganistan'ın Taliban rejiminde ne hale sürüklendiğini, 11 Eylül ertesinde tüm dünya gördü. 
     Yirmi birinci yüzyılın başında 'ortaçağı' yaşayan bir halk. 
     Burkalı kadınlar... 
     Eğitimden alıkonan kızlar. 
     Ve yoksulluğun pençesinde kıvranan insanlar. 
     Bu rejimin nesini örnek alacaksınız 
     Neyse ki 1990'larda siyasal İslamcı rüzgarı arkasına alarak 'iktidarda denenen' Refah Partisi'nin ve Türkiye dışındaki benzer modellerinin neler yapabileceği görüldü ve halk bundan sonra çok daha sorgulayıcı olacak. 
     Erbakan'ın ayaklarını yıkayan 'Sakaryalılar' adlı koruma grubunun devletin 'maaşlı' elemanı oldukları, ancak mahkemeye düştüklerinde 'siyasi kalite' anlaşılıyor. Böyle bir insan malzemesiyle Hoca, partisini iktidara taşıdı 
     Türkiye aynı filmi görmek istemiyorsa, 'din eksenli parti olmadıklarını' söyleyen kadrolara karşı temkinli hareket etmelidir. Sadece yoksulluğa tepkiyi örgütleyen, dini duyguları sömüren ve iktidara gelince 'Nasıl bir Türkiye düzeni istediklerini' açıkça ortaya koyamayan siyasi partilere karşı toplum aydınlatılmalıdır. 
     Kamuoyu Tayyip Erdoğan'ın on yıl önceki düşüncelerindeki 'değişim'i sorgulamakta haklıdır. 
     Afganistan ve Türkiye... 
     Tümüyle farklı iki model... Daha 1924 yılında kağnı gıcırtılarında sanatçı yetiştirmeye çalışan çağdaş bir Cumhuriyet ve Afgan kadınını 2000 yılında burkalarına hapseden Taliban rejimi. 
     İslam Cumhuriyeti'nin nesini kutluyorsunuz 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
