<DOC>
<DOCNO> 63158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sontur06.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan "Bağ-Kur aslında talihsiz bir sigorta kurumudur" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, Bağ-Kur'un "talihsiz bir sigorta kurumu" olduğunu belirterek, "1972 yılında kurulurken adeta iflas ettirilmek üzere kurulmuş tabirini hep bilinçli olarak kullandım" dedi. 
     Bağ-Kur'un kuruluşundaki olumsuzlukların büyüyerek bugün içinden çıkılmaz finans açığına ulaştığını vurgulayan Okuyan, 1965 yılından başlayan, özellikle seçim dönemlerindeki popülist politikaların 2001 yılı sonunda sosyal güvenlik kuruluşları olarak 179.1 milyar dolar bedele neden olduğunu kaydetti. Bu rakamın çok ciddi olduğunu dile getiren Okuyan, buna son vermek gerektiğini, çalışmalarının da bu yönde olduğunu belirtti. 
     Bakan Okuyan, Bağ-Kur'un prim tahsilatında zorlandığını, 5 katrilyon 367 trilyon lira alacağının bulunduğunu, diğer taraftan ilaç ödemeleri için eczanelere 5 trilyon lirayı veremediğini kaydetti. 
     Okuyan, Bağ-Kur'u A'dan Z'ye yeniden yapılandırmak gerektiğini, bunun için kurumda köklü değişiklikler yapacaklarını belirtti. 
     






</TEXT>
</DOC>
