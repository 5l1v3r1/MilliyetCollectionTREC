<DOC>
<DOCNO> 70364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yasam/yas07.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın öldürdü 
</HEADLINE>
<TEXT>
Alev kapanından çıkamadılar 
Antalya’da bir gecekonduda yangın çıktı. Penceredeki demir parmaklıklar kaçmalarını engelleyince, bir anne ve iki çocuğu can verdi 
     İBRAHİM LALELİ Antalya DHA 

     Antalya’da elektrik sobası bir anne ile iki çocuğunun diri diri yanarak ölümüne neden oldu. 
     Anne Öznur Özel, önceki gece DSİ’de çalışan eşi Mevlüt Özel’i uğurlayıp çocukları Halil ve Özge ile bir süre televizyon seyretti. Anne Özel, çocukların uykusu gelince elektrik sobasını çalışır durumda bırakarak önce onları yatırdı, ardından kendisi de uykuya daldı. Ancak ne olduysa sabaha karşı oldu ve 04.30’da sobanın kısa devre yapması sonucu yangın çıktı 
     
     İtfaiye geç mi kaldı 
     Kısa sürede evin bütün odalarını saran alevler, kapıya yaklaşmayı imkansız hale getirdi. Hemen çocuklarını uyandıran Öznur Özel, pencereye koştu. Ancak hırsızlara karşı önlem olarak pencereye takılan demir parmaklık, anne ve iki çocuğunun evden çıkmasını engelledi. Uzun süre parmaklıklarda uğraşan anne ve çocukları, itfaiye ekipleri yetişinceye kadar diri diri yanarak can verdi. Bu arada mahalle sakinleri, itfaiyenin üç kez aramanın ardından geldiğini iddia etti. 
     



 YAŞAM 
















</TEXT>
</DOC>
