<DOC>
<DOCNO> 56874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur16.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes çocuğunu cami avlusuna bırakır, o lokantayı seçti... 
</HEADLINE>
<TEXT>

     Samsun'da, üniversite mezunu işsiz bir kişi, bakamadığı gerekçesiyle 2 çocuğunu, götürdüğü lokantada terk etti. 
     Ulugazi Mahallesi İstiklal Caddesi'ndeki bir lokantaya 2 çocuğu ile gelen bir kişi, yemek yerken aniden ortadan kayboldu. İşyeri sahibinin durumu güvenlik güçlerine bildirmesi üzerine olay yerine gelen Yeni Karakol Amirliği'ne bağlı ekipler, çocukların üzerinde ''Umut Kaan Baş 2 ve Berzan Baş 1.5 . 
     10 aydır eşimden ayrı yaşıyorum. İşsizim, çocuklarıma bakamıyorum'' 
     yazılı bir not buldu. 
     Terk edilen 2 kardeş, sağlık kontrolünden sonra Sosyal Hizmetler ve Çocuk Esirgeme Kurumu'na SHÇEK bağlı Süleyman Yançotaral Çocuk Yuvası'na teslim edilirken, yapılan araştırma sonucunda çocukları terk eden kişinin Kadıköy Mahallesi'nde oturan Uğur Baş 27 olduğu belirlenerek, gözaltına alındı. 
     İfadesinde, 10 yıl önce evlendiği eşinden 2 yıldır ayrı yaşadığını belirten, Baş, '' Turizm ve Otelcilik Okulu'ndan mezun olmama rağmen uzun süredir iş bulamadım. Eşim evi terk edince çaresiz kaldım. Diğer 2 çocuğumu ise babam ve ağabeyime bıraktım. Bunlara da bakamayınca 
     terk etmek zorunda kaldım'' dedi. 
     






</TEXT>
</DOC>
