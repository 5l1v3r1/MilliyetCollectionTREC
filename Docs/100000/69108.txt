<DOC>
<DOCNO> 69108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yasam/yas03.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal’dan geldi çatır çatır yedi... 
</HEADLINE>
<TEXT>

Sayısal’dan 340 milyar lira kazanan Loto Osman’ 20 kez de beş tutturdu. Bütün parayı lemlerde yedi ama rahat konuşuyor Nasılsa Sayısal var’ 
     FERAH IŞIK Denizli DHA 

     Denizli’nin Çivril ilçesinde, 1999 yılında Sayısal Loto’dan 340 milyar lira ikramiye kazanan 40 yaşındaki Osman Kaplan’ın aşkları ve lüks yaşamı, servetini bitirdi. 
     İkramiye çıkınca, ilk iş, eşinden ayrılan Kaplan, hızlı yaşadı ve üç yılda başladığı yere döndü. Ama Loto Osman’ inancını yitirmemiş "İnanıyorum, yeniden kazanacağım" diyor. 
     Aslında bir marangozdu Osman Kaplan. Çeklerini ödeyemediği için cezaevine girmiş ve 1999’da çıktıktan iki gün sonra, Sayısal Loto’da 6 bilerek 340 milyar lira kazandı. Doğal olarak hayatı da değişti 
     İki çocuk babası Kaplan, önce iki daire verip eşini boşadı. Kendisine Volkswagen Passat bir otomobil aldı ve İzmir’de Pınar Şirin adlı şarkıcıyla 20 milyar lira harcayıp Hilton Otel’de muhteşem bir törenle nişan yaptı. Ne varki 6 ay sonra nişanlısından ayrıldı. Bundan sonra yeni aşklar birbirini kovaladı. Hızlı yaşayan Kaplan’ın parası da tükendi. 
     Kaplan’ın şansı büyük ikramiye kazandıktan sonra da sürdü. İddiasına göre, son üç yılda Sayısal Loto’da tam 20 kez beş tutturdu. 
     
Bütün Çivril akrabam oldu      Ama parasının nasıl bittiğini kendisi de anlayamamış Öyküsünü kendi anlatıyor Osman Kaplan... 
     "İkramiyeyi kazanınca akrabalarım çoğaldı. Daha önce borç para isterim diye herkes kaçarken ikramiyeden sonra neredeyse bütün Çivril akrabam oldu. Kars, Kayseri ve Zonguldak’ta da bile akrabalar varmış. Nereden akraba olduğumuzu anlayamadım, ama onlar Orta Asya’ya kadar uzanıp bir yerlerden tutturdu. O kadar yol katedip gelmişler diye her birine para veriyordum. Çok garibana yardımcı oldum. Fakir gençlerin düğününü yaptım. Emniyet, jandarma, milli eğitim gibi resmi kurumlara, güneş enerjisi, bilgisayar sistemleri kurdurdum, yardımcı oldum. Hızlı bir hayat yaşadım, para bitti. Sürekli aşık oldum. Para varken aşk da güzeldi. Para bitti, aşklarım da bitti." 
     
Nasıl olsa Sayısal var      Hayattaki tek güvencesinin Sayısal Loto olduğunu ifade eden Kaplan, "Sayısal Loto’yu çıkaranlar sağolsun. Param bitme noktasında ama moralimi bozmuyorum. Nasılsa yine büyük ikramiyeyi kazanacağım" diye konuştu. 
     Kaplan’ın arkadaşları da onun yeniden büyük ikramiyeyi kazanacağından emin. Onun milyarder olmasına hiç şaşırmadığını söyleyen Tünay Yazıcı, "Yine zengin olacak. Kim 20 kez 5 tutturuyor. O müthiş şanslı" diyor. 
     Bir başka arkadaşı Turgay Sarı ise Kaplan’ın gizemli biri olduğunu belirterek şunları söylüyor "Yine kazanacak. Buna Çivrilli şaşırmaz. Çünkü herkes Osman’nın büyük ikramiyeyi kazanmasını bekliyor." 
     



 YAŞAM 




















</TEXT>
</DOC>
