<DOC>
<DOCNO> 65430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur02.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri kadın dört kişi, iki mühendisi öldürdü... 
</HEADLINE>
<TEXT>

     Bursa'da iki mühendis, birisi kadın 4 kişi tarafından bıçaklanarak öldürüldü. 
     Emniyet güçlerine, merkeze bağlı Osmangazi ilçesi Gümüşçeken Caddesi'ndeki Yener-Belgin İşhanı'nda bulunan Harita ve Kadastro Bürosu'nda kavga ihbarı yapıldı. 
     Kapısı açık halde bulunan büroya giren emniyet güçleri, Lütfullah Ahmet Erdinç 27 ve Eskan Açıcı 25 isimli mühendislerin cesetleriyle karşılaştı. 
     Yapılan araştırmada, cinayete karıştıkları iddia edilen Figen Yıldırım, Erdal Gelentay ve Adem Güney isimli kişiler, Yavuz Selim Mahallesi Özdilek Caddesi'nde bulunan sağlık ocağında yakalandı. 
     Suçlarını itiraf ettikleri öğrenilen saldırganların cinayeti, mühendislerin Figen Yıldırım'a sarkıntılık ettikleri iddiasıyla işlediklerini söyledikleri bildirildi. 
     Bursa Emniyet Müdürlüğü'ne bağlı Asayiş Şubesi'ne getirilen zanlıların sorgularına başlanırken, firarda olan bir kişinin de bulunması için çalışmalara devam edildiği bildirildi. 
     






</TEXT>
</DOC>
