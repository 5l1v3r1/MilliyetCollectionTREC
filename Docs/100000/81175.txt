<DOC>
<DOCNO> 81175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/spor/spo04.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜMER’İN HESABI 
</HEADLINE>
<TEXT>

Trabzonspor Başkanı, geçen yıl parasızlık nedeniyle alamadığı Brezilyalı futbolcuları bu sezon renklere bağlamayı planlıyor 
     BORDO - Mavili kulüpte yabancı transfer rotasını yine Güney Amerika olarak belirleyen Başkan Özkan Sümer, hafta sonunda Brezilya’ya gidip, düğmeye basacak. Sümer’in, geçen yıl parasızlıktan alamadığı Fluminense, Flamingo ve Botafogo’da oynayan Sambacılara yöneleceği bildirildi. Sümer, bonservislerinin 3 - 4 milyon dolar olması nedeniyle transferden vazgeçmişti. 
     TRABZONSPOR Başkanı, geçen yıl Da Silva, Eduardo, Aurelio ve Jarro’yu transfer etmeden önce Botafogo’nun orta sahasında görev yapan Rodrigo, forvet oyuncusu Santos Serginho, Reidner Woldson, Flamingo’da forma giyen savunma oyuncusu Marcio Santos, Reinaldo, Fluminense’nin liberosu Luis Garcia ve orta saha oyuncusu Yan Lima’yı beğenmişti. Ancak pazarlıkta anlaşma sağlayamamıştı. 
     
     Yanal ayrılıyor 
     TEKNİK Direktörü Ersun Yanal, lig sonunda Ankaragücü’nden ayrılacağını resmen açıkladı. Bir süredir yönetimle arasında gerginlik olan Yanal, Ankaragücü’nde misyonunu tamamladığını, kimseyle kavga etmeden, el sıkışarak, sevgiyle görevi bırakacağını söyledi. Yanal, "Şimdiye kadar kimseden teklif almadım. Hiç bir kulüple de görüşmedim. Rizespor maçından sonra herkesle görüşürüm. Bu Trabzon, Gaziantep, Gençlerbirliği de olabilir" dedi. 
     



 SPOR 





























</TEXT>
</DOC>
