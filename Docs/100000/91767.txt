<DOC>
<DOCNO> 91767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko14.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı'nda ilk imza atıldı 
</HEADLINE>
<TEXT>

     Zor durumdaki şirketlerin kurtarılmasına yönelik İstanbul Yaklaşımı'nın ilk uygulaması, Işıklar Holding ve iştirakleri için gerçekleştirildi. 
     Türkiye Bankalar Birliği'nin hazırladığı ve BDDK'nın onayından hemen sonra devreye giren Finansal Yeniden Yapılandırma Çerçeve Anlaşması kapsamında, Işıklar Grubu'nun 81 milyon dolar borcu yeniden yapılandırıldı. 
     Işıklar Grubu'nu temsilen Yönetim Kurulu Başkanı Rıza Kutlu Işık ve İcra Başkanı Hilmi Güvenal ile TMSF, İş Bankası, Yapı Kredi Bankası, Pamukbank, Emlak Bankası, Vakıfbank ve Albaraka Türk yöneticileri, anlaşmaya imza koydular. 
     Çırağan Sarayı'nda düzenlenen imza töreninde konuşan Hilmi Güvenal, yeniden yapılandırmanın, ana para borcunun şirketin mal varlığının bir kısmının bankalar tarafından devralınması, kalan borcun vadeye yayılması prensibine dayandığını açıkladı. 
     





</TEXT>
</DOC>
