<DOC>
<DOCNO> 83230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun22.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kapısız köy" sonunda bulundu. Hindistan'daymış... 
</HEADLINE>
<TEXT>

     Hindistan'ın güneyinde, Hindu tanrısı Şiva'ya adanmış kutsal bir mekanı barındıran küçük bir köyde halk, tanrıların gazabına uğramamak için kapısız evlerde oturuyor. 
     ''New Indian Express'' gazetesinin haberine göre, Hindu inançlara bağlı Meetankulam köyü sakinleri, köydeki 132 evin tümünün kapısız olmasına rağmen tek bir hırsızlık olayı bile duymadıklarını söyledi. 
     Köylüler, sazdan yapılma evlerine kiremit çatı koymaları ya da bir kapıyla örtmeleri halinde tanrıların gazabına uğrayacaklarına inanıyorlar. 
     Halk arasında, bir köylünün 20 yıl önce taştan ve kapılı bir ev yapmaya kalktığı, bir sabah bu evin gizemli bir şekilde yıkıldığı söylentileri geziyor. 
     Köydeki Şiva'ya adanan 200 yıllık kutsal mekanın da kapısı bulunmadığına, düzgün bir çatısı olmadığına dikkat çekiliyor. 
     





</TEXT>
</DOC>
