<DOC>
<DOCNO> 60697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/pulur.html </URL>
<DATE> 2002/01/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunlar da haber mi 
</HEADLINE>
<TEXT>

     ACABA televizyon ekranlarının, gazete sütun ve köşelerinin nasıl israf edildiğinin, boşa harcandığının farkında mıyız 
     Sanmıyoruz 
     Eğer bu israfın farkında olsak, bazı haberleri sanki ilk defa oluyormuş gibi büyütüp, uzatır mıyız 
     Kar yağdığından beri gazete başlıklarına bakın 
     "Kar'a teslim olduk " 
     "Belediye ve Karayolları yolları açamadı " 
     "Okullar tatil " 
     "İşe gidip gelmek, işkence oldu " 
     Tabii bunlar, İstanbul, Ankara gibi büyük şehirlerin haberleri, buralara kış gelince Türkiye'ye kışın geldiği ancak anlaşabiliyor, Erzurum, Kars, Ağrı kimin umurunda... 
     Sonra bunların neresi yeni haber 
     Ne var bunda, sanki ilk defa oluyor, biz bu memleketin bunca yıllık insanıyız, bir gün, kar yağınca, İstanbul'un perişan olmadığını görmedik ki 
     Asıl haber nasıl olur 
     "Kar yağdı, hayat durmadı " 
     Haber budur 
     
     HA bir de yolsuzluk haberleri... 
     Her gün bir haber, değişen bir şey var mı 
     Toplum vicdanı giderek, ilk ağızda yakalanıp içeri atılanlara artık acımaya başlayacak... 
     Baksanıza yeni bankaları kurtarmaya çalışıyorlar... 
     Birileri de buna çok kızıyor, yazıyor, çiziyor, bağırıyor. 
     Oysa bunları olağan kabul etmeyi bir öğrenebilseler, onlar da rahat edecekler, minareyi çalanlar da kılıfa sokmak için bu kadar zorlanmayacaklar. 
     Bu memlekette, birtakım insanlar doğuştan borçludur, birtakım insanlar da doğuştan alacaklıdır. 
     Borçlular çalışır, alacaklılar yer 
     Hikaye bu kadar basittir 
     
     BİR de bizim mesleğin "mümtaz şahsiyetleri"ni dillerine dolayanlar var. 
     Ne var, ne oluyor, sanki "zevat - ı muhterem"lerin ilk marifeti. 
     Rahmetli Münir Süleyman Çapanoğlu, taa 1967 yılında yazdığı "Basın tarihimizde parazitler" kitabının önsözünde şöyle diyor 
     "Basın tarihimizde türeyen parazitler, yepyeni bir basın sahtecileri değildir. Bunlar zaman zaman muhtelif hüviyetlere bürünerek meydana çıkarlar, yine de zaman zaman siniverirler. Bazen hayırsever teşekküller adına, iş görürler, bazen de şantaj yoluna saparlar" X 
     Rahmetli Çapanoğlu onların dolandırıcılık, kaçakçılık, şantajcılık yaptıklarını belirterek geleceğe dönük tahminini de yapıyor 
     "Bugün başka bir yazarın, içinde bulunduğumuz yıllarda da aynı halin devam etmekte olduğunu yazmayacağını kimse iddia edemez." 
     Nur içinde yat Çapanoğlu, 30 yıl sonrasını nasıl da görmüş... 
     Bunlarla baş etmek mümkün değildir. 
     Devleti dolandıranların sahtekarların cumhurbaşkanlarının huzurunda, ya da cumhurbaşkanları onların huzurunda ahkam kestiği bir memlekette, bunların hepsini kabul etmek zorundayız. 
     Aman yanlış anlaşılmasın, Cumhurbaşkanı Sayın Ahmet Necdet Sezer'i bundan tenzih ederiz. 
     Kim bilir ona da yanaşmak için, kaç takla atıp, kaç mabad yalamışlardır. 
     ------------ 
     X Gazeteciler Cemiyeti Yayınları 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
