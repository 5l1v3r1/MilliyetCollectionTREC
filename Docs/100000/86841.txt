<DOC>
<DOCNO> 86841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sontur16.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İç organlarında uyuşturucu taşıyan Perulu yakalandı... 
</HEADLINE>
<TEXT>

     Peru uyruklu bir uyuşturucu kuryesinin iç organlarında ve üzerinde, 396 gram kokain ele geçirildi. 
     Narkotik Şube Müdürlüğü'nden yapılan açıklamaya göre, yurtdışından kokain getirerek Türkiye'de piyasaya sürmeye çalışan bir şebekeye yönelik çalışma başlatıldı. 
     Uyuşturucu kuryesi olduğu tespit edilen Peru uyruklu Angel Rafael Curus Sarabıa 20 , Sultanahmet'te kaldığı otelde yakalanarak, gözlem altına alındı. 
     Sarabıa'nın üst aramasında ve çantasında 3 paket halinde 28 gram kokain maddesi ele geçirilirken, hastanede yapılan kontrol sonucu iç organlarında da uyuşturucu madde taşıdığı belirlendi. 
     Bunun üzerine yapılan tıbbi müdahaleyle Sarabıa'nın sindirim organlarından, 39 paket halinde 368 gram daha kokain çıkarıldı. 
     Kokaini Peru'dan iç organlarında getirdiği belirlenen Sarabıa'nın ifadesi doğrultusunda, uyuşturucunun İstanbul'daki alıcısı Firuz Velioğlu da Şişli'de yakalandı. 
     Sorgularının ardından İstanbul DGM'ye sevk edilen Sarabıa ile Velioğlu, ''teşekkül oluşturarak uyuşturucu madde ticareti yapmak'' suçundan tutuklanarak, cezaevine konuldu. 
     





</TEXT>
</DOC>
