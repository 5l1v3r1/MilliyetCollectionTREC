<DOC>
<DOCNO> 87263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sontur15.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğradı, hamile kaldı, bebeğini terketti... 
</HEADLINE>
<TEXT>

     Adana'nın Ceyhan İlçesi'nde, iki günlük bebeğini terk eden anne yakalandı. Gözaltına alınan anne, eşinin cezaevinde olduğunu ve tecavüze uğradığını iddia ederek, korktuğu için bu yola başvurduğunu söyledi. 
     Emniyet Müdürlüğü yetkililerinden alınan bilgiye göre, Cumhuriyet Mahallesi'nde bir apartmanın girişinde battaniyeye sarılı iki günlük erkek bebek bulan vatandaşlar, durumu polise bildirdiler. Ceyhan Devlet Hastanesi'ne götürülerek sağlık kontrolünden geçirilen bebek, daha sonra çocuk servisinde bakıma alındı. 
     Emniyet ekiplerinin sürdürdüğü çalışmalar sonucunda, bebeğini terk eden annenin Nurgül Turaççı 29 olduğu ortaya çıktı ve Doruk Beldesi'nde yakalandı. 3 çocuğu bulunan Nurgül Turaççı'nın ifadesinde, eşinin cezaevinde tutuklu olduğunu, bir seyyar satıcının tecavüzüne uğradığını ve ardından da hamile kaldığını, korktuğu için de bebeğini terk etmek zorunda kaldığını söylediği bildirildi. 
     Yetkililer, soruşturmanın sürdürüldüğünü kaydettiler. 
     Sağlık durumu iyi olduğu belirtilen bebeğe ise bakıma alınan hastanedeki hemşireler tarafından ''Umut Murat'' ismi verildi. 
     





</TEXT>
</DOC>
