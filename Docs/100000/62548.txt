<DOC>
<DOCNO> 62548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun07.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Başbakanı, bakanlar kurulunu şirket gibi yönetecek 
</HEADLINE>
<TEXT>

     İtalya Başbakanı Silvio Berlusconi, hükümetindeki bakanların çalışmalarına göre ödül ve ceza vereceğini söyledi. 
     Devlet televizyonu Rai3'de dün akşam yayımlanan bir programa katılan Berlusconi, ekonominin toparlanması için her bakanına 5'er, 6'şar, 10'ar ödev verdiğini ve belirli sürede bunların tamamlanmasını 
     istediğini kaydetti. 
     Berlusconi, ''her bakana, ödevlerini yerine getirmeleri için zaman belirledim. Bunun için bir de kontrol sistemi kurdum ve yaptıkları işlerin tamamlanması oranına göre ödül ve ceza belirledim'' dedi. 
     İtalya'nın ve Avrupa'nın en zengin işadamlarından olan Başbakan Berlusconi, bakanlara uyguladığı bu sistemin iş hayatındaki alışkanlıklardan kalma bir yöntem olduğunu söyleyip, ''iş hayatımda yaşadığım başarıyı başbakanlığa taşıyarak aynı olumlu sonuçları elde etmeyi umuyorum'' dedi. 
     






</TEXT>
</DOC>
