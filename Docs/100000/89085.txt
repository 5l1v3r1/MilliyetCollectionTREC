<DOC>
<DOCNO> 89085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/dunya/dun01.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
5 soruda kirli bomba 
</HEADLINE>
<TEXT>
Dört dörtlük terör silahı 
1- NASIL BİR SİLAH 
     Radyolojik bomba da denilen kirli bomba dirty bomb dinamit ve radyoaktif materyal içeren konvansiyonel bir silah olarak tanımlanıyor. Bomba patladığında bu radyoaktif materyal çevreye yayılıyor. Ancak havada patlatılırsa çevreye radyasyon yayılıyor. Bu tür bombalar çok küçük olabildiği gibi kamyonla taşınan boyutlarda da olabiliyor. 
     
2- YAPIMI ZOR MU 
     Normal bir patlayıcı imal etmekten zor değil. Herhangi bir uzmanlık veya özel cihaz gerektirmiyor. Sadece patlayıcılar ve radyoaktif materyal karıştırılıyor. Zor olan bombayı yapmak değil, radyoaktif materyali temin etmek. El Kaide’nin radyoaktif malzeme peşinde olduğu biliniyor. Anti terör uzmanları, bombanın kolaylıkla yapılmasının teröristler lehine bir avantaj olduğuna, fakat bombanın yapımı sırasında kendilerine de zarar verme ihtimalinin bulunduğuna dikkat çekiyorlar. 
     
3- NÜKLEER BOMBA MI 
     Kesinlikle değil. Nükleer silahlarda karmaşık fizyon reaksiyonları gerçekleşir ve imha gücü de binlerce kez daha fazladır. 
     
4- KİTLE İMHA SİLAHI MI 
     Evet. Fakat öldürücü etkisi tahrip gücünden değil, oluşan panik havasından kaynaklanır. Terör ve karışıklık yaratır. Bombanın gelişkinlik düzeyi, rüzg r hızı ve hedef olan bölgenin ne kadar sürede boşaltılabildiği bu etkide rol oynayan unsurlar arasında yer alır. Bombanın patlatıldığı kent, radyasyon korkusu sonucu kısa sürede anarşiye boğulur, felç olur. Birkaç ay karantinaya alınan bölgenin ekonomisi çöker. 
     
5. HİÇ KULLANILDI MI 
     Hayır. BM raporlarına göre, Irak 1987’de bir tonluk bir radyolojik bombayı deneme amacıyla patlattı ancak daha sonra bu projeden vazgeçti. Çünkü ortaya çıkan radyasyon miktarı beklenen düzeyde olmadı. 
     
     



 DÜNYA 










</TEXT>
</DOC>
