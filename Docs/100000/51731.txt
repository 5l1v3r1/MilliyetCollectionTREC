<DOC>
<DOCNO> 51731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sondun11.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Afgan Kralı da Kuzey İttifakı'nın Kabil'e girmesini istemiyor 
</HEADLINE>
<TEXT>

     Afganistan'ın eski Kralı Zahir Şah'ın danışmanları, Kuzey İttifakı'ndan, başkent Kabil'i kuşatmayacağına ilişkin sözünü tutmasını istedi. 
     Zahir Şah'ın özel temsilcisi ve üst düzey danışmanı Dr. Abdül Sattar Sirat, ''Onlar Kuzey İttifakı bize Kabil'e girmeyeceklerine dair söz verdi. Bu sözlerini tutmalarını bekliyoruz. Onlar Kabil'e girerlerse, diğer güçler ve hizipler de güneyden girecek ve böylece karşı karşıya gelmeler olacak'' dedi. 
     Eski kralın danışmanlarından Hamid Sıdık da, Kuzey İttifakı'ndan, iç savaşa yol açan 1992'de başkenti ele geçirme hatasını tekrarlamamasını istedi. 
     
     Bombardıman ve kontrol 
     Öte yandan, dün geceki Amerikan bombardımanında Kabil yakınlarındaki bir mermer fabrikası isabet aldı. 
     Tanıkların anlattığına göre, Kale Cebbar köyündeki fabrikada iki bekçi öldü, fabrika harabeye döndü. 
     Bu arada, Taliban'ın Kabil'in her yerinde güvenlik denetim noktaları oluşturduğu, tüm araç ve kişileri aradığı belirtiliyor. 
     Taliban güçlerinin, özellikle silah, uydu telefonu ve iletişim ekipmanları aradığı kaydediliyor. 
     






</TEXT>
</DOC>
