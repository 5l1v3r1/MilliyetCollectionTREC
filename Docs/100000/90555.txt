<DOC>
<DOCNO> 90555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Almeyda, Fenerbahçe'ye son kez "Hayır" dedi... 
</HEADLINE>
<TEXT>

     İtalyan spor gazetelerinde yer alan haberlerde, Parma'da oynayan Matias Almeyda'nın kendisini isteyen Fenerbahçe'ye son kez ''hayır'' dediği belirtildi. 
     Parma Kulübü Başkanı Stefano Tanzi ile de görüşen Almeyda'nın İtalyan liginde oynamak istediğini başkana ilettiği kaydediliyor. 
     Gazeteler, Ortega'nın ise Fenerbahçe'yi kabul ettiğini ve önümüzdeki günlerde sözleşme imzalayacağını, Parma'nın Fenerbahçe'den Hırvat Rapaiç'i almak için görüşmelere devam ettiğini yazdı. 
     Almeyda'nın Parma'dan ayrılacağına kesin gözüyle bakılırken, aday takımlar olarak Lazio ve İnter gösteriliyor. 29 yaşındaki Almeyda'nın Parma'dan sezon başına 3.5 milyon Euro net aldığı, bu miktarı Arjantinli futbolcuya çok gören İnter Kulübü Başkanı Massimo Moratti'nin şimdilik transfere soğuk baktığı ifade ediliyor. 
     Almeyda'nın takas yoluyla alınabileceğini iddia eden Tutto Sport gazetesi ise daha önce satılamaz diye açıklanan Emre Belözoğlu'nun Parma'ya gidebileceği öne sürdü. 
     Bu arada gazetede Galatasaray'a gitmek istemese de Okan Buruk'un kesinlikle İnter'den ayrılacağı iddia edildi. 
     İtalyan gazeteleri ayrıca, Brescia takımının bu hafta içinde kaleci Rüştü Reçber'in transfer edilmesi için Fenerbahçe'ye net bir rakam sunacağını kaydetti. 
     





</TEXT>
</DOC>
