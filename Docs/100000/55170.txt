<DOC>
<DOCNO> 55170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/theper.html </URL>
<DATE> 2001/12/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hukuki çözümü kolay 
</HEADLINE>
<TEXT>

     Evli, çocuksuz bir çiftiz. Bir dairemiz ve bir miktar paramız var. Dairenin çıplak maliyeti bende, intifa hakkı eşimde. Ölümümüzden sonra bu dairenin benim yeğenime kalmasını istiyoruz. Eşimin de bir yeğeni var. Bunu sağlamak için nasıl bir işlem yapabiliriz Eşimin yeğeni buna engel olabilir mi A. B. - İstanbul 
     
     Sizin ölümünüzden sonra dairenin yeğeninize kalması için bazı hukuki yollar var. Bunlardan birincisi vasiyetname yapmaktır. Çıplak mülkiyet sizde olduğuna göre, sizin notere giderek bir resmi vasiyetname yapmanız ve bu vasiyetname ile bahsettiğiniz dairenin ölümünüzden sonra yeğeninize kalmasını vasiyet etmeniz mümkün. Bu bir yoldur. 
     İkinci bir yol da intifa hakkını bugünden muhafaza ederek çıplak mülkiyetini yeğeninize devretmenizdir. Bu halde yeğeniniz bugünden itibaren dairenin çıplak maliki olur ama sizler intifa hakkı sahibi olarak ölene kadar bu yerden istifade edersiniz. 
     Eşinizin yeğeninin bu işlemlere müdahalesi olabilir mi 
     Bu ve benzeri hukuki işlemlere, işlem yapan veya mal bırakan veya vasiyet eden hayatta iken müdahale mümkün değil. Bu gibi hukuki işlemlere mal bırakan öldükten sonra müdahale mümkün ama bu da sınırlı hallerde olabilir. Sizin olayınızda bu sınırlı hal dahi yok, yani eşinizin yeğeni sizlerin ölümünüzden sonra dahi müdahale edemez, bir hak talebinde bulunamaz, çünkü yeğenlerin mahfuz hisseleri yoktur. Yeğenin müdahale hakkı olması için mahfuz hissesinin bulunması gerekirdi. Oysa sizin olayınızda olduğu gibi yeğenin mirasta mahfuz hissesi yoktur. Yukarıda söylediğim şekillerden birini tatbik ederek isteğinizi gerçekleştirebilirsiniz. 
     
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
