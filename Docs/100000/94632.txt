<DOC>
<DOCNO> 94632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun16.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo fakirler için fizik tedavi merkezi kurdu 
</HEADLINE>
<TEXT>

     Brezilya Milli Takımı'nın ve FC İnter'in yıldız oyuncusu Ronaldo, fakirlerin yararlanacağı bir fizik tedavi merkezi kurdu. 
     Ronaldo, Brezilya'nın Rio de Janeiro kentinde Estacio de Sa Üniversitesi'ne bağlı olarak kurulan fizik tedavi merkezi için yaklaşık 1,8 milyon euro harcadı. 
     Ünlü futbolcu, fizik tedavi uzmanlarının yetiştirileceği merkezden fakirlerin yararlanacağını söyledi. 
     Merkezin adının R9 Campus olduğunu belirten Ronaldo, fakir insanlara destek vermenin çok önemli olduğunu kaydetti ve zenginlere bu insanlara her alanda yardım etme çağrısında bulundu. 
     Merkezin başkanlığını, Ronaldo'yu geçen yıl tedavi eden fizik tedavi uzmanı Nilton Petrone üstlendi. 
     





</TEXT>
</DOC>
