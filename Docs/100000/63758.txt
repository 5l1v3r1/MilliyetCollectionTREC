<DOC>
<DOCNO> 63758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun08.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Veliaht Prens "ABD ile ilişkilerimiz mükemmel" 
</HEADLINE>
<TEXT>

     Suudi Arabistan Veliaht Prensi Abdullah, ABD ile ilişkilerinde gerginlik olduğu yönündeki haberleri yalanlayarak, Washington ile Riyad arasındaki ilişkilerin ''mükemmel'' olduğunu söyledi. 
     Veliaht Prens Abdullah, dün Kuveyt'i kısa ziyareti sırasında gazetecilere yaptığı açıklamada, ''Suudi Arabistan'ın George Bush başkanlığındaki Amerikan yönetimiyle ilişkilerinin çok iyi olduğu ve bazı kiralık Amerikan medyasının saldırılarından etkilenmediği'' ifadesini kullandı. 
     Suudi Arabistan'a saldırdığını söylediği bazı Amerikan basın yayın kuruluşlarının ''kiralık'' olduğu suçlamasında bulunan Abdullah, kimler tarafından kiralandığını ise belirtmedi. 
     Bazı Amerikan ve diğer Batı medyasında, Riyad'ın Washington öncülüğündeki terörizmle mücadele kampanyasına yeteri kadar destek olmadığı eleştirisinde bulunulmuştu. Bush yönetimi ise Suudi Arabistan'ın işbirlğinden memnun olduğu açıklamasını yapmıştı. 
     






</TEXT>
</DOC>
