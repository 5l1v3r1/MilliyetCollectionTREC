<DOC>
<DOCNO> 99002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/guncel/agun.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli ve Hakk ri’de dün 17.00’de yeni bir hayat başladı 
</HEADLINE>
<TEXT>
OHAL’siz hayat oh ne rahat 
23 yıldır OHAL kapsamında olan Tunceli ve Hakk ri, dün normal hayata geçti. Gençler hiç bilmedikleri bu yeni hayatın heyecanı içindeyken yaşlılar buruk bir sevinç yaşıyordu 
     DOĞAN HABER AJANSI 

     Olağanüstü hal OHAL uygulamasının dün saat 17.00’de kaldırılmasıyla birlikte Tunceli ve Hakk ri, 26 Nisan 1979 tarihinden bu yana ilk kez olağan yönetime kavuştu. 8 yıl sıkıyönetimle, 15 yıldır da OHAL uygulamasıyla yönetilen ve halen "mücavir il" statüsünde bulunan iki ilde güvenlikle ilgili çalışmalar 4 ay daha OHAL Bölge Valiliği’nin koordinasyonunda yürütülecek. 
     1979’da Kahramanmaraş olaylarının ardından ilan edilen sıkıyönetim uygulaması sürerken kentin dört yanından binlerce merminin sıkıldığı 12 Temmuz 1987 akşamının ardından Tunceli OHAL kapsamına alındı. 
     
     Karneyle gıda dönemi 
     PKK’lı teröristlerin çok sayıda güvenlik görevlisini şehit ettiği Tunceli’de 21 öğretmen katledildi, 35 köy okulu yakıldı, kapatılan köy okullarında 1999’a kadar eğitim verilemedi 151 köy, 800 mezra boşaltıldı. OHAL sırasında il genelinde "teröristlere gidebileceği" gerekçesiyle gıda ambargosu uygulandı, valilik genelgesiyle herkesin evine karne ile gıda maddesi götüreceği açıklandı. Başta un çuvalları olmak üzere fazla gıda maddeleri köylere yakın karakollarda muhafaza edildi. Gıda ambargosu 1999’da kalktı. Zorunlu olarak "konvoyöla yapılan seyahat uygulamasına son verildi, 2000’de 40 köye geri dönüş izni verildi. 
     
     Nüfus 70 bin azaldı 
     OHAL sırasında Tunceli’nin nüfusu 160 binden 90 bine düştü. Binden fazla PKK ve TİKKO militanı öldürülürken, 250 polis, asker ve özel tim görevlisi şehit oldu. PKK ilk intihar saldırısını Tunceli’de yaptı. Bayrak Töreni sırasında askerlerin içine dalan "Zilan" kod adlı terörist Zeynep Kınacı, 7 askerin şehit olmasına, 33 askerin yaralanmasına neden oldu. 
     Hakk ri’de OHAL’i kanıksadıklarını söyleyen vatandaşlar, normal hali bilmediklerini, bunu öğretecek uzmana ihtiyaç duyduklarını söylüyor. Hakk ri Ticaret ve Sanayi Odası Başkanı Ahmet Şen, OHAL’e alıştıklarını, ancak ekonomik sorunlara alışamadıklarını söyledi. Şen, "Acil olarak ekonomik kalkınma halinin uygulanması gerekir. OHAL’in kalkması belki psikolojik olarak rahatlama getirir. Ancak, diğer önlemler alınmazsa OHAL’in kalkması hiçbir önem arz etmeyecek" dedi. 
     

</TEXT>
</DOC>
