<DOC>
<DOCNO> 92163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/gureli.html </URL>
<DATE> 2002/06/26/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Eleştirinin yararı ve futbol 
</HEADLINE>
<TEXT>

     Artık başarıya ulaşılmıştır. Bugün Brezilya’yı yenip finale de kalabiliriz, kupayı da alabiliriz. "Dünyanın en iyi dört takımı" arasında bundan böyle her sonuç alınabilir ve bu sonuç ne olursa olsun, elde edilen başarıyı ortadan kaldırmaz. 
     Bu nedenle övünebiliriz ve Türk futbolunun bugünkü düzeye gelmesinde emeği geçen herkesi kutlayabiliriz. 
     Şimdi başarıya ulaşıldıktan sonra bakıyoruz, gruptaki ilk iki maçımızdan sonra özellikle teknik direktörü eleştirmiş olanlara yönelik adeta bir karşı eleştiri kampanyası yürütülüyor. O söylenip yazılanlarda "eleştiri" sınırını aşıp saldırıya, hakarete varanları elbet biz de "tasvip" etmiyoruz. Ama bugün geçmişteki tüm eleştirileri aynı kefeye koyup, eleştiri sahiplerine saldırmayı, "haydi özür dileyin" diye baskıya kalkışmayı da uygun bulmuyoruz. 
     Başarıya giden yolda eleştirinin vazgeçilmez önemi ve yararı unutulmamalı. Aslolan, eleştirileri soğukkanlılıkla ve anlayışla karşılayıp, onların içinde doğru olanlardan yararlanarak, yanlışları yinelememektir. 
     En başarılı bir işten, bir eylemden sonra dahi o eylemin özeleştirisi yapılmalı. Yapılmalı ki, bir sonraki işte daha başarılı olunabilsin, daha ileriye gidilebilsin. 
     Gruptaki ilk maçlarla ilgili eleştirilerin odağında, geçmişteki başarıları unutulmayan, ama bu şampiyonada formsuzluğu ve moralsizliği dikkat çeken Hakan Şükür ve onu oynatmakta ısrar eden Teknik Direktör Şenol Güneş yer alıyordu. Bir kez daha yineleyelim, eleştiri sınırını aşanları dışlıyoruz. 
     Nitekim, bu eleştirileri dikkate alıp almadığını bilmiyoruz, ama Şenol Güneş’in Hakan’ı oyundan almasından sonra gelen başarı, özellikle yarı final kapısını açan Senegal maçında açıkça görüldü. 
     Önemli ve yararlı olan, eleştirilere kulak vererek değişime yönelmek, yeni "adamölara olanak tanımak. Siyasette değişime sırt çevirmenin ve "adam" değiştirememenin sıkıntısını çekmiyor muyuz 
     
     Bir not 
     Ece Temelkuran geçen gün "Ne Brezilyalılar gibi kendiliğinden bir samba konvoyu, ne Almanlar gibi bir fashing’ çıkıyor. Yani öz - eğlencemiz’ diyebileceğimiz bir stil var mı " diye soruyordu. 
     Var Silahla ve trafikte konvoyla kutlama Senegal maçından sonra atılan kurşunlarla bir kişi öldü, 18 kişi yaralandı, kutlama konvoylarındaki kazalarda da 5 kişi öldü, 20 kişi yaralandı. Bizim "stilimiz" de işte bu .. 
     
     Bir şiir 
     Erzurumlu Hüseyin Topçugil 77 yaşındaydı. Üçüncü şiir kitabı Güzayna Gerçek Sanat Yayınları, Nisan 2002 baskı aşamasındayken yaşamını yitirdi. Aşağıdaki dizeler, şairin yayımını göremediği kitabındaki "Zaman Çentikleri" şiirinden 
     "bazen kuşkusuz bir çınar bir orman geyikli bazen çobanı bulutların uzayan ovası göğün tohumlar durağı yüreğin öykünür yemişli dallara çiçeklenir teninde gelecek" 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
