<DOC>
<DOCNO> 56711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/ekonomi/eko06.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiba da marketlerini birleştiriyor 
</HEADLINE>
<TEXT>

Gima Yöetim Kurulu Başkan Vekili Tunç Çapa, aynı gruba bağlı Endi ile güçbirliğine gideceklerini söyledi 
     Fiba grubu iştiraklerinden Gima ve Endi güçlerini birleştirmeye hazırlanıyor. Gima Yönetim Kurulu Başkan Vekili Tunç Çapa, teknik olarak birleşmenin nasıl yapılacağını düşündüklerini söyledi. 
     Endi’nin 62, Gima’nın ise 74 mağazası bulunuyor. Çapa, 2002 sonunda Gima ve Endi’nin 600 trilyon lira ciro yapmasını beklediklerini söyledi. Şu andaki piyasa değerlerinden Türkiye’deki hiç bir şirketin satılamacağını, kaydeden Çapa, "Şirketimiz Barcelona’da oynayan Rivaldo’nun fiyatına düştü. Şu anda bir parça değer kazandı. Real Madrid’de oynayan Portekizli oyuncu Figo’yu alamıyoruz. Figo ve Rivaldo arasında bir oyuncu. Bu durum çalışmayla değişecektir" dedi. 
     
Alo Gima hizmete girdi      Bu arada Gima, internetten alışveriş imkanı sağlayan Sen- Al Market’ten sonra Alo Gima’yı hizmete sundu. 444 1000 numaralı telefonla siparişlerin verileceği Alo Gima, 12 ilde hizmet verecek. Alo Gima’dan 2002 yılı sonunda 24 milyon dolarlık satış yapılması bekleniyor. 
     



 EKONOMİ 

















</TEXT>
</DOC>
