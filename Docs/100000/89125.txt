<DOC>
<DOCNO> 89125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/siyaset/siy09.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz da devam’ diyor 
</HEADLINE>
<TEXT>
Bu hükümetle seçime gidilmeli 
     ANKARA Milliyet 

     ANAP Genel Başkanı ve Başbakan Yardımcısı Mesut Yılmaz, yeni hükümet senaryolarına ilk kez kapı aralayarak, "Bu hükümet ortaklardan biri ayrılana kadar devam eder. Yeni kurulacak hükümetin en önemli kriteri ise AB ile uyum olur" dedi. NTV’de güncel konuları değerlendiren Yılmaz, olası bir yeni hükümet için öngörülerini de anlattı. Ortaklardan biri ayrılana kadar mevcut hükümetin birlikteliğini sürdüreceğini söyleyen ANAP lideri, şunları kaydetti "En doğrusu seçimlere bu hükümet ile gidilmesidir. Ekonomi ve AB ile ilişkileri iyi noktaya getiren bu hükümetin AB konusundaki bu büyük eşiği de aşacağı inancındayım. Ama bu mümkün olmazsa, kurulacak yeni hükümetin en önemli kriteri AB ile uyum olacaktır." 
     



 SİYASET 















</TEXT>
</DOC>
