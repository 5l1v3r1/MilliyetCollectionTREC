<DOC>
<DOCNO> 78340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/soneko11.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çakan "Doğalgaz'da BOTAŞ'ın tekeli kaldırılacak" 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, Botaş'ın doğalgaz dağıtımında 2009 yılına kadar hisselerinin yüzde 20'lere düşürüleceğini ve doğalgazda Botaş'ın tekelinin kaldırılacağını bildirdi. 
     Bakan Çakan, İzmir'in Kemeraltı semtinde elektrik kablolarının yeraltına alınması çalışmalarını inceleyerek basına bilgi verdi. 
     Bir gazetecinin doğalgazın Bornova İlçesi'ne kadar geldiğini hatırlatması üzerine Bakan Çakan, doğalgaz ile ilgili çalışmaların süratle devam ettiğini, 2004 yılına kadar 57 ile doğalgaz götürmek istediklerini söyledi. 
     6446 sayılı Doğalgaz Piyasası kanununa göre, şehirlerdeki dağıtımı 
     Enerji Piyasası Kurulu'ndan lisans alarak kurulacak şirketlerin yapacağını kaydeden Bakan Çakan, şehir şebekeleri için lisans alan firmaların en kısa sürede işbaşı yapacağını dile getirdi. Bakan Çakan, Botaş'ın doğalgaz dağıtımında 2009 yılına kadar hisselerinin yüzde 20'lere düşürüleceğini, doğalgazda Botaş'ın tekelinin kaldırılacağını 
     söyledi. 
     





</TEXT>
</DOC>
