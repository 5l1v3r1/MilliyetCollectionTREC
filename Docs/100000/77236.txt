<DOC>
<DOCNO> 77236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun14.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren’in Hande’ tablosu 10 milyar 
</HEADLINE>
<TEXT>

     ŞENOL DEMİRCİ 

     Yedinci Cumhurbaşkanı Kenan Evren, 5. kişisel resim sergisini Antik Palace Hünkar Salonu’nda açtı. Geliri Kenan Evren Eğitim ve Kültür Vakfı’na bağışlanacak sergide, 38 resmi yer alan Evren, basın mensuplarının, "Başka sergiler de açacak mısınız " sorusu üzerine, "Beni desteklerseniz açarım. Ama işkenceci paşa sergi açtı’ derseniz, açmam" dedi. Evren’in sergisinde natürmort, doğa ve portre türü resimlerin yanı sıra 2 adet "nü" resim de yer aldı. Biri ünlü buz pateni yıldızı Katarina Witt’e ait olan "nü" resimlerden diğerinin modelinin kim olduğunu soran gazetecilere Evren cevap vermedi. Açılışa işadamı Tarkan Sualp ile katılan Hande Ataizi’nin yanına gelmesi üzerine, Evren, modelinin Ataizi olduğunu söyledi. Evren, Ataizi’nin bir fotoğrafından esinlenerek yaptığı tabloyu 10 milyar liradan satışa çıkardı. 
     



 GÜNCEL 






























</TEXT>
</DOC>
