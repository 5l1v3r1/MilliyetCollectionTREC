<DOC>
<DOCNO> 65717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sonspo07.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 0 - Ankaragücü 1 maç bitti 
</HEADLINE>
<TEXT>

     Birinci Süper Lig'deki başkent derbisini Mehmet'in attığı golle Gençlerbirliği'ni 1-0 yenen Ankaragücü kazandı. 
     Birinci Süper Lig'deki başkent derbisinin ilk yarısını Gençlerbirliği ile Ankaragücü, 0-0'lık skorla tamamladı. 
     Her iki takımda da birçok oyuncunun sakat, cezalı ve Afrika Kupası'nda bulunması nedeniyle oyun kalitesi vasata ancak yaklaşırken, eksik oyuncuların yokluğu hissedildi. Karşılaşmanın ilk yarısı tipik bir orta alan mücadelesi biçiminde geçti. 
     Karşılaşmanın ilk atağı 11. dakikada Gençlerbirliği'nden geldi. Bu dakikada Filip'in kaleye gönderdiği topa Nihat kafayı vurdu. Top, kaleci Zafer'de kaldı. 
     14. dakikada Yılmaz, Gençlerbirliği yarı alanı ortalarından 
     kazanılan serbest vuruşta, topu sert bir şutla kaleye gönderdi. 
     Savunmadan dönen topu Mehmet yakın mesafeden auta attı. 
     24. dakikada Ankaragücü ceza alanı ön çizgisinde Nihat ile Thomas 
     verkaç yaptı. En son topla buluşan Thomas'ın kaleye attığı sert şutta, top yandan avuta gitti. 39. dakikada Yılmaz'ın kaleye attığı sert şutta, savunmadan seken top, uzak direk dibindeki Hakan Keleş'in önüne düştü. Bu futbolcu topa vurmakta gecikince, takımını bir golden etti. Kalan dakikalarda da gol getirmeyince, karşılaşmanın ilk yarısı 0-0'lık skorla bitti. Karşılaşmanın ikinci yarısına Ankaragücü daha istekli başladı. Gençlerbirliği kalesinde baskı kuran Ankaragücü, istediği gole de 73. dakikada kavuştu. 52. dakikada Gökmen'in ceza alanına ortaladığı topla buluşan Hakan Keleş, kafayla topu auta attı. 55. dakikada Mehmet'in ceza alanına yaptığı ortada, topa Hakan Keleş kafayla vurdu. Patrick'ten dönen topa bu kez Augustine vurdu. İsmail, kale çizgisi üzerinden meşin yuvarlağı kornere gönderdi. 60. dakikada Gençlerbirliği ceza alanı sol çaprazında, İsmet'in arapasıyla buluşan Mehmet, bekletmeden vuruşunu yaptı. Patrick, direğin dibinde yatarak topa hakim oldu. 65. dakikada Gençlerbirliği'nde Tarık, yerini Ferdi'ye xx bıraktı. 68. dakikada Youla'nın ortasında, Alper'in üzerinden atladığı topla Nihat ceza alanı içinde buluştu. Kaleciyle karşı karşıya kalan bu futbolcunun şutunda, topu Zafer yatarak uzaklaştırdı. 73. dakikada Ankaragücü golüne kavuştu. Gençlerbirliği ceza alanında Hüseyin-Mehmet verkaçında en son topla buluşan Mehmet, meşin yuvarlağı Patrick'in altından ağlara göndererek takımını 1-0 öne geçirdi. 80. dakikada Gençlerbirliği'nde, Nihat'ın yerine oyuna İdris x , 85. dakikada Thomas'ın yerine Mustafa oyuna dahil oldu. 88. dakikada Gençlerbirliği'nden Tolga, 89. dakikada Ankaragücü'nden Augustine sarı kart gördü. Aynı dakikada Ankaragücü'nden Augustine, yerini Joseph'e bıraktı. Karşılaşmada başka gol olmayınca, Ankaragücü ligin ilk yarısında farklı skorla yenildiği hemşehrisi Gençlerbirliği karşısında, maçı 1-0 kazanarak 3 puanın sahibi oldu. 
     






</TEXT>
</DOC>
