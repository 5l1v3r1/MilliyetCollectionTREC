<DOC>
<DOCNO> 78600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yasam/yas05.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize’ Airlines 
</HEADLINE>
<TEXT>

Çin Havayolları’na ait dev bir Boeing 767 yolcu uçağı, iniş sırasında yoğun sisten çakıldı. 109 yolcuyu yutan cehennemden 39 kişi sağ çıktı.. 
     DIŞ HABERLER SERVİSİ 

     Güney Kore’nin Pusan kentine gitmek üzere Çin’in başkenti Pekin’den havalanan 155 yolcu ve 11 mürettebatlı Çin Havayolları’na ait Boeing 767 yolcu uçağı, Pusan’daki Kimhae Havaalanı yakınlarında düştü. 
     Yetkililer, sisli havada inişe geçen uçağın sert rüzgar yüzünden yeniden havalanmaya çalıştığını, bu sırada da ormanlık araziye çakıldığını açıkladılar. Kazada 127 kişi can verirken, mucize eseri, uçağın pilotu da dahil 39 kişi ise sağsalim bu cehennemden kurtuldu. Güney Koreli yetkililer, hayatta kalanların çoğunun ön koltuklarda oturmasından yola çıkarak, uçağın önce kuyruğunun yere çarptığını söylediler. 
     
     Kurtulanlar anlattı 
     Kazadan yaralı kurtulan yolculardan Kim Mun - hak, uçağın, keremleri bağlayın’ anonsu yapıldıktan hemen korkunç bir gürültüyle düştüğünü söyledi. Mucize yolculardan Suh Jin - shik de, "Korkunç bir gürültüyle uyandım ve kendimi bir ağaç dalında sallanırken buldum" diyerek dehşet anlarını anlattı. Çin Havayolları, yaklaşık 50 yıldır hiç kaza yapmamıştı. 
     



 YAŞAM 















</TEXT>
</DOC>
