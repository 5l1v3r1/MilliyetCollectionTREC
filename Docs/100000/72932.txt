<DOC>
<DOCNO> 72932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/zbirand.html </URL>
<DATE> 2002/03/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB için, acaba halk ne diyor 
</HEADLINE>
<TEXT>

     Avrupa Birliği ile ilgili tartışmalar giderek yaygınlaşıyor. Hatırlarsınız, önce Karen Fogg’un e-mail’lerinin çalınıp yayınlanması ile başladı. 
     Fogg ile haberleşenlere vatan haini damgası vuruldu... 
     Ardından, ANAP-MHP-DYP sürtüşmesi geldi. 
     Mesut Yılmaz, AB bayrağını kapınca, MHP de AB aleyhtarlarını milliyetçilik sloganı altında toplamak üzere harekete geçti. MHP’nin oylarına göz koymuş olan DYP telaşlanınca, Çiller de kampanyaya katıldı ve Öcalan’ın infazı konusundaki açık arttırıma girdi. Kürtçe öğrenim, Kürtçe yayın hem koalisyon ortaklarını, hem de siyaset dünyasını karıştırdı. 
     Tam bu biterken Kılınç Paşa’nın açıklaması patladı. 
     Herkes bu açıklamaları halk adına yaptığını söyledi. 
     
     Peki halk ne düşünüyor 
     CNN TÜRK’teki MANŞET programı, Strateji Mori’nin özel bir araştırmasını açıkladı. 
     Sonuç çok çarpıcı. 
     Türk toplumu, tartışmalardan etkilenmemiş. Tam aksine AB’ye destek büyümüş. 
     Anketin önemli bulguları şöyle 
     
1. AB konusuyla ilgileniyor musunuz Sürekli 18.8 Arasıra 40.6 Nadiren 19.9 Hiç 20.6 Bilmiyor Cevap yok 0.2      
     Toplum AB konusuyla çok ilgili olduğunu gösteriyor. Toplumun 59’u izliyor. Bu da önemli bir oran. 
     
2. Türkiye’nin AB’ye üye olmasını istiyor musunuz Kesinlikle karşıyım 13.6 Biraz karşıyım 8.5 Desteklerim 37.8 Kesinlikle desteklerim 38.7 Bilmiyor Cevap yok 1.3      
22.1 Karşı olanlar 76.5 Destekleyenler 
     Müthiş bir destek. Bir yıl öncesine oranla 10 artış görülüyor. Demek ki AB ile ilgili eleştiri veya sakıncalar kamuoyu üstünde olumsuz etki yapmamış. Aksine desteğin yükselmesine yol açmış. 
     
3. Parti seçmeninin tercihi  Destekleyenler Karşıt Olanlar Bilmiyor DSP 77.1 12.6 10.4 ANAP 73.1 19.5 7.4 DYP 55.1 28 16.9 CHP 46.5 26.2 27.4 MHP 43.5 43.7 12.8 AKP 25.7 39.7 34.5 HADEP 21.6 37.6 40.8 SP 20.1 55.5 24.4      
     Burada beni en çok hayret ettiren MHP’deki bölünme. Biz, MHP’lilerin büyük çoğunluğunun AB aleyhinde olacağını düşünürdük. Durum öyle görünmüyor. CHP’deki AB aleyhtarlığının da eski yıllara oranla arttığı dikkat çekiyor. Bir de AB taraftarı gibi gösterilen AKP-SP ve HADEP’in tahminlerin aksine, AB hakkında "bilgisiz" oldukları ve "karşıt" oranının yüksek noktalara vardığının ortaya çıkması ilginç. Partilerin bu sonuçları iyi analiz etmeleri gerekiyor. 
     
4. Kıbrıs, AB’ye üyelik için engel mi Hayır, Kıbrıs çözülse dahi AB’ye üyeliği kolaylaştırmaz 47.2 Evet, Kıbrıs çözülürse üyelik kolaylaşır 44.6 Bilmiyor Cevap yok 8.1      
     

</TEXT>
</DOC>
