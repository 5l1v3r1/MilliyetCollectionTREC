<DOC>
<DOCNO> 89204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sondun27.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada en fazla açlık problemi yaşayan ülke Somali 
</HEADLINE>
<TEXT>

     Birleşmiş Milletler Tarım ve Gıda Örgütü'nün FAO iki gündür Roma'da devam eden Dünya Gıda Zirvesi'nde katılımcılar, dünyada açlığı yenmenin terörizmi yenmekle aynı anlama geldiğini savundu. 
     FAO Genel Direktörü Jacques Diouf ve BM İnsan Hakları Yüksek Komiseri Mary Robinson, dünyadaki açlık sorununun insani, yasal ve moral problemi olduğunu belirterek, ''Bir insanlık dramı. Adaletin gülünç duruma düştüğü bir anda nasıl olur da barıştan söz edebiliriz. 
     Terörizmi yenmek ve barışı inşa etmek, umutsuzluk yaratan fakirlik ve açlık problemini çözmekle mümkün olabilir'' dediler. 
     Gelişmekte olan ülkelerin temsilcileri ise yaptıkları konuşmalarda, ABD ve AB'den tarıma daha fazla maddi yardım isteyerek, dünyada açlık problemini çözmek için tek yolun ''serbest ticaret'' olduğunu savundular. 
     
     SİVİL TOPLUM ÖRGÜTLERİ, ZENGİN ÜLKELERİ BENCİLLİKLE SUÇLUYOR 
     Öte yandan Roma'da sivil toplum örgütleri, Fao'nun zirvesine alternatif olarak 2 gündür toplantılar yapıyor. 
     İtalyan Ulusal Çevre Örgütü'nün Legambiente evsahipliği yaptığı ve dünyanın dört bir yanından sivil toplum örgütlerinin katıldığı toplantılarda, ''Zengin ülkelerin kendilerine öncelik verdiği bir yerde açlığa karşı başarı kazanılması beklenemez. Bu tutuma tolerans gösterilemez. FAO zirvesi kaybedilmiş bir fırsattır'' denildi. 
     Sivil örgütler ayrıca, hormonlu olarak tanımlanan biyolijik, genetik gıda maddelerinin üretilmesinin ''aç dünyayı doyurmadığını'', tam tersini fiyatları yükseltip tarıma zarar verdiğini belirttiler. 
     Yapılan çağrılarda ''Polonya, İngiltere, Vietnam, Hindistan ve diğer birçok ülkelerdeki küçük tarımcıların geleceğini kurtarmak ve sağlıklı beslenmek için FAO radikal kararlar almalıdır'' ifadeleri kullanıldı. 
     Son olarak İtalya'daki vejetaryen gruplar, FAO Genel Direktörü Diouf'a sundukları mektupta, dünyda açlık sorununu yenmek için et tüketilmemesini önerdiler. 
     Mektubu imzalayanlar arasında Nobel ödüllü yazar Dario Fo ve gökbilimci Margherita Hack'in isimleri göze çarptı. 
     





</TEXT>
</DOC>
