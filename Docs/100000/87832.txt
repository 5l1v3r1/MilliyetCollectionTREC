<DOC>
<DOCNO> 87832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yazar/guclu.html </URL>
<DATE> 2002/06/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Brezilya’yı niye yenemedik 
</HEADLINE>
<TEXT>

     Türkiye genelinde olduğu gibi biz de dün öğle saatlerini zor getirdik. Önce çocuklar okula gitmeyiz diye tutturdular. Sonra öğrendik ki maç okulda dev ekranda izlenecekmiş. Razı oldular. Gittiler. Gazeteye geldiğimizde konuşulan tek konu yine maçtı. Her şey ona endekslenmişti. Galibiyet ya da beraberlik halinde yıldırım baskı için hazırlıklar bile yapılmıştı... 
     Öyle maç hastası değilim. Ama milli maçları ve Galatasaray’ın Avrupa kupası maçlarını keyifle izlerim. Dün de yine büyük bir coşkuyla ekran karşısına geçtim. Pek çok yerde olduğu gibi bizde de dev ekran vardı ama ben kendi odamda izledim. Bu arada internet ve telefon trafiğine de h kim olabiliyordum. 
     Vızır vızır çalan telefonlar adeta susmuştu. İki saat boyunca sadece iki telefon geldi. Biri eşimdendi, maçın skorunu merak ediyordu. O da diğer para pul işleriyle uğraşanlar gibi piyasaları izlemekten maçı izleyemiyordu. Diğeri ise yanlış numaraydı. 
     İnternetten gelen mail trafiği de sanki bıçakla kesilir gibi susmuştu. Yurtdışından gelenler bile yok denecek kadar azdı. Anlaşılan o ki Türkiye gibi yurtdışındaki Türklerin de aklı fikri dünkü maçtaydı. 
     Maçın teknik ayrıntılarıyla ilgili yorumları spor sayfalarında fazlasıyla bulacaksınız. Benim dikkatimi çeken asıl nokta profesyonellikten ne kadar uzak oluşumuzdu. 
     Güney Koreli hakemin aldığı pek çok karar tartışılabilir. Hatta birçoğu yanlış karardı da denilebilir. Ama asıl sorun bizdeki laubalilikti. Bazı futbolcular sanki Dünya Kupası’nda değil mahalle maçında futbol oynuyor gibiydi. İşte yenilgiyi getiren bazı tespitler 

</TEXT>
</DOC>
