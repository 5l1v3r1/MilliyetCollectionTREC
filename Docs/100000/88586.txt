<DOC>
<DOCNO> 88586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/ekonomi/aeko.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık gereği yapılsın’ 
</HEADLINE>
<TEXT>

Başbakan Ecevit’in sağlığının devlet sorunu haline geldiğini belirten TÜSİAD Başkanı Özilhan, Siyasette devamlılığın sağlanabilmesi için DSP’nin kendi içinde bir karar vermesi gerekli’ dedi 
     EVRİM ERGİN Tarsus 

     Türk Sanayicileri ve İşadamları Derneği TÜSİAD Başkanı Tuncay Özilhan, Başbakan Bülent Ecevit’in sağlığının kişisel bir mesele olmaktan çıkıp devlet meselesi haline geldiğini söyledi. 
     46 sanayici ve işadamı derneğinin oluşturduğu Türkiye Sanayici ve İşadamaları Derneği SİAD Platformu’nun Tarsus’taki Başkanlar Kurulu toplantısında, konuşan Özilhan, "Türkiye’nin acil gündemi, hayati kararların hızla alınmasını gerektiriyor. Ülkenin zaman kaybına tahammülü yok. Bu yüzden, siyasi iradenin devamlılığı açısından gerekli önlemlerin alınması zorunlu" dedi. 
     Özilhan, gazetecilerin sorularını yanıtlarken de "Siyasette devamlılığın sağlanabilmesi için gerekenin yapılması ve DSP’nin kendi içerisinde bu konuda bir karar vermesi gerektiğine inanıyorum" dedi. 
     Ecevit’in Çankaya’da düzenlenen AB zirvesine katılmamasıyla ilgili bir soruyu da yanıtlayan Özilhan, "Katılsa çok iyi olurdu. Başbakanımız saygınlığı ile her zaman uzlaşmacı tavrı ile oradan bir uzlaşma imk nı sağlayabilir ve dolayısıyla, Cumhurbaşkanı ile iyi bir diyalog içinde olabilirdi" dedi. 
     AB konusunda önümüzdeki bir, iki ayın çok önemli olduğunu vurgulayan Özilhan, şöyle devam etti 
     "Değişmesi gereken kanunları değiştirip Türkiye’nin adım attığını göstermesi lazım. Liderlerimiz bu konuda insiyatif kullanmalılar. Bütün konsantrasyonumuz bunların gerçekleşmesi doğrultusunda. Kamuoyunun da Meclis’in tatile girmemesi yönünde bir talebi olacaktır diye düşünüyorum ve Meclis bunu dikkate almalı." 
     
     Çocuklarımız affetmez’ 
     Üyelik kriterlerinin yalnız Türkiye’ye değil, her üyeye uygulandığını vurgulayan Özilhan, "Bunları onur meselesi haline getirmek yanlış bir yaklaşım. Türk insanı için en büyük onur, Türkiye’nin kendine güveni tam, istikrarlı, yaşam kalitesi ve refah düzeyi yüksek, siyasi ve sosyal sorunları geride bırakmış, dış politikada güçlü, çağdaş bir ülke olarak dünya sahnesinde hak ettiği yeri almasıdır. Bunu sağlayamazsak, belki kendi kendimizi kandırarak yaşayabiliriz, ama çocuklarımız bizi asla affetmez" dedi. 
     
MHP’YE YANIT Vatanseverliği değil gerçekleri konuşalım’      MHP lideri Bahçeli’nin TÜSİAD’ın AB ile ilgili tam sayfa gazete ilanlarıyla ilgili eleştirisini yanıtlayan TÜSİAD Başkanı Özilhan, İlanların, sorunlara ülkenin acil gündemi perspektifinden bakılarak anlaşılabileceğini’ söyledi. 
     Özilhan, ilanları verirken, halkın yüzde 70’inin Türkiye’nin AB üyeliğini istediğini ortaya koyan araştırmalar ve SİAD Platformu ile çok sayıda işadamı derneğinin de aynı görüşü paylaştığını bilmenin güveniyle hareket ettiklerini belirtti. 
     "Kimin daha vatansever, kimin daha milliyetçi olduğunu değil, somut gerçekleri konuşalım" diyen Özilhan, gerçekleri konuşmak yerine bir takım söylemlerin arkasına sığınmamak gerektiğinin altını çizdi. Özilhan, AB’ye karşı duranların şu soruları yanıtlaması gerektiğini söyledi "Türkiye için nasıl bir gelecek tasarlıyorlar Türkiye’nin kişi başına 2 bin dolarlık milli gelire mahkum olmaması için nasıl bir ekonomik kalkınma stratejisi, nasıl bir toplum modeli öngörülüyor Üç Türkiye’nin büyük potansiyeli değerlendirmek için nasıl bir coğrafya üzerine stratejimizi kurmalıyız, hangi zenginlikleri Türkiye’ye taşımalıyız " 
     



 EKONOMİ 






















</TEXT>
</DOC>
