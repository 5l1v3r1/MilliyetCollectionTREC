<DOC>
<DOCNO> 99438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo28.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporculara ''bal'' 
</HEADLINE>
<TEXT>

     Besinler arasında önemli bir yere sahip olan balın, sporcuların performansını arttırdığı açıklandı. 
     Uzmanların yaptıkları araştırmalar, balın enerji verici özelliğinin yanı sıra, kasları harekete geçirdiğini ve kişiyi daha enerjik tutttuğunu ortaya çıkardı. 
     Memphis Üniversitesi'nde, besinlerin sporcular üzerindeki etkilerini gözlemleyen bilim adamları, balın karbonhidrat açısından özellikle sporcular için önemli bir besin olduğunu dile getirdiler. Spora başlamadan önce bal yiyen sporcuların performanslarının arttığını vurgulayan bilim adamları, balın, kan şekerini düzenleyici besinler arasında tek olduğunu da kaydettiler. 
     
     YAZIN SPORA YAPARKEN, SAĞLINIZDAN OLMAYIN 

     İnsanların sıcak havalarda yaptıkları sporun, kişileri kalp krizi riskine daha yaklaştırdığı belirtiliyor. 
     Harvard Üniversitesi Tıp Fakültesi'nden uzmanlar, sıcak havalarda kişilerin bedenlerini çok fazla zorlamamaları gerektiğini, aksi taktirde kalbe giden oksijen oranının azalabileceğini söylediler. 
     Uzmanlar, kalbe giden oksijen miktarının azalmasıyla normalden 3 kat daha fazla kalp krizi geçirme olasılığı olduğunu vurgularken, arabalardan çıkan egzoz dumanının meydana getirdiği mikroskopik parçaların da kalp krizi riskini artırdığına dikkat çekiyorlar. 
     





</TEXT>
</DOC>
