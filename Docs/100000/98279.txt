<DOC>
<DOCNO> 98279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/siyaset/siy03.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’da Türk’ün bıyıkları konuşuldu 
</HEADLINE>
<TEXT>

     ERSAN ATAR Ankara 

     Adalet Bakanı Hikmet Sami Türk... Gerek bakanlığının faaliyet alanı, gerekse "ekran sevgisi" nedeniyle kamuoyu onu yakından tanıdı. Öğretim üyeliği sırasında da Prof. Dr. Türk’ü öğrencileri hep bıyıklı gördü. Türk, bıyıklarını kesince önceki günkü MGK toplantısında Türk’ün kesilmiş bıyıkları "masaya yatırıldı". 
     Türk, Kıbrıs Barış Harek tı’nın yapıldığı 1974 yılının 20 Temmuz’unda bıyık bırakmaya başladı. Çevresindekiler kendisine, "Bıyıklarını ne zaman keseceksin " diye sorduklarında yanıtı hep aynı oldu "Ne zaman Kıbrıs sorunu çözülür, o zaman keserim." Türk, geçen yıl Rauf Denktaş ile görüşmesinde KKTC Cumhurbaşkanı’na "Ben bıyıklarımı ne zaman kesebilirim " diye sordu. Denktaş’tan aldığı yanıt iç açıcı değildi Daha çook bıyıklı dolaşırsınız. 
     
     MGK’da beğenildi ama... 
     Kıbrıs sorunu, özellikle Kıbrıs Rum Kesimi’nin AB’ye üyeliği gündeme gelince daha da alevlendi ama hep kendisi tıraş olan Türk’ün jileti daha fazla sabredemedi. MGK toplantısına katılmak üzere İstanbul’a gitmeden önce tıraş olurken jilet sağ taraftan aşağı doğru kayınca, 28 yıllık bıyığın şekli bozuldu. Türk de çareyi hepsini kesmekte buldu. 
     Türk’ün yeni imajı MGK’da konu oldu. MGK üyeleri, Türk’e "Bıyıksız haliniz size yakışmış, en az 5 yıl gençleşmişsiniz" dediler. Ama gel gelelim Türk’ün yeni imajı eşi Fatma Türk tarafından beğenilmedi. Adalet Bakanı, bu durumu yakın çevresindekilere aktarırken, "MGK’nın kararları tavsiye niteliğindedir, önemli olan aile meclisinin kararıdır" diye aktardı. 
     Seçim kararı alındıktan sonra yasa gereği bakanlığı bırakacak olan Türk’ün yeniden bıyık bırakması bekleniyor. 
     



 SİYASET 


















</TEXT>
</DOC>
