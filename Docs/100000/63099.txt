<DOC>
<DOCNO> 63099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/asik.html </URL>
<DATE> 2002/01/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Uyandırma... 
</HEADLINE>
<TEXT>

     IMF Başkanı Horst Köhler, "14 milyar dolar tamam" demişti. Dünya Bankası Başkanı Wolfhensohn Köy -Kent projemize hayran kalmıştı. Yunan Başbakanı Simitis’le telefonda konuşan ABD Başkan Yardımcısı Cheney, Ecevit’le "yüz yüze" görüşmüştü. Bu görüşmede kendisine Afganistan modeli önerilmiş, Cheney’den, "O da bir şey mi, birlikte çok şey yapacağız" sözü alınmıştı. Başkan Bush, Ecevit’i "ayakta" karşılamış, "Başbakan olarak gösterdiği performansı övmüş", "Türkiye muhteşem bir ülke" demişti. Başkan, görüşme sırasında bir de büyük jest yapmış, Riskli olmayan "Türkiye’yi riskli olmayan ülkeler arasına aldığını" açıklamıştı. "Amerika’yla ilişkiler yeni bir döneme girmişti." 
     Basınımız, bu muhteşem gezinin değerlendirmesini bir de Başbakan’dan rica etmiş, rica kabul edilmiş, gelen yanıt soruyu soranların tam istediği gibi 
     -10 üzerinden 10 veriyorum, olmuştu. 
     Derken... Bu tarihi zaferin mutluluğunu yudumlarken... Dünkü Hürriyet’te, Amerika’nın en ciddi gazetelerinden The Wall Street Journal’ın geziye ilişkin haberi gözümüze ilişmez mi 
     "Türkiye Amerika’dan eli boş dönüyor." 
     Adamlar anlaşılan bizim gazeteleri okumamışlar, elimiz boş döndüğümüzü zannediyorlar... Aslında biz ellerinde ne var ne yoksa aldık, haberleri yok gariplerin... Uyandırmayalım 
     
     ABD’deki Museviler Bülent Ecevit’e boynuz hediye etmişler. 
     Rahşan Hanımı kutlarız. 
     Haldun Ertem 

     
Vah memleketim...      Başbakan’ın "Washington’daki basın toplantısında bir gazeteci soruyor 
     - Cash para aldık mı almadık mı 
     - Ne kadar aldık Yoksa sadece söz verilip geri mi gönderiliyoruz İşler komisyona mı havale edildi 
     Başbakan cevap veriyor 
     - Cepten para çıkarılıp cash olarak ödemek görülmüş şey değildir biliyorsunuz. Keşke olsa... 
     Evet... "Keşke olsa" diye bitirdi sözünü Başbakan. 
     Bağımsız ve onurlu bir Cumhuriyet’in başbakanının aklından geçen şeye bakın... Bakın da elinizden geliyorsa "vah benim Memleketim diye yakınmayın. 
     
Günün fıkrası      Yattığı yerden başını kaldıran 
     N zım Hikmet 
     - Vazgeçtim, demiş, artık Türkiye’ye gitmek istemiyorum. 
     - Neden 
     - Ben memleketimde bir çınar gölgesinde yatmak istiyordum Amerika gölgesinde değil ... 
     Can Ozan 

     
Cimbom nasıl      Ekonomi Muhabirleri Derneği’nin EMD Başkanı, fanatik Galatarasaylı Maruf Buzcugil’ e bir 
     arkadaşı sordu 
     - Ne dersin Sizin takım 2. yarı nasıl olacak 
     Yanıt biraz militer oldu 
     - Bizim takım 2. yarı aynen Türk Silahlı Kuvvetleri gibi olacak düşmana korku salacak, dosta güven verecek 
     
Soyulabl Ülke...      DSP - MHP - ANAP iktidarı işe başlarken en çetin pazarlık bankaların paylaşımında yaşanmıştı. 
     3 devlet bankası, 3 koalisyon partisine paylaştırıldı. Ve 3 yıl geçmeden bu bankalar battı. Halkın 30 milyar doları, 3 siyasi partinin yardımıyla çıkar çetelerinin cebine indi. 
     3 iktidar partisi, bu yüzden, yargının batık milyarların peşinden gitmesini istemiyor. Çünkü işin ucu kendisine dokunuyor. 
     Batık paraların kovuşturulması için başka çare kalmayınca, Cumhurbaşkanı Necdet Sezer, Devlet Denetleme Kurulu’nu harekete geçirdi. Özal ve Demirel dönemlerinde çalıştırılmayan DDK’nın ilk hazırladığı dosyalar Vakıf bank yolsuzluğu üzerineydi. Başbakanlığa gönderildi. Ancak Ecevit olumsuz tutum alınca dosyalar havada kaldı. Bunun üzerine DDK, Emlakbank yolsuzluğunu doğrudan şişli savcılığına gönderdi. Savcılık mali şubeye baş vurdu. Derken "Sanıklar yataklarında erken kaldırıldı, koskaca bankacı sabahın 6’sında uyandırılır mı " yaygarasıyla ANAP ve medya ortalığı karıştırdı. Konuyu saptırdı. 
     Ve yolsuzluğu kovuşturan Cumhurbaşkanlığı ile Savcılık ateş hattı içine alındı. 
     Böylece hem hortumlanan 300 milyon dolar... Hem o 300 milyon doları cebine indirenler... Hem iki kez batakçılardan yana karar çıkartan Yüksek Planlama Kurulu üyesi siyasetçiler gözden kaçırıldı. Aynı zamanda sıradaki Halkbank ve Vakıfbank dosyalarının aynen bu şekilde karambole getirileceği, dosyalara elini sürenlerin pişman olacağı tehdidi savruldu. 
     Bütün bu süreçte en acı olan mı 
     Halkın kendisine oynanan dehşetengiz oyuna tepki vermemesi... 
     Sivil toplum kuruluşlarının ayakta uyuması. Baroların dürüst savcılara sahip çıkmak gibi bir zahmete girmemesi CHP gibi bir partinin dürüstlükten yana tavır alan Cumhurbaşkanı ve savcılara en ufak destekte bulunmaması... vb... 
     Ve ülkenin "soyulmaya layık bir toplum" görünümü vermesi. 
     Olayın en acı yanı bu... 
     
Laforizma...      İki dev göktaşı hızla dünyaya geliyormuş .. 
     11 Eylül milat diyenler fazla acele etti galiba .. 
     Cihan Demirci 

     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
