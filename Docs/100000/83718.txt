<DOC>
<DOCNO> 83718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun36.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis'in uçağında yaprak sarması paniği 
</HEADLINE>
<TEXT>

     Yunanlı bir anne yurtdışında okuyan kızına, Yunanistan Başbakanı Kostas Simitis'in resmi geziye çıktığı uçakla yiyecek paketi göndermeye çalıştı. 
     Yerel medyada çıkan haberlere göre, Simitis'in geçen hafta Belgrad ziyareti yaptığı uçakta, içinde yaprak sarması ve diğer yiyeceklerin bulunduğu bir paket bulununca küçük çapta bir panik meydana geldi. 
     Uçaktaki yetkililer ve gazeteciler arasında paketin sahibini bulamayan güvenlik görevlilerinin araştırmaları sonucunda, paketin bir annenin Belgrad'da üniversite öğrenimi gören kızına gönderdiği ortaya çıktı. 
     Yiyecek paketinin başbakanın resmi uçuşuna nasıl katıldığı açıklanmadı. 
     





</TEXT>
</DOC>
