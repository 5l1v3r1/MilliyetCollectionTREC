<DOC>
<DOCNO> 56756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yasam/yas01.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz hoca, 19 kilo fazla görüyormuş 
</HEADLINE>
<TEXT>

Eski hakem Sarvan’ın Şişman’ deyip boşanmak istediği eşi, kocasını yine ofsayta düşürdü 85 değil 66 kiloyum..’ 
     BAHRİ KARATAŞ İzmir DHA 

     FIFA kokartlı eski hakem Oğuz Sarvan’ın, 20 yıllık eşi Ayşe Derya Sarvan’dan boşanmak için açtığı davanın ikinci duruşmasında bu kez tanıklar dinlendi. 
     Karşıyaka 4. Asliye Hukuk Mahkemesi’nde görülen davanın ikinci duruşmasına Oğuz Sarvan katılmazken Ayşe Derya Sarvan kendini şöyle savundu "Eşim 85 kilo ve çok şişman olduğum için benden boşanmak için dava açtı. Aksine ben şişman değil, 66 kiloyum ve tığ gibiyim." 
     Karşıyaka 4. Asliye Hukuk Mahkemesi’nde dün görülen duruşmada tanık olarak dinlenen Şerif Eğinlioğlu, eşler arasındaki geçimsizliğe tanık olmadığını belirterek şunları söyledi "Ancak eşim, Oğuz’u Çeşme’de bir bayanla yemek yerken gördüğünü bana söylemişti. Bunu Oğuz’a sorduğumda öğrencisi olduğu yanıtını verdi." 
     
2 yıldır zayıfım’      Bir diğer tanık Ömer Soysal ise, Sarvan’ın oğluna ait evde kiracı olarak oturduğunu kaydederek şu ifadeyi verdi "Oğuz Sarvan’ın boşanma davası açmasından sonra Derya Sarvan beni arayarak, kocasından intikam almak için onun hakemliğini bitireceğini söyledi." 
     Mahkeme, diğer tanıkların dinlenmesi için duruşmayı ileri bir tarihe erteledi. 
     Duruşma sonrası gazetecilere açıklama yapan Derya Sarvan, 20 yıllık eşinin, şişman olduğu için boşanma davası açmasını anlayamadığını, çünkü iddia edildiği gibi 85 kilo değil 66 kilo olduğunu söyledi. Erken menopoza girdiği için bir süre tedavi gördüğünü, kullandığı ilaçlardan dolayı kilo aldığını belirten Sarvan, ancak 2 yıl önce doktor kontrolünde yeniden zayıfladığını bildirdi. 
     



 YAŞAM 
















</TEXT>
</DOC>
