<DOC>
<DOCNO> 94737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur41.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'nin erken seçim önergesine 101 milletvekili imza attı 
</HEADLINE>
<TEXT>

     MHP Grubu'nda, TBMM'nin 1 Eylül'de olağanüstü toplanmasını öngören çağrı metnini şu ana kadar 101 milletvekili imzaladı. 
     Alınan bilgiye göre, MHP Genel Başkanı, Devlet Bakanı ve Başbakan Yardımcısı Devlet Bahçeli'nin isteği doğrultusunda, TBMM'nin erken seçim kararı olmak üzere olağanüstü toplanmasını öngören metinde imzalar tamamlanma aşamasına geldi. 
     Hazırlanan metine şu ana kadar 101 milletvekili imza attı. 
     Milletvekillerinin seçim bölgelerinde olması nedeniyle İçtüzüğün öngördüğü 110 imzanın bugün tamamlanamadığı belirtildi. 
     Bu akşam toplanması beklenen MHP Merkez Yönetim Kurulu'nda da bazı milletvekillerinin de metni imzalaması ve başvurunun yarın TBMM Başkanlığı'na sunulması bekleniyor. 
     MHP Grubunca hazırlanan metin, TBMM Genel Kurulu'nun erken seçim kararı almak üzere 1 Eylül günü saat 15.00'de toplantıya çağrılmasını içeriyor. 
     





</TEXT>
</DOC>
