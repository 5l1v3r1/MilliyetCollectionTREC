<DOC>
<DOCNO> 58037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/magazin/amag.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Son model Porsche den indi ikinci el cipe bindi 
</HEADLINE>
<TEXT>

Parçaladığı Porsche’nin parasını sigortadan alamayan Tarkan, lüksten vazgeçip elden düşme cipe razı oldu 
     ALİ EYÜBOĞLU 

     Sevgilisi Bilge Öztürk’le geçen ay sinemadan dönerken duvara çarparak parçaladığı Porsche’si için sigortadan gelen haber Tarkan’ı şoke etti. 60 milyar lira hasar çıkarılan otomobil için sigorta şirketi hasarı ödemeyeceğini açıkladı. Tarkan, 7 milyar prim yatırarak 150 milyara Şeker Sigorta’ya kasko yaptırdığı spor otomobilinin hasar bedelinin neden ödenmediğine günlerce yanıt aradı. 
     
Sigortayla sorun yaşadı      Sonunda Porsche’sini yaptırmaktan vazgeçen sanatçı, aracı hasarlı haliyle 40 milyar liraya satışa çıkardı. Ancak araya eski plakçısı Mehmet Söğütoğlu girdi. Söğütoğlu, durumu Şeker Sigorta’nın Yönetim Kurulu üyesi Yurdal Sert’e ileterek, Tarkan’ın mağduriyetinin önlenmesini istedi. Bunun üzerine sigorta Tarkan’a hasar bedeli olarak 50 milyar ödeme kararı aldı. 
     Tarkan, yaşadığı bu olaylardan sonra sıfır kilometre lüks otomobil’ sevdasından vazgeçmek zorunda kaldı. Ve gitti, 236 milyarlık Porsche’sinin yerine kendine ikinci el bir cip satın aldı. 2000 model ikinci el Range Rover cip, Tarkan’a 40 bin dolara 58 milyar lira maloldu. 
     



 MAGAZİN 













</TEXT>
</DOC>
