<DOC>
<DOCNO> 60760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur22.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü hava koşulları 75 uçak seferi erteletti 
</HEADLINE>
<TEXT>

     Türk Hava Yolları THY Genel Müdürü Yusuf Bolayırlı, elverişsiz hava şartları nedeniyle dünden bu yana iç ve dış hatlarda toplam 75 seferin iptal edildiğini bildirdi. 
     Atatürk Havalimanı'nda gazetecilerin sorularını cevaplandıran Bolayırlı, güvenli bir operasyon yapılabilmesi dün 32 ve bugün de 43 olmak üzere toplam 75 iç ve dış hat seferinin iptal edildiğini söyledi. 
     İstanbul'dan dün kalkan uçakların yoğun kar yağışı nedeniyle gittikleri yerlerde kaldığını ve bu uçakların İstanbul'a dönememeleri sonucu tüm tarifenin etkilendiğini belirten Bolayırlı, ''Emniyetli bir şekilde uçuş operasyonu yürütmek durumundayız. Kötü hava koşulları sırasında sefer yapmış olmak için insanları riske atmanın bir anlamı yok'' dedi. 
     Uçuşların normale dönmeye başladığını kaydeden Bolayırlı, ancak sıkıntıların bir süre daha devam edeceğini söyledi. 
     THY'nin yolcularına olan tüm taahhütlerini yerine getireceğini belirten Bolayırlı, İstanbul dışından getirdikleri ancak iptaller nedeniyle uçamayan yolcuların otellerde ağırlandığını sözlerine ekledi. 
     Bu arada, İstanbul'dan yapılması gereken THY'nin TK 672 sefer sayılı Elazığ seferi ile İberya Havayolları'nın 6965 sefer sayılı Madrid seferi de elverişşiz hava şartları nedeniyle iptal oldu. 
     






</TEXT>
</DOC>
