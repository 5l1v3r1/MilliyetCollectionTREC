<DOC>
<DOCNO> 97326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo05.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Teknik Direktör Zico, Japon Milli Takımı'nın başında... 
</HEADLINE>
<TEXT>

     Brezilyalı teknik direktör Zico, Japonya Milli Takımı'nın başına getirildi. 
     Tokyo'daki bir otelde yapılan törenle imza atan Zico'nun sözleşmesi, yıl sonuna kadar geçerli olacak. 
     Dünya Kupası'nda Japonya'yı 2. tura taşıyan Fransız Philippe Troussier'in yerine görev yapacak Zico, imza töreninden sonra yaptığı konuşmasında, Japonya'yı gol atabilen ve göze hoş gelen bir futbol oynayan takım hüviyetine sokmak istediğini söyledi. 
     Zico, ''Japonya'nın daha mücadeleci ve istikrarlı bir forvete sahip olması gerekir'' dedi. 
     Japonya Futbol Federasyonu, Zico'ya ödenecek transfer ücreti konusunda açıklama yapmadı. 
     1978, 1982 ve 1986 yıllarında yapılan dünya kupalarında Brezilya Milli Takımı'nda yer alan eski yıldız futbolcu, Japonya Ligi'nin kuruluş tarihi olan 1993 yılında Kashima Antlers takımında futbolcu, daha sonra teknik direktör olarak görev yaptı. 
     Milli takımın başına geçmeden de bu takımda bulunan Zico, basına, ''Samimi desteklerini esirgemeyen Japonlar'a yeniden bir şeyler verecek olmaktan mutlu olurum'' açıklamasını yaptı. 
     Bir ara Kashima Antlers takımından ayrı kalan Zico, 1998 yılındaki Dünya Kupası'nda da Brezilya Milli Takımı'nın teknik koordinatörlüğünü yaptı. 
     





</TEXT>
</DOC>
