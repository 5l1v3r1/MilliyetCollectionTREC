<DOC>
<DOCNO> 56853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo19.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 2 - Ankaragücü 1 Altın golle 
</HEADLINE>
<TEXT>

     Futbolda Türkiye Kupası 4. kademesinde normal süresi 1-1 berabere biten maçta Adanaspor, uzatma dakikalarında attığı ''altın gol''le Ankaragücü'nü 2-1 yenerek çeyrek finalist oldu. 
     Sağanak yağmur altında oynanan karşılaşmada, her iki takım oyuncularının birbirlerine karşı sert ve hırçın oldukları gözlendi. 
     Karşılaşmanın ilk golü 9. dakikada ev sahibi takımdan geldi. Bu dakikada ceza alanı dışında kendisine yapılan faul atışını kullanan Altan, topu doğrudan kaleye gönderdi ve takımını 1-0 öne geçirdi. 
     26. dakikada Augustine'den aldığı pasla hareketlenen Kennedy, ceza 
     alanına girerken sert vurdu. Savunmaya çarpan top, filelerle buluştu 
     1-1. 
     Karşılaşmanın ikinci yarısında Adanaspor Necati ve Altan, Ankaragücü ise Augustine ve Kennedy ile girdiği gol pozisyonlarından yararlanamayınca, karşılaşmanın normal süresi 1-1 bitti. 
     Uzatmada 99. dakikada Volkan Arslan, topu Altan'a, Altan da ceza alanında rahat pozisyonda olan Gökmen'e çıkardı. Gökmen de düzgün bir vuruşla topu filelere yolladı ve attığı ''altın gol'' ile takımının çeyrek finalist olmasını sağladı. 
     






</TEXT>
</DOC>
