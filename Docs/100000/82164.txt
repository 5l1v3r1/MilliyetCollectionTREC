<DOC>
<DOCNO> 82164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/siyaset/siy01.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AF BABASI’NA SORUŞTURMA 
</HEADLINE>
<TEXT>

Katliam sanıkları Haluk Kırcı ve İsa Armağan’ın eylemlerini sahiplenen MHP’li Bıçakçıoğlu için başlatılan inceleme, soruşturmaya dönüştürüldü 
     ANKARA Milliyet 

     Ankara Cumhuriyet Başsavcı Vekili Bekir Selçuk, Bahçelievler katliamı hükümlüsü Haluk Kırcı ile İsa Armağan’ın eylemlerini sahiplenen MHP Trabzon Milletvekili Orhan Bıçakçıoğlu hakkında soruşturma başlattı. 
     Bıçakçıoğlu’nun basındaki açıklamalarını değerlendirdikten sonra konuya ilişkin haberi yapan muhabirin ifadesine başvuran Selçuk, incelemeyi soruşturmaya dönüştürdü. 
     
     Dokunulmazlığı kalkabilir 
     Selçuk’un, soruşturmayı Türk Ceza Kanunu’nun TCK "kanunun suç saydığı fiili övme" hükmünü içeren 312. maddenin birinci fıkrasına göre yürüttüğü belirtildi. Soruşturma sonucunda suç tespit edilirse Bıçakçıoğlu hakkında dokunulmazlığının kaldırılması için fezleke hazırlayabileceği bildirildi. 
     Bıçakçıoğlu, söz konusu konuşmasında, Kırcı ve Armağan’ın eylemlerini "sonuna kadar sahiplendiğini" belirterek, şunları söylemişti 
     
     Sonuna kadar arkasındayım’ 
     "Haluk Kırcı’yı gündeme getirip bunları görmezden gelenler hiç mi Allah’tan korkmazlar Kırcı’yı, Armağan’ı, Ağca’yı eleştirenlerin bunlardan haberi yok mu Sahiplenmekse, Kırcı’yı 12 Eylül öncesi yaptığı eylemlerden ötürü sonuna kadar savunuyorum. TİP’li 7 genç insan evladı da, Şiran’da öldürülen 8 asker ot muydu İpekçi memleketin aydınıydı da Hergün Gazetesi yazarı İsmail Gerçeksöz taş parçası mıydı " 
     



 SİYASET 












</TEXT>
</DOC>
