<DOC>
<DOCNO> 63043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/ekonomi/eko15.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Su faturaları daha yüklü gelecek 
</HEADLINE>
<TEXT>

     ANKARA Milliyet 

     Yerel Yönetimler Yasa Tasarısı üzerinde çalışan TBMM İçişleri Komisyonu’nun Alt Komisyonu, bazı değişiklikler yaparak, belediyelere yeni gelir kaynakları yarattı. Yılda bir kez çöp vergisi alınması uygulaması kaldırıldı. Bunun yerine su faturalarında, fatura bedelinin yüzde 50’sini geçemeyen atık su bedeline bir de aynı oranda katı atık bedeli eklendi. Katı atık bedelinin atık su bedelinin yüzde 60’ını geçememesi hükme bağlandı. Bu durumda vatandaş 100 bin liralık su için 180 bin lira ödeyecek. 
     Silah taşıma ruhsatlarından 30 milyon lira belediye ve il özel idarelerine, havayolu taşımacılığında yurtiçi bilet bedellerinden 1.5 milyon lira, yurtdışı biletlerde ise 3 milyon lira belediyelere bırakılacak. 
     Turizmde konaklamadan belediyelere pay kesilmesi, ancak bu payın turizm altyapı yatırımlarına ve çevre düzenlemesine harcanması koşulu getirildi. Alınacak bedelin İçişleri Bakanlığı ile yapılacak görüşmelerden sonra kesinleşeceği kaydedildi. 
     
     



 EKONOMİ 
























</TEXT>
</DOC>
