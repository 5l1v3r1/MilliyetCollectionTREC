<DOC>
<DOCNO> 56409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/spor/spo12.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Nevriye de Yunanistan’da 
     GALATASARAY bayan basketbol takımının eski oyuncusu, milli pivot Nevriye Yılmaz, Yunanistan’ın Apollon Plotemaida takımı ile bir yıllık sözleşme imzaladı. Yeni takımının dün Ano Liosia’ya 72 - 64 yenildiği maçta forma giyen Nevriye, 27 sayı kaydetti. 
     
     Dişi Kutluay 
     YUNANİSTAN Ligi’nde Panserraikos’un formasını giyen eski Fenerbahçeli Gülşah Akkaya, takımının Sporting’e 76 - 67 yenildiği karşılaşmada 24 sayı kaydetti. Yunan basını tarafından "Dişi Kutluay" olarak nitelendirilen Akkaya beş ribaund ve üç asist ile de göz doldurdu. 
     
     Karatede zafer 
     BALKAN Büyükler Karate Şampiyonası’nda Türkiye, takım halinde birinciliği kazandı. Yugoslavya’nın Kladovo kentindeki şampiyonada Milli Takımımız, 9 altın, 2 gümüş ve 4 bronz madalya elde etti. Türkiye, kata erkekler ve bayanlarda birinci, kumite bayanlarda birinci, erkeklerde ise ikinci sırayı aldı. 
     
     Ok ustaları 
     TÜRKİYE Salon Okçuluk Birinciliği’nde olimpik büyük bayanlarda Natalia Nasaridze, erkeklerde Hüseyin Kocabıçak şampiyon oldu. Ankara’daki şampiyonada ilk sırayı şu sporcular aldı Olimpik Genç Bayanlar Ayşen Kara Antalya , Olimpik Genç Erkekler Uğur Balıkçı Edirne , Makaralı Genç Bayanlar Didem Türkoğlu Ankara , Makaralı Genç Erkekler Aykut Pazarcıoğlu Kayseri , Makaralı Büyük Bayanlar Huriye Ekşi Ankara , Makaralı Büyük Erkekler Ahmet Söğüt Eskişehir . 
     
     Cim-Bom galip 
     DEPLASMANLI Sutopu Ligi’nde Galatasaray, Kınalıada’yı 8-5 yenerek liderliğini sürdürdü. Ataköy Avni Akyol Kapalı Olimpik Yüzme Havuzu’ndaki diğer maçlarda ASSK, İYİK’i 8-7 ve Heybeliada da ENKA’yı 9-6 mağlup etti. 
     
     Kuraş zirvesi 
     TÜRK dünyasının geleneksel spor dallarından biri olan, ülkemizde ise elbiseli güreş olarak bilinen Türkiye Kuraş Şampiyonası Kahramanmaraş’ta yapıldı. Batıpark Spor Salonu’ndaki müsabakalar sonucunda, bayanlarda 63 kiloda Betül Alkan Edirne , erkeklerde 73 kiloda Deniz Kirli İzmir birinci oldu. 
     
     Liseliler ringde 
     TÜRKİYE Liselerarası Boks Birinciliği, Çorum’da sona erdi. Trabzonlu boksörlerin üstün olduğu şampiyonada Mücahit Çevik 46 , İbrahim Aydoğan 48 , Muhammet Tok 51 , Fatih Ayvaz 54 , Ahmet Kaya 57 , Gökhan Üstüner 60 , Kadir Kor 63.5 ,Yusuf Beykoz 67 , Ali Eroğlu 71 , Yakup Satılmış 75 , Oğuzhan Keleş 81 , Şevki Yılmaz 91 , Abdürrahim Türker 91 zirveye çıktı. 
     
     Kamp Ulsan’da 
     2002 Dünya Kupası’nda müdacele edecek A Milli Takımımız’ın ilk kamp yeri Ulsan’da olacak. G.Kore’de bulunan Menajer Can Çobanoğlu, Brezilya maçı öncesi kalınacak Ulsan’daki otel ve yakınındaki saha koşullarını beğendi. 
     
     Tugaylı Blackburn Leeds’e teslim 
     İNGİLTERE Süper Ligi’nde Tugay Kerimoğlu’nun forma giydiği Blackburn Rovers, Leeds United’a evinde 2 - 1 mağlup oldu. Kewell’ın 55 ve 62. dakikada gelen golleriyle iki farklı öne geçen Leeds’e karşı Blackburn’e 83’te Berg’in golü yetmedi. 90 dakika forma giyen Tugay’ın bir şutu direkten döndü. 
     
     Real Sociedad puan kaptı 
     İSPANYA Ligi’nde Tayfun’un takımı Real Sociedad, sahasındaki maçta Real Betis ile golsüz berabere kaldı. Sakatlığı nedeniyle iki hafta aradan sonra ilk onbirde forma giyen Tayfun’u riske etmek istemeyen teknik menajer Toshack, milli futbolcumuzu 63. dakikada oyundan aldı. 
     



 SPOR 



























</TEXT>
</DOC>
