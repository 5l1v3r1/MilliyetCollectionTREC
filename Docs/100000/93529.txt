<DOC>
<DOCNO> 93529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo21.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Washington'ın gecikmesi bizden kaynaklanmıyor" 
</HEADLINE>
<TEXT>

     Fenerbahçe Kulübü, yeni transferleri Brezilyalı futbolcu Washington için kulübüne 1 milyon dolarlık rakamın 11 Haziran'da ödendiğini, teminat mektuplarının ise 19 Haziran'da 
     gönderildiğini açıkladı. 
     Yönetim kurulu imzasıyla yapılan yazılı açıklamada, Washington'un transferinde herhangi bir pürüzün bulunmadığı belirtilerek, teminat mektubu bulunamaması nedeniyle bu oyuncunun transferinin sıkıntıya girdiği yönündeki haberlerin gerçeği yansıtmadığı ifade edildi. 
     Tüm bankaların Fenerbahçe Kulübü'ne teminat bektubu vermek için yarıştığı kaydedilen açıklamada, özetle şöyle denildi 
     ''Washington'un eski kulübü Ponte Preta'ya 1 milyon doları 11.06.2002 tarihinde peşin olarak ödenmiş, teminatları ise 19.06.2002 
     tarihinde gönderilmiştir. Bu transferle ilgili olarak herhangi bir problem bulunmamaktadır. Gecikme, Brezilya ve Avrupa bankalarının mevzuatlarından kaynaklanmış olup, kulübümüzle ilgisi yoktur.'' 
     





</TEXT>
</DOC>
