<DOC>
<DOCNO> 77187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur13.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Traktör altında kaldı, dört saat süründü, son anda kurtarıldı 
</HEADLINE>
<TEXT>

     Çanakkale'de, devrilen traktörün altında kalan bir kişi, 4 saat sürünerek ana yola çıktı ve kan kaybından ölmek üzereyken hastaneye yetiştirilerek kurtarıldı. 
     Kamkale Köyü'nden Gökçalı Köyü'ne giden Tevfik Uzun'un 21 kullandığı 17 ET 892 plakalı traktör şarampole devrildi. 
     Traktörün altında sıkışan bacağını kurtardıktan sonra yardım bekleyen, ancak kaza geçirdiği bölgede kimsenin bulunmaması üzerine kan kaybından ölümle burun buruna gelen genç, yaklaşık 4 saat sürünerek ana yola çıktıktan sonra bayıldı. 
     Çevreden görenlerin yardımıyla Çanakkale Devlet Hastanesi'ne kaldırılan Uzun'un, bir bacağının çeşitli yerlerinden kırıldığı ve çok kan kaybettiği belirlenerek hemen ameliyata alındı. 
     Yaklaşık 3 saat süren ameliyatla hayata döndürülen genç sürücü, ''Kaza yerinde yardım bekleseydim şimdi hayatta olmayacaktım. 
     Bulunduğum yerden 4 saat sürünerek ana yola çıkınca kendimi kaybetmişim. Gözümü hastanede açtım'' dedi. 
     Bacağına operasyon yapılan Tevfik Uzun'un durumunun iyi olduğu bildirildi. 
     






</TEXT>
</DOC>
