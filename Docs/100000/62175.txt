<DOC>
<DOCNO> 62175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun05.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'in en gözde aktrisi Julia Roberts... 
</HEADLINE>
<TEXT>

     ABD'de, Gallup Organizasyonu tarafından düzenlenen People's Choice ödülleri sahiplerini buldu. 
     Televizyondan naklen yapılan ödül töreninde, ünlü film yıldızı Julia Roberts en gözde bayan sinema sanatçısı ödülünün sahibi oldu. 
     Roberts aldığı bu ödülle People's Choice ödülünün 8. kez sahibi oldu. 
     Ülke çapında Kasım 2000 ile Ekim 2001 tarihleri arasında telefonla verilen oylarla Tom Hanks en gözde film aktörü ile drama dalında en gözde film yıldızı ödüllerini kazandı. Hanks, aldığı oylarla geçen yıl bu ödüllerin sahibi olan Mel Gibson ve Denzel Washington'ı geride bıraktı. 
     Country Music yıldızı Reba McEntire, 9. People's Choice ödülünü bu kez şarkıcı olarak değil aktrist olarak kazandı. McEntire komedi dizisi Reba'daki rolüyle en gözde bayan oyuncu ödülünün sahibi oldu. 
     NBC televizyonunda gösterilen ER Acil Servis dizisi en gözde televizyon drama ödülünü peşpeşe 9. kez kazanırken, ''Friends'' adlı dizi en gözde televizyon komedisi ödülüne layık görüldü. Friends adlı dizideki başrolü paylaşan ünlü sinema sanatçısı Jennifer Anniston da bu rolüyle en gözde bayan televizyon oyuncusu ödülünün sahibi oldu. 
     






</TEXT>
</DOC>
