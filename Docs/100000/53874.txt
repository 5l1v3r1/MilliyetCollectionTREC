<DOC>
<DOCNO> 53874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/cemal.html </URL>
<DATE> 2001/11/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümetin ömrü uzadı ama... 
</HEADLINE>
<TEXT>

     Koalisyon hükümetinin ömrü, 11 Eylül sayesinde uzadı mı Bir bakıma öyle. Washington'un gözünde Türkiye'nin artan değeri ve 10 milyar dolarlık ek kaynak bu ömrün uzamasında rol oynadılar. 
     Sonuç olarak 
     Hükümet konusu, özellikle büyük iş çevrelerinin gündeminde alt sıralara inmiş durumda. 11 Eylül öncesi öyle değildi. Gündemin başında hükümet vardı. 
     Örneğin TÜSİAD'da o zamanlar dikkati çeken ana eğilim şu noktalarda özetlenebilirdi 
     Bu hükümetle gitmiyor 
     Ecevit'le olmuyor 
     Hükümette köklü revizyon şart 
     Ya seçim, ya yeni hükümet 
     Erken seçimin çıkar yol olmadığını 11 Eylül öncesi düşünenler de vardı. Ancak, 11 Eylül sonrası siyasette temel taşların yerinden oynamasının, örneğin bir Ecevit değişikliğinin daha büyük istikrarsızlıklara yol açabileceği noktasına gelindi. 
     Bugün artık büyük iş çevrelerinde havanın tümüyle değiştiği söylenebilir. 
     Yeni gündemin satır başları 
     Siyasal reform... 
     Siyasal partiler ve seçim sistemiyle ilgili yasaların bir an önce değiştirilmesi isteniyor. Böylece, siyaset sahnesinde 'yeni' oluşumların önü daha kolay açılır diye düşünülüyor. Bu amaçla, şimdilik kapalı kapılar arkasında yoğun hazırlıklar var. Yılbaşına doğru hükümetin siyasal reform konusunda sıkıştırılacağına ilişkin işaretler suyun yüzüne vuruyor. 
     Avrupa Birliği'yle ilişkiler... 
     Büyük iş çevrelerinin şu sıralar belki de en çok üstünde durdukları konu bu. AB ile ilişkiler rayından saparsa, bundan Türkiye'nin büyük zarar göreceğine inanılıyor. Bunun için de 2002 sonuna kadar Türkiye'nin AB ile müzakere eşiğini atlaması isteniyor. 
     Bu çerçevede Türkiye'nin Avrupa yolunda Kıbrıs'ın engel çıkarması nasıl önlenir sorusunun karşılığı aranıyor. 
     Kamu reformu... 
     Devlet ekonomiden nasıl çekilir Hantallıktan nasıl kurtarılır Küçültülerek nasıl daha verimli ve güçlü kılınabilir Bu konularda Ankara'ya yol göstermek için çalışmalar yoğunlaştırılıyor. 
     Haklı olarak akla geliyor 
     Ekonomi gündemden düştü mü 
     Elbette hayır. 
     Gündemin baş köşesindeki yerini korumaya devam ediyor. Piyasalarda esmeye başlayan iyimser esintilere rağbet edildiği söylenemez. Tünelin ucundaki ışığın henüz gözükmediği belirtiliyor. 
     İşler nasıl diye sorduğum bir TÜSİAD yetkilisinden dün şu yanıtı aldım 
     "Çivili bir fıçı içinde yuvarlanıp gidiyoruz. Artık dibe vurduğumuz anlaşıldı. Daha aşağı gitmiyoruz. Yukarı çıkmaya başlayacağız. Ama ne zaman .." 
     IMF'den gelecek ek kaynakla birlikte Türkiye'nin zaman kazandığı ve borçların çevrilmesinde elinin güçlendiği belirtiliyor. Üçüncü bir kriz daha bekleyenler azınlıkta. 
     Reel sektörün, mali sistemin, bankacılığın ağır yaralı olduğu özellikle vurgulanıyor. İyimserlik sözcüğü duyulmak dahi istenmiyor. Peki o zaman, büyük iş dünyasının gündeminden söz ederken ekonomi neden alt sıralara yerleştiriliyor 
     Basit bir nedenle 
     Ekonominin bugün artık tümüyle IMF'ye endekslendiği bir gerçek. Önde gelen bir işadamının deyişiyle "Parayı veren düdüğü çalıyor " 
     Ayrıca, Devlet Bakanı Kemal Derviş'le ekonomi bürokrasisinin yakın geçmişten çıkardıkları derslerle birlikte duruma hakim olduklarının altı çiziliyor. Koalisyon ortaklarının yine yakın geçmişin acı dersleriyle ekonomik işleyişe fazla taş koymadıkları ya da fazla karışmadıkları görülüyor. 
     Bu nedenlerle, büyük iş dünyasının öncelikli gündemindeki sıralamanın 11 Eylül sonrası değiştiği anlaşılıyor. Kimsenin kalkıp Türkiye'nin iyi yönetildiğini söylediği yok. Siyaset sahnesinde yeni oluşumlara duyulan ihtiyaç da varlığını sürdürüyor. 
     Ama şimdilik birtakım reformcu adımların bu hükümetçe atılması ve bunun için Ankara'ya baskı yapılmasından başka çare görülmüyor. 
     Koalisyon ortakları acaba bindikleri dalı kesmeye mi zorlanıyorlar 
     Büyük iş çevreleri izlendiğinde akla bu soru da takılıyor. 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
