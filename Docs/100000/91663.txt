<DOC>
<DOCNO> 91663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/magazin/mag01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Geceleri dolunayla birleşiyorum’ 
</HEADLINE>
<TEXT>

Ülkücü protest rockçı’ Ahmet Şafak, kendini yalnız kurt’ olarak tanımlıyor ve şarkı sözlerini sol söylemden devşirdiği iddialarına karşı çıkıyor 
     BULUŞMALAR Ahmet Tulgar 

     Ahmet Şafak bir Türkiye ürünü. Ülkücü ama şarkı sözleri soldan devşirme. Ulusal kültür savunucusu ama müziği rock ile arabeskin karışımı... Kendini barışçı bir "yalnız kurt" olarak tanımlıyor ama militanlıktan, en azından aşk militanlığından dem vuruyor. 
     
     Ahmet Bey, siz nasıl bir hik yeden geliyorsunuz 
     Birkaç yıl öncesine kadar bir gazetenin genel yayın yönetmeniydim. 
     
     Hangi gazetenin 
     Bir misyon gazetesinin. 
     
     Hangi misyonun 
     Kurultay gazetesini bilir misiniz 
     
     Bilirim. 
     Fakat bir gün Ahmet Şafak duruşu ile gazetenin duruşunun uymadığı ortaya çıktı. Ben de o zaman bir "yalnız kurt" olmayı seçtim. Ve "Yalnız Kurt" albümüyle kitlelere ulaştım. 
     
     Ahmet Bey, ülkücü olduğunuzu söylüyorsunuz ama şarkı sözleriniz ve tarzınız Ahmet Kaya’ya çok benziyor. 
     Ahmet Kaya, son 20-25 yılın en iyi bestecisidir. "Şafak Türküsü"yle sosyalist görüşüne rağmen bana bile ulaşmışken "Ben sapına kadar Kürdüm" diyerek kendisine bile ihanet etmiştir. 
     
     Benim anlayamadığım düzenle ve devletle barışık Ülkücüler’in dünyasına sol romantizmden alınma, radikal, muhalif bu sözlerin nasıl yerleşebildiği... 
     Mesela "Aşk Militanı" adlı parçamdaki "Karakol beni arıyor" filan gibi sözleri mi kast ediyorsunuz Şimdi tabii ki bir solcu gibi bakmıyorum ben polise. Ben polisi çok seviyorum. Ama doktriner milliyetçilerin devletle, iktidarla her zaman sorunu olmuştur. 
     
     Polis baskısı gördünüz mü, cezaevine girdiniz mi 
     Hayır. 
     
     Peki, o zaman bu motiflerin albümlerinizde işi ne 
     Ya, niye bu motifler bir kompartımanın tekelinde olsun ki Bu ülkede hiç Ülkücü asılmadı mı 
     
     Bir sürüsü de ödüllendirildi ama. 
     Yani h l rekabet mi edelim Bizden şu kadar asıldı, onlardan bu kadar, bunun hesabını mı yapalım Ben daha iki gün önce Mersin’de sahilde dolaşırken polis geldi bana "Sen kimsin " dedi. Anlattık, oturduk, sohbet ettik ondan sonra. Yani demek istediğim polis solu sağı ayırt etmiyor. 
     
     Herhalde polisle böyle bir karşılaşma yazdırmıyor size bu şarkıları. Acaba sağ kendi siyasi romantizmini üretemediği, sağ söylem şarkılarda şık durmadığı için mi soldan bazı şeyleri ödünç alıyorsunuz 
     Ülkücüler’in de bugün romantizme ihtiyaçları oluyor. Küresellikle ulusallık arasında bir çatışma oluyor. Ülkücüler küresel dalga karşısında yalnız kurtlara dönüştükleri için romantikleştiler... 
     
     Gazetedeki ülküdaşlarınızdan ayrı düştüğünüz için kendinizi"Yalnız Kurt" olarak tanımladığınız sanıyordum. 
     Hayır, o kavramı ben Hermann Hesse’nin "Bozkırkurdu" Steppenwolf kitabından aldım. Ben mesela geceleri sokağa çıkıyorum ve bir yalnız kurt olarak dolunayla birleşiyorum. Böyle içimdeki yangını söndürüyorum. 
     
     Hesse’nin bu kitabı 68 kuşağı solcularının başucu kitabıydı ama. 
     Ama bugün Ülkücüler’e yakışıyor. 
     
     Peki, madem ulusallığı savunuyorsunuz neden şarkılarınızın introları rock, ardından arabesk yaylılar geliyor. Neden besteci Çinuçen Tanrıkorur tarzı Orta Asya menşeili melodiler kullanmıyorsunuz 
     Ama ben bugüne aitim. 
     
     Bugünün müziği rock’la arabeskin karışımı mı 
     Evet, müziğim eklektik olabilir ama ne yapayım Amerika’daki Hamişler gibi ben de Orta Asya usulü mü sürdüreyim hayatımı 
     



 MAGAZİN 










</TEXT>
</DOC>
