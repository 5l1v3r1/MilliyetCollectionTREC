<DOC>
<DOCNO> 60864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/soneko05.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslında daha da yoksulmuşuz... 
</HEADLINE>
<TEXT>

     Yaşanan krizle birlikte kişi başına milli gelirde yaşanan keskin düşüşe bir de nüfus sayımının sonuçları eklendi. Daha önce 2 bin 261 dolar olarak öngörülen kişi başına gelir nüfus sayım sonuçlarının açıklanmasıyla 80 dolar daha düştü. 
     67 milyon 844 bin kişi 
     olarak açıklanan nüfus 2000 yıl sonunda 68 milyon 82 bin 581 kişiye çıktı. Yıllık programa göre Türkiye nüfusu 2000 yılı sonu itibarıyla 65 milyon 784 bin olarak tahmin ediliyordu. 
     
     3 bin dolar gelirimiz olamadı 
     2000 yıl ortası nüfus 67 milyon 469 bin 508 kişi olarak 
     belirlenirken, daha önceki hesaplamalara göre, kişi başına 3 bin 95 olarak tahmin edilen gelir de bu artışla birlikte 100 dolar düştü ve 2 bin 995 dolara indi. Krizin yaşandığı yıl olan 2001'de ise kişi başına gelir rakamı 2 bin 261 dolar olarak tahmin edilmişti. Oysa sayım sonuçlarının açıklanmasının ardından nüfusta ortaya çıkan artış ile birlikte bu rakam da 80 dolar azalarak 2 bin 181 dolara kadar indi. Tahminlere göre bu yıl için 2 bin 316 dolarlık kişi başına gelir beklenirken, nüfustaki artışa paralel olarak bu rakam 89 dolar daha gerilecek ve 2 bin 227 dolara inecek. Böylelikle geçen yıl için tahmin edilen kişi başına gelirin de altına inilmiş olacak. Öte yandan, hesaplamalara göre Türkiye nüfusu 11 Temmuz tarihinde 70 milyon sınırını aşacak. Türkiye bu yılı ise 70 milyon 602 bin kişi olarak bitirecek. 
     






</TEXT>
</DOC>
