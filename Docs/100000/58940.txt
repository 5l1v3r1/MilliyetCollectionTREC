<DOC>
<DOCNO> 58940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo04.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin ilk yarıda attığı gollerin istatistiği 
</HEADLINE>
<TEXT>

     Fenerbahçe'de, 2001-2002 sezonunun ilk yarısında atığı toplam 36 gol, 15 ayrı futbolcudan geldi. 
     Sarı-lacivertli takımın attığı 36 golün 6'sına Serhat adını yazdırken, bu futbolcunun ardından Revivo attığı 5 golle, en çok gol atan ikinci oyuncu oldu. 
     Bu sezon gol umudu olarak transfer edilen Oktay Derelioğlu ise, çeşitli nedenlerle takımda yeteri kadar yer bulamazken, ligde forma giyme şansı bulduğu 10 maçta sadece 3 gol attı. 
     Oktay, sarı-lacivertli takımın Avrupa Şampiyonlar Ligi'nde oynadığı maçlarda ise 2 gol kaydetti. 
     
     Andersson sessiz 
     Fenerbahçe'nin ileri uçta en büyük gol silahı İsveçli santrfor Kennet Andersson ise tam bir hayal kırıklığı yaratarak, ligin ilk yarısı sonunda sadece 2 gol atabildi. 
     İsveçli golcü 10. hafta oynanan Malatyaspor ve 16. haftada yepılan Bursaspor maçlarında birer gol atabildi. 
     
     En golcü yabancı Revivo 
     Sarı-lacivertli takımın bu sezon gol yollarında en verimli yabancısı İsrailli Haim Revivo oldu. 
     Bu sezon ağır bir sakatlık dönemi geçiren ve uzun süre takımdan ayrı kalan Haim Revivo, oynadığı 9 maçta attığı 5 golle Fenerbahçe'de en fazla gol atan 2. oyuncu ve bu sezonun en verimli yabancı futbolcusu oldu. 
     
     Gol atanlar 
     Fenerbahçe'de, sezonun ilk yarısında Serhat 6, Revivo 5, Oktay 3, Abdullah 3, Johnson 3, Ceyhun 3, Andersson 2, Mert Meriç 2, Ali Akdeniz 2, Zoran Mirkoviç 2, Ogün 1, Hakan 1, Yusuf 1, Ümit 1, Lazetiç 1 gol attı. 
     Fenerbahçe ayrıca bu sezon atığı 36 golün 19 tanesini maçların ikinci yarısında, 8 tanesini de son çeyrekte buldu. 
     
     Attığı gol dakikaları 
     Fenerbahçe'nin gol attığı dakikalar şöyle 
     
     
01-15 5 gol 16-30 4 gol 31-45 8 gol 46-60 4 gol 61-75 7 gol 76-90 8 gol 
     
     Yediği gol dakikaları 
     Fenerbahçe'nin kalesinde gol gördüğü dakikalar ise şöyle 
     
     
01-15 1 gol 16-30 4 gol 31-45 3 gol 46-60 5 gol 61-75 2 gol 76-90 4 gol 
     






</TEXT>
</DOC>
