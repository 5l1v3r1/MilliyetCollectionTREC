<DOC>
<DOCNO> 52804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo01.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya, Otto Bariç ile devam kararı aldı 
</HEADLINE>
<TEXT>

     Dünya Kupası elemeleri baraj karşılaşmalarında Türkiye'ye iki kez yenilerek, Japonya ve Güney Kore'nin ortaklaşa düzenleyeceği organizasyona katılma şansını kaybeden Avusturya, teknik direktör Otto Bariç ile devam kararı aldı. 
     Avusturya Futbol Federasyonu, takımın son 10 maçtan 8'inde iyi sonuçlar alarak performansını yükselttiği ve Bariç'in iyimser ve savaşçı özelliklerini takıma yansıttığı düşüncesiyle, Hırvat teknik adama yeni bir şans tanınmasına ve milli takımı 2004 Avrupa Şampiyonası elemelerine hazırlamasına karar verdi. 
     Federasyon başkanı Beppo Mauhart, yaşanan hayal kırıklığıyla suçlu arayarak, teknik heyeti cezalandırmak yerine, yarından itibaren takımı 2004 Avrupa Şampiyonası elemelerine hazırlamak için düğmeye basacaklarını açıkladı. 
     






</TEXT>
</DOC>
