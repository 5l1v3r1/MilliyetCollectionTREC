<DOC>
<DOCNO> 64530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/spo05.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Parmigano Hakan 
</HEADLINE>
<TEXT>

İtalyan basını, Bologna’ya gol atan oyuncumuzun futbolunu beğendi 
     BOLOGNA’YA gol atan Parmalı Hakan Şükür’ü, İtalyan basını başlıklarına taşıdı, 20 haftadır süren gol özlemini sonunda giderdiği vurgulandı. "Il Turco" Hakan "Heyecanlıydım, ama önemli bir gol attığım için mutluyum. Hocama bana güvendiği için teşekkür ederim" dedi. Antrenör Carmignani, "Söylemek zorundayım ki beni etkiledi. Bu kadar iyi oyun çıkarmasını beklemiyordum" dedi. 
     LA Gazzetta dello Sport, "Hakan Şükür, emekliliğinden önce belki doğru bir kıyı buldu. Torino ve Milano’da seken Türk, Parma’yı ilk çıkışında fethetti. İyi fedakarlık ve kale önünde aklıbaşında 2. golü parmigano’luk Parma peyniri " diye yazdı. Corriere dello Sport, "Şükür, Parma’ya itici bir güç veriyor", La Repubblica "Hakan, Parma’yı bir felaket olasılığından kurtarıyor" ifadelerini kullandı. 
     
Nihat’a onay çıktı      CELTA Vigo karşısında son yirmi dakikada Real Sociedad forması giyerek, İspanya Ligi’ne "merhaba" diyen Nihat, otoriteler ve İspanyol medyasından "tam not" aldı. El Mundo Deportivo, "Nihat ilk sınavı geçti", El Dierio Basco "Nihat, az oynadı ama kalitesini gösterdi", AS "Nihat, Toshack’ın övdüğü kadar var" diye yazarken, futbolcumuzun parlak bir başlangıç yaptığını vurguladılar. 
     
Inter tekledi      İTALYA Ligi’nde Emre ve Okan’ın takımı Inter, rakip sahada son sıradaki Venezia ile 1 - 1 berabere kalarak liderlik koltuğunu tekrar Roma’ya kaptırdı. Okan’ın sakatlığı nedeniyle kadroda yer almadığı maçta Guly’nin yerine 48. dakikada oyuna giren Emre’nin çabası da sonucu değiştirmeye yeterli olmadı. Vieri’nin golüyle öne geçen Inter, ikinci yarıda Maniero’nun penaltı golüyle beraberliğe razı oldu. 
     
Milan çöktü      MİLAN’DA Fatih Terim’in yerine teknik direktörlük koltuğuna oturan Carlo Ancelotti’nin kredisi gitgide tükeniyor. Ümit’in yedek kaldığı Milano’daki maçta Udinese’ye 3 - 2 mağlup olan Milan, beşinci sıraya inerek zirve potasından iyice uzaklaştı. Shevchenko’nun penaltısı ve Serginho’nun golüyle henüz 13. dakikada iki farkı yakalayan Milan, bir de penaltı kaçırdığı maçta Muzzi, Scarlato ve Jorgensen’in gollerine engel olamadı. 
     



 SPOR 
































</TEXT>
</DOC>
