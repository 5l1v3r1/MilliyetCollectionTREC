<DOC>
<DOCNO> 90779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sonspo04.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar şaşırdı... Altın golün atan Koreli, Perugia'dan kovuldu 
</HEADLINE>
<TEXT>

     17. Dünya Kupası finalerinin 2. turunda İtalya'yı eleyen Güney Kore'nin ''altın gol''ünü atan Jung Hwan Ahn, takımı Perugia'dan kovuldu. 
     2000 yılının yaz aylarında İtalya Birinci Lig takımlarından Perugia'ya transfer olan ve bu zamana dek Perugia formasıyla 5 gol atan Ahn, İtalya'ya gol atınca işinden oldu. 
     Perugia Kulübü Başkanı Alessandro Gaucci babası kulübün sahibi , İtalyan basınına verdiği demeçlerde, ''Ahn'ı bir daha görmek istemiyorum. Onu kucaklayan bir ülkeye saldırdı'' ifadesini kullandı. 
     Kulübün başkanı Riccardo Gaucci de, ''Ahn iyi bir transfer olabilir ama beni ilgilendirmiyor. Bizi eleyen bir adamı para vererek kurtaracak durumda kendimi hissetmiyorum'' dedi. 
     Perugia Teknik Direktörü Sergio Cosmi de, ''Ahn, kendi görevini yaptı ama İtalyan futboluna da bir işaret verdi. Onun yerine bir İtalyan'ı oynatmayı tercih ederim'' diyerek, 26 yaşındaki Güney Koreli'nin bir daha Peurgia formasını giyemesinin olası olmadığını onaylamış oldu. 
     





</TEXT>
</DOC>
