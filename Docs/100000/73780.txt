<DOC>
<DOCNO> 73780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun09.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı U2'nun solisti Bono'yu Afrika'ya davet etti 
</HEADLINE>
<TEXT>

     ABD Hazine Bakanı Paul O'Neill, ünlü rock grubu U2'nin solisti Bono'yu, Afrika'ya yapacağı geziye davet etti. 
     O'Neill BM'nin Uluslararası Kalkınma Finansmanı toplantısına evsahipliği yapan Monterrey'de yaptığı açıklamada, Bono'yu Afrika kıtasının durumu ve bu kıtanın kalkındırılmasında görüş alışverişinde bulunmak amacıyla davet ettiğini belirtti. 
     Bakan O'Neill, ''Kendisini, Afrika'ya yapacağımız geziye davet ettim, kendisi özellikle kıtanın iyi tanıdığı bölgelerinde bana yararlı olabilir. Dünya görüşümü göstermek için Bono'yu ayrıca daha önce gittiğim ama onun hiç gitmediği yerlere de götüreceğim. 
     Yapacağımız bu gezinin ikimiz için de çok yararlı olacağını düşünüyorum. Bono'ya saygı duyuyorum'' dedi. 
     Bono, rock şarkıcılığının yanı sıra, kalkınma sorunları ve insani yardım gibi konularla da ilgileniyor. 
     O'Neill ile Bono'nun bu gezisinin tarihi henüz açıklanmadı. 
     






</TEXT>
</DOC>
