<DOC>
<DOCNO> 71858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur16.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Türkiye'nin tek gündemi AB değil" 
</HEADLINE>
<TEXT>

     AK Parti Genel Başkanı Recep Tayyip Erdoğan, hükümetin, ''halkın taleplerine cevap vererek, ülkeyi bir an önce seçime götürmesi'' gerektiğini söyledi. 
     Erdoğan, AK Parti Genel Merkezi'nde, dün başlayan 3. Olağan İl Başkanları Toplantısı'nın kapanışında bir konuşma yaptı. 
     Toplantıda, parti teşkilatının 6 ayı aşkın bir sürede nereden nereye geldiğini, AB ile ilgili farklı beyanları değerlendirdiklerini ve il başkanlarını AK Parti'nin geleceğe yönelik durumu konusunda bilgilendirdiklerini belirten Erdoğan, 81 ilde teşkilatlandıklarını, ilçe teşkilatlarının yüzde 90'ının, belde teşkilatlarının da yüzde 60'ının kuruluşunun tamamlandığını kaydetti. 
     Avrupa Birliği'ne AB üye olmanın Türkiye için önemli olduğunu ifade eden Erdoğan, şunları söyledi 
     ''Ama, Türkiye'nin tek gündemi AB değil. Ekonomik kriz, bütün ağırlığı ve acımasızlığıyla devam ediyor. Halkın asıl gündemi, aş, iş ve yarının nasıl olacağıdır. Bu nedenle, halkımız acilen seçim istemektedir ve seçimlerden sonra dürüst ve adil bir hükümet kurulmasını beklemektedir. Bu konuda halkımızın tek umudu, AK Parti'dir. Son yapılan bir kamuoyu araştırmasından çıkan sonuç, vatandaşların çoğunun siyasete güvensizliğini muhafaza ettiğidir. Bir kamuoyu araştırmasında, hiçbiri cevabını verenlerin ve kararsız kalanların oranı yüzde 40. Kalan yüzde 60'lık kısmın yüzde 22.8'i ile AK Parti, açık farkla birinci sırada.'' Başbakan Bülent Ecevit'in, bugün ''Bakanlar Kurulu ve liderler olarak biraraya geldiğimizde uyumun devam ettiğini gördük. Partilerin ve liderlerin kamuoyu önünde farklı davranmaları, siyasetin doğasındandır'' açıklamasını yaptığını kaydeden Erdoğan, şöyle konuştu 
     ''Biz de diyoruz ki Sayın Başbakan Siyasi partiler, iktidara gelmeyi ve iktidarda kalmayı ne kadar doğal görüyorlarsa yeri ve zamanı geldiğinde çekilebilmeyi de siyasetin bir gereği olarak görmeyi siyasi etik olarak gaye edinmelidirler. Hükümet, hayatının bu son demlerinde, halkın taleplerine cevap versin ve ülkeyi bir an önce seçime götürsün. Çünkü, halk seçim, seçim, seçim diyor. Halka rağmen iktidar olunur mu Şu andaki hükümet, halka rağmen orada duruyor. Bu hükümet, her geçen gün eriyor ve biteceklerdir.'' 
     






</TEXT>
</DOC>
