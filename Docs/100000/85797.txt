<DOC>
<DOCNO> 85797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/guncel/gunz1.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Laleli’de trilyonluk kaçak altın 3 gözaltı 
     İSMAİL ERBEN 

     İstanbul Gümrükler Muhafaza Kaçakçılık ekipleri, kaçak altın’ ihbarı üzerine Laleli’deki Sürer ve Çiftçiler kuyumculuk isimli işyerlerine baskın düzenledi. Baskında işyerlerinde 14 ayar 65 kilo ağırlığında, 812 milyar 500 milyon değerinde kaçak olduğu iddia edilen altın ele geçirildi. İnceleme sonucu işlenmiş muhtelif takıların belge ve beyannamesinin bulunduğu anlaşıldı. Polis olayla ilgili Selim Sürer, İbrahim Çiftçi ve İsa Çiftçi’yi gözaltına aldı. 
     
     Mafya, böcekle telefon dinliyor 
     TBMM İnsan Hakları Komisyonu tara-fından yasadışı telefon dinleme iddiaları üzerine kurulan Alt Komisyon’un raporu, "mafya"nın baskı ve şantaj amacıyla telefon dinlediğini ortaya çıkardı. Emniyet, MİT ve Jandarma yetkilileriyle yapılan görüşmeler hakkında bilgi veren, komisyonun kabul ettiği raporda, mafya kulağına’ ilişkin şu bilgiler yer aldı "Mafyanın açıktan geçen telefon hatlarına müdahale ederek hedef aldıkları şahısları dinleyebildikleri gibi böcek tabir edilen dinleme cihazlarını yerleştirerek de dinleme yaptıkları tespit edilmiştir." 
     
     Narkotik polisi bacağından vuruldu 
     SERHAT ÜNAL 

     Bahçelievler’de bir polis, uyuşturucu satıcısı olduğu öne sürülen bir kişinin açtığı ateş sonucu bacağından yaralandı. Narkotik Şube Müdürlüğü sokak timlerinde görevli polis Mehmet Karslı, alıcı gibi davranıp irtibat kurduğu uyuşturucu satıcısı Kamil Kaya’yla Mahmutbey Caddesi üzerindeki bir pastanede buluştu. 10 gram kokain ile 250 adet extacy’yle gelen Kaya, "Ben polisim" diyen Karslı’yı ayağından vurdu. Karslı, hastaneye kaldırılırken, Kaya tabancasıyla yakalandı. 
     
     Çeçen eylemci sınır dışı edilecek 
     İSTANBUL Milliyet 

     Af Yasası’ndan yararlanarak serbest bırakılan Avrasya feribotu eylemcisi Çeçen uyruklu Viskhan Abdurrahmanov, hakkında yapılacak işlemin belirlenmesi için gözaltında tutuluyor. Türk vatandaşı olmayan Abdurrahmanov, "sınır dışı edilip edilmeyeceği, edilirse hangi ülkeye gönderileceği’’ konusunda Emniyet Genel Müdürlüğü’ne gönderilen yazının cevabı gelinceye kadar, İstanbul Yabancılar Şube Müdürlüğü’nde kalacak. 
     
     Ölüm orucunda hayatını kaybetti 
     İSTANBUL Milliyet 

     F tipi cezaevlerini protesto etmek amacıyla ölüm orucunda bulunduğu belirtilen Okan Külekçi’nin hastanede öldüğü açıklandı. Alınan bilgiye göre, Külekçi, ölüm orucunun 240. gününde tedavi gördüğü Bayrampaşa Devlet Hastanesi’nde hayatını kaybetti. Külekçi’nin Tekirdağ F Tipi cezaevinden hastaneye sevk edildiği belirtildi. 
     
     Asker konvoyu yine can aldı 
     DHA 

     Samsun’da önceki gün Uğur Balta’yı 20 asker uğurlamak amacıyla araçlarla konvoy oluşturan gençler, bir can aldı. Balta’nın arkadaşlarından İdris Arlı’nın 31 kullandığı otomobil, aşırı sürat nedeniyle, Zeytinlik Mahallesi’nde oyun oynayan 7 yaşındaki Tuğçe Tufançlı’ya çarptı. Hastaneye kaldırılan Tufançlı, kurtarılamazken Arlı, tutuklanarak cezaevine gönderildi. 
     
     Adana’da iki genci bıçaklayıp yaktılar 
     DHA 

     Adana’da 16 yaşındaki iki arkadaş, 41 yerinden bıçaklanarak öldürüldükten sonra yakıldı. Gözü dönmüş katillerin bulunması için geniş çaplı araştırma başlatan jandarma, Yüreğir’e bağlı Mustafalar Köyü’nde çiftçilerin önceki akşam buldukları cesetlerin 3 aydır kendisinden haber alınamayan Burhan Akyıldız ile arkadaşı Selim Aslan’a ait olduğunu belirledi. 
     
     Foça’da 4.6 şiddetinde deprem korkuttu 
     DHA 

     İzmir’in Foça ilçesi açıklarında meydana gelen deprem, kısa süreli paniğe neden oldu. Merkez üssü Ege Denizi’nin Foça ilçesi açıkları olan deprem, saat 07.47’de 4.6 büyüklüğünde meydana geldi. İzmir’de de hissedilen depremde can ve mal kaybı olmadı. 
     



 GÜNCEL 



















</TEXT>
</DOC>
