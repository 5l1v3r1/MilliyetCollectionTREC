<DOC>
<DOCNO> 86337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun14.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bilim adamları "Şeker hastalığı virütik olabilir" 
</HEADLINE>
<TEXT>

     İngiliz bilim adamları, şeker hastalığına bir virüsün yol açtığını ortaya koyan güçlü kanıtlar bulunduğunu bildirdi. 
     Guy's, King's ve St. Thomas Tıp Fakültesi'nde 3 yıldır yürütülen çalışma, sağlıklı insanların vücuduyla yeni diyabet tanısı konulan kişilerin bedeninin Coxsackie B4 CVB4 olarak bilinen virüse tepki verme biçiminin farklı olduğunu ortaya çıkardı. 
     Araştırma ekibinin başı Dr. Mark Peakman, virüsün, hastalığın oluşmasında kanıtlanan bir rolü olması halinde özellikle Tip 1 şeker hastaları için aşı geliştirmenin mümkün olduğunu söyledi. 
     Tip 1 grubuna, kandaki şeker seviyesini kontrol eden insülin hormonunu yeterince üretemeyenler giriyor. 
     Araştırmalarında tipik virütik arazlara yol açan ve çoğunlukla çocuklarda görülen CVB4 virüsü üzerinde yoğunlaşan bilim adamları, son 5 ayda hastalığa maruz kalan 40 kişinin virüse nasıl tepki verdiğini 
     gözlediler. Doktorlar, CVB4 virüsünün bağışıklık sistemini kolayca uyardığını ortaya çıkardılar. Daha önceki çeşitli araştırmalar virüslerin, bağışıklık sistemini, insülin üreten hücreleri öldürmek için harekete geçirdiğine işaret ediyordu. 
     





</TEXT>
</DOC>
