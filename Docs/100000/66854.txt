<DOC>
<DOCNO> 66854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun09.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan maaşını burs için veriyor 
</HEADLINE>
<TEXT>

     COŞKUN YAMAN Balıkesir DHA 

     Balıkesir’de ANAP’lı Belediye Başkanı Ziya Tan’ın maaşı görüşülürken, Tan’ın, üç yıldır maaşıyla öğrencilere burs verdiği ve yoksullara yardım yaptığı ortaya çıktı. Belediye Meclis toplantısında, önceki gün Tan’ın maaşı görüşüldü. Tan, kendisiyle ilgili konu gündemde olduğu için Meclis Başkanlığı’nı Başkanvekili Mustafa Tabanlı’ya bırakıp odasına gitti. Çeşitli tartışmalardan sonra Tan’ın maaşının bir milyar 500 bin lira olmasına oy birliğiyle karar verildi. 
     
     Yeterince gelirim var 
     Toplantıda maaşla ilgili tartışmalar sürerken Tan’ın üç yıldır maaşıyla öğrencilere ve yardıma muhtaçlara destek olduğu ortaya çıktı. Tan, iki benzin istasyonu ve bir lastik bayii olduğunu belirterek, "Benim yeterince gelirim var. Başkanlık maaşını da uzun süredir burs ve yardım olarak değerlendiriyorum. Bu doğru. Ama bunun reklam yapılmasını istemiyorum bu nedenle açıklamamıştım" diye konuştu. 
     



 GÜNCEL 




















</TEXT>
</DOC>
