<DOC>
<DOCNO> 98510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sonspo06.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erhan Namlı, Elazığspor'a imza attı... 
</HEADLINE>
<TEXT>

     Elazığspor Kulübü Başkanı Hayrettin Karamazı, birçok kulübünün peşinde koştuğu Galatasaraylı Erhan Namlı ile 2 yıllık sözleşme imzaladıklarını söyledi. 
     Karamazı, dış transfer çalışmalarını aralıksız sürdürdüklerini belirterek, takıma iyi bir santrfor alınmasından sonra transfere son noktayı koyacaklarını söyledi. Karamazı, şöyle konuştu 
     ''Birçok kulübün peşinde koştuğu Galatasaraylı Erhan Namlı ile 2 yıllık sözleşme imzaladık. Bu arada, Galatasaraylı Marcio ile görüşmelerimiz sürüyor. Bu oyuncuyu kadromuza dahil etmek istiyoruz. Kızılcahamam kampımız tüm hızıyla devam ediyor. Teknik Direktör Giray Bulak, bugün idman sonrası futbolculara 2 günlük bir izin verecek. İki günlük izinden sonra futbolcular yine Kızılcahamam'da toplanacak. 6 Ağustos tarihinde takım İzmir'e gidecek ve ilk maçımızı Göztepe ile yapacağız. Göztepe maçının ardından takım Elazığ'a gelecek.'' Karamazı, kombine biletlerin ise yarın satışa sunulacağını kaydederek, kombine bilet fiyatlarının 500 milyon, 750 milyon ve 1 milyar lira olarak belirlendiğini söyledi. 
     





</TEXT>
</DOC>
