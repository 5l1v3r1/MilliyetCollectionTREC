<DOC>
<DOCNO> 80591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo04.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Boston Celtics ve Los Angeles Lakers önde... 
</HEADLINE>
<TEXT>

     ABD Profesyonel Basketbol Ligi'nde NBA , play-off 1. tur mücadelesine, bu sabaha karşı yapılan 2 maçla devam edildi. 
     Doğu Bölümü'nde Boston Celtics, Philadelphia 76ers'ı kendi sahasında 93-85 yenerek, seride 2-0 öne geçti. 
     Karşılaşmada ev sahibi ekibi galibiyete taşıyan isimler olarak 25 sayı ve 10 ribauntla Paul Pierce ve 24 sayı ve 10 ribauntla da Antoine Walker dikkati çekti. Konuk ekipte ise sakatlığının geçmesinin ardından 14 karşılaşma sonra ilk kez play-off'un ilk maçında yer alan geçen sezonun ''en değerli oyuncusu'' ve ligin sayı kralı Allen Iverson, 29 sayı kaydetmesine karşın takımını yenilgiden kurtaramadı. 
     Batı Bölümü'nde ise son 2 sezonun şampiyonu Los Angeles Lakers, evinde Portland Trail Blazers'a 103-96'lık skorla şans tanımadı ve seride 2-0 üstünlük sağladı. 
     Son 19. play-off maçında 18. galibiyetini elde eden Lakers'da, ünlü pivot Shaquille O'Neal, 31 sayı ve 14 ribaunt, Kobe Bryant da 19 sayı kaydederek galibiyette başrolü oynadı. Blazers'da ise Rasheed Wallace, 31 sayı ve 11 ribaunt, Scottie Pippen da 20 sayılık performans gösterdi. 
     Bu 2 eşleşmede 1. turun 3. maçları, 29 Nisan Pazartesi günü sabaha karşı Philadelphia ve Portland'da yapılacak. 
     Ligde yarın sabaha karşı ise Doğu Bölümü play-off 1. tur 3. 
     maçında Indiana Pacers ile New Jersey Nets 1-1 karşı karşıya gelecek. 
     





</TEXT>
</DOC>
