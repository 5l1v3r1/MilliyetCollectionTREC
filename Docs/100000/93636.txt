<DOC>
<DOCNO> 93636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/cemal.html </URL>
<DATE> 2002/07/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş’e göre belirsizlik en ağır maliyet 
</HEADLINE>
<TEXT>

     TÜSİAD’dan üst düzeyde bir yetkilinin dün öğleden sonraki sözleri "Karışıyor da karışıyor. Kötüye gidiyor." 
     Ve akla takılan ilk soru 
     Bu karışıklığın, siyasal belirsizliğin ekonomik maliyeti seçimden daha mı az 
     Bu soruyu dün öğleden sonra bir ara Devlet Bakanı Kemal Derviş’e sordum. Ortalığın fena halde karıştığını Derviş de görüyor, kabul ediyor tabii. 
     Bu konuda, seçim sözcüğünü hiç ağzına almadan, seçimi telaffuz etmekten özenle kaçınarak aynen şöyle dedi 
     "Herhalde böyle bir belirsizliğin devam etmesi en ağır maliyettir." 
     Türkiye’yi, iç ve dış piyasaları yakından izleyen aklı başında bir gözlemcinin bundan farklı düşünmesi mümkün değil. 
     Bu belirsizliği yaratan başlıca iki neden var 
     1 Ecevit’in sağlık durumu... 
     2 Koalisyon ortakları arasında özellikle Avrupa Birliği konusundaki görüş ayrılıkları... 
     Derviş, Ecevit’in sağlığıyla ilgili olarak konuşmak istemiyor. Avrupa Birliği’ne ilişkin gelişmeleri ise kaygıyla karşılıyor. 
     Türkiye’nin AB’den yıl sonunda bir müzakere takvimi ya da tarihi almasını önemsiyor Derviş. 
     Şöyle dedi 
     "Kopenhag kriterleri yalnız Türkiye için konulmuş değil. Herkesin kabul ettiği bu kaideleri bizim de bir an önce kabul etmemizdir doğru olan..." 
     Derviş, AB’den yıl sonunda bir tarih alınmasının Türk ekonomisini çok olumlu etkileyeceğini belirtiyor. 
     Bir kez daha Derviş’in, "Belirsizliğin sürmesi en ağır maliyettir " sözünün altını çiziyorum. Çünkü, Ecevit’in sağlık durumundan kaynaklanan ve gitgide koyulaşan siyasal belirsizliğin maliyeti gerçekten her geçen gün büyüyor. 
     Başbakan Ecevit’in kendi sağlığıyla ve devlet idaresiyle ilgili görüşlerinde iyi niyetli olduğu konusunda bir kuşkum yok. 
     Ama iyi niyet yeter mi 
     Sayın Ecevit’in iyi niyeti, iç ve dış piyasalarda gittikçe büyüyen güven sorununun aşılmasını sağlayabilir mi 
     Hiç sanmıyorum. 
     İyi niyet artık yetmez buna. 
     Bunun gibi, ekonomiyle ilgili olarak hükümette oluşturulması düşünülen eşgüdüm ya da eski deyişle koordinasyon ne kadar işe yarayabilir 
     Bu konuda da kuşkuluyum. 
     Bugün gelinen noktada işlerin artık eşgüdümle düzelebileceğini sanmak gerçekçi bir bakış açısı değildir. Çaresizliğin ilacı bundan böyle eşgüdüm olamaz. 
     Kısacası 
     Ecevit’le piyasaların güven sorununun aşılması artık uzak ihtimal... 
     Ekonomi iyiye gitmiyor 
     Bu duruma siyasal belirsizlik damgasını vuruyor. 
     Fakat belirsizlik aşılabilirse, durum yine hızla iyiye, olumluya dönebilir. Çünkü bunun altyapısı’ mevcut. 
     Ama bugünkü ortamda ekonomiyle ilgili beklentiler konusunda pozitif hissetmek çok güç bir iş... 
     Bu açıdan, Türkiye Odalar Birliği’nin önceki gün yedi saatlik toplantıdan sonra yayımlamış olduğu yedi sayfalık açıklamada doğru değerlendirme ve dilekler var. 
     Keşke bunlara Ankara’da, iktidarıyla muhalefetiyle siyaset kurumunda kulak verilse... 
     Çünkü Türkiye’nin yeni bir krize daha tahammülü yok. 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
