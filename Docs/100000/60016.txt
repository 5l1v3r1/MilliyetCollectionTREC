<DOC>
<DOCNO> 60016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/soneko27.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango yılbaşı çekilişi başladı... 
</HEADLINE>
<TEXT>

     Milli Piyango İdaresi'nin yılbaşı özel çekilişi, sabah saat 09.00'dan beri devam ediyor. 
     Üç bölüm halinde yapılacak olan çekilişin ilk kısmı, Milli Piyango İdaresi'nin Kızılay'da bulunan Genel Müdürlük ek binasında saat 09.00 ile 12.00 arasında yapıldı. 
     Saat 14.00 ile 17.00 arasında yapılacak ikinci bölümün ardından akşam saatlerinde TRT Arı Stüdyosu'na geçilecek. Saat 00.15'de 8 trilyon liralık büyük ikramiyenin talihlisi belli olacak. 
     Milli Piyango İdaresi İkramiye Kontrol ve Çekilişler Dairesi Başkanı Ali Çetin, sabah saat 09.00'da başlayan çekilişin ilk iki bölümünün amorti dışındaki küçük ikramiyeleri içerdiğini ve şu ana kadar ikramiyelerin yarısından fazlasının çekişilinin tamamlandığını söyledi. Çetin, kendisinin başkanlığında, bir noter, Milli Piyango İdaresi'nden 3 şube müdür huzurunda çekilişlerin devam ettiğini kaydetti. 
     Üçüncü bölümün çekişinin ise TRT Arı Stüdyosu'nda yapılacağını belirten Çetin, saat 20.30'dan itibaren yarım saat ara ile canlı olarak yapılacak çekilişlerde 50 milyar lira, 100 milyar lira, 500 milyar lira, 1 trilyon lira, 2 trilyon liranın sahiplerinin belli olacağını bildirdi. 
     Çetin, saat 00.15'de, bu defa şans topları yeni yılın ilk trilyonerleri için döneceğini, saat 00.30'da en son olarak 2 adet amorti numarası tespit edileceğini sözlerine ekledi. 
     TRT'nın ARI Stüdyosu'ndaki bu çekilişler, TRT-1 kanalından canlı olarak da yayınlanacak. 
     
     TAMAMI SATILDI 
     Bu arada, Milli Piyango'nun yıbaşı özel çekiliş bileti için İdare depolarında bilet kalmadığı öğrenildi. 
     Bayilerde de bilet kalmazken, karaborsa bilet satıcılarından bilet almak isteyen Başkentliler Kızılay'da uzun kuyruklar oluşturdu. 
     
     İKRAMİYE DAĞILIMI 
     Öte yandan toplam 1 milyon 912 bin 464 ikramiyenin dağıtılacağı yılbaşı özel çekilişinde, toplam ikramiye tutarı da 42 trilyon 360 milyar lira olacak. 
     31 Aralık 2002 yılbaşı özel çekilişinin ikramiye tablosu şöyle 
     İkramiye Adedi İkramiye Miktarı 1 8.000.000.000.000 
     1 2.000.000.000.000 
     1 1.000.000.000.000 
     1 500.000.000.000 
     10 100.000.000.000 
     10 50.000.000.000 
     30 10.000.000.000 
     50 5.000.000.000 
     100 1.000.000.000 
     500 600.000.000 
     700 400.000.000 
     3.500 200.000.000 
     17.500 100.000.000 
     70.000 40.000.000 
     420.000 20.000.000 
     1.400.000 10.000.000 
     Toplam 1.912.464 42.360.000.000.000 
     
     





</TEXT>
</DOC>
