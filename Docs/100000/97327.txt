<DOC>
<DOCNO> 97327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo06.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2. Başkanı "Forvet için daha zamanımız var" 
</HEADLINE>
<TEXT>

     Galatasaray Kulübü 2. Başkanı Ali Dürüst, bir forvet arayışlarının sürdüğünü belirterek, ''Daha zamanımız var'' dedi. 
     Arzu ettikleri forvet oyuncusunu henüz bulamamış olmalarının sorun yaratmayacağını kaydeden Dürüst, ''İstediğimiz forveti bulursak, bu oyuncu zaten antrenmanlarını sürdüren hazır bir oyuncu olacak. Sorun çıkacağını düşünmüyorum. Teknik direktörümüz Fatih Terim'in istemediği Jancker'den kesinlikle vazgeçtik. Ligin başlaması ve Avrupa Şampiyonlar Ligi maçları için önümüzde yeterince zaman var. Arayışlarımız sürüyor'' dedi. 
     Takımın kamp yaptığı İsviçre'ye başkan Özhan Canaydın ile çarşamba günü gideceğini bildiren Dürüst, burada Hasan ve Ergün ile görüşüp görüşmeyeceği konusunda ise yorum yapmaktan kaçındı. Ali Dürüst, ''Bu gidişimiz transfer görüşmeleri için değil, önceden planlanmış bir ziyaret. Ancak, hele bir gidelim neler olacak görürüz'' diye konuştu. 
     Ali Dürüst, bir soru üzerine de şu an için takımdaki hiçbir futbolcu için kendilerine teklif yapılmadığını söyledi. 
     





</TEXT>
</DOC>
