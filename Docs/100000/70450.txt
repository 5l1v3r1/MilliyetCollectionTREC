<DOC>
<DOCNO> 70450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sontur17.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Barış elçisi' Türkiye'de sakatlandı 
</HEADLINE>
<TEXT>

     Dünya barışı için "Savaşa Karşı Barış" sloganıyla İngiltere'nin Manchester kentinden yürüyüş başlatan Birleşmiş Milletler Barış Temsilcisi Paul Coleman, Nevşehir'in Avanos İlçesi'nde merdivenden düşerek ayak bileğini incitti. 
     İngiliz Paul Coleman, 12 Kasım 2000 tarihinde ülkesinden başladığı Belçika, Hollanda, Almanya, Polonya, Bosna-Hersek, Romanya ve Bulgaristan'dan sonra 1 Ocak 2002'de Türkiye'ye geldi. 
     Coleman, geceyi geçirdiği Nevşehir'in Avanos İlçesi'nde, Belediye'ye ait misafirhanenin merdivenlerinden düşerek bileğini burktu. 
     Ayak bileği bandajlanan ve turunu bir gün ertelemek zorunda kalan Coleman, "Bugüne kadar 8 bin 550 kilometre yol yürüdüm, başıma hiçbir kaza gelmedi. İyileşir iyileşmez, amacım doğrultusunda yürüyüşüme devam edeceğim" dedi. 
     Günde 8-9 saat yürüyerek 30-35 kilometre mesafe kat eden Coleman, yürüyüşünü 11 Ekim 2005'te Çin'in başkenti Pekin'de tamamlayacak. 
     






</TEXT>
</DOC>
