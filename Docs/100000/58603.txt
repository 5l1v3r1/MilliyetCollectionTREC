<DOC>
<DOCNO> 58603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/soneko01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Marks Spencer, Fransa'dan çekiliyor 
</HEADLINE>
<TEXT>

     Türkiye'de de faaliyet gösteren İngiliz mağazacılık zinciri Marks Spencer Fransa'daki perakende satış faaliyetlerini sona erdiriyor. 
     Paris'in merkezindeki Haussmann Bulvarı'ndaki Marks Spencer mağazasının direktörü Guy Bodescot'nun İngiliz The Times Gazetesi'ne verdiği bilgiye göre, mağazalar Fransız mağazacılık zinciri Galeries Lafayette'e devredilecek. 
     Bodescot, Marks Spencer'ın Fransa'daki faaliyetlerine son verilmesi öncesinde Fransız müşterilerin son haftalarda yoğun alışveriş yaptıklarını, üç haftada 65 milyon Fransız frangı 8.8 milyon dolar satış yaptıklarını günde 20 bin müşteriye hizmet ettiklerini bildirdi. 
     Fransa'nın İngiltere ile savaşa girmiş ve bir daha hiç İngiliz malı alamayacakmışcasına davrandıklarını belirten Bodescot, Fransızların en çok bisküvi, kek, marmelat ve reçel ile yabancı menşeli şarap ve klasik İngiliz giysileri satın aldıklarını anlattı. 
     Marks Spencer, Fransa'daki 18 mağazasını Galeries Lafayette'e devrettikten sonra Fransız çalışanlar işlerini koruyacak, ya mevcut mağazalarda ya da Galeries Lafayette'in diğer mağazalarında çalışmayı tercih edecek. 
     Marks Spencer'ın İngiltere dışında en fazla mağazası Fransa'da bulunuyordu. 
     






</TEXT>
</DOC>
