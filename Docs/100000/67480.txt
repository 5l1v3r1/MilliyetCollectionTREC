<DOC>
<DOCNO> 67480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo20.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de polis, karaborsacılara göz açtırmıyor.. 
</HEADLINE>
<TEXT>

     Fenerbahçe ile Galatasaray arasında 16 Şubat Cumartesi günü yapılacak derbi maç öncesi biletleri 
     tükenmesine karşın karaborsacılar yine işbaşındaydı. 
     Fenerbahçe Şükrü Saraçoğlu Stadı çevresinde konuşlanan karaborsacılar, daha önceden aldıkları biletleri fahiş fiyatlarla taraftarlara satmaya çalıştı. 
     İstanbul polisi de kendisine gelen ihbarlar üzerine stat çevresindeki güvenlik önlemlerini artırdı. 
     Sivil polisler, stat yakınındaki Migros Mağazası'nın önünde karaborsa bilet satmaya çalışan 2 kişiyi gözlem altına aldı. 
     Bu arada bilet satılmamasına karşın karaborsa da olsa bilet sağlamak isteyen sarı-lacivertli taraftarlar da gün boyunca Fenerbahçe Şükrü Saraçoğlu Stadı çevresinde bilet aradı. Ancak güvenlik güçleri öğleden sonra stat çevresinde toplanan kişileri buradan uzaklaştırdı. 
     Öte yandan karaborsacıların biletleri değerinin 2-3 katı fiyata sattıkları öğrenildi. 
     






</TEXT>
</DOC>
