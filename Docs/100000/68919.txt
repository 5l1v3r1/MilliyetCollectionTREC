<DOC>
<DOCNO> 68919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/guncel/gun05.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İçel’deki rezalete inceleme 
</HEADLINE>
<TEXT>

     ALİ ŞEN, MUSTAFA ERCAN DHA 

     İçel Valisi Akif Tığ’ın oğlu Atilla ile Emniyet Müdürü Turgay Pamuk’un oğlu Çağlar’ın, otomobilleriyle girdikleri ters yönde polis tarafından durdurulmasıyla gelişen skandala, İçişleri Bakanlığı el koydu. Bakan Rüştü Kazım Yücelen, olayı incelemesi için bir mülkiye müfettişini şehre gönderirken, görevden alınan Çarşı Karakol amiri Başkomiser Mehmet Özgür’ün sürülmesi işleminin de durdurulduğunu açıkladı. 
     
     Oğlum gitmemiş’ 
     Vali Tığ, dün düzenlediği basın toplantısında olayı şöyle anlattı "Pazar akşamı ben ve müdür beyin Pamuk ailesi Polisevi’nde yemekteydik. Saat 23.00 sıralarında oğlum, müdür beyin oğluyla dışarı çıkıp dolaşacaklarını söyledi. Bir süre sonra müdür beyin cep telefonu çaldı. Masadan kalkarak konuşmasını sürdürdü. Olayı sonradan öğrendim. Müdür beyin oğlu, oğluma Atilla sen inme, ben sorunu çözerim’ demiş. Oğlum hiç direksiyondan kalkmamış." 
     
     Kibarca uyardım’ 
     Tığ, telsizden anons ederek söz konusu polis memurunu sabah makamına istediğini kaydederek sözlerini şöyle sürdürdü "Ancak, gece çalışıp dinlenebileceklerini düşünerek yeniden anons ettirip, Vali konağına çağırdım. Kendilerinden olayı dinleyip nezaket kuralları içinde uyardım. Başkomiser Mehmet Özgür’ün bu olaydan bir gün sonra görevden alınması yanlış anlaşıldı. Görevden alınışının bu olayla bir ilgisi yok." 
     
     



 GÜNCEL 

























</TEXT>
</DOC>
