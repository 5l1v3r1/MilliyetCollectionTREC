<DOC>
<DOCNO> 94207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy03a.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis eserlerin peşine düştü... 
</HEADLINE>
<TEXT>

İçi boşaltılan tarihi Beykoz Kasrı’ndaki kayıplar için harekete geçen TBMM Hesap İnceleme Komisyonu eserlere buldukları yerde el koyacak 
     ÖMER ERBİL İstanbul 

     TBMM Hesaplarını İnceleme Komisyonu, Sağlık Bakanlığı’ndan 1997’de TBMM’ye devredilen tarihi Beykoz Kasrı’nın kaybolan eşyalarının peşine düştü. Devredildiğinde içinde tek eser kalmamış olan kasrın eski fotoğraflarında görünen koltuk, tablo, vazo, avize, şamdan gibi paha biçilmez eserlerin nerede olduğu araştırılıyor. Komisyon Başkanı Nazif Okumuş, "Eserler hangi kurum, kuruluş ya da kişide çıkarsa el konulacak" dedi. 
     Kavalalı Mehmet Ali Paşa tarafından 1854 yılında yaptırılan Beykoz Kasrı 1. Dünya Savaşı’nda Darüleytam olarak kullanıldı. 1936’da Savunma Bakanlığı’na, 1950’de ise Sağlık Bakanlığı’na devredildi. 47 yıl Çocuk Göğüs Hastalıkları Hastanesi olarak hizmet veren kasır, TBMM’ye devredilirken, içinde tek bir tarihi eser bırakılmadı. 
     
     Müzayedelere takip 
     "Öğretim üyelerinden envanter topluyoruz" diyen MHP İstanbul Milletvekili Nazif Okumuş şöyle konuştu Almanya, İngiltere, Fransa’daki üniversiteler ve müzayede evleri araştırılıyor. Envanter çalışması bitirildikten sonra eserler nerede bulunursa el konulacak." 
     



 SİYASET 


















</TEXT>
</DOC>
