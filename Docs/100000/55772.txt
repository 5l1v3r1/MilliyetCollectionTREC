<DOC>
<DOCNO> 55772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/siyaset/siy01.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunun adı eşitlik 
</HEADLINE>
<TEXT>

Partisinin 7 kadın milletvekiliyle, kadınların hakkını savunan DSP’li Yücel Erdener'in basın toplantısı, dün yönetim tarafından iptal edildi 
     GÜNSELİ ÖNAL Ankara 

     Türk kadınına seçme ve seçilme hakkının verilmesinin 67'nci yılında, "evlilikte edinilmiş malların paylaşımı" rejiminin mevcut evliliklerde de geçerli olması için partisinin diğer 7 kadın milletvekiliyle birlikte büyük mücadele veren DSP İstanbul Milletvekili Yücel Erdener cezalandırıldı. 
     
     Tümen telefonla arayıp bildirdi 
     DSP Grup Yönetimi, Erdener'in dün, Türk kadınına seçme ve seçilme hakkı verilişinin 67'nci yıldönümü nedeniyle yapacağı basın toplantısını iptal etti. Bu karar, DSP Grup Başkanvekili Aydın Tümen tarafından evi ve bürosu telefonla aranarak Erdener'e bildirildi. 
     DSP'li 8 kadın milletvekilinin önergesini kendisinin verdirttiğini belirten Tümen, "MHP'yi ikna edebilseydik önerge geçerdi. Uzlaşma olmadığı halde bir gol atsaydık, sıkıntıya girerdik. Bundan sonra çok yasa çıkacak. Uzlaşma aramaya yüzümüz tutmazdı. Orta yol bulmak zorundaydık. Son ana kadar ikna etmeye çalıştık, MHP kabul etmedi" diye konuştu. 
     
     Saygın Evli kadın notere gitmez 
     ANAP İzmir Milletvekili Işılay Saygın, önergenin reddedilmesine Adalet Bakanı Hikmet Sami Türk'ün baskılarının neden olduğunu söyledi. 
     Saygın, evli çiftlerin notere başvurarak edinilmiş mallar rejimini kabul edeceklerine inanmadığını belirterek, şöyle konuştu "Kadın kocasına bunu söyleyemez. Söylese kocası '20 senedir birlikteyiz, bana güvenin yok mu ' der." 
     
Siyasi çıkarları ağır bastı      ÜMRAN AVCI İstanbul 

     Söz verdiği halde oylamaya katılmayan kadın milletvekillerine "Kadınlık bilinçleri gelişmemiş" suçlamasında bulunan kadın kuruluşu temsilcileri şöyle dediler 
     
     Prof. Dr. Necla Arat İstanbul Kadın Kuruluşları Birliği Koordinatörü 
     Siyasetçiler iktidarlarının önemli bir bölümünü oluşturan mülkiyetlerinden vazgeçemediklerini kanıtlamış oluyor. Burada biraz ihanet de var. 
     
     Av. Hülya Gürbahar Medeni Yasa Platformu Temsilcisi 
     Melek Karaca ve Nesrin Ünal yine MHP'li erkek milletvekilleri karşısında bağımsız iradelerini koyamadılar. Kadın olmak yetmiyor. Kadından yana olmak gerekiyor. 
     
     Doç. Dr. Saibe Oktay Özdemir İ.Ü. Hukuk Fakültesi 
     Sözlerinde durmayanların geldikleri yeri hak etmemiş olduklarını düşünüyorum. Hükümet bozulmasın diye inandıkları bir konuda mücadele etmediler. 
     
     Prof. Dr. Aysel Çelikel Türk Hukukçu Kadınlar Derneği Başkanı 
     Konu oylamaya katılmayan kadın milletvekillerimizin kadın hakları konusunda yeterince duyarlı, bilinçli olmalarıyla bağlantılı. Parlamento olayın anlam, değer ve ciddiyetine varamadı. 
     
     Müjgan Suver Marmara Grubu Vakfı 
     Ya bizimle konuşmalarında samimi değillerdi ya da gruplarının vereceği kararı önceden bildikleri için kalsak da sonuç değişmez' davranışını benimsediler. 
     
     Av. Nazan Moroğlu 
     Kadınlara seçme ve seçilme hakkı verilmesinin yıldönümü olan bugün dün , zannederim başta kadın genel başkanları olmak üzere yine aynı kadın milletvekilleri toplantılarda "Sizlerin haklarınızı korumak için meclisteyiz " diyecekler. 
     
Oy yok, bahane çok      Çiller, "O saatte oylama yapılacağından haberdar edilseydim, gelirdim" dedi 
     Oylamaya katılmayan DYP lideri Tansu Çiller, "İktidarın tavrı nedeniyle önergenin reddedileceği belliydi" dedi. Çiller, oylamaya bu yüzden gelmediğini söyledi. 
     Çiller, önergeyi DSP'li 8 kadın milletvekili ve AKP'den bir hafta önce DYP'nin verdiğini anımsattı. Dün kadın örgütü temsilcilerini kabul eden Çiller, "Önergeyi iktidar partileri, Adalet Bakanı kabul etmedi. Bunun çıkmayacağı konusundaki iktidar iradesini, ne olacağını biliyorduk" dedi. 
     
     Kimse haber vermedi 
     Çiller, "İktidar partisi DSP 8 kadın milletvekili önergenin kabulü için mücadele etti. Kadınların mücadelesine sembolik bir katkı yapabilirdiniz" denilmesi üzerine de, "Aslında o saatte oylama yapılacağından haberdar edilseydim, gelirdim" karşılığını verdi. 
     
     Yılmaz İçel’den yetişti 
     Oysa DYP'li iki kadın vekilden Ayfer Yılmaz, sel felaketi nedeniyle gittiği seçim bölgesi İçel'den oylamaya katılabilmek için gece Ankara'ya dönmüş, diğer Kayseri Milletvekili Sevgi Esen, sürekli telefonla arayarak Yılmaz'ın dönüp dönmeyeceğini sormuştu. Esen, dün, "En az 15 arkadaşımızın gitmeyip Genel Kurul'da kalmaları ve kabul oyu vermeleri için tek tek konuştum" dedi. 
     
Haydi siyasete      Çiller, kadın örgütlerini kabulünde, "İlk kadın Başbakan, Atatürk'ün ürünüdür. Genel başkana bağlı olmadan kadınlarımızın siyasete el koymalarının kurumsallaş-ması sağlanacaktır" dedi ve kadınları siyasete davet etti. 
     
     Akşener hastaymış 
     Oylamaya katılmayan MHP Kocaeli Milletvekili Meral Akşener, dün kadınlara seçme ve seçilme hakkı verilişinin 67'nci yıldönümü nedeniyle İzmir Atatürk Kültür Merkezi'nde düzenlenen panele katıldı. Akşener, önceki günkü oylamaya neden katılmadığıyla ilgili soru üzerine, "Bir şanssızlık yaşadım, iki gündür rahatsızlığım nedeniyle Meclis'e gidemiyorum. 1980'li yılların sonlarına doğru Medeni Yasa değişikliğine ilişkin imza topladım. Bu, yaptığımız çalışmaları ortadan kaldırmaz. Özür diliyorum" dedi. 
     



 SİYASET 













</TEXT>
</DOC>
