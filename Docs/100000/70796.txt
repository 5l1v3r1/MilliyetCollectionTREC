<DOC>
<DOCNO> 70796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/dunya/adun.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Mösyö Köstebek 
</HEADLINE>
<TEXT>

Bosnalı Sırp kasap Karadzic’in yakalanması için düzenlenen NATO operasyonunun bir Fransız subayının Sırplara bilgi vermesi nedeniyle başarısız olduğu iddia edildi 
     DIŞ HABERLER SERVİSİ 

     Bosna’daki NATO İstikrar Gücü SFOR, ikinci kez, Sırplara bilgi sızdıran "Fransız köstebek skandalı"yla çalkalanıyor. NATO’nun Kosova operasyonu sırasında Yugoslavya’da bombalanacak hedefleri Sırplara bildirdikleri saptanan Fransız subayların bu yöndeki faaliyetlerini devam ettirdikleri ve geçen hafta Sırp lider Radovan Karadzic’in yakalanmasını engelledikleri ileri sürüldü. 
     Alman Hamburger Abendblatt gazetesine konuşan Kosova’daki ABD Diplomatik Gözlem Misyonu Başkanı Shaun Byrnes "Bir Fransız subay başlatılan operasyonu Sırplara haber verdi" diye net konuştu. Amerikalı diplomat, Lahey’daki uluslararası savaş suçları mahkemesince 1992 - 1995 arasında Bosna’da soykırım yapmaktan aranan Karadzic’in yakalanması için geçen hafta perşembe ve cuma günleri ülkenin güneybatısındaki Foça’da yapılan operasyonların bir Fransız subayın Sırplara bilgi sızdırması yüzünden başarısız olduğunu açıkladı. 
     
     Telefon kayıtları var 
     SFOR’da görevli kimliği açıklanmayan bir Batı Avrupalı subay da, Fransız subayın Sırp polisine telefon ederek Karadzic’in yakalanacağını bildirdiğine ilişkin telefon kayıtları bulunduğunu söyledi. 
     



 DÜNYA 











</TEXT>
</DOC>
