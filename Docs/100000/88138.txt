<DOC>
<DOCNO> 88138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo30.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Avrupa Kulüplerinin liderliğine savundu... 
</HEADLINE>
<TEXT>

     Galatasaray, 102 Avrupa kulübünün oluşturduğu birliğin, 11 üyeli yönetim kuruluna girmeyi başardı. 
     Sarı-kırmızılı kulüp, Avrupa kulüplerinin UEFA gözetiminde oluşturduğu 102 üyeli birliğinin yönetim kurulu üyeliğine getirilirken, diğer yönetim kurulu üyeliklerine ise, Real Madrid CF İspanya , SS Lazio İtalya , Manchester United İngiltere , FC Bayern Münih Almanya , Olympique Lyon Fransa , FC Porto Portekiz , Dinamo Kiev Ukrayna , Glasgow Rangers İskoçya , Grasshopers Zürih İsviçre 
     ve Bulgaristan'dan bir takımın seçildiği öğrenildi. 
     Galatasaray Kulübü İkinci Başkanı ve Basın Sözcüsü Ali Dürüst, kulüp olarak en güçlü 102 Avrupa kulübünün yönetim kuruluna seçilmekten dolayı büyük memnuniyet duyduklarını söyledi. 
     Türkiye'nin Galatasaray'ın sayesinde Avrupa'da kulüpler bazında 7. 
     durumda olduğunu belirterek, ''Oluşturulan bu birlik, üye kulüplerin haklarını UEFA nezdinde koruyacak. Biz de birlik içinde yönetimde yer alarak, Avrupa futbolunda söz sahibi kulüplerden birisi olacağız'' dedi. 
     
     TRANSFER KONUSU 
     Dürüst, transferde Senegalli Sarr'ın dışında herhangi bir oyuncu ile şu an için anlaşmadıklarını söyledi. 
     Medyada yer alan ''Janker'in transferi tamam'' biçimindeki haberlerin doğruyu yansıtmadığını belirten Dürüst, ''Bu transferle ilgili görüşmelerimiz sürüyor. Henüz bitmiş birşey yok'' dedi. 
     





</TEXT>
</DOC>
