<DOC>
<DOCNO> 73215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yazar/temelkuran.html </URL>
<DATE> 2002/03/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Alma kahraman’ ahını çıkar aheste aheste .. 
</HEADLINE>
<TEXT>

Utanıyorum. Sarsılıyorum. Bir gazete, bir Türk kahramanı hakkında nasıl bu kadar kendini bilmez yayınlar yapar Kahramanlarımızdan, Türk halkı adına özür diliyorum 
     Çok müteessir oldum. Istırabım içime akıyor, bilemezsiniz. Sarsıldım, çok sarsıldım. Bu ne kendini bilmezlik efendim Bu ne densizlik Ordu mensubu olmakla kalmamış, güneş gözlüğü takacak mertebeye varmış bir insan hakkında böyle ileri geri yazmalar Böyle verip veriştirmeler Bir takım önemsiz hukuk kurallarını, gösterdiği yararlılıklar sırasında tamamen iyi niyetle çiğnemek zorunda kalmış bir yüce insandan, "suçludur" falan diyerek, üstelik "Bir kere delinmekle Anayasa’ya bir şey olmaz" şeklindeki ünlü Türk atasözünü de unutarak, -Haşa Ümme haşa - hesap sormalar Hem de ulu orta Hem de yüksek sesle Bilhassa, esefle karşıladığım şudur ki, şahsımın da çalıştığı gazete bu tip insanlar var. Anlayamıyorum, kabul edemiyorum Onlar adına bütün kahramanlarımızdan, kahramanlarımızın arkasında büyük bir cesaretle duran Türk büyüklerinden binlerce kez ve yerlerde sürünmek suretiyle özür dilemek isterim. Tabii bunlar, memleket çıkarlarının ne derece karmaşık, ne derece bizim gibi küçük insanların anlayamayacağı büyük meseleler olabileceğini kavrayamamış, kahramanlar için hukuktan da üstün şeyler olabileceğini anlayamamış, bilinçsiz insanlar. Evet evet Bunlar tamamen bilincini yitirmiş kişilerdir efendim. Bu tür insanlar Türk basınından temizlenmediği sürece birliğimiz, bütünlüğümüz, şuyumuz buyumuz tamamen tehlike altındadır. Yani bilmiyorum daha başımıza neler gelecek. 
     
Bir kız var, yazıyor      Ayrıca şuna da işaret etmek isterim. Bir kız var, gençten bir şey. Aynı gazetede yazmaktan utanç duyduğum bir şahıstır kendisi. Bilmiyorum Mehmet Bey, siz anlamışsınızdır kimden bahsettiğimi Bu kızın ne derece tehlikeli olabileceğini, dünkü bir sohbet sırasında anlamış bulunuyorum. Bir kitaptan bahsediyor bu hanım kız. "Disiplin" miymiş neymiş Efendim, bakınız, kendisi bu zararlı neşriyatı okumakla kalmayıp arkadaşlarına da gösteriyor. Körpe beyinlerin etkilenmesini istemem, ama tehlikenin derecesini göstermek için yazmak zorundayım kitaptan okuduklarını 
     " Nazi rejimindeki Askeri hukukçular, ... fazlasıyla yumuşak davranma suçlamalarına maruz kalmak istemediklerini belli etmişlerdi. Bu bağlamda ordunun gücünü zayıflatma’ cürmü, özel bir önem kazandı. ... Bu cürümün kapsamına Bu savaşta nihai hedefe ulaşmak için halkın topyek n görev alma isteğini engelleyen veya zayıflatan’ fiillerin tamamı dahil edilmişti." 
     Bu fitne fücur hanım, Nazi Almanyası’ndaki bu uygulamanın Türkiye’de h l geçerli olduğunu iddia ediyordu. Bakınız Şu küstahlığa, şu çıldırmışlığa bakınız Efendim bu kendini bilmez, bununla da kalmayıp bugün suçlanan kahramanlarımızı yaratan şeyin bütün sistemin sorgulanamaz hale getirilmesinden kaynaklandığını da söylemez mi Neymiş efendim, yıllardır öyle bir düzen kurulmuş ki, aydınlar ve halk yapılanlar konusunda soru soramaz, cevap alamaz hale gelmiş de, bütün bunlar o yüzden başımıza geliyormuş. 
     Bakın -burada bilhassa kahramanlarımıza ve onlara destek veren Türk büyüklerine sesleniyorum- bu tip zararlı unsurlar toplumumuzdan temizlenmelidir. Ben kendisinden, böyle bir tehlikeli şahsın gazete içinde dolandığını haber vermek açısından bahsediyorum. Bilmiyorum artık, gereğini büyüklerimiz düşünsün. Onlar bu kız hakkında ne yapılacağını pek iyi bilirler. Değil mi efendim 
     
Ballandıra ballandıra...      Bendeniz bugün Büyük Türk kahramanları konusunda bir yazı kaleme almak niyetindeyim. Ama benim yazdığım öyle başkalarının yazdıklarına benzemez. Ben yazdım mı şöyle etraflıca, teferruatlı meferruatlı yazmak isterim. Önce kahramanlarımızın kara kaşlarını, kara gözlerini, her daim o şahin bakışlarını saklayan esrarengiz güneş gözlüklerini ballandıra ballandıra tarif etmek isterim. Sonra geçerim yaptıkları cesaret dolu işlerden, yüce şahsiyetlerinden ve memlekete sağladıkları tarifi mümkünsüz faydalardan şöyle uzun uzun bahsetmek isterim. 
     "Disiplin - Askeri İtaat Üretiminin Sosyolojisi ve Tarihi" Ulrich Bröckling - Ayrıntı Yayınları 
     
     







Eğitim hakkında bir kitap 


Irak'a değil Filistin'e bak 


Cheney’i beklerken... 


Biz darı değiliz 


Bu ahlaksız teklifi, Türk basını kabul edemez 


Medya maydanozları... 


IMF'nin 'deli gömleği' 


Alma kahraman’ ahını çıkar aheste aheste .. 


2001’deki çöküşün boyutları ürkütücü 


Üç yaşamöyküsü 


</TEXT>
</DOC>
