<DOC>
<DOCNO> 66583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun10.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon "Bin Ladin ölürse El Kaide parçalanır" 
</HEADLINE>
<TEXT>

     Pentagon yetkilileri, Usame Bin Ladin'in öldürülmesi halinde El Kaide örgütünün parçalanacağını tahmin ettiği bildirildi. 
     Örgütün en az 6 liderinin öldürüldüğü, birkaçının tutuklu olduğu, ancak ondan fazla yetkilinin ele geçirilemediği, bu durumda El Kaide'nin yeniden toparlanabileceği belirtildi. 
     Savunma İstihbarat Ajansı Müdürü Thomas R. Wilson, Senato İstihbarat Komitesi'ne gönderdiği yazıda, Bin Ladin'in öldürülmesi halindeyse hayatta kalan liderlerin örgüt üyelerini birarada tutmasının güç olacağını söyledi. 
     Wilson, Bin Ladin olmadan El Kaide'nin, ortak bir amaçta birleşen ancak birbirleriyle gevşek ilişki içindeki çeşitli gruplara bölünebileceğini kaydetti. 
     






</TEXT>
</DOC>
