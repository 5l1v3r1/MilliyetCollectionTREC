<DOC>
<DOCNO> 50747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo04.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadi Tekelioğlu'nu eski öğrencileri vurdu... 
</HEADLINE>
<TEXT>

     Trabzonspor Teknik Direktörü Sadi Tekelioğlu'nun istifasına neden olan golleri atan Denizlisporlu Coşkun ve Muzaffer'in, teknik adamın kariyerindeki en büyük başarıda da katkıları bulunuyor. 
     Erzurumspor'u 1997-98 sezonunda ilk kez Birinci Lig'e taşıyan teknik direktör Sadi Tekelioğlu, bu şampiyonlukla teknik adamlık kariyerindeki en büyük başarıyı yakalarken, bu başarıya mavi-beyazlı ekibin kadrosunda yer alan golcü Coşkun ve Muzaffer, oynadıkları futbolla büyük katkı sağlamışlardı. 
     Erzurum'da halen efsanevi takım olarak nitelendirilen kadronun 3 başarılı isminden Muzaffer ile Coşkun, Denizlispor'da yeniden biraraya gelirken, teknik adam Tekelioğlu da kariyerindeki en büyük başarı olan Erzurumspor'da yaşadığı şampıyonluktan 3 sezon sonra 2000-2001 sezonunda Trabzonspor'un başına getirildi. 
     Dünkü Trabzonspor-Denizlispor maçında eski öğrencileri Muzaffer ve Coşkun, Denizlispor 2-0 yenik durumdayken attıkları gollerle, takımlarına 1 puan kazandırırken, garip bir tesadüf sonucu eski hocaları Tekelioğlu'nun da istifasına da neden oldular. 
     






</TEXT>
</DOC>
