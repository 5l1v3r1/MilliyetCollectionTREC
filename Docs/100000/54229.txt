<DOC>
<DOCNO> 54229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur15.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazarlamacı ile kavga ederken kalp krizi geçirip öldü 
</HEADLINE>
<TEXT>

     Giresun'da, kızının mal aldığı pazarlamacı ile tartışan bir kişi, kalp krizi geçirerek öldü. 
     Alınan bilgiye göre, Sema Akçay, pazarlamacı Ahmet Akın'dan aldığı mutfak robotu karşılığında imzaladığı sözleşmeyi, kandırıldığını düşünerek noterden iptal ettirdi. 
     İptal işleminden sonra, Akçay'ın evine, sattığı malın ilk taksidini almaya gelen Ahmet Akın ile Sema Akçay'ın babası Osman Özdemir arasında tartışma başladı. 
     Tartışma sırasında kalp krizi geçiren Osman Özdemir, kaldırıldığı Giresun Devlet Hastanesi'nde öldü. 
     Pazarlamacı Ahmet Akın, çıkarıldığı mahkemede, ''ölüme sebebiyet vermekten'' tutuklandı. 
     






</TEXT>
</DOC>
