<DOC>
<DOCNO> 81961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/guncel/gun01.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Mahmut’a kavuştu 
</HEADLINE>
<TEXT>

Kanser olan spiker Esin Baysal Öngören, üç yıldır eşi Mahmut’u kaybetmenin acısıyla yaşıyordu. Geçen hafta kendisi için bir ölüm ilanı yazdı ve önceki gün... 
     YILDIZ YAZICIOĞLU ASLI ÖKTENER 

     Değerli dostlarımdan ayrılmanın kaderini yaşarken, bir bilinmezlikteki Mahmut’a ve diğer sevdiklerime kavuşabilmenin umudu içindeyim. Güzel yaşamaya çalışın, mutlu olun..." Cumhuriyet gazetesi’nde dün yayımlanan bu ilanı veren, emekli spiker Esin Baysal Öngören’di. Önceki gün yaşama veda eden 64 yaşındaki Öngören, hayattayken ölüm ilanını hazırlamış, bir de "not" eklemişti "Beni uğurlamaya gelen dostlarıma kucak dolusu sevgi ve teşekkürlerimi bırakıyorum." 
     1998’e kadar TRT Ankara Radyosu’nda spikerlik yapan Esin Öngören, 6 yıl önce kanser olduğunu öğrendi. Cumhuriyet gazetesi yazarı olan eşi Mahmut Tali Öngören de kanserdi. Eşinin 1999’da ölmesi, onu da hayata küstürdü. Bir hafta önce durumu ağırlaştığında eşinin hayata veda ettiği İbni Sina Hastanesi’ne kaldırıldı. Öngören, geçen hafta yeğenlerini çağırıp, "Ben öldükten sonra yayımlayın" diyerek yazdığı veda notunu verdi. 
     
     Yeğeni Vasiyeti saydık 
     Yeğeni İsmet Kırkağaçlıoğlu, bu isteği ilk duyduğunda tepki göstermiş, ancak daha sonra bunu vasiyet olarak görüp kabul etmiş. Öngören, bugün saat 11.00’de TRT Ankara Radyosu’nda yapılacak tören ve Maltepe Camisi’nde kılınacak cenaze namazı sonrasında toprağa verilecek. 
     



 GÜNCEL 
























</TEXT>
</DOC>
