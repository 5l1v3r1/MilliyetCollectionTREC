<DOC>
<DOCNO> 65512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/spor/spo03.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutsal ittifak 
</HEADLINE>
<TEXT>

Galatasaray’da başkan adaylarından Özhan Canaydın, eski başkanlar Faruk Süren, Alp Yalman ve yönetici Fatih Altaylı ile gizlice bir araya gelerek destek sözü aldı. Mehmet Cansun’a karşı müthiş bir koalisyon kuruldu 
     HALİL ÖZER 

     Projeler belirlendi 
     GALATASARAY’DA kongre öncesinde Mehmet Cansun’a karşı büyük bir cephe oluştu. Başkan adayı Özhan Canaydın ile eski başkanlardan Faruk Süren ve Alp Yalman’ın yanı sıra Cansun’a en büyük muhalif isim Fatih Altaylı, İstanbul Parksa Hilton’da bir araya geldi. Canaydın’ın seçim merkezi olan otelde yapılan yemekli toplantıda seçim öncesinde neler yapılabileceği görüşüldü. 
     
     Daha da güçlendi 
     BAŞKAN Cansun’un yönetimi sırasında yapılan hataların da masaya yatırıldığı zirveden çıkan en önemli karar ise Alp Yalman ve Faruk Süren’in seçimde her koşulda Canaydın’a destek vereceklerini belirtmeleri oldu. Böylece Canaydın Mehmet Cansun’a karşı büyük bir gücü arkasına aldı. Toplantıda Cansun’un, Fatih Altaylı’yı listesine yazmak istemesi de şaşkınlıkla karşılandı. 
     
     Altaylı’ya teklif 
     SEÇİMLERE Başkan Mehmet Cansun’un listesinden girecek Engin Kaptanoğlu’nun Altaylı’yı arayarak "seni listeye yazıyoruz" dediği iddia edildi. Ancak Fatih Altaylı böyle bir durum olması halinde kongre günü hemen istifa edeceğini ve kesinlikle Canaydın’ın yanında olacağını açıkladı. Abdürrahim Albayrak’ın da büyük bir olasılıkla Cansun’un listesinden seçime girmeyeceği belirtildi. 
     
     Albayrak kırgın 
     HAKKINDA çıkan spekülasyonlara ve kendisine hala teklif yapılmamasına bir hayli sinirlenen Albayrak’ın bundan sonra Mehmet Cansun öneride bulunsa da bunu kesinlikle kabul etmeyeceği öğrenildi. Bu arada Abdürrahim Albayrak’ın telefonda bir ödeme yüzünden yönetici Eşref Hamamcıoğlu ile sert bir şekilde tartıştığı ve yönetimle arasında soğuk rüzgarlar estiği bildirildi. 
     
Hakan’a taviz yokYıldız futbolcunun sezon sonuna kadar bedava oynama teklifini geri çeviren yönetim, "Ancak üstüne para verirse bu takıma dönebilir" açıklamasını yaptı 
     ERHAN TELLİ 

     GALATASARAY’DA kulübüyle mukavele imzalamadığı için kadro dışı bırakılan Hakan Ünsal, yönetime ilginç bir teklif ileterek, tüm alacaklarından vazgeçtiğini, sezon sonuna kadar bedavaya oynayabileceğini söyledi. Sarı - Kırmızılı yöneticiler, Hakan’ı yeniden takıma kazandırmak isteyen Futbol Şube Sorumlusu Abdürrahim Albayrak’ın ısrarına rağmen bu öneriyi geri çevirdiler. 
     SEZON sonunda istediği kulübe bedelsiz olarak transfer yapabilme hakkını elinde bulunduran yıldız oyuncu için Galatasaray yönetiminin "O’nu affedersek sözleşme imzalamadan sezon sonunda bedavaya gidecek. Ancak üstüne para getirirse bu takımda oynayabilir" görüşünde birleştiği ifade edildi. Hakan ise, "Galatasaray benden yararlansaydı 500 bin dolar kazanç sağlayacaktı" dedi. 
     
Gonzales’e özel tören      Galatasaray önceki gün sözleşme imzaladığı Kolombiyalı Gonzales ile basın önünde bir kez daha mukavele yaptı. İmza törenine Futbol Şube Sorumlusu Abdürrahim Albayrak ile katılan Teknik Direktör Lucescu, "Gonzales’i aslında sezon sonu transfer etmek istiyorduk. Elimizden kaçırmamak için hemen almayı uygun gördük" dedi. Bu arada Ergün, Bülent Akın ve Ümit Karan dün Kilyos’taki Veysel Vardar Körler Okulu’nu ziyaret ettiler. 
     
Sergen’e sorgu      ANTALYASPOR maçının hazırlıklarına dün akşam yaptığı çalışmayla devam eden Galatasaray’da, kaleci Mondragon’un bu hafta da forma giymesinin zor olduğu açıklandı. Dün düz koşu yapan Kolombiyalı kaleci için bugün karar verilecek. Hafif sakatlığı bulunan Batista’da Sergen ile birlikte düz koşuyla idmanı tamamladı. Bu arada Lucescu ve Abdürrahim Albayrak ile görüşen Sergen, Fenerbahçe maçına yetişeceğini söyledi. 
     



 SPOR 























</TEXT>
</DOC>
