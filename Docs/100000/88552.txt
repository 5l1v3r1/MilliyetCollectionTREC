<DOC>
<DOCNO> 88552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo20.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant yöneticilerle görüştü, transfer için Almanya'ya gitti... 
</HEADLINE>
<TEXT>

     Yöneticilerle transfer görüşmesi yapmak için önceki gün İstanbul'a gelen Fenerbahçe Teknik Direktörü Werner Lorant, yeniden Almanya'ya döndü. 
     Lorant, transfer çalışmalarıyla ilgili başkan Aziz Yıldırım ve sarı-lacivertli yöneticilerle yaptığı görüşmelerin ardından Almanya'ya giderken, Alman teknik adamın bir hafta sonra tekrar İstanbul'a geleceği öğrenildi. 
     Sarı-lacivertli çalıştırıcının, yöneticilerle, Almanya'nın TSV Münih 1860 takımında forma giyen Avustralyalı forvet oyuncusu Paul Agostino'nun transferi için görüşmelerde bulunduğu iddia edildi. 
     Bu arada, kendisiyle anlaşma sağlanan Erhan Albayrak'ın transferinde, kulübü Arminia Bielefeld ile ilgili bazı pürüzlerin bulunduğu, bunların giderilmeye çalışıldığı kaydedildi. 
     





</TEXT>
</DOC>
