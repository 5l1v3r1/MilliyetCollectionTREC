<DOC>
<DOCNO> 86890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/aspo.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Karnavalı bekleyin" 
</HEADLINE>
<TEXT>

Şenol Güneş, Dünya Kupası finallerinde herkesin Türkiye’yi konuşacağını iddia etti, "Brezilya’nın yıldızları varsa, bizim de var. Rakiplerimizi küçümsemiyoruz ama, kimseden de çekinmiyoruz" dedi 
     BİLAL MEŞE 

     Engelleri aşarız’ 
     MİLLİ Takım Teknik Direktörü Şenol Güneş, başarı veya başarısızlığın kendilerini korkutmadığını, finallerdeki amaçlarının iyi futbol oynayarak tüm Dünya’ya güçlerini göstermek olduğunu söyledi. Turnuvaya iyi başlayıp, iyi bitirmek hedefini taşıdıklarını kaydeden Güneş, "Dünya Kupası’nı karnavala çevireceğiz, bekleyin. Kimseden çekinmiyoruz. Engelleri aşarız" diye konuştu. 
     
     Tam hazır değiliz’ 
     GRUPTAKİ üç maça da değişik kadrolarla çıkabileceklerini ifade eden tecrübeli teknik adam, "Oynayan da oynamayan da yüreğini ortaya koyacak" dedi. İstedikleri performansa tam olarak ulaşamadıklarını da sözlerine ekleyen Şenol Güneş, "Ancak rakiplerimizin de durumu aynı. Asıl Kosta Rika ve Çin maçlarında kalite olarak en üst düzeye ulaşacağımızı düşünüyorum" görüşünü savundu. 
     
     Pes etmek yok’ 
     BREZİLYA karşısında kötü bir sonuç alınsa bile oyuncuların asla pes etmemesi gerektiğini belirten Güneş şöyle konuştu "Onların favori gösterilmesi kadar doğal bir şey yok. Çünkü bu kupayı dört kez kazandılar. Ancak Brezilya’nın yıldızları varsa, bizim de var. Rakibimize yenilsek bile kalan iki maçı kazanarak turu geçmek zorundayız. Oyuncularım bunun için savaşmalı." 
     
     İleriye bakalım’ 
     HAZIRLIK maçlarında alınan sonuçları konuşmanın yersiz olduğunu söyleyen Şenol Güneş, "Bu Türk insanının tecrübesizliğini gösterir. İleriye bakmak varken sürekli geriye bakıyoruz. Elimizdeki oyuncular yerine, kadrodan çıkanları konuşuyoruz. Bu böyle devam ederse millet olarak bir yere varamayız" dedi. Güneş şimdiden ikinci turdaki rakipleri de incelediklerini kaydetti. 
     
Gözdağı verdiler      Ronaldo düşünsün’ 
     AY - Yıldızlı ekimizin tecrübeli ismi Alpay, Brezilya maçında herkesin kendilerinden galibiyet beklediğini, bunu boşa çıkarmayacaklarını söyledi. Tamamen Ronaldo’ya konsantre olduğunu kaydeden yıldız oyuncu, "Hep birinci sınıf oyuncuları marke ettim. Ben değil, Ronaldo ne yapacağını düşünsün" dedi. 
     
     Türkiye arkamızda’ 
     MİLLİ Takım’ın gol yollarındaki en büyük silahlarından Hakan Şükür, Brezilya maçında 70 milyon ülke insanının desteğiyle sahaya çıkacaklarını hatırlatarak, "Takımdaki arkadaşlık, birbirimize olan bağlılık bizim en büyük silahımız olacak. Brezilya maçını kaybetsek bile altı puan alırız" diye konuştu. 
     
     Carlos’a gönderme 
     BREZİLYA karşısında ilk onbirde forma giymesi beklenen Fatih Akyel de iddialı mesajlar verdi, "Roberto Carlos’un açıklamalarına katılmıyorum. Herhalde o bizi maçlarda yüzde otuz kapasiteyle oynarken gördü. Biz ilk maçta yüzde yüze çıkacağız. Bakalım o zaman ne diyecek " ifadelerini kullandı. 
     
     Bize güvenin’ 
     SAVUNMANIN bir diğer yıldızı Ümit Özat ise "Brezilya, bizim için Portekiz veya Hollanda gibi bir takım. Burada önemli olan konsantrasyondur. Puan veya galibiyet çok önemli. Zor bir maç olacak, ancak biz de kendimizi kanıtlamak için elimizden geleni yapacağız. Bize güvenin" açıklamasını yaptı. 
     
Tek çalışma      MİLLİLER dünü tek çalışma ile geçirdiler. Basına kapalı yapılan antrenmanda Şenol Güneş’in taktik ağırlıklı bir program uyguladığı öğrenildi. Brezilya maçında sahaya süreceği on biri de deneyen Güneş’in futbolcularına fazla yüklenmediği ve özellikle gol çalışması yaptırdığı belirtildi. Türkiye’nin Brezilya karşısında 3-6-1 sistemiyle oynayacağı da ifade edildi. Ay - Yıldızlı ekip, bugünden itibaren yine günde çift çalışmayla hazırlıklarını sürdürecek. 
     



 SPOR 
































</TEXT>
</DOC>
