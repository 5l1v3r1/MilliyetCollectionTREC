<DOC>
<DOCNO> 70105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko10.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat enflasyonu tahmini 3.2 
</HEADLINE>
<TEXT>

Aracı kurumlar ve bankacılar, şubat ayı toptan eşya fiyatları enflasyonunu yüzde 3.2 düzeyinde bekliyor 
     EKONOMİ SERVİSİ 

     Aracı kurumlar ve bankaların şubat ayı enflasyon tahmini toptan eşya fiyatlarında yüzde 3.2, tüketici eşya fiyatlarındaysa yüzde 3.4 düzeyinde. 
     CNBC - e’nin 23 kuruluştan derlediği tahminlere göre, şubatta özel imalat sanayi enflasyonu beklentisi ise yüzde 2.3. 
     Şubat ayı toptan eşya enflasyonu için yapılan tahminler, yüzde 2.3 ile yüzde 4 arasında değişirken, tüketici enflasyonu beklentileri, yüzde 2.1 ile yüzde 4.2 arasında dalgalandı. 
     
     Çekirdekte yüzde 2 
     Reuters’in yaptığı bir başka ankette de şubat ayında toptan eşya fiyatlarındaki artış tahminleri yüzde 2.8 ile 3.3 arasında değişirken, tüketici fiyatlarındaki artış beklentisi yüzde 3.5 ile yüzde 4.1 arasında yoğunlaştı. Ankete katılan 20 kurumun tahminlerine göre şubatta beklenen ve çekirdek enflasyon’ olarak bilinen özel imalat sanayi fiyatlarındaki artış ise yüzde 2 olacak. 
     



 EKONOMİ 





















</TEXT>
</DOC>
