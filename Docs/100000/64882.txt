<DOC>
<DOCNO> 64882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/ekonomi/eko04a.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemalardaki artış üç katı bulacak 
</HEADLINE>
<TEXT>

Aralık nema getirisi, kasımdaki kadar olursa, şubatta yapılacak zorunlu tasarruf ödemelerindeki artış geçen yıla göre yüzde 280’i bulacak 
     Zorunlu tasarruf olarak bilinen Çalışanların Tasarrufa Teşvik Hesabı kapsamında şubat ayında yapılacak nema ödemesi, bu defa çalışanların yüzünü güldürecek. 
     Nisan 1988’den Kasım 2001 sonuna kadar olan kümülatif nema oranı yüzde 560.33’e ulaştı. Kasım ayında nema oranında yüzde 6.96’lık artış oldu. Kasım ayındaki nema artış oranı aralıkta da yaşanırsa, çalışanlar yüksek nema ödemeleri alacak. Şubat ayında yapılacak nema ödemesindeki artış, bazı çalışanlar için yüzde 280’lere varacak. Üç yıla yakın kesintisi olduğu halde 2001 yılında ilk kez nema alanlar dışında nema ödemeleri ortalama yüzde 100’ün üzerinde olacak. Kanunda zamanı belirtilmemesine karşın, her yıl alınan Yüksek Planlama Kurulu YPK kararları doğrultusunda, aralık nema oranı esas alınmak üzere şubatta nema ödemesi yapılıyor. 2001’e ilişkin nema ödemesinin şubatta yapılabilmesi için, Hazine çalışmalarını tamamlayarak YPK’ya göndermişti. 
     
     Hesap yöntemi 
     Ödeme, anaparanın nema oranına çarpılması ve 100’e bölünmesi sonucu bulunan biriken nemanın üçe bölünmesi ve daha önce alınan nema ödemelerinin toplamının bu rakamdan düşülmesiyle elde ediliyor. Örneğin, brüt ücreti 3.8 milyar lira, hesaptaki anaparası 1 milyar 804 milyon 15 bin lira olan bir kişinin, aralık nema oranı yüzde 599.35 olursa, nema tutarı 10 milyar 812 milyon 371 bin 183 lira, anapara dahil toplam para miktarı 12 milyar 616 milyon 386 bin 183 lira, nemanın üçte biri 3 milyar 604 milyon 123 bin 728 lira oluyor. Nemanın üçte birinden daha önce ödenen 1 milyar 897 milyon 824 bin düşülünce, şubatta ödenecek nema 1 milyar 706 milyon 299 bin 728 lira oluyor. 
     Zorunlu tasarruf hesabında 30 Kasım 2001 itibariyle kümülatif 8 katrilyon 183.4 trilyon lira şimdiye kadar yapılan ödemeler düşüldükten sonra bulunuyor. 
     
Örnek tablolar milyon TL Özel Sektör brüt ücret 2001 nema ödemesi 2002 nema ödemesi Artış Birikim 3.8 milyar x 595.9 1,706.3 186.3 12,616.4 2.3 milyar x 411.3 1,179.9 186.9 8,727.9 1.2 milyar xx 155.6 363.0 133.3 2,660.6 746 milyon xxx 147.0 158.9 8.1 1,150.5      
Kamu Derece Kademe Öğretmen 1 4 x 92.2 345.7 274.8 2,556.0 Öğretmen 1 1 x 88.9 336.8 279.1 2,490.3 Öğretmen 7 2 xxxx 71.2 191.8 169.3 1,404.6      
     x Nisan 1988'den itibaren kesinti yapıldı. 
     xx Mart 1997'den itibaren kesinti yapıldı. 
     xxx Mayıs 1998'de sisteme girdi. İlk kez 2001'de iki yıl yedi aylık kesintisinin nemasını yüksek olarak aldığı için bu seneki artış düşük oldu. 
     xxxx Ocak 1997'den itibaren kesinit yapıldı. 
     



 EKONOMİ 














</TEXT>
</DOC>
