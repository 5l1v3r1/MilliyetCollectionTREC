<DOC>
<DOCNO> 90713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun21.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas İsrail'i tehdit etti "İşgalin bedelini ağır ödeyecek" 
</HEADLINE>
<TEXT>

     İsrail'de dün düzenlenen intihar saldırısının sorumluluğunu üstlenen Hamas örgütünün üst düzey yetkilisi Abdülaziz El Rantissi, İsrail'in, Filistin topraklarını yeniden işgal etme kararı için ''ağır bedel ödeyeceğini'' söyledi. 
     Filistinlilerin ya işgale direnerek bunun sonuçlarına katlanacağını ya da teslim olarak sonsuza dek utanç içinde yaşayacağını belirten El Rantissi, ''Sanırım Filistin halkı kanlarının son damlasına kadar direnmeye karar verdi'' dedi. 
     Kudüs'te dün düzenlenen, 19 kişinin öldüğü intihar saldırısının ardından toplanan İsrailli bazı bakanlar, terörle mücadelede yeni bir politika belirleyerek, Filistin topraklarını yeniden işgal etme kararı almıştı. 
     İsrailli bir yetkili de bu politika çerçevesinde, Filistinli bazı üst düzey yetkililerin sınır dışı edilmesinin düşünüldüğünü söylemişti. 
     





</TEXT>
</DOC>
