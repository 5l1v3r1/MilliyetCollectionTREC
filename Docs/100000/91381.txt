<DOC>
<DOCNO> 91381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yazar/sazak.html </URL>
<DATE> 2002/06/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Senegal anıları 
</HEADLINE>
<TEXT>

     Okyanus dalgalarından korunan yarımadanın içinde ağ atmış balıkçılar gün batımını bekliyor. 
     Kaldığımız otelin bahçesinden balıkçı barınakları görünüyor. Manzara filmlerdeki gibi. Olağanüstü güzellikte. 
     Senegal nire Türkiye nire 
     1980’lerin sonunda Özal’lı yıllar’da bu tür seyahatler köprü geçişi’nden daha zahmetsiz hale gelmişti. Turgut Bey, uzak coğrafyalara bir hafta, on gün süren keşiflere çıkar, işadamları da kafileye dahil edilerek ihracatta yeni pazarlar aranırdı. Avustralya, Yeni Zelanda’ya çıkılan on günlük bir gezi sırasında dönemin anamuhalefet lideri Demirel’in, Özal’a kutuplardaki penguenleri de görmeye gitmesini’ önerdiğini anımsıyoruz. 
     Rahmetli Özal’la Senegal’e iki kez gittik. 
     Dünya Kupası’nda bugün çeyrek final oynayacağımız Senegal’e o zaman da yabancıydık Gerçi Kökler’ dizisi nedeniyle Kunta Kinte’yi Senegal’in günümüzdeki ünlü golcüsü Diof’tan daha fazla tanıyor, mazlum Afrikalıların çilesini yüreğimizde duyuyorduk, ama ekranlarda televole’ devri başlayınca hepsini unuttuk. 
     Senegal ve Türkiye 2002 kupasının yükselen yıldızları. 
     Dakar’daki İslam Konferansı Örgütü zirvesi nedeniyle 1990 ve 1991’de gitmiştik, Senegal’e. Uçakta bir not dağıtıldı, Dışişleri, TC vatandaşlarını korumanın’ olağanüstü gayretiyle sıcak Afrikalıların ayakkabılarınızla ilgilenmesi’ durumunda, üzerimize koşmalarını beklemeyip, arka ceplerinizi korumaya almamız gerekeceği’ uyarısında bulunuyordu. Bu saçmasapan nottan hiçbir şey anlamadık. 
     Ertesi sabah sahilde balıkçı barınaklarından çıkan onlarca Afrikalının istilasına uğradık ama onlar, hindistancevizi yağı ve gömlek satıcılarıydı. 
     Kebe’yi orada tanıdık. Bize kayığını kiraladı. Toplantıdan arda kalan zamanda oltalarla balık avladık. 
     Gore Adası’ndaki İnsanlık Müzesi’ ise Senegal’in Afrika’daki köle tüccarlığını çağdaş dünyaya göstermek üzere koruma altına aldığı bir utanç mahzeniydi. Topraklarından koparılan on binlerce Afrikalı bu adada tutulduktan sonra Amerika’ya götürülmek üzere gemilere yüklenirmiş. Kaçmak isteyenler ise ya vurulur ya köpekbalıklarına yem olurmuş. 
     Gazeteci arkadaşım Ahmet Tan, DSP İstanbul milletvekili Cumhurbaşkanı Özal’ın tanıklığı ve dönemin Dışişleri Bakanı Hikmet Çetin’in izdivaç memurluğu altında Senegalli Pente’yi Allah’ın izniyle annesinden isteyip, özgürlüğüne kavuşturmaya’ çalıştı. Ahmet’in Afrika aşkı’ mektup arkadaşlığıyla sınırlı kalmasa, Ümit Davala’nın yerinde belki de anne tarafından Senegalli bir Türk futbolcu görebilirdik. Ve Senegal karşısında yabancılık çekmezdik 
     Tanıdığımız Senegalliler dost insanlardı. 
     Dönüşte hepimiz birer papağan getirerek aynı dili konuşmaya çalıştık. 
     Uzun boylu, atletik yapılı ve plaj boyunca koşan, spor yapan Senegalli futbolcuları Fransa’nın B takımı’ diye küçümsemek hata olur. 
     Türkiye, Brezilya’dan sonra en ciddi rakiple karşılaşıyor. 
     Kazanmak istiyoruz. 
     
     







Avrupa ve milliyetçilik 


Merhaba ey 76 


Vapura selam 


Çiller Kürtçe dahil anadilde yayın yapılsın 


1 trilyona ne yapılır 


İflasın eşiğine gelmeden olmuyor 


Yeni "üç" mü 


Vakıf üniversitelerinin vizyon arayışı 


Sevilla fırsatı kaçtı, ama... 


Başarıya başarı demem sanatla taçlandırılmayınca... 


Bodrum’da aile zirvesi 


İstanbul'un karma mahalleleri... 


Senegal anıları 


Dünyanın en manzaralı müzesi 


Tercih sizin 


Üçüncü büyük üniversite rektör seçiyor 


</TEXT>
</DOC>
