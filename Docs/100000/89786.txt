<DOC>
<DOCNO> 89786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yasam/yas01.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm hatırası 
</HEADLINE>
<TEXT>

Nihan ile Ali, önceki gün tanıştı... Şerefine, neşe içinde bu fotoğrafı çektirdi.. Ve birkaç saat sonra, bir otobüs onları ayırdı... 
     ERDEM SÜREK Çanakkale DHA 

     Nihan 15 ile Ali 22 henüz hayatlarının baharındaydı. Tanıştıkları gün neşe içinde motosikletle gezen, sanki korkunç kaderlerini önceden sezerek anı fotoğrafı çektiren iki genci, şanssız bir kaza sonucu ölüm ayırdı. 
     Kumköy’de oturan Nihan Aşkın ile Eceabat’ta market işleten Ali Çelik, önceki gün tanıştı. Hayatlarının baharında birbirlerine kanı kaynayan iki genç, tanışmalarının şerefine’, ilçedeki bir fotoğrafçıda birlikte anı fotoğrafı çektirdi. Neşe içinde verdikleri bu hatıra pozunu ölümsüzleştiren fotoğrafları öğleden sonra almaya geleceklerini söyleyen Nihan ile Ali, ardından da delikanlının plakasız motosikletiyle Gelibolu Yarımadası’nda gezmeye gitti. 
     Gelibolu’da birkaç saat eğlenen iki genci, öğleden sonra Eceabat’a dönerken bir felaket bekliyordu. 
     
     Nihan’ın durumu kritik 
     Eceabat’a dönüş için yola çıkan Nihan ile Ali’yi taşıyan motosiklet, Köprülü Hadibey İlköğretim Okulu öğrencilerini taşıyan 17 AS 989 plakalı otobüsün altında kaldı. Cumhur Haytaoğlu’nun 53 kullandığı otobüsün arkadan çarpması sonucu Ali Çelik olay yerinde can verirken, Nihan Aşkın ağır yaralı halde Çanakkale Devlet Hastanesi’ne kaldırıldı. Yetkililer, Aşkın’ın sağlık durumunun ciddiyetini koruduğunu söylerken, otobüs şoförü Haytaoğlu gözaltına alındı. 
     



 YAŞAM 















</TEXT>
</DOC>
