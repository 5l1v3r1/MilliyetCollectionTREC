<DOC>
<DOCNO> 92322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/siyaset/asiy.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
7. katta kıran kırana pazarlık... 
</HEADLINE>
<TEXT>
Ecevit "Sabrım kalmadı" Doktorlar "3 hafta daha" 
Başbakan Ecevit, 29 gün sonra kontrole gittiği hastane çıkışında, "Omurumdaki zedelenme dışında iyileştim. Doktorlar nekahet döneminin iki üç hafta daha sürmesini istiyor" dedi 
     ELÇİN ERGÜN Ankara 

     Başbakan Bülent Ecevit, 29 gün sonra kontrol için gittiği Başkent Üniversitesi Hastanesi’nde, görevine dönebilmek için doktorlarla pazarlık yaptı. Doktorların "dinlenin" telkinlerine Ecevit, "Artık sabrım kalmadı, Başbakanlığa gitmek istiyorum" yanıtını verdi. Yaklaşık 1.5 saat süren görüşmelerin ardından Ecevit’in kısa süreli toplantılara katılmasına, nekahet döneminin de 3 hafta daha sürmesine karar verildi. Dün eşi Rahşan Ecevit’le birlikte geldiği hastaneye arka kapıdan girerek beyin ve omur tomografisi çekilen Ecevit, 1.5 saat süren kapsamlı bir kontrolden geçti. Kontroller sonrası, 10 gün yattığı 7. kat 709 no’lu odada dinlenen Ecevit, yaklaşık 3 saat sonra hastaneden çıktı. 
     Ecevit, hastaneden ayrılırken yaptığı açıklamada da, yarın yapılacak MGK’ya ilişkin, "Bugün bir değerlendirme yapacağım. Bazı konularda sınırlama ortada" diyerek gidemeyeceği sinyalini verdi. "Doktorların bazı kuralları var" diyen Ecevit, şunları söyledi 
     "Bunlara uymam gerekecek. Omurumdaki zedelenme dışındaki sağlık sorunlarını geride bıraktım. Omur zedelenmesinde de büyük mesafe alındı. Bugün dün bu konu üzerinde durduk. Belirgin ve olumlu bir gelişme olduğu kesinleşti. Sınırlı ölçüler içinde işlerimi yapabilir hale geleceğim." 
     
     Yetki benim değil 
     Ecevit, Standart and Poors’un kredilendirme notunu durağana çevirmesini de şöyle değerlendirdi 
     "Sağlık durumumu sizlere yetkiyle açıkladım. Yetki benim değil, uzmanların yetkisi. Ekonomiyle ilgilli olumsuzluklarda sadece hastalığım sorumlu değil. Ama ben yatarken de ekonomiyle yakından ilgilendim ve ilgilenmeye devam edeceğim. Türk ekonomisinin olumlu sürecini gölgelemeye kimsenin hakkı yok." 
     
İşte diyalog      Edinilen bilgilere göre, doktorlar ve Ecevit arasındaki diyalog şöyle gelişti 

</TEXT>
</DOC>
