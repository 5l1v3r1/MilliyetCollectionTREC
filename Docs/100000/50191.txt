<DOC>
<DOCNO> 50191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/soneko11.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası, 350 milyon dolarlık krediye imza atıyor... 
</HEADLINE>
<TEXT>

     Türkiye İş Bankası'nın, uluslararası mali piyasalardan ''sendikasyon'' yoluyla temin ettiği 350 milyon dolarlık krediye ilişkin anlaşma, 5 Kasım Pazartesi günü Londra'da imzalanacak. 
     Türkiye İş Bankası'ndan yapılan açıklamaya göre, söz konusu sendikasyon kredisinin faiz oranı, libor artı yüzde 0.88 olarak belirlendi. 
     Tamamı ihracatın finansmanında kullanılacak bir yıl vadeli krediye, toplam 43 uluslararası banka katıldı. 
     Türkiye İş Bankası Genel Müdürü Ersin Özince, yurtiçi piyasalarda yaşanan olumsuzluklara rağmen 350 milyon dolar tutarındaki sendikasyon kredisinin kolaylıkla temin edilmesinin, İş Bankası'na yurtdışı piyasalarda duyulan güvenin bir göstergesi olduğunu bildirdi. 
     Özince, İş Bankası'nın bu koşullarda bir kredi temin etmesinin, Türkiye'nin uluslararası finans çevrelerindeki kredibilitesi açısından da önemli ve olumlu bir adım olduğunu vurguladı. 
     






</TEXT>
</DOC>
