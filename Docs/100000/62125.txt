<DOC>
<DOCNO> 62125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/magazin/mag04.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say, Paris’te Fırtına gibi esti 
</HEADLINE>
<TEXT>

Fazıl Say’ın, dördüncü bestesi, 4’üncü Piyano Konçertosu’nun dünya prömiyeri Champs Elysees Tiyatrosu’nda yapıldı. Say’a, Fransız Ulusal Orkestrası eşlik etti 
     PARİS Milliyet 

     Bu dördüncü bestesi 
     FRANSA’NIN başkenti Paris’teki dünyaca ünlü Champs Elysees Tiyatrosu, geçtiğimiz cumartesi gecesi, Türk Piyanisti Fasıl Say’ın, 4’üncü Piyano Konçertosu’nun dünya prömiyerine ev sahipliği yaptı. Say’a, dünyaca ünlü orkestra şefi Kurt Masur yönetimindeki Fransız Ulusal Orkestra’sı eşlik etti. Salonda boş yer yoktu. Dinleyiciler, Say’ın bestesinin ilk icrasını nefeslerini tutarak izlediler. Müthiş alkış alan Say’a defalarca bis yapıldı. 
     
     Gurur duyuyorum 
     ŞEF Kurt Masur tarafından sipariş edilen 4’üncü Piyano Konçertosu, Fazıl Say’ın dördüncü bestesi... İlk konçertosu Berlin Senfoni Orkestrası, ikinci eseri "Senfoni Konçertant" Türkiye Cumhurbaşkanlığı Senfoni Orkestrası ve üçüncü bestesi "İpekyolu Konçertosu" ise ilk kez Boston’da çalınmıştı. Say, duygularını, "Benim piyanist olarak alanım uluslararası. Ve tam da bu alana bir Türk bestecisi olarak katılmaktan gurur duyuyorum" diyerek ifade etti. 
     



 MAGAZİN 














</TEXT>
</DOC>
