<DOC>
<DOCNO> 76549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/spo05.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaman’ın oyunu 
</HEADLINE>
<TEXT>

Kocaeli Teknik Direktörü Hikmet Karaman, kupa zaferinin perde arkasını ve maçtan önce oyuncularını nasıl motive ettiğini anlattı 
     M. ALİ SABUNCU 

     BEŞİKTAŞ’I yenerek, Türkiye Kupası’nı ikinci kez müzesine götüren Körfez ekibinde mutluluk doruğa çıktı. Ama kuşkusuz, bu zafer kadar, perde arkası da önem taşıyordu. Teknik Direktör Hikmet Karaman, oyuncuları nasıl motive ettiğini şöyle anlattı "Faruk’a, Aynı sıkletteki rakibine iki kez yenildin. İlhan ve Ahmet Dursun’u tanıyorsun. Onlara bir kez daha yenilir misin ’ diye sordum. Hayır’ dedi. Cem Sinan’a Tümer’i alt edemez misin ’ dedim. Ona top göstermeyeceğim’ yanıtını aldım." 
     KARAMAN devam etti "Ayman’ı Baya’yı kilitle, maç bize dönsün’ diye uyardım. Tamam’ dedi. Kanatlar kilitlenip, Baya ile Tümer etkisiz kalınca, Tayfur’u da, Cihan’a havale ettim. Böylece galibiyet geldi." Tecrübeli hoca, "Finalden bir gün önce, para bulamadıkları için, idmanda bir yönetici bile yoktu. Arabasını iade eden, borcunu ödeyemeyen futbolculara, 50 bin dolarlık transfer parasının 45 bin dolarını dağıtan Ayew’e küfür edildiğini hatırlıyorum. Ben de çok üzüntü çektim, ama istifayı hiçbir zaman düşünmedim" dedi. 
     
Körfez uyumadı      İzmit, Türkiye Kupası’nın keyfini gün ağarıncaya kadar çıkardı... Binlerce kişi sokaklara fırladı, kafileyi karşıladı, takımı bağrına bastı... Bu arada Bursa Atatürk Stadı’nda, final maçı sonrası, 12 milyar liralık hasar meydana geldiği açıklandı. 1152 koltuk, 4 lavabo ile 8 aynanın kırıldığı, bu zarar tutanağının federasyona yollandığı bildirildi. 
     



 SPOR 

























</TEXT>
</DOC>
