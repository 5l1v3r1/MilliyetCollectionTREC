<DOC>
<DOCNO> 81112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur13.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu, Afganistan'daki komutayı üstlenmeyi kararlaştırdı 
</HEADLINE>
<TEXT>

     Bakanlar Kurulu, Afganistan'daki Uluslararası Güvenlik Destek Gücü'nün komutanlığının 6 aylık süre için Türkiye tarafından üstlenilmesini kararlaştırdı. 
     Başbakanlık Basın Merkezi'nin konuya ilişkin açıklaması şöyle 
     ''BM Güvenlik Konseyi'nin 20 Aralık 2001 gün ve 1386 sayılı kararıyla Kabil ve civarında güvenliğin sürdürülmesinde Afgan geçici yönetimine yardımcı olmak üzere oluşturulan Uluslararası Güvenlik Yardım Gücü'nün komutanlığının İngiltere'den sonra 6 aylık bir süre için Türkiye tarafından üstlenilmesi Bakanlar Kurulu'nca kararlaştırılmıştır. 
     Komutanlığın devralınma tarihi, ilgili ülkeler ve BM örgütüyle yapılacak temaslara göre belirlenecektir. 
     Bilindiği üzere TBMM'nin 10 Ekim 2001 gün ve 722 sayılı kararı üzerine Türkiye, Kabil'deki Uluslararası Güvenlik Yardım Gücü'ne 267 kişilik bir birlikle katılmaktadır. Komutanlığın üstlenilmesiyle birlik sayımızın artırılması öngörülmektedir.'' 
     





</TEXT>
</DOC>
