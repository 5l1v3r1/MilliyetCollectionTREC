<DOC>
<DOCNO> 54513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun09.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Herkese içki benden'..Bonkör işadamı 89 milyarlık içki ısmarladı 
</HEADLINE>
<TEXT>

     İngiltere'nin başkenti Londra'da Brown's adlı bara gelen cömert bir işadamı, müşterilere 89.1 milyar liralık 59 bin 400 dolar içki ısmarladı. 
     Barın sahibinin verdiği bilgiye göre, İspanya'da meyve ithalatı yapan Almanya doğumlu işadamı, geçen Cumartesi Covent Garden'da bulunan bara geceyarısından sonra geldi. 
     Kimliği açıklanmayan işadamı, barda çalan müziği kapattırıp, mikrofonla barın müşterilerine seslendi ''Bütün içkiler benden...'' Müşterilerin masalarına giderek siparişleri alan işadamı, 10 milyar lira 6,695 dolar bahşiş toplamayı da başardı. 
     Barın sahibi Richard Traviss, işadamının, içki içip rahatlamaktansa, müşterilerin eğlenip eğlenmediğiyle daha çok ilgilendiğini söyledi. 
     İngiliz gazetelerinde bugün yayımlanan faturada, işadamının, tanesi 529.5 milyon lira 3 dolar olan 40 şişe Cristal şampanya, tanesi 690 milyon lira 460 dolar olan 49 şişe Cristal pembe şarap ve bunların yanı sıra viski, bira ve diğer içkileri ısmarladığı kaydedildi. 
     






</TEXT>
</DOC>
