<DOC>
<DOCNO> 81525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur20.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Karım fuhuş, ben hırsızlık yapıp geçiniyoruz" 
</HEADLINE>
<TEXT>

     Adana'da, fuhuş yapmak için anlaştıkları erkekleri ilaçla uyutup paralarını gasp ettikleri iddia edilen, haklarında 60'ar yıl ağır hapis cezası istenen, karıkocanın da aralarında bulunduğu 4 kişinin yargılmasına başlandı. 
     Adana 3. Ağır Ceza Mahkemesi'ndeki duruşmada, tutuklu sanık Mehmet Hava 20 , eşi Yasemin Hava 36 , Cumali Gecimoğlu 46 hazır bulundu. 
     Gıyabi tutuklu sanık Yılmaz Bayniş ise yakalanamadığı için duruşmaya getirilemedi. 
     ''Fuhuş yaparak geçiniyorum. Ancak kimsenin parasını gasp etmedim'' diyen Yasemin Hava, ''Uyuşturucu ilaç kullanarak erkeklerle yatıyorum. Ama kimseye ilaç vermedim ve uyutmadım. Uyuşturucu hapı da eşimden temin ediyordum. Suçsuzum, tahliyemi istiyorum'' dedi. 
     Sanık Mehmet Hava da, bu işe eşini kendisinin zorladığını ifade ederek, ''Eşim fuhuş, ben hırsızlık yaptım. Gasp olayıyla hiçbir ilişkimiz yok'' dedi. 
     Mehmet Hava, uyuşturucu hapı da eşinin birlikte olduğu bir kişiden temin ettiğini söyledi. 
     Duruşmaya rahatsızlığı nedeniyle sedye ile getirilen sanık Cumali Geçimoğlu da, davacıları tanımadığını ifade ederek, şöyle devam etti 
     ''Yasemin Hava'yı daha önce birlikte olduğum için tanıyorum. Ben sinir hastasıyım. Doktor reçetesi ile uyuşturucu ilaç kullanıyorum. Bu ilaçtan bir kutu da Yasemin Hava'ya verdim. Gasp olaylarıyla ilişkim yok. Suçsuzum.'' Mahkeme heyeti, verilen aradan sonra, Cumali Geçimoğlu'nun tahliyesine, diğer sanıkların tutukluluk hallerinin devamına, gıyabi tutuklu sanığın yakalanarak duruşmaya getirilmesine ve dosyadaki eksikliklerin tamamlanmasına karar vererek, duruşmayı erteledi. 
     Adana'da, mart ayında, 3 ayrı olayda, erkeklerle fuhuş yapmak için anlaşan ve daha sonra uyuşturucu ilaç vererek bayıltıp paralarını ve evdeki eşyalarını gasp ettikleri iddiasıyla yargılanan sanıklar hakkında 60'ar yıl ağır hapis cezası isteniyor. 
     





</TEXT>
</DOC>
