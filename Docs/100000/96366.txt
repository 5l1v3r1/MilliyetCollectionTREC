<DOC>
<DOCNO> 96366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sonspo13.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte bu sezon görev yapacak hakemler 
</HEADLINE>
<TEXT>

     2002-2003 sezonunda liglerde görev yapacak hakem ve gözlemciler belirlendi. 
     Futbol Federasyonundan yapılan yazılı açıklamaya göre, 29 Haziran tarihinde oyun kuralları ve ingilizceden yapılan yazılı sınav, 9-11 Temmuz'da 9 merkezde, 13 Temmuz'da ise Ankara'da yapılan atletik testler ve kursların sonucuna göre hakemlerin klasmanları ve görev yapacakları liglerin belirlendiği bildirildi. 
     Gelecek sezon Süper Ligde, 30'u orta olmak üzere toplam 90 hakem görev yaparken, 2. ve 3. ligler ile bayanlar liginde toplam 834 hakem ve 370 gözlemci görev alacak. 
     Yapılan açıklamada ayrıca, Merkez Hakem Kurulu'nun, Süper Ligde görev yapacak hakem ve yardımcı hakemler ile 2. Lig A Kategorisi'nde görev alacak hakemleri 19-26 Temmuz tarihleri arasında Futbol Federasyonu'nun İstanbul Riva'daki Orhan Saka Eğitim Merkezi Tesisleri'nde 8 gün süreyle kampa alacağı belirtildi. UEFA Hakem Komisyonu Başkanı Volker Roth ve çok sayıda yabancı delegasyonun katılacağı 42. Uluslararası Hakem Semineri'nin de 29 Temmuz-2 Ağustos tarihleri arasında Kuşadası'nda gerçekleştirileceği bildirdi. 
     Yeni Sezonda Süper Lig Hakem Kadrosu ise şu isimlerden oluştu 
     Metin Tokat, Erol Ersoy, Orhan Erdemir, Mustafa Çulcu, Muhittin Boşat, Bülent Uzun, Ali Aydın, Zafer Önder İpek, Yılnur Önen, Ali Uluyol, Kuddusi Müftüoğlu, Kazım Erçakır, Taner Balbay, Bülent Demirlek, İsmet Arzuman, Selçuk Dereli, Cem Tosyalı, Musa Eryılmaz, İsmet Cengiz, Metin Aydoğan, Cüneyt Çakır, Ünsal Çimen, Çetin Sarıgül, Sebahattin Şahin, Oktay Demiray, Mutlu Çelik, Sabit Hacıömeroğlu, Hamza Mısır, Serdar Tatlı, Cem Papila. 
     





</TEXT>
</DOC>
