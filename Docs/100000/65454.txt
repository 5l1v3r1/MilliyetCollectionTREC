<DOC>
<DOCNO> 65454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/dunya/dun02.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehine bulmacası 
</HEADLINE>
<TEXT>

     Pakistan'da 23 Ocak'ta kaçırılan Wall Street Journal WSJ muhabiri Daniel Pearl'ün 38 salıverilmesi için 2 milyon dolar fideye istenmesinin ardından öldürüldüğü yolundaki iddia, kafaları karıştırdı. 
     Pakistan polisi, ABD'nin Karaçi Konsolosluğu'na dün telefon eden kimliği belirsiz bir kişinin, Pearl'ün serbest bırakılması için 36 saat zarfında 2 milyon dolar fidye verilmesi ve Taliban'ın İslamabad eski Büyükelçisi Abdüsellam Zaif'in salıverilmesini istediğini bildirdi. Bu haberden kısa bir süre sonra CNN televizyonu Sözcüsü Christa Robinson, Pearl'ün öldürüldüğüne ilişkin kendilerine bir elektronik posta mesajı geldiğini açıkladı. 
     "Pakistan Egemenliğini Yeniden Oluşturma Ulusal Hareketi" adlı örgüt tarafından kaçırılan Pearl'ün Küba'daki El Kaide mensubu Pakistanlı esirlerin salıverilmesi için çarşamba ve perşembe günleri birer günlük olmak üzere iki kez üst üste süre tnınmış, aksi halde rehinenin öldürüleceği bildirlmişti. Verilen ikinci 24 saat dün dolmuştu. 
     



 DÜNYA 












</TEXT>
</DOC>
