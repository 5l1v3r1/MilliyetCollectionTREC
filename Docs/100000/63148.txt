<DOC>
<DOCNO> 63148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sonspo15.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Antalyaspor'u ilk yarıdaki gollerle yendi 
</HEADLINE>
<TEXT>

     Birinci Süper Lig'de Ankaragücü, Antalyaspor'u 2-0 yendi. 
     Karşılaşmanın ikinci yarısında kontrollü bir oyun sergileyen ve savunma güvenliğini ön planda tutan Ankaragücü, hızlı hücumlarda rakip kalede etkili olurken, ikinci yarının ilk maçından 3 puanla ayrılmasını bildi. 
     İkinci yarıda, oyunu Ankaragücü yarı alanına yıkan Antalyaspor ise rakip ceza alanındaki son vuruşlarda etkili olamazken, devre boyunca savunmasında verdiği açıklarla da kalesinde tehlikeli pozisyonlar gördü. 
     57. dakikada sol taraftan Ankaragücü ceza alanına giren Mustafa 
     Yalçınkaya'nın şutunda, top kaleci Zafer'de kaldı. 
     59. dakikada Antalyaspor'da Şenol'un yerine Eyüp x oyuna dahil 
     oldu. 
     64. dakikada Antalyasporlu Atilla sarı kart gördü. 
     Antalyaspor'da, 66. dakikada Mustafa Yalçınkaya'nın yerine Gürçay x , 68. dakikada da Mehmet'in yerine Saffet x oyuna dahil oldu. 
     71. dakikada Kennedy'in sağ taraftan ortasında, uygun durumdaki 
     Augustine topa vuramayınca, savunma tehlikeyi uzaklaştırdı. 
     76. dakikada gelişen Antalyaspor atağında, sağ taraftan Kamil'in 
     ortasında ceza alanında topla buluşan Saffet, uygun pozisyonda meşin yuvarlağı üstten auta gönderdi. 80. dakikada Ankaragücü'nden Adem Dursun sarı kart gördü. 82. dakikada Ankaragücü'nden bu kez kaleci Zafer'e sarı kart gösterildi. Ankaragücü, 88. dakikada Kennedy'nin yerine Joseph'i , 89. dakikada da İsmet'in yerine Adem Koçak'ı oyuna aldı. Karşılaşmayı Ankaragücü, ilk yarıda attığı gollerle rakibi Antalyaspor önünde 2-0 kazandı. 
     






</TEXT>
</DOC>
