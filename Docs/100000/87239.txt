<DOC>
<DOCNO> 87239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo15.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa'da kart görenler yandı... Para cezası da verilecek 
</HEADLINE>
<TEXT>

     FIFA, 17. Dünya Kupası'nda ilk kez futbolculara, görecekleri kırmızı ve sarı kartlarda para cezası da verileceğini açıkladı. 
     FIFA Sözcüsü ve Dünya Kupası Yayın Direktörü Keith Cooper, rakibine kasti faul, aldatmaya yönelik hareket yapan ve rakibin formasını çeken futbolcuların para cezasıyla karşı karşıya kalacağını söyledi. 
     Cooper, FIFA Disiplin Komitesi'nin dün yaptığı toplantıda verilecek para cezası miktarlarını belirlediğini, kasti faul, aldatmaya yönelik hareket, bunun yanı sıra forma çekmeye 2 bin İsviçre Frangı para cezası uygulanacağını bildirdi. 
     Direkt kırmızı kart veya 2 sarı karttan kırmızı kart görüp oyun dışı kalanlara da 2 bin İsviçre Frangı para cezası uygulanacak. Kupada 2 sarı kart gören oyuncular da 1 maç oynamamanın yanı sıra, 1000 İsviçre Frangı para cezasına çarptırılacak. 
     





</TEXT>
</DOC>
