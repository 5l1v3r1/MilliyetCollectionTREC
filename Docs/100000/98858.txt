<DOC>
<DOCNO> 98858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun26.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan toprakları yine bombalandı. 
</HEADLINE>
<TEXT>

     Gürcistan hava sahasına giren yabancı uçakların, Pankisi vadisindeki bazı bölgeleri bombaladığı bildirildi. 
     Bağımsızlığını ilan eden ancak tanınmayan Güney Osetya bölgesinden Pankisi geçidine TSİ 02.00 sularında ulaşan uçakların Nakerala dağındaki bazı bölümleri bombaladığını ifade eden yetkililer, uçakların yaklaşık 15 dakika sonra bölgeyi geldikleri istikamette terkettiğini kaydettiler. 
     Savunma ve Ulusal Güvenlik bakanlıkları ile Sınır Muhafaza Birlikleri uzmanlarının bombalanan bölge üzerinde araştırmasını sürdürdüğü belirtilirken, ilk verilere göre bombalama can kaybı veya ciddi oranda maddi zarar meydana getirmedi. 
     Gürcistan Parlementosu Savunma ve Güvenlik Komisyonu Başkanı Irakli Batiaşvili tarafından yapılan açıklamada da, ''bombardımanın ülke egemenliğine açık saldırı anlamına geldiği'' vurgulanarak, ''Eğer Gürcistan diplomatik yollarla sert bir yanıt vermezse, sonuç daha kötü olabilir'' dedi. 
     Tiflis yönetimi, daha önce de birkaç kez Rus uçaklarının hava sahasını ihlal ettiği, Pankisi'deki bazı bölgelerin hava ateşine maruz kaldığı yönünde açıklamalarda bulunmuştu. 
     





</TEXT>
</DOC>
