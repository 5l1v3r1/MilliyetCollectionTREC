<DOC>
<DOCNO> 51684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo02.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
LAZETİC GERCEĞİ 
</HEADLINE>
<TEXT>

Fenerbahçe teknik heyeti tarafından grip olduğu için antrenmanlara katılmadığı söylenen Yugoslav futbolcunun, cinsel organından operasyon geçirdiği ortaya çıktı 
     YUSUF KOBAL 

     Dinlenmesi gerekiyor 
     GÜNLERDİR grip olduğu söylenerek antrenmanlara çıkmadığı açıklanan Lazetic’in probleminin başka olduğu öğrenildi. Genç futbolcunun cinsel organında çıkan bir siğil nedeniyle Acıbadem Hastanesi’nde geçirdiği operasyonun ardından dinlenmeye alındığı anlaşıldı. Lazetic’in antrenmanlara çıkması doktorlar tarafından sakıncalı göründüğünden genç futbolcu tedavi devresini evinde geçirdi. 
     
     Gizlemek istedi 
     MENAJER Saffet Sancaklı problemin önemli olmadığını, Lazetic’in herkesin başına gelebilecek bir olayla karşılaştığını söyledi. Rahatsızlığına rağmen maçlara ağrılarla çıkan Lazetic, Gençlerbirliği maçında cezalı duruma düşmesini fırsat bilerek, ameliyat masasına yattı ve aynı gün taburcu oldu. Yugoslav oyuncu yanlış anlaşılma korkusu ile Denizli’den gerçeği gizlemesini istedi. 
     
Johnson oyuna geldi      Fenerbahçe takımının neşesi Johnson, dünkü 5’e 2 çalışmasında herkesin anlaşması sonucu ortadan çıkamadı. Her yere koşturmasına rağmen topu bir türlü kapamayan Johnson sonunda pes etmek zorunda kaldı. Yönetim Murat Yakın’dan alacağını tahsil edemediği için Oktay için 2 milyon dolar isteyen UEFA’yı mahkemeye vermeyi kararlaştırdı. Gençlerbirliği maçının biletleri numaralı 50 milyon, açıklar ise 5 milyon 250 bin liradan satışa çıkartıldı. 
     
Denizli yaşlandı oyuncular sevindi      MUSTAFA Denizli dün 53. yaş gününü futbolcularla birlikte kutladı. Antrenman sonrası Samandıra Tesisleri’nde pasta kesilirken, Denizli alması gereken hediyeyi futbolculara verdi ve "Pazar günü herkes izinli" açıklamasını yaptı. Denizli daha önce 10 Kasım’da olduğu için doğum gününü kutlamadığını, futbolcuların jestinin kendisi için sürpriz olduğunu söyledi. 
     
Oved’e markaj yok      İSRAİLLİ genç oyuncu Oved konusunda Mustafa Denizli kararsız kalınca, milli maçı izlemeye kimse gitmedi. 17 yaşındaki futbolcu yaşı dolmadan transfer edildiği taktirde çok ucuza mal olacak. Bu arada Başkan Yıldırım Dereağzı Tesisleri’nde yapımı biten atletizm pisti ile boks ve kondisyon tesislerinin bugün 11.00’de açılışını yapacak. 
     



 SPOR 


























</TEXT>
</DOC>
