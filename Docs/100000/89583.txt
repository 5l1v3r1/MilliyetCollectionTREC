<DOC>
<DOCNO> 89583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yazar/akyol.html </URL>
<DATE> 2002/06/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP’den sarı ışık 
</HEADLINE>
<TEXT>

     MHP, dört konuda’ kestirip atmıştır. Çiller ise her konuyu "iktidar oyununun" manevraları olarak kullanıyor. 
     Avrupa Birliği takvimi ilerlerken Türkiye sıkışmıştır... 
     Tayyip Erdoğan’ın AKP’si ile Recai Kutan’ın SP’si Avrupa yolunu açma konusunda daha "yardımcı" bir tavır içindeler. 
     Dün Abdullah Gül’le konuştum. 
     AKP iki şart ileri sürmüştü... Biri, idamın kaldırılmasına ilişkin yasa teklifini Adalet Bakanı’nın da imzalaması... Hükümet bir ortak sorumluluk kurumu olduğu için burada MHP ile sorun çıkabilir. Bunu anlattığımda Gül, işi kolaylaştıran bir cevap verdi 
     - Sayın Hikmet Sami Türk milletvekili sıfatıyla hazırlayıp imzalasın DSP ve ANAP’lı bakanlar da milletvekili sıfatlarıyla imzalasın... 
     Bu konunun kolay çözülebileceği belli... 
     
     ASIL zorluk şurada AKP yasa değişikliğiyle idam cezası kaldırılırken, "eş zamanlı olarak" Anayasa değişikliğiyle de "ağırlaştırılmış ve af getirilemez müebbet hapis" cezasının Anayasa’ya konulmasını şart koşuyor. 
     Fakat Anayasa değişikliğini Meclis’ten geçirmek zor. 
     Peki, önce yasa değişikliği yapılsa, sonra Anayasa değişikliği denense olmaz mı 
     Gül haklı olarak diyor ki 
     - Ağırlaştırılmış müebbed hapsi Anayasa’ya koymaya sıra gelince öteki partilere güvenebilir miyiz 35 bin kişinin katilinin ömür boyu ağırlaştırılmış hapis cezası çekeceğini anayasal güvenceye bağlamadan idamı kaldırmanın manevi ve siyasi vebalini biz nasıl üstleniriz 
     Gül "Ne kadar güvenilir olduklarını İhale Yasası’nda gördük" dedi. AKP İhale Yasası’na destek vermiş, böylece Türkiye’nin IMF’den 16 milyar dolar almasını kolaylaştırmıştı. Kemal Derviş de AKP’ye açıkça teşekkür etmişti. 
     Şimdi hükümet, İhale Yasası’na AKP’nin yerli müteahhitler lehine koydurduğu hükümleri kaldırmak için yasa tasarısı getiriyormuş 
     Gül yine haklı olarak diyor ki 
     - Beş yıl sonra da Apo’nun affı için yasa teklifi getirilmeyeceğinin garantisi var mı Bu garantinin Anayasa’ya konulmasını şart koşuyoruz. 
     
     ÇÖZÜM olarak "eş zamanlı" değil de, önce yasa, ardından Anayasa değişikliği ele alınsa olmaz mı 
     İdam kalkarsa ağırlaştırılmış müebbed hapsi Anayasa’ya koyma konusunda partilerin hepsi şimdiden açık taahhütte bulunursa AKP "eş zamanlılık" şartından vazgeçer mi 
     Gül’ün cevabını sarı ışık olarak nitelemek mümkün 
     - Öteki partiler taahhütte bulunursa, biz de oturup konuyu kendi aramızda müzakere ederiz, oluruna bakarız. 
     Evet Ecevit MHP’den "idam kalktığı takdirde ağırlaştırılmış müebbed hapsin Anayasa’ya konulması" konusunda destek sözü alırsa, sorun çözülecek gibi gözüküyor. Zaten o aşamada Anayasa değişikliğine karşı çıkmak, Apo’nun "ağırlaştırılmış müebbed hapsin" anayasal garantiye bağlanmasına karşı çıkmak olur ki, bütün partiler destekler. 
     Türkiye, anti demokratik maksatlarla ve devlet eliyle pompalanan irtica paranoyasından kurtulmalı, "devlet politikası" ve "medeniyet projesi" dedikleri AB yolunu açmak için AKP ve SP ile parlamento çalışmalarında yakın işbirliği yapılmalıdır. 
     
     







AKP’den sarı ışık 


Şakalar sambasında tef temposu... 


Solak mısınız.. 


Ecevit ve Çiller’in çağrıları 


Bahçeli’nin çıkışı, Derviş’in sıkıntısı 


En az 300 milletvekili seçilemeyeceği için .. 


"Kalkın Varalım Çin’in üstüne..." 


Neredeyse kendimi psikoterapist sanacağım 


Bir Kerkük sorunu eksikti 


Baltalar elimizde... 


Potaya takılanlar 


Eli sopalı meslek bekçileri... 


Derviş karar vermeli 


Masamda bulduğum kitaplar 1 


Enflasyon inerken faizin çıkması çok tehlikeli 


Futbolun eski başkanı Kemal Ulusu meydan okuyor 1 


</TEXT>
</DOC>
