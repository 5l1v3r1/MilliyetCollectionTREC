<DOC>
<DOCNO> 51291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/soneko03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç-Net Telekom'dan lisans bekliyor 
</HEADLINE>
<TEXT>

     Koç-Net Genel Müdürü Bülent Yıldırım, yıl sonuna kadar Telekom Kurulu'nun lisansları vermesini beklediklerini belirterek, ''En azından bu yılın sonuna kadar lisanslarımızı verirlerse biz de daha düzgün, formatlı, bilinçli hizmet vermeyi sürdürürüz'' dedi. 
     Yıldırım, 2001'in, diğer tüm sektörler gibi servis sağlayacılarını da etkilediğini, yıl başında ortaya koydukları hedeflerin etkilendiğini, ancak her şeye rağmen yıl sonunu dolar bazında yüzde 10 büyüyerek bitireceklerini söyledi. 
     Bu yıl yaşanan ekonomik kriz nedeniyle bilgi teknolojileri sektörünün yüzde 40-45 dolayında küçüldüğünü, bu ortamda büyümenin oldukça ciddi bir başarı sayılması gerektiğini kaydeden Yıldırım, şöyle devam etti 
     ''Başarımızı, yeni ekonomik düzen doğrultusunda, özellikle büyük şirketlere ve KOBİ'lere borçluyuz. 2002'de de büyümemizi sürdüreceğiz. 
     Yine en büyük hedefimiz yeni teknolojileri entegre ederek şirketlere, kurumlara, KOBİ'lere katma değer sağlayarak büyümeyi hedefliyoruz.'' Telekom Kurulu'nun lisansları vermesini beklediklerini ifade eden Yıldırım, daha düzgün, formatlı ve bilinçi hizmet sunmayı amaçladıklarına dikkati çekti. 
     Lisans konusunun Telekom Kurulu'nda olduğunu, ancak bir sonuca henüz varılamadığını vurgulayan Yıldırım, sözlerini şöyle tamamladı 
     ''Lisans için 7-8 ay önce başvurduk ama şu ana kadar herhangi bir bilgi verilmedi. Umut ediyoruz ki, yeni yılda lisanslarımızı alarak yatırımlarızı hızlandırırız. Özel sektör yatırım yaptıkça, Türkiye kazanır. 
     Ekonomide durgunluk ve krizin yaşandığı günümüzde, stratejik ortaklıklar kurarak, KOBİ'leri global pazarlara taşıyıp, mallarını ve hizmetlerini yurtdışında pazarlamalarını sağlamayı hedefliyoruz.'' 
     






</TEXT>
</DOC>
