<DOC>
<DOCNO> 74046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo16.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA, Roma'dan 4, Cimbom'dan 2 oyuncu hakkında karar verecek 
</HEADLINE>
<TEXT>

     AS Roma-Galatasaray maçı sonrasında çıkan olayları soruşturan UEFA Kontrol ve Disiplin Komitesi, bugünkü toplantısında AS Roma'da 4, Galatasaray'dan da 2 futbolcunun dosyasını ele alacak. 
     İtalyan Haber Ajansı ANSA'nın verdiği haberde, UEFA Kontrol ve Disiplin Komitesi'nin, disiplin usullerine aykırı hareket ettiği iddialarıyla kimler hakkında görüşme yaptığının açıklandığı bildirildi. 
     Buna göre komitenin AS Roma'dan teknik direktör Fabio Capello, futbolculardan Totti, Lima ve Batistuta, Galatasaray'dan da Bülent Korkmaz ve Ayhan hakkında karar vereceği açıklandı. 
     Her iki kulüpten birer sorumlunun da UEFA'nın kendilerini çağırması sonucu hazır bulunduğu komitenin toplantısında, kararın akşam saatlerinde civarında çıkması bekleniyor. 
     İtalya'da bugün basında yer alan haberlerde, komitenin kararını açıkladıktan sonra tarafların 72 saat içinde itiraz komitesine başvurma hakları olduğu ve AS Roma'nın bu hakkını kullanacağı ifade edildi. 
     






</TEXT>
</DOC>
