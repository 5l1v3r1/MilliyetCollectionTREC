<DOC>
<DOCNO> 51228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/spor/spo05.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA’YA DERS 
</HEADLINE>
<TEXT>

KKTC’ye uygulanan spor ambargosunu, Avrupa Triatlon Birliği deldi. Birlik’in resmi izniyle KKTC, Alanya’daki uluslararası yarışmalara katıldı 
     AYŞE YEŞİN 

     ALANYA’DA 24 Ekim’de yapılan Uluslararası Triatlon Turnuvası’nda KKTC de yarışırken, spor ambargosu da delinmiş oldu. Avrupa Triatlon Birliği Başkanı Fransız Didier Lehenoff, kendisiyle yaptığı görüşmede müsabakalara KKTC’nin de davet edilmesini isteyen Federasyon Başkanı Halil Kılıçoğlu’na olumlu yanıt verdi. Lehenoff, Kılıçoğlu’na gönderdiği yazıda, "Avrupa Triatlon Federasyonu olarak Alanya’daki Avrupa Kupası’na KKTC’nin katılımını onaylıyoruz" dedi. 
     LEHENOFF’UN cevabı sonrası Alanya’daki turnuvaya altı kişilik ekiple katılan KKTC, ilk kez bir Avrupa Federasyonu’nun onayı ile yarışmış oldu. Bu turnuvada Spordan Sorumlu Devlet Bakanı Fikret Ünlü ile bir araya gelen Başkan Didier Lehenoff, "Sporun düşmanlığı olamaz" diye konuştu. Lehenoff ayrıca Temmuz 2002’de İzmir Çeşme’de organize edilecek Avrupa Triatlon Prestij Kupası’na da KKTC Milli Takımı’nı ETU olarak resmen davet edeceklerini vurguladı. 
     



 SPOR 



























</TEXT>
</DOC>
