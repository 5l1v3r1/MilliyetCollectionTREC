<DOC>
<DOCNO> 53631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur16.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da kar köy yollarını kapattı 
</HEADLINE>
<TEXT>

     Adana'nın Saimbeyli İlçesi'nde, kar yağışı sonucu ulaşıma kapanan köy yollarının açılmasına çalışılıyor. 
     İçel'in Anamur İlçesi'nde de dünkü aşırı yağışlar sonucu yaklaşık 600 dekarlık sera alanının hasar gördüğü belirlendi. 
     Saimbeyli İlçesi'nde dün sabaha karşı başlayan kar yağışı sonucu kent merkezi ile karayolu bağlantısı kesilen 24 köye ulaşabilmek amacıyla, 2 greyder ve 1 kepçe, çalışmalara başladı. Yetkililer, ayrıca ilçe ile Adana ve Kayseri karayollarında da trafik akışının kontrollü olarak verildiğini bildirdiler. 
     Tufanbeyli İlçesi'nde de dünkü aşırı yağışların yol açtığı hasar tespit çalışmalarının sürdüğü kaydedildi. Şu ana kadar 20 ev ve 6 işyerinin su altında kaldığı ve buralardaki suların da çalışmalar sonucu tahliye edildiği öğrenildi. 
     İçel'in Anamur İlçesi'nde de dünkü şiddetli yağış sonucu yaklaşık 600 dekarlık sera alanında hesar meydana geldiği belirlendi. Yerleşim 
     alanı yakınlarından geçen iki derenin sularının, yağışlar sırasında dere yatakları sınırına kadar yükseldiği, yağışın şiddetinin düşmesi üzerine sel tehdidinin ortadan kalktığı bildirildi. Aydıncık İlçesi'nde de hasar tespit çalışmalarına, göçme meydana gelen Küçükalan Köprüsü ve yolunun da yapımına başlandığı kaydedildi. 
     






</TEXT>
</DOC>
