<DOC>
<DOCNO> 96111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur13.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Yeni hükümeti görmeden bu hükümet düşmemeli" 
</HEADLINE>
<TEXT>

     SP Genel Başkanı Recai Kutan, yeni hükümet formülü ortaya çıkmadan bu hükümetin düşürülmesi girişimlerine destek vermeyeceklerini bildirdi. 
     Kutan, Kıbrıs'lı Mücahitler heyetini kabulunde gazetecilerin sorularını yanıtladı. Kutan, MHP Genel Başkanı ve Başbakan Yardımcısı Devlet Bahçeli'nin mevcut hükümetin seçim hükümeti haline dönüşmesi önerisini değerlendirirken, hükümet ortaklarının dünden itibaren, hükümetin düşmesi için muhalefetin 276'yı bulması yolunda görüşler ortaya koyduklarını kaydeden Kutan, şunları söyledi 
     "Biz 276'nın temini için elimizden gelen gayreti gösteririz. Ancak hükümetsiz bir dönemin olmasını da kesin olarak istemiyoruz. 276'yı bulduk düşürdük yerine nasıl bir hükümet kuracağız. Bu yeni hükümet hazırlanmadan mevcut hükümetin düşürülmesi doğru değildir. Bu hükümeti düşürmeden önce kurulacak yeni hükümeti mutlaka belirlemek lazım, aksi halde macera olur. Önümüzde AB süreci var, Irak meselesi var. Hükümet boşluğunun olmaması lazım." Kutan, Bahçeli'nin Meclis'in toplantıya çağırılarak AB yasalarının çıkarılması yolundaki çağrısının sorulması üzerine de, SP olarak seçimin ne zaman yapılacağını değil, AB seçim ve siyasi partiler yasalarında yapılacak değişikliklere öncelik verdiklerini bildirdi. Bn için öncelikle DSP'deki istifaların netleşmesi gerektiğini, Meclis aritmetiğinin yeni oluşumuna uygun olarak komisyonların yeniden oluşturulması gerektiğini belirten Kutan, Meclis'te yasal düzenlemeler yapılırken, seçim tarihinin de belirlenebileceğini, bu tarihin 3 Kasım da, 3 Aralık da olabileceğini söyledi. 
     





</TEXT>
</DOC>
