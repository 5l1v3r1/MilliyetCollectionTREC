<DOC>
<DOCNO> 54433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/eko01.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO’da topuk sesleri 
</HEADLINE>
<TEXT>

İSO Başkan Yardımcısı Tanıl Küçük’le yarışacak olan Meral Gezgin Eriş’in kazanması halinde İSO, tarihinde ilk kez bir kadın başkan tarafından yönetilecek 
     EYLEM TÜRK 

     İstanbul Sanayi Odası’nda İSO yeni yönetim için seçimler bugün yapılıyor. 106 meclis üyesinin oy kullanarak, yeni yönetimi belirleyeceği seçimlerde, görevi bırakacağını açıklayan Hüsamettin Kavi’nin yerine, halen İKV başkanlığını yürüten Meral Gezgin Eriş ile İSO Başkan Yardımcısı Tanıl Küçük yarışacak. 
     Ömer Dinçkök’ten boşalacak Meclis Başkanlığı’na Meral Gezgin Eriş’in Kavi’ye rakip olarak çıkardığı Oktay Duran çekildiğinden, Hüsamettin Kavi tek aday durumunda. Bu nedenle seçim yarışı yönetim kurulu listelerinde yaşanacak. Meral Gezgin Eriş, İSO’nun ilk kadın başkanı olmak için seçim çalışmalarına asılırken, diğer aday Tanıl Küçük’ün eski yönetimden önemli bir desteğe sahip olduğu belirtiliyor. 
     
Kavi Başkanlık zor iş      "İSO başkanlığı her zaman zor bir görev oldu. Sekiz zor yılı tamamladık. Diliyorum ki önümüzdeki süreç Türkiye’nin çıkışı olacak yıllar olsun" diyen İSO Başkanı Hüsamettin Kavi , bütünlük içinde hareket etmek zorunda olduklarını söyledi. Kavi, "Sanayi on yılda büyük sıkıntılar çekti. Bunun ardındaki en önemli unsur siyasi istikrarsızlıktı. 15 gün içinde krizi aşıyoruz gibi düşüncelere sahip oluyoruz. Ancak bu yanlış. Biz artık onu takip eden aylarda yeni krizler, yeni şikayetler aramıyoruz. Daha yavaş daha kontrollü bir Türkiye istiyoruz" dedi. 
     
İki liste yarışacak      Başkan adaylarının kesin listeleri bugün belli olacak. Ancak şu ana kadar kulislerde dolaşan isimler şöyle 
     
     Meral Gezgin Eriş 
     İlhan Arslan, Yavuz Doğan, Okan Oğuz, Köksal Yüceler, Özcan Özenbay, Ali Haydar Öztaş, Ali Çavuşoğlu, Turan İnkaya, Yusuf Tiryaki, Mehmet Kuşçulu, Ahmet Gürsu 
     
     Tanıl Küçük 
     Ali Sabancı, Zeynep Bodur, Mustafa Özkazanç, Halil Demirkaya, Bahattin Keleş, Uran Tiryakioğlu, 
     Nuri Tuna. 
     



 EKONOMİ 














</TEXT>
</DOC>
