<DOC>
<DOCNO> 87422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sontur13.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Niksar Ayvaz suyu 6 ay içilirse arsenik zehirlenmesine yolaçıyor 
</HEADLINE>
<TEXT>

     Tokat Sağlık Müdürü Dr. Kadir Öğütçü, Sağlık Bakanlığı tarafından toplatma kararı verilen Niksar Ayvaz Suyu'ndaki arsenik oranının, geçen haftaya göre yüzde 150 arttığını söyledi. 
     Dr. Öğütçü, düzenlediği basın toplantısında, sularda normalde bulunmaması gereken arseniğe bazen rastlandığını, bunun insana zarar verecek en üs sınırının da litrede, 0.01 gram olduğunu söyledi. 
     Öğütçü, ''Niksar Ayvaz Suyu'nda çıkan miktar ise geçen haftaki tetkikte, litrede 0.124 miligramdı. Bugünkü sonuç ise 0.150 miligram. 
     Yani hemen hemen yüzde 150 artış var. Gittikçe artıyor. Bu nedenle tesisi kapattık ve Niksar Ayvaz Suyu şişelerini toplatıyoruz'' dedi. 
     Niksar Ayvaz Suyu'ndaki arsenik oranının ani ölümlere sebep olacak kadar yüksek dozda olmadığını belirten Dr. Öğütçü, ''Ancak su içilmeye devam edilirse 6 ay sonra birikim olur ve kronik zehirlenme dediğimiz arsenik zehirlenmesi ortaya çıkar. Bu, 1 aylık bir olay. Telaşlanmaya gerek yok. Niksar Ayvaz Suyu içilmemelidir. Zaten 81 ilde de toplatılmaya başlanmıştır'' diye konuştu. 
     





</TEXT>
</DOC>
