<DOC>
<DOCNO> 68609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas10.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Talim Terbiye buluşturmadı’ 
</HEADLINE>
<TEXT>

Coğrafyanın piri Prof. Erinç’in kitabındaki "Maçka’da buluşalım" türküsü örneği, fuhuşa teşvik’ olarak değerlendirildi.... 
     ÖNAY YILMAZ İstanbul 

     Oyıllarca yazdığı kitaplarla bizlere coğrafyayı öğretti. İlkokuldan başlayıp lise sonuna kadar coğrafyayı onunla tanıdık, sevdik ve öğrendik. Ama şimdi o hayatta yok... 
     Bilime ilgisizliğe ve vurdumduymazlığa isyan ederek 8 Şubat’ta sessizce bu dünyadan ayrılan Prof. Dr. Sırrı Erinç, ölümünden bir süre önce duygu ve düşüncelerini Milliyet’le paylaştı. "Türkiye’ye coğrafyayı öğreten adam" olarak bilinen ve 1940’dan beri okullarda okutulan coğrafya kitabının yazarı Erinç, önce son depreme isyan etti, yazdığı kitaplarda sürekli depremin yolunun eğitim olduğunu vurguladığını hatırlattı. 
     Ama Prof. Erinç’in ölmeden önce son bir isyanı vardı ki, tam yurdum yetkililerinin ilginç bakış açısını’ olduğu gibi yansıtıyordu. 
     Prof. Erinç, iklimi anlatmak için son yazdığı coğrafya kitabına, örnek olsun diye "Sen yağmur ol ben bulut Maçka’da buluşalım" adlı ünlü Trabzon türküsünü koydu. 
     
     Bulaşmaya teşvik 
     Ancak türkünün kitaba alınmasını, Talim Terbiye Kurulu yasakladı. Erinç, ölmeden önce son dersini de, Türkiye’nin gençlerini geleceğe hazırlayan yetkililerin bakış açısına’ şöyle veriyordu 
     "Trabzon kıyıda, Maçka’da yukarıdadır. Hava kütlesi geldiği zaman yukarı çıkınca soğur. Soğumanın neticesinde yoğunlaşma olur. Bu örneği bu sebeple verdim ama kitaptan bu kısmı çıkarmışlar. Gerekçesi ise çok komik. Verdiğim bu örnekle, kızlı erkekli gençleri buluşmaya ’ teşvik ediyormuşum." 
     



 YAŞAM 




















</TEXT>
</DOC>
