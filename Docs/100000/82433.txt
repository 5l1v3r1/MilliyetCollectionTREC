<DOC>
<DOCNO> 82433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo09.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını İbrahim Kutluay'a isim taktı "Fantastik Türk" 
</HEADLINE>
<TEXT>

     İtalya basını, basketbolda Avrupa Ligi şampiyonluğunu kazanan Yunanistan'ın Panathinakos takımında oynayan İbrahim Kutluay için ''Fantastik Türk'' diye söz ediyor. 
     Finalde İtalyanların Kinder Bologna takımını 89-83 yenen Panathinakos'da Kutluay 22 sayı ile takımının en skorer oyuncusu olmuştu. Corriere dello Sport, Türk oyuncu için ''Fantastik. Koç Zelimir Obradoviç'in altın kolu'' yorumunda bulundu. 
     Gazete, Yunan ekibinde Bodiroga ve İbrahim Kutluay ''takımını sırtlayan ikili'' diye gösterdi. 
     La Gazzetta dello Sport gazetesi de ''Maçın sonuna Kutluay'ın üçlüğü karar veriyor'' derken, maçın bitimine 49 saniye kala İbrahim'in attığı üçlüğün Panathinakos'un kasasına olağanüstü layık olunan bir zafer koyduğunu belirtti. 
     Gazetenin ifadelerinde ''Bodirago olduğu zaman kazanmak daha kolay oluyor ve çoğu kez görünmeyen yetenek Kutluay kariyerindeki ilk zaferi kazanarak, bu başarıyı tamamladı'' denildi. 
     Corriere della Sera ise, Panathinakos'un kupayı kazanmasını ''süpriz'' olarak değerlendirdi. 
     Gazete, Kutluay'ın son saniyelerde takımını rahatlatan üçlüğü atmasının kupayı Yunanlılara getirdiğinin altını çizdi. 
     Bu arada maçı canlı yayınlayan Tele kanalında yorumculuk yapan Amerikalı ünlü koç Dan Petersson, maç sırasında Kutluay için ''Olağanüstü Türk. Türklerin starı Kutluay'' ifadelerini kullandı. 
     İbrahim Kutluay'da maç sonrası televizyona verdiği kısa demeçte, ''Biz en iyiyiz. Biliyorduk biz en iyiyiz'' diye bağırdı. 
     





</TEXT>
</DOC>
