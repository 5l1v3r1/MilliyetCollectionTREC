<DOC>
<DOCNO> 97834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/guncel/gun03.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırkpınar’ın yenilen başpehlivanı suçluyu buldu 
</HEADLINE>
<TEXT>
GİZLİ GÜÇLER tezg h kurdu 
Başpehlivan Yıldırım, Erzurum’da aldığı yenilgiden Melih Gökçek’i sorumlu tuttu. İddiaya göre Gökçek hakem oyunlarıyla rövanşı aldı 
     SAYIL NARMANLIOĞLU Erzurum DHA 

     Kırkpınar’da "Başpehlivan" olan Erzurumlu Savaş Yıldırım, memleketinde yenilmesinin perde arkasında mafya oyunlarıyla güreşçilerini destekleyen Ankara Büyükşehir Belediye Başkanı Melih Gökçek’in bulunduğunu iddia etti. Gökçek’in Kırkpınar’ın intikamını aldırdığını söyleyen Yıldırım, "Kırkpınar’da başarı elde edemeyen güreşçileri hakem oyunlarıyla rövanşı aldı" dedi. 
     Başpehlivanlık unvanını Doğu’ya getiren ilk sporcu olan Yıldırım, güreşe eski milli güreşçi babası Alaattin Yıldırım’ın teşvikiyle başladığını belirterek, şöyle konuştu "Yıllardan beri yaşanan grup h kimiyetine son verdim. Kırkpınar’ı siyaset yapmak isteyenler rant için kullanıyor. Bunlardan biri de Gökçek’tir. Ergin’i yenmem onu hüsrana uğrattı. Kurumu adına güreşenlerin başarısı için büyük çaba harcadı. Telefonlar açıldı, yüz yüze görüşmeler yapıldı. Ancak olumsuzluklar, bileğimin gücüyle hayata geçmedi. Önümüzdeki yıl da sırtımı yere getiren çıkmayacak." 
     
     Mafyanın’ oyunu 
     Erzurum’da tarihi Kaleiçi Yağlı Güreşleri’nde büyük bir tezg hın içine düştüğünü öne süren Yıldırım, şöyle devam etti "Şaban Yılmaz, beni yenecek güçte değil. Onunla 30 defa güreşsek, tümünde yenerim. Ama mafyanın’ oyununa geldim. Onun için hırslandım. Tepki gösterdim. Kırkpınar’da başarılı olamayanların tezg hına düştüm. Kırkpınar’da Erzurum Belediyesi adına güreşeceğim" dedi. 
     
Onları her zaman gererim’      Yıldırım, Erzurum yenilgisi sonrasında Ergin’e "Hepinizi gerdireceğim" mesajı gönderdiğini de doğruladı "Beni üzen, haksızlık sonucu yenilmem. Maçtan sonra sinirlerime hakim olamadım. Brandaların yırtılması bundan kaynaklandı. Ergin’e mesaj çektim. Bu lafı önümüzdeki Kırkpınar’da fırsat vermeyeceğim anlamında kullandım. Yoksa sporda Fair Play’dan, centilmenlikten yanayım. İnanın onları her zaman er meydanında gererim." 
     



 GÜNCEL 

















</TEXT>
</DOC>
