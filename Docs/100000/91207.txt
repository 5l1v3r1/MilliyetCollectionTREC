<DOC>
<DOCNO> 91207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun36.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Zirvesinin sitesinde Türkiye'yi Ecevit'in temsil edeceği yazıyor 
</HEADLINE>
<TEXT>

     İspanya'nın Sevilla kentinde düzenlenen AB zirvesinin resmi internet sitesinde, Türkiye'nin Başbakan Bülent Ecevit tarafından temsil edileceği belirtiliyor. 
     Evsahibi İspanya tarafından günde birkaç kez güncellenen sitede, zirvenin ikinci gününe katılacak aday ülkeler bölümünde, Cumhurbaşkanı Ahmet Necdet Sezer yerine Başbakan Ecevit'in resmine yer verilmiş. 
     Sitede, Dışişleri Bakanı İsmail Cem de yer alıyor. 
     Katılımcılara ilişkin haber yapan bazı yabancı basın mensupları, resmi siteyi kaynak olarak kullandıkları için, haberlerinde Başbakan Bülent Ecevit'in İspanya'ya geleceğini duyurdular. 
     
     SEZER BU AKSAM SEVILLA'DA 
     Cumhurbaşkanı Sezer ve beraberindeki heyeti getiren GAP uçağının, bu akşam TSİ 19.00'da Sevilla'da olması bekleniyor. 
     Sezer ve Dışişleri Bakanı Cem'in, bu akşam özel temaslarının olmayacağı, yarın akşamki toplantı için çalışma yapacakları belirtildi. 
     Edinilen bilgiye göre, Sezer ve Cem, yarın katılacakları çalışma yemeğinin ardından basın toplantısı düzenleyecekler. 
     İspanyol polisinin havaalanı ve otel çevresinde uyguladığı yasaklar, basın mensuplarının çalışmalarını olumsuz etkiliyor. 
     





</TEXT>
</DOC>
