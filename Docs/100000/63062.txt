<DOC>
<DOCNO> 63062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/siyaset/siy01.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevitler’in suitine konuk olduk 
</HEADLINE>
<TEXT>

Washington’daki son gecemizde Başbakan Bülent Ecevit ve eşi Rahşan Hanım’ı The Ritz Carlton’daki suitlerinde ziyaret ettik. Biz soruları sorduk, Sayın Ecevit cevap verdi, Rahşan Hanım ise görüntüledi... 
     Washington ziyaretinin son gününde sabah 09.00’dan akşam 21.00’e kadar süren 12 saatlik maratonun sonunda The Ritz Carlton Oteli’nin 9. katında, Ecevitler’in kaldığı suitteyiz. Bizi kapıda karşılayan Rahşan Ecevit, oturma salonuna davet ediyor. 
     
     FOTOĞRAFÇI GEREKSİZ 
     Gün boyunca sekiz ayrı yerde konuşan ve son olarak Türk işadamlarının yaptığı temaslar hakkında bilgi veren Başbakan Ecevit, "Doğrusu" diyor, "çok uzun ve çok yoğun bir gündü ama değdi. İşadamlarımızın şevkini görünce, ben de çok mutlu oluyorum." Arkadaşımız Derya Sazak’la birlikte ziyaret ettiğimiz Ecevitler, ABD’de gördükleri ilgiden ve Beyaz Saray’daki sıcak karşılamadan söz açıyorlar. Birlikte fotoğraf çektirme isteğimizi Başbakan Ecevit, "Foto muhabirine ihtiyaç yok. Rahşan fotoğraflarımızı çeker" diyor ve fotoğraf makinesine makinesini Rahşan Ecevit’e veriyor. Rahşan Hanım, usta bir fotoğrafçı gibi bizleri yönlendirerek, fotoğraflarımızı çekiyor. Söze Beyaz Saray’dan başlıyoruz. 
     
     AİLE ZİYARETİ GİBİYDİ 
     Başbakan Ecevit, Başkan Bush’un sıcak ilgisiyle Beyaz Saray saatlerini bir aile ziyaretine döndürdüğünü anlatıyor, "Başkan Bush" diyor, " det olmadığı halde eşiyle birlikte bizi kapıda karşılayarak dörtlü bir sohbet açtı. Eşi ve Rahşan’la birlikte resmi temaslardan önce sohbet ettik. Daha sonra Bayan Bush, Rahşan’a Beyaz Saray’ı gezdirdi. Biz de görüşmelere başladık. Sayın Bush, formaliteleri sevmeyen, çok rahat, kendine güvenen ve açık tavır ve konuşmalarıyla görüşmemizi bir aile ziyaretine, bir dost sohbetine dönüştürdü. Biz de çok rahat ettik." 
     
     2002’YE İYİ BAŞLADIK 
     Başbakan Ecevit’e bütün temasları bittikten sonraki genel değerlendirmesini soruyoruz. "Önce" diyor, "şunu belirtmeliyim ki, Türkiye için artık tünelin ucu görünmüştür. Son gelişmeler ve ABD’de yaptığımız temaslar sonucunda Türkiye’nin bu rüzg rla 2002 yılında düzlüğe çıkacağını söyleyebilirim. Türk toplumunun kendine güveni gelmiştir. Ve bu güven, ABD’deki ziyaretimizin yarattığı moralle, güçlenmiştir. Bu ortam devam ederse Türkiye’de ekonomi olumlu yönde bir ivme kazanacaktır. Özellikle buradaki temaslarımızın ekonomik ve ticari yönünün son derece önemli olduğunu söylemek isterim. Kurulmasına karar verdiğimiz Türk - Amerikan Ekonomik Ortaklık Konseyi çok önemli bir zemin oluşturacaktır. En son görüştüğüm Türk işadamları bu kararı büyük bir heyecanla karşıladılar. 2002’ye çok iyi başladık." 
     
Şu anda seçimi düşünmek çok yanlış olur      Başbakan Ecevit’e Başkan Bush’un koalisyon hükümetine dönük desteğini içeren sözlerini anımsattıktan sonra, "muhalefetin erken seçim taleplerini soruyoruz "Türk ekonomisi için ve Türkiye için çok iyi bir yola girmişken, seçimi düşünmek yanlış olur. Derenin tam ortasındayken geri dönülmez. Bu aşamada seçim kararı dereyi geçmeden yarı yolda at değiştirmeye veya geri dönmeye benzer" karşılığını veriyor. 
     



 SİYASET 















</TEXT>
</DOC>
