<DOC>
<DOCNO> 66105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/ekonomi/eko02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF bile sosyal adalet diyor 
</HEADLINE>
<TEXT>

     YASEMİN ÇONGAR Washington 

     Üç yıllık yeni stand - by anlaşmasıyla, 2000 - 2004 yılları arasında toplam 31 milyar dolara varan bir kredi paketini Türkiye’ye tahsis etmiş olan Uluslararası Para Fonu IMF yönetimi, kredi portföyünün üçte birine karşılık gelen bu rekor’ pakete, kendi güvenilirliğini de bağlamış durumda. 
     Türkiye ile yeni stand - by’ın İcra Direktörleri Kurulu’nda onaylanmasının ardından IMF yetkililerinin yaptığı açıklamalar, Fon’un Türkiye’nin başarısına çok büyük önem verdiğini ortaya koydu. 
     Türkiye’nin gösterdiği iktisadi performanstan övgüyle söz eden ve yeni niyet mektubuna da tam güven’ açıklayan IMF yetkililerine göre, Ankara taahhütlerini zamanında ve harfiyen’ uygularsa, tarihinin en köklü reformunu gerçekleştirmiş olacak. IMF Başkanı Horst Köhler, yaptığı yazılı açıklamada, Türkiye’nin son dönemdeki iktisadi performansını övdü ve kurulun kararını "Türkiye’nin cesur ve kapsamlı bir ekonomik programı uygulama başarısının, uluslararası topluluk tarafından kabul edilmesi" diye değerlendirdi. Köhler, "IMF, Türkiye’nin sahiplendiği bu programı desteklemeyi sürdürecektir" dedi. 
     
     Lira’nın değer kazanması normal 
     IMF Avrupa Direktörü Michael Deppler de kamudan işçi çıkarmaların yaratacağı sosyal maliyetin azaltılması için eğitim, sağlık, sosyal sigorta ve tarıma destek alanındaki harcamaların son bütçede olduğu gibi, artırılarak sürdürülmesinin önemini vurguladı. Deppler, IMF’nin sosyal adalet konusunda duyarlı davranacağının altını çizdi. Deppler, Türk Lirası’nın son dönemde değer kazanmasının olumlu’ sayılması gerektiğini belirtti. IMF Avrupa Direktörü Michael Deppler de kamudan işçi çıkarmaların yaratacağı sosyal maliyetin azaltılması için eğitim, sağlık, sosyal sigorta ve tarıma destek alanındaki harcamaların son bütçede olduğu gibi, artırılarak sürdürülmesinin önemini vurguladı. Deppler, IMF’nin sosyal adalet konusunda duyarlı davranacağının altını çizdi. 
     



 EKONOMİ 



















</TEXT>
</DOC>
