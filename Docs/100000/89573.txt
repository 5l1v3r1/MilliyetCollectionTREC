<DOC>
<DOCNO> 89573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yasam/ayas.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtinayla UFO icat’ edilir .. 
</HEADLINE>
<TEXT>

Uzaylılar fikri Türkiye’de de para edince’, sahte UFO fotoğrafı yaratıp pazarlamaya kalkışan uyanıkların sayısı resmen patladı 
     ÜMRAN AVCI İstanbul 

     Uşak’ın Eşme ilçesinde UFO ve uzaylılar taşlanarak kovalandı önce... Ardından Adıyaman K hta’da görüldüler. Bir süre önce de Antalya Santral Mahallesi’nde 45 kişi UFO gördüğünü ileri sürdü... 
     İş öyle bir boyuta vardı ki, UFO’yu fotoğrafladığını ileri sürenler bunu ticarete dökerek telif karşılığı ilgililere satmaya başladı. Ne var ki ihbarlar da, fotoğraflar da sahte Türkiye UFO Paranormal Olaylar Araştırma Organizasyonu TUVPO Başkanı Erol Erkmen de, her gün aldıkları ortalama 15 UFO’ ihbarının yüzde 99’unun sahte ve yalan çıktığını söylüyor. Erkmen ve ekibi, son olarak 26 Nisan 2002’de çekilen UFO fotoğrafının da fotomontaj olduğunu kanıtladı. 
     
     Vapurdan çekilmiş 
     İstanbul üzerinde dolaşan yabancı bir UFO’yu en az 10 milyon kişinin göreceğine dikkat çeken Erkmen, sahtek rlığı nasıl ortaya çıkardıklarını da şöyle anlattı 
     "Söz konusu UFO’lu fotoğraf Kadıköy vapurunun kıç kısmından dijital makineyle çekildiği iddiasıyla bize geldi. Fotoğrafı telif ödeyip aldık. Çok etkileyici bir fotoğraftı. Ancak orijinaline bilgisayar ortamında ulaşınca, görüntüde UFO olmadığını belirledik. Getiren kişiyi uyardık. Bundan sonra, bu tür sahtek rlıkları deşifre edeceğiz." 
     
     Biri de göktaşı çıktı 
     TUVPO’ya gönderilen onlarca fotoğraftan biri de, denize düşen eflatun renkli cismin görüntüsüydü. 26 Mayıs 2002’de Marmara Denizi, Sivriada açıklarına düşen cisim, balık tutan birçok kişi tarafından gözlendi. Ayrıca Fenerbahçe Burnu kenarında balık tutan amatör bir kameraman da cismi görüntüledi. Yapılan fotoğraf analizleri sonucunu açıklayan TUVPO, eflatun cismin de bir göktaşı olduğunu bildirdi. 
     



 YAŞAM 


















</TEXT>
</DOC>
