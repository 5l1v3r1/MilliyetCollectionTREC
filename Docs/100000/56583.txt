<DOC>
<DOCNO> 56583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yasam/yas04.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şöhretli köpekler sadece köpek çıktı 
</HEADLINE>
<TEXT>

Aralarında gösterişli Alman kurt köpeklerinin de bulunduğu K - 9 sertifikası yarışında ipi, her gün bıkıp usanmadan çalışan iki mütevazı köpek’ göğüsledi 
     ASLI ÖKTENER İstanbul 

     Bakırköy Belediyesi ve ABD’li arama - kurtarma kuruluşu Emergency Response Canine tarafından düzenlenen "Afet Anı Arama Kurtarma Köpekleri Eğitim ve Değerlendirme Programı"na katılan 23 köpekten sadece 2’si, uluslararası arama kurtarma sertifikası almaya hak kazandı. 
     Yabancı eğitmenlerin gözetiminde yapılan zorlu sınavlardan geçen köpekler ve sahipleri, dünyanın herhangi bir yerinde yaşanacak afetlere, vize almadan müdahale edebilecek. 
     
Tüm testleri geçtiler      Emergency Response Canine ekipleri gözetimindeki sınavın ilki mart ayında yapıldı. Type 2’ adı verilen ve beş etaptan oluşan sınavda köpekler itaat, yönlendirme, çeviklik, havlama ve arama konularında test edildi. Type 1’ etabındaysa, enkazda arama yetenekleri ölçüldü. 
     Sonuçta, AKUT K - 9 eğitim grubu eğitmeni İngiliz Adrian Higgs’in Border Colie’ cinsi köpeği Zeyna ile Ankara Büyükşehir Belediye İtfaiyesi’nden Teoman Bulduk’un Pointer cinsi köpeği Liz başarılı oldu. 
     Eğitim çalışmalarına Marmara ve Düzce depremlerinden sonra başlayan Adrian Higgs, şunları söyledi "Colie cinsi köpekler aramada en zeki olanlardır. Hafta içi 15 - 20 saat çalışıyoruz. Havlama üzerinde çok duruyoruz. Havlama köpeği daha iyi izlememizi sağlıyor. Enkazda kısa sürede doğru kararı vermek önemli. Bu sertifika, köpek ve sahibinin aramada bilinçli olduğunu gösteriyor." 
     Köpeğiyle 2 yıldır günde 8 saat çalıştığını belirten Teoman Bulduk ise, "Arama köpeklerine sadece hazır mama verilir. Et ya da diğer yiyecekler yedirilmez. Çünkü enkazda bu yiyeceklerin kokusunu alıp farklı yöne gidebilir ve ekibi yanıltabilir" dedi. 
     



 YAŞAM 
















</TEXT>
</DOC>
