<DOC>
<DOCNO> 94104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun21.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Abdulkadir'e düzenlenen suikastı kınadı 
</HEADLINE>
<TEXT>

     ABD Başkanı George Bush, Afganistan Devlet Başkanı Yardımcısı Hacı Abdülkadir'e düzenlenen suikastı kınadı. 
     Bush, 4 Temmuz Bağımsızlık Günü tatilini geçirdiği Kennebunkport'ta gazetecilere yaptığı açıklamada, Abdülkadir'e düzenlenen saldırının, savaş yorgunu Afganistan'da barış ve istikrar çalışmalarını güçlendireceğini söyledi. 
     Bush, ''Yönetimim ve halkım, sevdiği ülkesi için istikrar ve özgürlük isteyen bir kişinin hayatını kaybetmesinin yasını tutuyor'' dedi. 
     Bush, Abdülkadir'in teröristler tarafından öldürülüp öldürülmediğinin sorulması üzerine, ''Olabilir. Uyuşturucu kaçakçıları veya eski düşmanları tarafından da öldürülmüş olabilir. Bildiğimiz tek şey, iyi bir adam öldü ve biz onun yasını tutuyoruz'' şeklinde konuştu. 
     





</TEXT>
</DOC>
