<DOC>
<DOCNO> 90799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sonspo24.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal'in Emre Belözoğlu ısrarı... 
</HEADLINE>
<TEXT>

     İngiltere Premier Ligi takımlarından Arsenal'in, A Milli Futbol Takımı'nın yıldız futbolcusu Emre Belözoğlu'nu kadrosuna katmak için, ısrarını sürdürdüğü öğrenildi. 
     Geçen sezon öncesinde Galatasaray'dan bonservis bedeli olmadan İtalya'nın FC Inter takımına giden Emre Belözoğlu için ısrarlı girişimlerini sürdüren Arsenal'in, bu oyuncuyu mutlaka transfer etmek istediği bildirildi. 
     Futbolcunun FC Inter takımına transferini sağlayan menajeri Ahmet Bulut, ''Arsenal, Emre'yi mutlaka kadrosuna katmayı istiyor. Dünya Kupası'ndan önce FC Inter'e başvurup bonservis bedelini sormuşlardı. 
     FC Inter de 17 milyon dolar istemişti'' diye konuştu. 
     Bulut, Emre Belözoğlu'nun Dünya Kupası finallerindeki grup maçlarında çok iyi futbol ortaya koyduğunu belirterek, kulübünün bu fiyatı arttırabileceğini bildirdi. 
     Bulut, kendisinin yakın bir zamanda İtalya'ya giderek bu transfer için görüşmelerde bulunacağını da anlatarak, gelişmelerin 10 gün içinde bir noktaya ulaşabileceğini sözlerine ekledi. 
     





</TEXT>
</DOC>
