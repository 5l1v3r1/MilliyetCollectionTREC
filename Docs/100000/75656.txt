<DOC>
<DOCNO> 75656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun26.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir intihar bombası da Batı Şeria da patladı 
</HEADLINE>
<TEXT>

     Batı Şeria'daki bir Yahudi yerleşim biriminde meydana gelen patlamada, ilk belirlemelere göre 4 kişi yaralandı. 
     İsrail ordu radyosu, patlamanın, Efrat Yahudi yerleşimi biriminde bir acil servis yakınında meydana geldiğini duyurdu. Sağlık görevlileri yaralılardan birinin durumunun ağır olduğunu söylediler. 
     
     İntihar saldırısı 

     Patlamaya, bir intihar komandosunun düzenlediği saldırının yol açtığı ve saldırganın öldüğü bildirildi. Kudüs'ün yaklaşık 15 kilometre güneyine düşen Efrat'taki yerleşimcilerin sözcüsü, yerleşim biriminde bulunan kliniğe gelen intihar eylemcisinin, bir grup gönüllü doktorun yanında kendini havaya uçurduğunu söyledi. 
     Patlamada saldırganın öldüğü ve biri ağır 4 kişinin yaralandığı belirtildi. 
     






</TEXT>
</DOC>
