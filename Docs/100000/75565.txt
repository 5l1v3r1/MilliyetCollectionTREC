<DOC>
<DOCNO> 75565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/guncel/agun.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite değil MEDRESE 
</HEADLINE>
<TEXT>

Üniversitelerin çoğunda öğrenci için yurt yok ya da çok yetersiz. Ancak kampusların çoğunda, binlerce kişiye hizmet verecek camiler inşa ediliyor 
     DOĞAN HABER AJANSI 

Yüz binlerce öğrencinin barınacak yurt bulamadığı üniversite kampuslarında, kapasite açısından Osmanlı İmparatorluğu’nun en parlak dönemlerinde yapılanlarla boy ölçüşen büyüklükte camiler yükseliyor. Mescit ve camisi bulunmasına karşın 5 bin kişilik yeni caminin bitirilmesi için 50 trilyon lira aranan Malatya İnönü Üniversitesi’nde Rektör Prof. Dr. Fatih Hilmioğlu, inşaatın fakülte binası yapılmak üzere kendilerine devredilmesini istiyor. 2 bin 795 caminin bulunduğu Konya’da en büyük cami Selçuk Üniversitesi Kampusu’nda bulunuyor. Kütahya - Dumlupınar Üniversitesi’nin öğrenci yurdu bulunmayan kampusunda yükselen cami de, "Atatürkçü" rektörün adını taşıyor. 
İşte, DHA muhabirlerinin araştırmalarına göre, bir bölümü bağışla cami yapılan üniversitelerden manzaralar 
     
     

</TEXT>
</DOC>
