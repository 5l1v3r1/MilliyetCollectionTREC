<DOC>
<DOCNO> 68699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo19.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de eski kürekçiler Aziz Yıldırım'ı destekleyecek 
</HEADLINE>
<TEXT>

     Fenerbahçe Kulübü'nde spor yapmış eski kürekçiler, 2-3 Mart tarihlerinde yapılacak olağan seçimli genel kurulu'nda, kulüp başkanı Aziz Yıldırım'ı destekleyeceklerini açıkladı. 
     Fenerbahçeli Kürekçiler Yürütme Kurulu'dan yapılan açıklamada, Aziz Yıldırım'ın kürek şubesine olan desteği vurgulanarak, şöyle denildi 
     ''Fenerbahçe Spor Kulübü içinde, kendine has gelenekleri ve değerleri olan, sportif başarılarının yanı sıra, kulüp içinde sergilediği ortak hareket biçimiyle de herkese örnek olan kürekçiler, olağan genel kurul toplantısında, görev yaptığı süre içinde hem Fenerbahçe Spor Kulübü'ne, hem de kürek şubesine çok büyük katkıları olan Aziz Yıldırım'ı, gruplardan bağımsız olarak, desteklemeye karar vermiştir.'' 
     






</TEXT>
</DOC>
