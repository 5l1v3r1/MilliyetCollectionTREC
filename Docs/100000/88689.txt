<DOC>
<DOCNO> 88689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun14.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya ABD'ye idam cezası verecek diye delil göndermiyor 
</HEADLINE>
<TEXT>

     Alman hükümetinin, ABD'deki bir terör zanlısının idama mahkum edilebileceği gerekçesiyle bu ülkeye bu kişi hakkında delil göndermediği bildirildi. 
     Der Spiegel dergisi, Amerikan makamlarının, 11 Eylül olaylarıyla ilişkisi olduğu gerekçesiyle tutuklanan Fas kökenli Fransız vatandaşı Zekeriya Musavi hakkında Alman Adalet Bakanlığı'ndan delil talebinde bulunduklarını, ancak bakanlığın bu talebi, sanığın idama mahkum edilebileceği gerekçesiyle reddettiğini yazdı. 
     11 Eylül saldırılarını düzenleyen terörist grubun, 2001 yılının 
     Ağustos ayında Musavi'ye, ABD'de pilotluk eğitimi görmesi için 2 kez para gönderdiği belirtildi. 
     Haberde, Alman ve Amerikan heyetlerinin aylardan bu yana sürdürdükleri görüşmelerde bugüne kadar bu konuda anlaşmaya varamadıkları, Alman tarafının, idam cezasının bu durumda uygulanmaması yönündeki talebini Amerikalıların reddettiği ifade edildi. 
     





</TEXT>
</DOC>
