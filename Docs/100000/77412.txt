<DOC>
<DOCNO> 77412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sontur13.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da iğrenç seks tuzağı 
</HEADLINE>
<TEXT>

     Bodrum'da, yabancı uyruklu kadınları ''fuhuşa teşvik ettikleri'' iddiasıyla adliyeye sevk edilen beş kişiden ikisinin, tutuklandığı bildirildi. 
     Muğla Jandarma Komutanlığı'ndan alınan bilgiye göre, Bodrum'da Turgutreis Jandarma Karakolu'na başvuran Romanya uyruklu Mihaele Rotaure'nin, Akyarlar Köyü'nde oturan 5 kişinin, kendisiyle beraber 5 arkadaşını ''zorla alıkoyduklarını ve erkeklere para karşılığı pazarladıklarını'' iddia etmesiyle başlatılan operasyonda, gözaltına alınan sanıklardan, Tansuğ Alper 31 ve Ahmet Şimşek 24 , jandarmadaki işlemlerinin ardından sevk edildikleri Nöbetçi Mahkemede, tutuklandı. 
     Mahkeme, diğer sanıklar, Arif Güven 31 , Cemal Aktaş 37 ve Sami Polat'ın 23 , tutuksuz yargılanmak üzere serbest bırakılmalarını kararlaştırdı. 
     Jandarma operasyonunda, beş sanığın evlerinde, zorla alıkonuldukları bildirilen 2 Moldovya ve 3 Romanya uyruklu kadın da bulunmuş, kadınlar, ifadelerinde, para karşılığı erkeklere satıldıklarını öne sürmüşlerdi. 
     






</TEXT>
</DOC>
