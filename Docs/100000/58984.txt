<DOC>
<DOCNO> 58984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur26.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten Afgan Başbakanı'na mektup 
</HEADLINE>
<TEXT>

     Başbakan Bülent Ecevit, Afganistan Geçici Yönetimi Başkanı Hamid Karzai'ye bir mektup göndererek Türkiye'ye davet etti. 
     Başbakanlık Basın Merkezi'nden yapılan açıklamaya göre, Başbakan Ecevit mektubunda, ''Dost ve kardeş Afganistan'da bir ulusal ordu ve polis gücü kurulması için ve gerekli eğitimin sağlanması için Türkiye'nin her yardıma hazır olduğunu, bu konuda Türkiye'nin engin deneyimi bulunduğunu'' kaydetti. 
     Mektubunda, Türkiye'nin Afgan halkına sağlık, eğitim ve kırsal kalkınma alanlarında da katkılarını sürdüreceğini belirten Ecevit'in ayrıca, ''Türkiye'nin yapabileceği katkı ve yardımları yerinde görebilmek için Karzai'yi veya Savunma Bakanı'nı Türkiye'de ağırlamaktan mutluluk duyacağı, aynı zamanda Türk uzmanlarının da Afganistan'a gönderilebileceğini'' ifade ettiği bildirildi. 
     






</TEXT>
</DOC>
