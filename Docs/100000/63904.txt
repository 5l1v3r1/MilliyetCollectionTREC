<DOC>
<DOCNO> 63904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/spor/spo01.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız’a fren 
</HEADLINE>
<TEXT>

Beşiktaşlı futbolcular penaltıcı olarak Ronaldo’yu seçmelerine rağmen, Trabzon maçında atışı yapmadığı için kapris yapan yıldız futbolcuya tepki gösterdiler 
     BİLAL MEŞE 

     SON haftalardaki agresif davranışlarıyla dikkat çeken İlhan Mansız’a, Trabzonspor maçındaki hareketi nedeniyle hem takım arkadaşlarından, hem de Daum’dan tepki geldi. Daha önce Beşiktaşlı futbolcuların aralarında oylama yaptıkları ve penaltıcı olarak Ronaldo’yu seçtikleri ortaya çıktı. İlhan’ın bu karara rağmen penaltıyı atmak istemesi takım içinde huzursuzluk yarattı. 
     ÖNCEKİ gün yapılan antrenmanda da Ahmet Yıldırım ile tartışan İlhan Mansız’ın penaltı tartışmasından sonra saha kenarına gelip Daum’den kendisini oyundan çıkarmasını istemesi de Alman hocayı kızdırdı. Menajer Sinan Engin dün İlhan Mansız’ı, kaptan Tayfur ile birlikte çağırarak uyardı ve bu hareketlerine son vermesini istedi. İlhan’ın hatasını kabul ettiği ve özür dilediği belirtildi. 
     
     

</TEXT>
</DOC>
