<DOC>
<DOCNO> 52672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur08.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da yoğun kar yağışı 
</HEADLINE>
<TEXT>

     Erzurum ve Kars'ta, sabah başlayan yoğun kar yağışı yaşamı olumsuz yönde etkiliyor. 
     Meteoroloji Bölge Müdürlüğü yetkililerinden alınan bilgiye göre, soğuk ve yağışlı havanın etkisine giren Doğu Anadolu Bölgesi'nin yüksek kesimlerinde, yoğun kar yağışı başladı. 
     Kar yağışının iki gün aralıklarla süreceğini ifade eden yetkililer, Erzurum ve Kars'ta, sabah başlayan kar yağışının etkisini sürdüreceğini, Iğdır, Ağrı ve Erzincan'da da yağmur başladığını kaydettiler. 
     Yetkililer, hava sıcaklıklarında da düşüşlerin yaşandığını bildirdiler. 
     Köy Hizmetleri Bölge Müdürlüğü yetkilileri, yağış nedeniyle ulaşıma kapanan köy yolunun olmadığını belirterek, ''Henüz yolu kapanan köy bildirilmedi. Köy Hizmetleri olarak, kış mevsimi için her türlü tedbiri almış durumdayız'' dediler. 
     
     Trafik uyarısı 
     Erzurum Emniyet Müdürü Aziz Aksoy da, kış mevsiminin başlaması ve yağışların artmasının trafik güvenliğini olumsuz yönde etkilendiğini belirterek, sürücüleri gerekli tedbirleri almaları konusunda uyardı. 
     Yoğun kar yağışı, buzlanma ve heyelan gibi durumlarda Erzurum Otogar'ından otobüslere çıkış izni verilmeyeceğini kaydeden Aksoy, taşıt sahiplerinin zincir, takoz, çekme halatı bulundurmaları gerektiğini hatırlattı. 
     Kontrollerde, araçların özellikle aşınmış lastik kullanıp-kullanılmadığına dikkat edileceğini kaydeden Aksoy, ''Trafik kazalarının olmaması için her türlü tedbiri aldık'' diye konuştu. 
     






</TEXT>
</DOC>
