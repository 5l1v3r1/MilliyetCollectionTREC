<DOC>
<DOCNO> 50596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sontur05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava iki gün daha etkili olacak 
</HEADLINE>
<TEXT>

     Yağışlı hava, önümüzdeki iki gün içinde, yurdun bazı kesimlerinde ''etkili'' olacak. 
     Devlet Meteoroloji İşleri Genel Müdürlüğü'nden alınan bilgiye göre, yarın, Marmara, Ege, Akdeniz, İç Anadolu, Batı ve Orta Karadeniz yağışlı geçecek. Yağışlar, Akdeniz'de yer yer etkili olacak. 
     Yağışlı hava 6 Kasım Salı günü Marmara'nın doğusu, Karadeniz'in tamamı, İç Anadolu'nun kuzey ve doğusu, Doğu Akdeniz, Doğu ve Güneydoğu Anadolu'da görülecek. Yağışların, Batı Karadeniz ile Doğu Akdeniz'de yer yer etkili olması bekleniyor. 
     Marmara'nın batısı, Kıyı Ege, Doğu Karadeniz ile Doğu Anadolu'nun doğusu 7 Kasım Çarşamba günü yağışlı geçecek. Yağışlar, yer yer sağanak şeklinde olacak. 
     Hava sıcaklığı ise mevsim normalleri civarında seyredecek. 
     Bu arada rüzgar, yarın, Marmara'da kuzey ve doğu, Ege ve Batı Akdeniz'de güney ve doğudan yağışla birlikte kuvvetli esecek. 
     






</TEXT>
</DOC>
