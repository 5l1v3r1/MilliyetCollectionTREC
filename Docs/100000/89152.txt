<DOC>
<DOCNO> 89152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas03.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
12 milyar doları daha çok bekleriz 
</HEADLINE>
<TEXT>

Türkiye, ekonomisini canlandırmak için turizm gelirlerine güveniyor ama Avrupalı acenteler, iki haftalık turları 500 milyon liraya satıyor 
     ŞÜKRAN PAKKAN İstanbul 

     Avrupalı turistin Türkiye’de çok ucuza tatil yapma lüksü bu yılda değişmedi. Turizmde kendine büyük hedefler koyan, yılda en az 12.5 milyar dolar gelir bekleyen Türkiye’nin en iyi tatil bölgelerinde yabancılar, uçak bileti dahil iki haftalık tatili, 501 milyon liradan başlayan fiyatlarla yapıyor. 
     Avrupa’nın en çok iş yapan acenteleri, Türkiye’de uçak bileti ve organizasyon ücretini de kapsayan her şey dahil’ sistemiyle çalışıyor. Acenteler, iki haftalık tatil programlarında Türkiye’nin en gözde turizm beldelerinden Bodrum için 236 sterlin 501 milyon , Alanya için 286 sterlin 607 milyon , Kemer için 266 sterlin 564 milyon ve Gümbet için 236 sterlin 501 milyon fiyat veriyor. 
     
     Ulusoy Ucuza gidiyoruz 
     Türkiye’nin turizmdeki rakiplerinden Yunanistan’da ise, sadece konaklama 650 sterlinden 1 milyar 380 milyon başlıyor, fiyat 2 bin 500 sterline 5 milyar 310 milyon kadar çıkabiliyor. Avrupa’nın turizm merkezleri İspanya ve İtalya’da da durum farklı değil. İki yıldızlı oteller bile, iki haftalık konaklama ücretleri için kapılarını en az 850 sterlinden 1 milyar 805 milyon açıyor. Türkiye Seyahat Acenteleri Birliği TÜRSAB Başkanı Başaran Ulusoy da, her şey dahil’ sistemiyle Türkiye’nin ucuza pazarlandığı savunuyor ve "Yabancı turist niye bu kadar ucuza geliyor diye Turizm Bakanı’na sormak gerek. Para bırakacak turist hedefinde yoğunlaşmak gerekiyor" diyor. 
     Türkiye’de yerli turistler de, vatanlarındaki tatillerine, neredeyse Avrupa’da yapacakları bir tatil kadar para ödemek zorunda kalıyor. Yerli turistler, iki haftalık bir konaklama için sadece otele Alanya’da en az 978, Kemer’de 908, Bordum’da ise 908 milyon ödemek zorunda. 
     



 YAŞAM 























</TEXT>
</DOC>
