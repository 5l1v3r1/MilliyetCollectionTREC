<DOC>
<DOCNO> 58487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo16.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgat'ta maç ertelendi kar yağışı durdu... 
</HEADLINE>
<TEXT>

     Galatasaray Kulübü Futbol Şubesi Sorumlusu Abdurrahim Albayrak, Kocaelispor maçından sonra Yimpaş Yozgatspor maçının da hava muhalefeti nedeniyle ertelenmesini ''Takdiri ilahi, ne yapalım'' diye yorumladı. 
     Abdurrahim Albayrak, erteleme kararından sonra yaptığı açıklamada, şunları kaydetti 
     ''Allah'ın takdiri, kulun yapacağı birşey yok. Kar yağdı, maç yarına ertelendi. Yarın hava izin verirse çıkıp oynayacağız. Her iki takım açısından da erteleme iyi olmadı. Çünkü, her iki takımın da kendisine göre programı vardı. Bu programların hepsi ertelendi. Tatile gidecek futbolcular, yeniden rezervasyon yaptırmak durumunda kaldı. 
     Teknik direktörümüz Lucescu, Avrupa kupasındaki rakibimizi izlemek için gidecekti. Bunların hepsi ertelenmek zorunda kaldı. Ne yapalım. 
     Yarını beklemekten başka yapabileceğimiz birşey yok.'' Yimpaş Yozgatspor Kulübü Basın Sözcüsü Aydın Baran ise ertelemeyi değerlendirirken, ''Hava, maç saatine kadar çok iyi olmasına karşılık, kar birden bastırdı. Ancak işin ilginci ertelemenin ardından, kar yağışı da durdu. Yarın kar yağışı olmazsa, maç oynanabilir. Çünkü saha zemini güzel'' diye konuştu. 
     Öte yandan öğleden Yimpaş Yozgatspor ile Galatasaray arasındaki maçtan önce yapılan PAF takımlar maçı ise 1-1 sonuçlandı. 
     






</TEXT>
</DOC>
