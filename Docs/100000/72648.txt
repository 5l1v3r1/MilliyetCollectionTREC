<DOC>
<DOCNO> 72648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko06.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tevfik Altınok, Meksika yolcusu 
</HEADLINE>
<TEXT>

     EKONOMİ SERVİSİ 

     Doğan Şirketler Grubu Yönetim Kurulu Başkan Danışmanı Tevfik Altınok, 18 - 22 Mart 2002 tarihleri arasında Meksika’nın Monterrey kentinde düzenlenen dört ayrı yuvarlak masa toplantısına katılıyor. 
     Birleşmiş Milletler, uluslararası konferanslar çerçevesinde, Kalkınma’nın Finansmanı’ konulu yuvarlak masa toplantılarını bu yıl 18 - 22 Mart tarihleri arasında Meksika’nın Manterrey kentinde düzenliyor. Toplantılara çeşitli ülkelerden bakan düzeyinde katılımcılar ve Milletlerarası Ticaret Odası International Chamber of Commerce - ICC da davet edildi. ICC, özel sektör adına toplantılara katılmak ve 19 Mart’ta bakanlar düzeyindeki yuvarlak masa toplantısında bir konuşma yapması için Tevfik Altınok’a teklifte bulundu. 
     Altınok’a, ICC’nin gönderdiği davet mektubunda, kişisel ve profesyonel deneyimlerinden hareketle, özel sektörün, ülkelerin kalkınmalarında katkılarının neler olabileceği ve hangi yollarla özel sektörün ülke kalkınmasına finansal yönden katkıda bulunabileceği konularında önerilerini dile getirmesi istendi. 
     



 EKONOMİ 



















</TEXT>
</DOC>
