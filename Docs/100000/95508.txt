<DOC>
<DOCNO> 95508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun13.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın oğlu Uday "İran Sovyetler gibi çökecek" 
</HEADLINE>
<TEXT>

     Irak Devlet Başkanı Saddam Hüseyin'in büyük oğlu Uday, İran'ın Sovyetler Birliği gibi çökeceğini öne sürdü. 
     Irak Öğrenciler Birliği'nin Uygulama Bürosu ve Irak Gençlik Federasyonu Bürosu başkanı Uday, Perşembe günü Ehvaz Öğrenci Gençlik Federasyonu başkanı Tarık Abdülkerim Ni'me'yi kabulünde yaptığı konuşmada, Irak, Suudi Arabistan ve İran'ın parçalanma tehlikesiyle karşı karşıya olduğunu bildirdi. 
     Uday, yönetimindeki Gençlik televizyonunda yayınlanan konuşmasında, ''Irak ve Suudi Arabistan'ı parçalamayı isteyenlerin İran'ı, geçmişte dünyanın süper gücü olan Sovyetler Birliği gibi kolayca parçalayabileceğini'' kaydetti. 
     Irak ordusunun, 1982'de İran'a karşı kazandığı zaferi hatırlatan Uday, Irak'ın güneyinde 1991 yılında baş gösteren kanlı olaylarda İran'ın rolüne işaret ederek, Irak'ın Cumhuriyet Muhafızları, ordusu ve halkının durumunun iyileştiğini söyledi. 
     





</TEXT>
</DOC>
