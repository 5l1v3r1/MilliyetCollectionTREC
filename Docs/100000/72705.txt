<DOC>
<DOCNO> 72705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yasam/yas01.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS’i sinek taşıdı 
</HEADLINE>
<TEXT>

Uzmanlar ne kadar kan emici böcekler insana AIDS bulaştırmaz dese de AIDS virüsünün, maymunlardan insanlara at sinekleri aracılığıyla geçtiği ortaya çıktı 
     DIŞ HABERLER SERVİSİ 

     AIDS hastalığına neden olan HIV virüsünün insanlara nasıl geçtiği sonunda bulundu. Virüsün şempanzelerden insana 20’nci yüzyılın ortalarında geçtiği söyleniyor, ancak bu transferin nasıl olduğu sorusu yanıtlanamıyordu. Almanya’nın Frieburg Üniversitesi uzmanlarıysa bu yanıtı bulduklarını açıkladı. 
     
     Virüs evrim geçirdi 
     UZMANLARA göre, at sinekleri şempanzelerden aldıkları SIV virüsünü insanlara taşıdı. Bu virüs daha sonra evrim geçirerek insan versiyonu olan HIV halini aldı. AIDS uzmanları her ne kadar sivri sinekler de dahil olmak üzere kan emici böceklerin insanlara AIDS bulaştırmadığını söylese de at sinekleri bir istisna olabilir. 
     
     Kanı olduğu gibi aktarıyor 
     ATLAR arasında virüs transferi yapabilen at sinekleri, diğer sineklerin aksine emdikleri kanı bünyesinde sınıflandırmıyor, olduğu gibi diğer hayvana taşıyor. Freiburg Üniversitesi’nden Gerhard Brandner, "At sinekleri hayvanlardan aldıkları virüsleri insanlara taşır. AIDS de bu yolla insanlara geçti" diyor. 
     



 YAŞAM 

















</TEXT>
</DOC>
