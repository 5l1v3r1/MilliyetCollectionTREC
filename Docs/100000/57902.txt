<DOC>
<DOCNO> 57902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sondun01.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD esirleri sorguluyor "Usame bin Ladin nerede " 
</HEADLINE>
<TEXT>

     ABD, Usame Bin Ladin'in yerini öğrenmek için, elindeki esirlerden faydalanmaya çalışıyor. 
     Yetkililer, esir düşen El-Kaide üyeleri arasında, Bin Ladin'in yerini bilenler olduğuna inanırken, Federal Soruşturma Bürosu FBI , Merkezi Haberalma Teşkilatı CIA ve ABD askerleri tarafından sorguya çekilen hiçbir örgüt üyesinden, Bin Ladin'in nerede olabileceğine dair bilgi veya bir işaret alınamadığı bildiriliyor. 
     ABD Savunma Bakanı Donald Rumsfeld, araştırmalara halen devam ettiklerini, işin geri kalan tarafının, zor ve pis bir çalışma gerektirdiğini söyledi. 
     Rumsfeld'in yardımcısı Paul Wolfowitz, El Kaide'nin son kalesi Tora Bora'yı ele geçirmelerine rağmen, Bin Ladin hakkında somut bir bilgiye ulaşamadıklarını söyledi. 
     Bilgilerin ikinci elden ulaştığını ifade eden Wolfowitz, Bin Ladin'i daha önce görmüş kişilerle konuşmadıklarını belirtti. 
     Bir kişinin, Bin Ladin'i yüzlerce metre ötede gördüğünü iddia ettiğini kaydeden Wolfowitz, iddiaların gerçeklik boyutunun ancak bu düzeyde olduğunu söyledi. 
     Wolfowitz, üst düzey teröristlerden bilgi almanın uzun bir zaman gerektirdiğini, çünkü bu insanların yalan söylemek üzere geliştirildiklerini kaydetti. 
     Savunma Bakan Yardımcısı Wolfowitz, ''Yalan söyledikleri ortaya çıkarıldığında, başka bir yalana başvuruyorlar'' dedi. 
     






</TEXT>
</DOC>
