<DOC>
<DOCNO> 78240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/ekonomi/eko05.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakan Enerjide akıllı yatırım desteklenecek 
</HEADLINE>
<TEXT>

Enerji Bakanı Zeki Çakan, enerji ve madencilikte çevreci ve ucuz üretim yapacak yatırımların destekleneceğini söyledi 
     EKONOMİ SERVİSİ 

     Enerji ve Tabii Kaynaklar Bakanı Zeki Çakan, "Enerji ve madencilik alanlarında, fazla işçi ve pahalı üretim devri geçti. Akıllı, yerinde ve çevreci teknolojiye dayanan yatırımları destekleyecek yeni uygulamalar getiriyoruz" dedi. 
     Yurt Madenciliğini Geliştirme Vakfı’nın ilk toplantısında konuşan Çakan, enerji ve madencilik yatırımlarının sadece devlet tarafından üstlenilmesi olanağının kalmadığını vurgularken, bazı kesimlerin sektörde yatırımı engellemeye çalıştığını söyledi. Çakan, siyanürle altın üretiminin zararlı olduğu iddialarına Sağlık Bakanlığı’nın verdiği yanıtı anımsatarak, "Çevreci olduğu kadar yeraltı kaynaklarını değerlendirecek ve ucuz üretim yapacak yatırımlarla ayakta durabiliriz" diye konuştu. 
     Madencilik Sektörü Başkanlar Konseyi Başkanı İsmet Kasapoğlu da, "Toprağı ve suyu ile ülkenin sahibi olan kamunun yatırımcıya destek olmasının zorunluluğunu" dile getirdi. 
     



 EKONOMİ 

















</TEXT>
</DOC>
