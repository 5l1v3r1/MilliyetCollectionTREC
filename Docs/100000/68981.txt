<DOC>
<DOCNO> 68981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yazar/sazak.html </URL>
<DATE> 2002/02/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bullshit haberler 
</HEADLINE>
<TEXT>

     ABD'nin olası Irak harekatına Körfez Savaşı'ndakine benzer koalisyon desteği sağlanma hazırlıkları ilerlerken Pentagon da medya atağına geçti. 
     The New York Times'ın haberine göre ABD Savunma Bakanlığı'nın Pentagon bünyesinde Afganistan harekatı öncesinde kurulan Stratejik Etki Bürosu'nun ISO faaliyet alanı genişletiliyor. Pentagon bundan böyle dünyada ve özellikle İslam coğrafyasında "ABD yanlısı iletişim atmosferi" oluşturmak üzere Rendon adlı bir şirket kanalıyla haber üretip, yayacak. Dezenformasyon amaçlı haberlerin "doğru olması kaydı" aranmayacak. Bu fason üretimin alıcısı da dünyanın önde gelen haber ajansları, televizyon kanalları, gazeteler, radyolar olacak. 
     Tuhaf değil mi İletişim teknolojisinde dünya egemenliğine sahip ABD'ye elindeki araçlar yetmiyor, bir de Pentagon'a bağlı 'yalan haber' servisi kuruluyor. 
     Aslında Pentagon Ajansı yeni değil, Afganistan operasyonu başladığından bu yana, örneğin The New York Times'ta William Safire imzalı senaryoların "kaynağını" merak etmiyor muyduk 
     Şimdi ortaya çıkıyor 
     "Türk tankları Bağdat'a girecek " 
     "Saddam'ın devrilmesi karşılığında Türkiye Musul Kerkük petrollerinden pay alacak." türü yönlendirici yayınların nedeni. 
     Safire'nin haber analiz yazmaktan çok, Washington üzerinden Ankara'yı "etkilemek" üzere senaryo ürettiği o kadar açıktı ki, Pentagon'un son girişimiyle bu etkileşimin nasıl sağlandığı iyice anlaşılıyor. ABD Savunma Bakanlığı bünyesindeki Stratejik Etki Bürosu, 11 Eylül'den bu yana faaliyette ve burada planlanan 'haber operasyon'ları medyaya pompalanıyor. ABD'li gazeteciler, ki bunlar arasında Safire gibi ünlü kalemler de yer alıyor, ülkenin ulusal çıkarları adına gerçek dışı senaryoları yayıyorlar. 
     Geçen hafta Washington'da ABD eski Başkanı George Bush'un Ulusal Güvenlik Danışmanı emekli General Brent Scowcroft'la konuşurken, The New York Times'ta çıkan William Safire'ın Irak analizlerini sormuştum. 
     Scowcroft birkaç kez, 'Bill Safire... is Bill Safire' diye giriş yaptı. Belki yazarın ön ismi ya da, kısaltılmış hali diye düşünürken, Amerikan argosunda yaygın bir niteleme ortaya çıktı 
     "Bullshit." 
     B. S. Bill Safire saçmalıyordu. 
     Ancak bu tür haberler yeterli olmuyor ki, Pentogan bu işi de üzerine alacak, "Bullshit" yayın yapacak 
     Geçenlerde 'Saddam'dan kurtulma' üzerine kurgulanmış bir haberde ABD yönetiminin hoşuna gidecek bir seçenekten söz ediliyordu 
     "Emri hak vaki olursa..." 
     Haberin zayıf noktası, ABD'nin kırk yıllık "düşmanı" Castro'nun da hala hayatta olmasıydı 
     İyi bayramlar dileğiyle... 
     
     







Bayram... 


Yalan üretimi 


İslamda eğitim 


Ekonomistlere hücum 


Kara paraya karşı AB yaptırımları geliyor 


Bayramlık... 


Bullshit haberler 


Okurlarımla iftihar ediyorum 


Kirli Tırnak Dipleri Meselesi 


Hüsmen’in 6.70’lik kayığı 2 milyar TL 


</TEXT>
</DOC>
