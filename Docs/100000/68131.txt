<DOC>
<DOCNO> 68131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sondun18.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Gazetesi "Ladin'in sağ kolu Zavahiri Tahran'da yakalandı" 
</HEADLINE>
<TEXT>

     Suudi terörist Usame Bin Ladin'in sağ kolu Ayman El Zevahiri'nin Tahran'da yakalanıp hapsedildiği iddia edildi. 
     Bir İran gazetesinde yer alan bu iddia, İran Dışişleri Bakanlığı tarafından reddedildi. 
     Hayat-ı Nov gazetesi, Zevahiri'nin birkaç gün önce yakalandığını ve Tahran'daki Evin Hapishanesinde tutulduğunu ileri sürdü. 
     İran Dini Lideri Ayetullah Ali Hamaney'in kardeşi Hüccetülislam Hadi Hamaney tarafından yayınlanan gazete, haberinin kaynağı hakkında bilgi vermezken, başka ayrıntı da girmedi. 
     İran Dışişleri Bakanlığı Sözcüsü Hamid Rıza Asefi ise haberi yalanlayarak, ''Gazetenin haberi doğru değil, bu haberi yalanlıyoruz'' dedi. 
     İran bu hafta, uzun süre reddettikten sonra, Pakistan sınırından ülkeye giren 150 El Kaide ve Taliban üyesini yakaladığını açıklamış, ancak bunlar arasında üst düzey elemanlar olmadığını ileri sürmüştü. 
     






</TEXT>
</DOC>
