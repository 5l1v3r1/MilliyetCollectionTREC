<DOC>
<DOCNO> 92446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/soneko26.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TİSK Başkanı "Bu durumda hiçbir lider seçime gidemez" 
</HEADLINE>
<TEXT>

     Türkiye İşveren Sendikaları Konfederasyonu TİSK Başkanı Refik Baydur, ''Türkiye'nin bugünkü durumunda herhangi bir siyasi liderin seçime gideceğini tahmin edebiliyor musunuz Gitti mi parti bitti'' dedi. 
     Baydur, özel sektörün önde gelen temsilcilerinin biraraya gelerek oluşturduğu İş Çevresi Grubu'nun 9. toplantısına gelişinde, basın mensuplarının sorularını yanıtladı. 
     Baydur, siyasi partiler ve seçim yasalarının kapalı kapılar ardında, siyasilerle mutabık kalarak yapılmadıkça hiçbir işe yaramayacağına inandığını söyledi. 
     Baydur, erken seçime ilişkin bir soru üzerine, ''Şimdi siz Türkiye'nin bugünkü durumunda herhangi bir siyasi liderin, seçime gideceğini tahmin edebiliyor musunuz Gitti mi parti bitti. Onun için biraz daha direnecekler, ya düze çıkacağız yahut kaderlerine boyun eğip seçime gidecekler'' diye konuştu. 
     Baydur, AB ile ilgili sürecin ancak ekonominin ayağa kalkmasıyla mümkün olacağını ifade ederek, ''Lafla mümkün değil, Avrupalı'nın da bizi bu halimizle kabul edeceğini hiç zannetmiyorum'' dedi. 
     Standard and Poor's'un Türkiye'nin görünümünü pozitiften durağana çevirmesini normal olarak değerlendiren Baydur, şu görüşleri dile getirdi 
     ''Bir memlekette döviz değerleri zigzag çizerse o da böyle bir karar almak zorunda kalacak. Böyle bir memlekette devamlı bankaları devlete geçirmeye kalkarsak onlar da böyle bir karar almak zorunda kalacaklar. Böyle bir memlekette sanayiyi önleyici, sanayiyi sekteye uğratıcı davranışlar devam ettiği müddetçe onlar da böyle bir karar alacaklar.'' 
     





</TEXT>
</DOC>
