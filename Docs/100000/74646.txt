<DOC>
<DOCNO> 74646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yazar/tamer.html </URL>
<DATE> 2002/03/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Pakistan, Bayındır için uluslararası tahkime gidiyor 
</HEADLINE>
<TEXT>

     Daha önce de yazdım. Bayındır Grubu ile ilgili tek satır yazı yazdığımda, önümde dağlar gibi istihbarat yığınları birikiyor. Bunlardan bir bölümünde, Bayındır’ın Türkiye’nin uluslararası alandaki itibarını zedelediği vurgusunun ağır bastığı dikkati çekiyor. 
     Adı bizde saklı bir okurumuz, Türk Hazine ve bankacılık sisteminden geçen yıl Romanya’ya 70 milyon dolar aktarıldığı halde, Banco Turco Romano yüzünden sorun yaşanan Türkiye - Romanya ilişkilerinin hala tam olarak düze çıkamadığını anımsattıktan sonra diyor ki 
     "Yükümlülüklerini yerine getirmeyen Bayındır Sigorta’nın yabancı reasürörler karşısındaki itibarı sıfıra düşmüş, hatta bazı reasürörler mevcut anlaşmalarını iptal etme konumuna gelmişlerdir. Kamuran Çörtük Romanya’nın yanı sıra Türk sigortacıların uluslararası reasürörler nezdindeki itibarına da gölge düşürmüştür." 
     Bir başka okurum ise Türkiye’de Süleyman Demirel’in Cumhurbaşkanlığı, Pakistan’da Navaz Şerif’in başbakanlığı sırasında kotarılan, Navaz Şerif başbakanlıktan düşürülünce iptal edilen, 3 yıl sonra Navaz Şerif tekrar başbakan olunca yeniden imzalanan 644 milyon dolarlık otoyol ihalesi ile ilgili son bilgileri aktarmış 
     "Pakistanlıların otoyol yapımı için Kamuran Çörtük’e verdikleri 94 milyon dolarlık avansın geri ödenmesinde de sorun yaşanmaktadır. Pakistan Ulusal Karayolları İdaresi, Bayındır Grubu’na yapılan ödeme karşılığında Türk bankalarından 94 milyon dolarlık teminat mektubu almış, Çörtük’ün ihaleyle ilişkisi kesilince avansı geri istemişti. Bayındır ise ihalenin iptaline itiraz ederken, Ankara’daki bir mahkemeden aldığı yürütmeyi durdurma kararıyla, İş Bankası başkanlığında Vakıfbank, Halkbank, Kentbank, Denizbank ve Finansbank’tan oluşan konsorsiyumun verdiği 94 milyon dolarlık teminat mektubunun nakte çevrilmesini engellemişti. 
     Anlaşılan bu arada ihalenin iptali kesinleşmiş ki, Bayındır yerine Pakistanlı bir firma görevlendirilmiş ve Pakistan Ulusal Karayolları İdaresi avukatları, ellerindeki teminat mektubunu nakte çevirmeyi yeniden talep etmişler. Başaramayınca da İsviçre’de uluslararası tahkime gitme kararı almıştır." 
     
Savunma harcamaları      Türk ve Amerikan işadamlarının, gerek Türkiye’de gerekse Washington’da peş peşe toplantılar yaptıkları şu dönemde, Amerika’dan e - posta gönderen okurum Ali Güngör, Türkiye’deki savunma sanayii harcamalarının düzeyini merak ediyor 
     "Şahsen ben, savunma sanayiinde her yıl hangi şirket ne kadar ciro yapıyor çok az biliyorum. Savunma sanayii harcamaları bir büyük muamma. Futbol kulüplerimizin başkanlığına gelenlerin, savunma sanayii ile alakalı olması ve her sene 100 milyon dolarları harcayabilmeleri için nasıl para kazanmış olabileceklerini merak ediyorum. 
     Mesela NATO ihalecisi diye bilinen inşaat grupları, Silahlı Kuvvetler’in ihalelerini kazanan şirketler... Herkes İslamcı kesimin kolladığı işadamlarını rahatlıkla yazıp çizebiliyor. Peki bu savunma sanayii ihalelerini kimler alıyor Kaç paraya alıyor Rekabet ediyorlar mı " 
     Çok zor sorular soruyor Ali Güngör. Bugüne kadar benim de üzerine hiç eğilmemiş olduğum bir konu. Sektörle ilgili elle tutulur bilgilere sahip olanlar bana yazarlarsa, ben de bu köşeden sizlere aktarabilirim. 
     Ne demiş Konfüçyüs Sen bana bir yumurta verirken ben de sana bir yumurta verirsem, ikimizde de birer yumurta olur. Ama sen bana bir bilgi verirken ben de sana bir bilgi verirsem, ikimizde de ikişer bilgi olur. 
     
     
     







Öğrenci taburları 


Adalet dersi... 


Köy - kent bakanlığı 


Yılan hikayesiyle Türkiye’nin tarihle randevusu... 


"Ud"lu meyhane 


Britney Spears "Sultanlar"a ne dedi 


Devletten yardım almayı reddetmişler .. 


Tarih yük olmamalı 


Kraldan çok kralcı olma’ huyumuzun resmidir 


Afganistan’a askeri Meclis yollasın 


Kadıköy’de e - belediyecilik 


Pakistan, Bayındır için uluslararası tahkime gidiyor 


Takasbank da banka ama başka türlü banka 


McDonald’s meydan muharebesi 


</TEXT>
</DOC>
