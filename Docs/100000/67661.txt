<DOC>
<DOCNO> 67661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo12.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor "Şike çetesi hakkımızı yedi.." 
</HEADLINE>
<TEXT>

     Erzurumspor Kulübü Başkanı Cemal Polat, ''şike çetesi'' iddialarını deeğerlendirerek, Sakaryaspor maçında mağdur olan tarafın Erzurumspor olduğunu söyledi. 
     Cemal Polat, basında yer alan şike çetesi iddiaları arasında yer alan ve şikeli maçlardan olduğu ileri sürülen Sakaryaspor-Erzurumspor maçını 2-0 yitirdiklerini hatırlatarak, Adapazarı'nda yaptıkları maçta, hakem Sadık İlhan'ın yanlı bir tutum sergilediğini ileri sürdü. 
     Maçtan sonra şikayetlerini yazılı olarak Futbol Federasyonu'na ilettiklerini kaydeden Polat, gerçeklerin bir gün ortaya çıkacağına inandığını ifade ederek, şunları söyledi 
     ''Bu tarz iddialara bazıları inanmayabilir. Ancak Sakaryaspor maçında biz mağdur olan tarafdık. Hakkımız o maçta gaspedilmişti. 
     Gerekli şikayette de bulunmuştuk. Dilerim Futbol Federasyonu bu olaylara duyarsız kalmaz ve Türk futboluna zarar veren bu insanlara gerekeni yapar.'' 
     






</TEXT>
</DOC>
