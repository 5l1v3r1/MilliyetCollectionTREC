<DOC>
<DOCNO> 95661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
3 milyon ABD'li genç intihara eğilimli... 
</HEADLINE>
<TEXT>

     ABD'de yapılan bir hükümet araştırmasında, ülkedeki 3 milyon gencin intiharı ciddi olarak düşündüğü ya da bir kez denediği ortaya çıktı. 
     Madde Bağımlılığı ve Zihinsel Sağlık Servisleri İdaresi SAMHSA tarafından yayımlanan raporda, 2000 yılında, Amerikalı 14-17 yaşlarındaki gençlerin yaklaşık yüzde 13'ününün intiharı düşündüğü ortaya kondu. 
     Rapora göre, bu gençlerden sadece yüzde 36'sı psikiyatrik tedavi ya da terapi gördü. 
     Aynı araştırmaya göre, intiharı düşündüğünü söyleyen 3 milyon gençten üçte biri de, son 12 ay içinde bunu gerçekten denediğini belirtti. 
     SAMHSA, intihar düşüncesinin ana nedeninin depresyon olduğunu belirterek, gençlere tedavi edilmeyen depresyonla intihar riski arasındaki bağlantıyı fark etmeleri ve bir arkadaşlarındaki ciddi depresyonu ya da intihar riskini anlamaları için yardım gerektiğini kaydetti. 
     





</TEXT>
</DOC>
