<DOC>
<DOCNO> 68779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/spor/spo03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennemden rahat çıktık’ 
</HEADLINE>
<TEXT>

     SARI - Kırmızılı takımın teknik patronu Lucescu, çok güçlü bir rakibe karşı başarıyla mücadele verdiklerini vurguladı, "Burası gerçek bir cehennemdi" ifadesini kullandı. Rumen hoca, "Roma maçında son saniyelerde kaybettiğimiz iki puanı, Barcelona ve Liverpool karşısında telafi ettik. İki taraf da şanslıydı. Sadece frikiklerde etkili oldular. Bunları da Mondragon mükemmel önledi. Oyuncularım Fenerbahçe maçından sonra büyük bir değişim yaşadı. Zor günlerin takımı olduklarını gösterdiler" dedi. 
     
Yiğit’liğe sığmadı      Talihsiz açıklama’ 
     FENEBAHÇE’NİN şirketleşmeye dönük çalışmaları ile ilgili yapılan açıklamalar Galatasaray’ı kızdırdı. Asbaşkan Hamdi Akın’ın, "Sadece stadı halka açsak, Beşiktaş ve Galatasaray kadar gelir elde ederiz" sözlerine hemen cevap geldi. Galatasaray’ın Mali İşlerden Sorumlu Asbaşkanı Yiğit Şardan, "Borsada işlem görmeye başladığımız gün yapılan bu açıklamaları talihsizlik olarak değerlendiriyorum" dedi. 
     
     Bizden gerideler’ 
     KULÜBÜN reklam, pazarlama ve isim hakkını oluşturan yüzde 16’lık bir payı halka arz ettiklerini vurgulayan Şardan, şöyle devam etti "Bu nedenle stadı öne sürüp, armut ile elmayı mukayese etmesinler. Kaldı ki yatırımcı stat kapasitesine bakmıyor. Fenerbahçe markası, Avrupa’da Galatasaray’dan daha geridir. Şampiyonlar Ligi gelirlerimiz de ortada. Bu tür sorumsuz açıklamalar yapmamak lazım". 
     
Rakipler berabere 1-1      ŞAMPİYONLAR Ligi ikinci turunda Galatasaray’ın yer aldığı B Grubu’nda oynanan diğer maçta Barcelona ile Roma 1 - 1 berabere kaldı. Barcelona Nou Camp Stadı’nda 85 bin seyircinin izlediği maçta 58. dakikada Panucci’nin golüyle öne geçen Roma, 82. dakikada Kluivert’in sayısına engel olamadı. 
     
Hakan Ünsal tamam      TRANSFERİ yılan hikayesine dönen Galatasaraylı Hakan Ünsal, dün nihayet İngiltere Premier Ligi takımlarından Blackburn Rovers ile 3.5 yıllığına anlaşmaya vardı. Ameliyat raporları incelenen, ardından sağlık kontrolünden geçen milli futbolcu, yılllık 500 bin dolar yaklaşık 700 milyar lira karşılığında el sıkıştı. 
     TUGAY’LA top oynamaktan büyük mutluluk duyacağını belirten Hakan, "Her konuda anlaştım. Artık Blackburn’un formasını giyeceğim" dedi. Bugün idmana çıkacak olan yıldız oyuncu, çalışma ve oturma izni alındıktan sonra ilk resmi maçına çıkabilecek. Öte yandan İngiliz kulübü, Real Zaragoza forveti Gonzalez’i transfer etti. 
     
Futbolun aydın yüzü’      MAÇTAN sonra yönetici Özer Saracoğlu, "Türkiye futbolun gerçek aydın yüzünü gördü. Vicdanı aydın, beyni aydın, görüşü aydın herkesin Galatasaray gerçeğini kabul etmesini istiyoruz" dedi. Abdürrahim Albayrak da, "Ali Sami Yen’de kazanıp, gruptan çıkacağız. Buna inandık. Oyuncularımız ve teknik heyetimiz Dünya’nın en iyileri" diye konuştu. 
     



 SPOR 






















</TEXT>
</DOC>
