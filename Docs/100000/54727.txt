<DOC>
<DOCNO> 54727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/soneko13.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TSMF, mevduat devri için alınan teklif sonuçlarını açıkladı 
</HEADLINE>
<TEXT>

     Tasarruf Mevduatı Sigorta Fonu TMSF , bünyesinde bulunan bankalardaki mevduatın, diğer ticari bankalara ''ihale yoluyla'' devrine ilişkin alınan tekliflerin sonuçlarını açıkladı. 
     TMSF'den yapılan açıklamaya göre, Fon bünyesinde bulunan bankalardaki mevduatın diğer ticari bankalara ihale yoluyla devrine ilişkin izlenecek temel unsurlar çerçevesinde, alınan teklifler değerlendirilerek en iyi tutarlar belirlendi. 
     Bu kapsamda, en iyi teklifi veren bankalarla görüşmelere başlanarak, 30 Kasım 2001 yarın tarihi itibarıyla söz konusu hususlarda belirlenen mevduatın ilgili bankaya devredilmesi sağlanacak. 
     Tasarruf sahipleri, yapılacak devirler dolayısıyla hiç bir şekilde hak kaybına uğramayacak. Mevduatların hangi bankalara devir edildiği yönünde önceden bilgilendirilecek. 
     Fon bünyesindeki bankalardaki mevduatın devrine ilişkin olarak ticari bankalardan alınan teklifler şöyle 
     
     Teklifler 
     Yabancı para cinsinden havuz büyüklüğü anapara ve işlenmiş faizleri toplamı 161 milyon 957 bin 181 dolar olan mevduata 10 teklif gelirken en iyi teklif tutarı 170 milyon 110 bin dolar oldu. 
     Yabancı para cinsinden havuz büyüklüğü 150 milyon 451 bin 240 dolar olan mevduat için 4 teklif alınırken, en iyi teklif 163 milyon 975 bin lira olarak gerçekleşti. 
     Türk Lirası cinsinden havuz büyüklüğü 125 trilyon 420 milyar 206 milyon 241 bin 393 lira olan mevduat için 5 teklif alınırken, en iyi teklif tutarı 132 trilyon 216 milyar 110 bin milyon lira oldu. 
     Türk Lirası cinsinden havuz büyüklüğü 70 trilyon 896 milyar 786 milyon 968 bin 346 lira olan mevduata 7 teklif gelirken, en iyi teklif tutarı 73 trilyn 597 milyar 550 milyon lira olarak gerçekleşti. 
     TMSF Yönetim Kurulu'nun 20 Kasım tarih ve 334 sayılı kararı ile belirlenen, Fon bünyesinde bulunan bankalardaki mevduatın diğer ticari bankalara ''ihale yoluyla'' devrine ilişkin izlenecek temel unsurlar, 23 Kasım 2001 tarihli Resmi Gazete'de yer alan ilanda belirtilmiş ve 
     buna göre teklifler alınmıştı. 
     






</TEXT>
</DOC>
