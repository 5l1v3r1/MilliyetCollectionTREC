<DOC>
<DOCNO> 76153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sondun05.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, CNN ve NBC'yi de Ramallah'ı terketmeleri için uyardı 
</HEADLINE>
<TEXT>

     İsrail, Abu Dabi televizyonunun iki muhabirinin akreditasyonlarını iptal etti ve Amerikan CNN ve NBC televizyonlarına da, askeri talimatları hiçe saydıkları ve Ramallah'tan yayın yaptıkları için haklarında yasal işlem başlatılacağı tehdidinde bulundu. 
     Hükümet basın bürosundan yapılan açıklamada, Abu Dabi televizyonunun iki muhabirinin akreditasyonlarının, uydudan yayın yapan televizyonun önceki günkü haberinde, İsrail birliklerinin Ramallah'ta bir grup genci öldürdüğünün iddia edilmesi üzerine iptal edildiği kaydedildi. İki muhabir, İsrail karşıtı propaganda yapmakla suçlandı. 
     Açıklamada ayrıca, CNN ve NBC'ye de, muhabirlerinin Ramallah'tan yayın yapmayı sürdürmesi nedeniyle resmi şikayette bulunulduğu ve İsrail yasalarının ihlal edilmesinin sürdürülmesi durumunda gerekli yasal adımların atılacağının belirtildiği kaydedildi. 
     İşgal ettiği Batı Şeria'nın Ramallah kentini yasak askeri bölge ilan eden İsrail, gazetecilerin kentten ayrılmasını istemişti. 
     Merkezi Brüksel'de bulunan Uluslararası Gazeteciler Federasyonu FIJ bir açıklama yaparak, İsrail'in basın yayın organlarının çalışmalarını engellemesini kınamıştı. 
     






</TEXT>
</DOC>
