<DOC>
<DOCNO> 78586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/spor/spo05.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"KAN MI İSTİYORLAR " 
</HEADLINE>
<TEXT>

Metin Tokat, spor programlarından gözlemcilere, MHK’den kulüplere kadar ağır eleştirilerde bulundu. Tokat, "İnanılmaz bir hedef haline getirildik" dedi 
     CEMAL ERSEN 

     TÜRKİYE Faal Futbol Hakemleri Derneği Başkanı Metin Tokat, hakemlere sahip çıktı. Tokat, televizyonların spor programlarından gözlemcilere, MHK yönetiminden kulüp temsilcilerine atıfta bulunarak, "Hakem camiası inanılmaz bir hedef haline getirildi. Artık susamayız. Yarın, öbürgün futbol sahalarında kan dökülmesini mi istiyorlar " dedi. Metin Tokat, gözlemci notlarının kamuoyuna açıklanmasıyla, kendisinin dahil tüm hakem arkadaşlarının boy hedefi haline getirildiğini de söyledi. 
     METİN Tokat şunları söyledi "Hakem kötü maç yönetmişse, MHK zaten gereğini yapıyor. Ama notların açıklanması bize göre doğru değil. Dünya’nın her yerinde en iyi hakem de hata yapar. İşte Collina, İtalyan MHK’si kötü maç yönettiği için Dünya’nın en iyi hakemini dinlendirmeye aldığını açıkladı. Niçin derbi maçlarına gözlemci olarak Sadık Deda gidiyor Deda’nın hakem arkadaşlarımıza verdiği notlar da tartışılır. Türkiye’de başka gözlemci mi kalmadı Bunu kabullenmem mümkün değil." 
     BAŞKAN, son üç haftada ortamı böyle germenin yanlış olduğunu da vurguladı ve şöyle noktaladı "Baksanıza adamlar, bellerinde silahlar ile maça geliyor. Yarın sahalarda kan dökülürse, bunun hesabını kim, nasıl verecek Bugün gelinen noktanın en büyük sorumlusu bazı televizyonlarda hakemlerin kişiliklerine yapılan saldırılardır. Başta Star olmak üzere kanalları RTÜK’e şikayet edeceğiz. Bugün hakemleri suçlayanların ellerinde kanıtları, delilleri olmalıdır." 
     



 SPOR 






























</TEXT>
</DOC>
