<DOC>
<DOCNO> 89375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/akyol.html </URL>
<DATE> 2002/06/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yetmedi mi 
</HEADLINE>
<TEXT>

     AVRUPA ve Kıbrıs konularında Türkiye’nin köklü kararlar alması çok zor gözüküyor. Ecevit’in hastalığı bu zorluğu derinleştiriyor. 
     Geçenlerde 9. Cumhurbaşkanı Demirel, Ecevit’in çekilmesi halinde bir kriz olmayacağını ima ederek, diyordu ki 
     - İkinci Dünya Savaşı içinde Amerikan Başkanı Roosevelt öldü, yerine Truman geldi, hiçbir kriz yaşanmadı. 
     Doğru... Kennedy öldürüldüğünde de hemen yerine Johnson geçmişti. Çünkü başkanlık sistemi öyle işler 
     Ama bizde "Rooseveltöler gidince krizler oluyor, çünkü sırada "Trumanölar hazır beklemiyor Bizde gidenin yerine kimin geleceği belirsizdir 
     Hükümet içindeki tartışmaların Başbakan Ecevit’in sağlık durumunun "hükümet krizi" korkusu yaratması bundandır. Borsanın, faizin, dövizin hop oturup hop kalkması bundandır. Yıllardan beri yabancı sermayenin Türkiye’yi bir türlü "yatırım yapılabilecek istikrarlı ülke" olarak görmemesi de bundandır. 
     
     BAŞKANLIK sisteminde olduğu gibi sağlıklı parlamenter sistemlerde de krizler kolay aşılır. Asırlık İngiltere’de sandıktan bir parti çıkar... Yarım asırlık Almanya veya İtalya’da ise, ideolojik bakımdan anlaşan ve sandıktan beraber çıkan bir "ittifak" iktidardadır. 
     En az yarım asır içinde partiler kurumlaşmıştır, partiler arası ittifaklar ve ilişkiler oturmuş, gelenekler oluşmuştur. Bu sayede yeni bir lider çıkarılması da, benzer fikirlerin ittifak’ yapması da kolaydır. Yarım asırlık gelenekler sayesinde, neyin nasıl olacağı bellidir. 
     Bizim yarım asır önceki partilerimiz, CHP ve DP nerede 
     Bu yüzden bizde siyaset kurumlaşmamış, siyasi fikirler oturmamış, gelenekler oluşmamıştır. Liderler sultası da, siyasetin kişiselleşmesi de bundandır. 
     Bizde koalisyonlar liderlerin sempati ve antipatilerine veya siyasi hesaplarına göre kurulur dünya görüşü yakınlığına göre değil Dünya görüşü ve ona bağlı olarak seçmen önem kazanınca da işler çatallaşır bugün olduğu gibi... 
     On yıldır olmakta olduğu gibi... 
     
     SİYASET bilimi kitaplarında demokrasilerin "yönetememe" hastalığı konusunda yazılan her araz, Türkiye’de yaşanıyor. Gördüğümüz koalisyonların ahenklisi olan bugünkü hükümet de tıkanmıştır hem de en kritik konularda 
     Evet en kritik konularda kararsızlığa sürükleniyor Türkiye 
     Siyaset bilimcilerin "immobilizm" hareket edememek, tıkanmak dedikleri hastalık... Peki dağıtın bu hükümeti ... Peki, kimlerle neyi yapmak üzere nasıl hükümet kuracaksınız 
     Seçim mi Sandıktan ne çıkacak, yine nasıl, kimlerle hükümet kurulacak... Biz böyle "immobil" hareketsiz seyrederken, borsada, piyasada, mutfakta, Güneydoğu’da, Kıbrıs’ta ve Avrupa’da zaman işliyor Fransa 1958’de aynen bu şekilde iç savaşın eşiğine geldi ve Yarı Başkanlık sistemi ile kurtuldu. Biz daha büyük bir bela mı bekliyoruz, "yöneten demokrasi" sistemlerinden birine geçmek için 
     30 bin ölü yetmedi mi Bizimle beraber yola çıkmış ülkeler 10 bin dolar geliri aşmışken bizim 2000 dolarda çakılıp kalmış olmamız yetmedi mi 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
