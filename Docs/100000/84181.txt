<DOC>
<DOCNO> 84181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo15.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Hacıoğlu "Trabzon, İstanbul ve Ankaragücü'nden teklif var" 
</HEADLINE>
<TEXT>

     Bursaspor'un başarılı sol kanat oyuncusu Murat Hacıoğlu, Trabzonspor, İstanbulspor ve Ankaragücü'nden ciddi öneriler aldığını, ancak kendisinin önce yeşil-beyazlı kulüp yöneticileriyle görüşeceğini söyledi. 
     Murat Hacıoğlu, Bursaspor Kulübü Altyapı Sorumlusu Erkan Körüstan'ın kendisiyle görüşerek, ''Senin takımda kalman için elimden gelen çabayı göstereceğim'' dediğini, bu konuşma üzerine diğer takımlardan gelen görüşme taleplerini geri çevirdiğini kaydetti. 
     Menajerinin yarın Bursasporlu yöneticilerle görüşeceğini anlatan genç futbolcu, ''Transferim yarından sonra netlik kazanacak. Benim gönlüm Bursaspor'da kalmaktan yana. Ancak, profesyonel futbolcuyum ve geleceğimi düşünmek zorundayım'' dedi. 
     





</TEXT>
</DOC>
