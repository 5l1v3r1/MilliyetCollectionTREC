<DOC>
<DOCNO> 55706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur01.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Bursa'da Saadet Partisi'ne açık destek verdi 
</HEADLINE>
<TEXT>

     Kapatılan Refah Partisi'nin RP Genel Başkanı Necmettin Erbakan, Türkiye'nin son 4 yıldır kötü yönetildiğini iddia ederek, ''Milli gençlik prensiplerini benimseyen Saadet Partisi'nin çok kısa zamanda yıldızının parlayacağından kimsenin şüphesi olmasın'' dedi. 
     Erbakan, Milli Gençlik Vakfı MGV Bursa Şubesi'nce düzenlenen iftar yemeğinde yaptığı konuşmada, Türkiye'nin, coğrafik öneminin yanı sıra tarihte medeniyetlere beşiklik etmesi nedeniyle de çok önemli özelliğe sahip olduğunu anlattı. 
     İnsanlığın, ''gücün'' esas alındığı haksız düzenden kurutuluş yolu aradığını söyleyen Erbakan, Türkiye'nin sahip olduğu değer ve konumuyla insanlık için ''umut kapısı'' olduğunu belirtti. 
     Erbakan, Türkiye'nin sahip olduğu bütün zenginliklere karşın bugün, ''felaket'' içinde bulunduğunu ileri sürerek, şöyle konuştu 
     ''Her gün, aç insanları, İlahiyat Fakültesi önünde başörtüsü takıyor diye okula alınmayan kız öğrencileri üzülerek izliyoruz. 
     Başbakanlık önündeki emniyet tedbirleri her gün artırılıyor. Neden 
     Aman biri kasa atmasın, aman biri kendini yakmasın diye. Böyle zengin bir ülke, nasıl kısa sürede bu hale düştü Milyonlarca insan aç, işsiz. En zengin ülkede, en ağır acılar yaşanıyor. Milli gençlik prensiplerini benimseyen Saadet Partisi'nin çok kısa zamanda yıldızının parlayacağından kimsenin şüphesi olmasın.'' ''Ülkeyi yanlış politikalarla yönetenlerin göreve kendiliklerinden gelmediğini'' ifade eden Erbakan, bu yetkinin millet tarafından verildiğini ve bu yanlıştan dönülmesi için milletin ''şuurlandırılması'' gerektiğini söyledi. 
     Erbakan, RP'nin iktidarda olduğu dönemde, halkın rahat nefes alma imkanı bulduğunu savunarak, ''Milletimiz, her şeyi görmüştür. Ne yapacağını biliyor. Ülkeyi bu hale düşürenler düşünüyor ne olacak 
     diye Siz de saadet bulacaksınız. Olacak olan bu'' dedi. 
     






</TEXT>
</DOC>
