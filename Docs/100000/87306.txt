<DOC>
<DOCNO> 87306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/magazin/yazdud.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirliler Derneği’nin muhteşem gecesi 
</HEADLINE>
<TEXT>

Ulus 29’da izdiham, Şamdan’dan yaza merhaba’, Mirror’da yemek müthiş, Paper Moon bahçeye taşındı, ünlüler Eraslan’ın davetinde buluştu, Asırlardır İstanbul’u Yaşamak’, La Maison, Cüneyt’in Çeşme bombaları ve... 
     Uzun süredir 4. Levent’teki 
     İş Kuleleri’nin girişinde yer alan Mirror’a gidememiştim. Ama sayısız restoran arasından hepsine yetişmekte valla zorlanıyorum. Geçenlerde bir liste yaptık mutfağına, servisine gerçekten güvendiğim ve keyif alabileceğim 50 tane restoran-bar çıktı. Çoğunun patronu arkadaşım, personeli de tanıdık ve sevdiğim isimler. Durumu idare etmeye çalışıyorum işte. Aynı akşam birine yemeğe gidiyorsam diğerine tatlı için uğruyorum. Bir başkasına da içkiye gidiyorum. Geçen gün baktım, sekiz eğlence yerini yine bir solukta dolaşmışım. Geçen gece de sırdaşım İsmail Akkaya ile önce Mirror’a gittik. Tıklım tıklımdı. Burada yer bulmak artık lüks olmaya başladı. Ortaklar Cüneyt Kurt Cücü , Gürhan Ersin ve Necdet Göral arkadaşlarım. Çocuklara helal olsun. Kıskançlıkları ve hırsları yok, dedikodu yerine iş yapıyorlar. Öğle ve akşam çift vardiya çalışıyorlar. Gözümüz yok, Allah daha iyi etsin. Bence Mirror, İstanbul’un en ekonomik İtalyan restoranlarından biri. Eskiden lezzet yoktu, şimdi maşallah her şey mükemmel. İşletme Müdürü İhsan Sınmaz, salon şefi Murat Işık, mutfak şefi Necati Taylan, DJ’ler Metin Cansaray, Levent Severöz, halkla ilişkileri yürüten Burçin Birer ve Didem Nayır işlerinin ehli isimler. Bu arada Cüneyt önce 14 kilo vermiş ama sonra 9 kilo almış. Spor Akademisi mezunu olan Cüneyt Kurt dengeyi bir türlü bulamıyor anlaşılan. Çeşme’ye de koşturuyor bir yandan. O gün resmen boşandığı ama birlikte yaşadığı dünya güzeli eşi Demet de yanındaydı. Demet o gece İş Kuleleri’nin bodrum katında sushi yemeyi tercih etmiş. Bizim masaya garson Nedim Gürsoy ve komi Taşkın Alacücük baktılar. Ben her zamanki gibi ızgara tavuk ve yanında haşlanmış sebze istedim. İsmail ise dört peynirli pizza yedi. Tatlı olarak gelen panna cotta’yı da paylaştık. Mirror’dan önerilerim Asya usulü somon balığı, şaşlık, tagliata ızgara bonfile, Cafe de Paris, beef rozana, dört peynirli risotto, ıspanaklı ravioli, karidesli fettuccini. O akşam sağ tarafımdaki masada, yıllardır görmediğim Mehmet Ali Ilıcak ve karısı Meyra, kız kardeşi Aslı, 
     Taha Tatlıcı ve karısı, Maide-Emre Kurttepeli vardı. Sol tarafımda 
     ise Cannes’dan yeni dönen Buket-Hayrettin Taşdelen çifti oturuyordu. Diğer masalarda da Rıza Kalkavan, Atilla Başer, Mete İkiz ve dostlarını gördüm. Bir gece önce Hülya Avşar-Kaya Çilingiroğlu, Defne Samyeli-Eren Talu, Mehmet Cansun büyük 
     bir grupla buradalarmış. Tam kapıdan çıkarken sevgili Cücü Cüneyt Kurt ayaküstü, bu yıl Çeşme’de patlatacağı bombalarından söz etti. Çeşme’deki Le Bouquet’de sahili büyütüp çok şık bir hale getirmiş. Güneşlenmek için müthiş bir iskele yaptırmış. Bu arada kulüp ve restoran kısmetse 8 Haziran’da açılıyor. Yine Çeşme’deki Sea Side’ın plaj ve restoranlarını yenilemiş, burası da 7 Haziran’da açılıyor. Cüneyt’in bombaları sadece Çeşme ile ilgili değil. Büyük Anadolu Kulübü’nün içinde, 
     22 Haziran’da, çok şık bir gece kulübü açıyor. Levent’teki Şans ise yenileniyor. Ekimde açılacak. Bakın, ayaküstü neler öğrendim sizler için. Mirror’ın telefon numarası 0212 283 63 67. 
     
Ulus 29 yıkılıyor, Şamdan aynı kalite      Mirror’dan çıktıktan sonra sırdaşım İsmail ile Ulus 29’a uğradık. Yazımın başlığına bakıp da Ulus 29’un yıkıldığını sanmayın müşteri ve atmosfer açısından bu kelimeyi kullandım. Suat Ateşdağlı ve Salih Saka’yı gönülden kutluyorum. Muhteşem bir yer yapmışlar. En kısa süre içinde yemeğe gideceğim. Kendinizi denizin ortasındaki bir geminin kamarasında hissediyorsunuz. Salonda yürümenize imkan yok. Barda 
     Tarkan ve Malkoç Sualp kardeşler, Cem Centaş, Can Akçay güzel kızlarla eğleniyorlardı. Yine bir başka tarafta Dr. Seyhan Gücüm 
     ve karısı evlilik yıldönümlerini kutluyorlardı. Osman-Nüteyra Berkman, Ferit Şahenk, Amerika’dan gelen konuklarını ağırlayan Yılmat A.Ş’nin yakışıklı patronu Burak Türeci, Levent ve Ömer Kızıl kardeşler o kalabalıkta görebildiğim isimler. Salih ile sohbet ettik, müthiş kilo vermiş. E zaten yakışıklı çocuk, şimdilerde ajanslardan fotomodellik için teklif alıyormuş. İster misiniz Türkiye’nin en iyi ve ünlü DJ’lerinden olan Salih şimdi bir de podyumlara adım atsın. Salih ve Suat bu kadar popüler olmalarına ve böyle bir kaliteye hitap etmelerine rağmen öyle mütevazılar ki. İsmi lazım değil, bazılarının bu konuda onları örnek alması gerekir. Ulus 29’un telefon numarası 0212 265 61 81. O gece finali Şamdan’da yaptık. Kapıda 
     Erol ve Sami ile sohbet ettik. Öyle kalabalıktı ki yukardaki Ekrem’e ve Hüseyin’e zor ulaştık. Sağolsunlar, hemen bir masa yaptılar. Bir süre sevgili Celal ve Şebnem Çapa ile sohbet ettim. Biliyorsunuz, Hammam’ın içinde bu yıl Şamdan da var. Celal’in masasında Maria-Necmettin Eliyeşil vardı. Şamdan özellikle hafta sonları hareketli oluyor. Bir başka gidişimde de kalabalık grupta Ayşe-Adnan Polat, sevgili Hande-Serdar Kunaçav, Figen-İlhan Kütük oturuyorlardı. İlhan Ağabey gece aleminin hızlı çapkınlarından Emre’nin babası. Emre askerde bir uslanmış ki sormayın. O gece İlhan Ağabey 
     ile dans ettik. Adnan masaya votka, sevgili Nuri Yönver ise şampanya gönderdiler. Biz de zaten son günlerin moda içkisi votka-çilek içiyorduk, benim halimi siz düşünün. Bereket sarhoş olmuyorum ama kolit ve mide vaziyetleri sizlere ömür. Barda, Yurdal Sert ile Eda Modoğlu’nu gördüm. Hemşerim 
     diye demiyorum Yurdal’ın 
     ayrıldığı sevgilisi olan manken Esin Moralıoğlu bir başka bence. O gece Şamdan’da Ayten Gökçer’in kızı 
     Aslı ve kocası Zeki eğlencenin doruğundaydılar. Ömer ve Levent 
     Kızıl kardeşler, Miami’den yeni dönen Şirin-Neşet Yalçın eğlenenler arasındaydı. Masaya her zaman olduğu gibi Sabri baktı. Şamdan’ın halkla ilişkilerini yürüten sevgili Selma Şeşbeş de oradaydı ve hayli keyifliydi. Saat 04.30’da evdeydim. Şamdan’ın telefon numarası 0212 263 48 98. 
     
Ahmet’in Baci’deki muhteşem daveti, Paper Moon      Ünlü modacı Ahmet Eraslan 20 yıllık arkadaşımdır. Bana kızkardeşlerim kadar yakın olan sevgili Bahar Öztan sayesinde tanımıştım Ahmet’i. Bahar, genç işadamı Yavuz Çolak ile evlendi. Minik oğulları Yiğit’in geleceği için Amerika’da yaşamaya başladılar. Ahmet geçenlerde, Kadıköy’deki popüler İtalyan restoranı Baci’de 
     100 kişilik bir davet verdi. Sanat, sosyete, ekonomi, podyum ve iş dünyasından pek çok ünlü konuk vardı. İşletmeci Tula Karacalidis 
     ile Ahmet günler öncesinden hazırlanmışlar. O gecenin dekorasyonu, sosyetenin güzel kadınlarından Seyhan Sapmaz’a ait White House tarafından yapılmış. Çok şık bir geceydi doğrusu. Bu şıklıkta, bir yıldır Seyhan’ın yanında asistan-manager olarak çalışan sevgili Azer Çöllü’nün de emeği büyük tabii. Domates soslu, tavuk ve mantarlı kroketler ile yemek başladı. Ardından çeri domates ve parmezanlı balsamik soslu roka salatası geldi. Ana yemek olarak da kaparili ve limon soslu, Norveç somon ızgara verdiler. Yemekler kadar tatlı olarak sunulan çikolatalı, frambuazlı tart da muhteşemdi. Bu yaz Reina’nın içinde yer alacak olan Baci iyi esecek bence. Servisi Birol Civelek yaptı. Konuklara gelince 
     İnci-Mehmet Gazioğlu, Hayrettin-Buket Taşdelen, Nur-Fikret Evliyagil, Arman-İrma Polat, Seyhan Sapmaz-Ahmet Kökler, Nur Özdemir, maşallah 
     h l taş gibi olan 
     eski manken Mine Manavoğlu, Yüksel 
     Ak-Şenol İpek, ünlü koreograf Uğurkan Erez, Gönül Yazar, Samime Sanay, Füsun-Süleyman Kosif, karısı Meral Londra’da olduğu için davete kardeşleriyle gelen Hasan Kosif, Murat Bilican ve Deniz İpek, Gülay-Mehmet Kuriş... Konuklar arasında Ahmet’in 
     sınıf arkadaşları olan Hüsamettin Özkan, Mustafa Sarıgül ve eşleri de varmış, gelememişler. Çok hoş, Ahmet’e yakışan bir geceydi. Uzun süredir görüşemediğim, bir zamanlar sahnelerin 
     en iyi seslerinden olan Samime Senay ve esprileriyle, sahnesiyle taş bebek’ lakabını hakeden Gönül Yazar 
     ile bütün gece kaynattık. 
     
     Efendim, hafta içi zorunlu olmadıkça çıkmıyorum ama bazen köşem nedeniyle minik turlar atmam gerekiyor. Zaten Paper Moon da hafta arası daha bir güzel oluyor. Bu arada restoran, bahçeye taşınmış ama havanın serin olması nedeniyle insanlar içerde oturmayı tercih ediyorlar. Sırdaşım İsmail Akkaya ile barda takıldık. Hasan ve Selim Kosif ile sohbet ettik. Hasan Kosif dünyanın en büyük BMW Servisi’ni açmış. Bostancı’daki plaza çok katlı BMW Servisi olarak ödül bile almış. Paper Moon’un ağır müşterileri hafta sonlarında güneye iniyorlar artık. Buna rağmen Galatasaray’ın eski başkanlarından Faruk Süren, BJK’nin başarılı menajeri Sinan Engin, Ayşe-Hasan Erdem, Nuri Yönver, bir köşede tatlı tatlı sohbet eden Esra Tümen ve Raif Dinçkök, Koçbank’ın Ceo’su Burhan Karaçam oradaydılar. Fahrettin Türkmen o gece bar sorumlusu olarak yalnızdı. Doğan izindeymiş. Erol Usta, Volkan ve Sezgin ile iş sohbetine girdik. Geceyi fazla uzatmadım, çünkü sevgili Yazgülü Aldoğan ile AKM’de buluşacaktım. Taksim’deki Atatürk Kültür 
     Merkezi’nde Asırlarda İstanbul’u Yaşamak’ adlı konser vardı. Sunucu Ayşe Egesoy’u çok kilo vermiş buldum. Konser gerçek bir nostalji havası estirdi. Beyoğlu Belediye Başkanı 
     Dr. Mimar Kadir Topbaş’ın konukları arasında Gönül Yazar, Erkan Özerman, Selma 
     Güneri, Hürriyet Gazetesi 
     Yayın Danışmanı Doğan Hızlan, 
     Prof. Dr. Nevzat Yalçıntaş, ünlü sinema eleştirmeni Atilla Dorsay vardı. Keyifli bir geceydi. 
     
İzmirliler’in dayanışması, Es’Kandil, La Maison      Bu akşam saat 21.00’de, Kandilli’deki Cemile Sultan Korusu’nda olan Es’Kandil’de, Arif Alaşan Estetik Dans Merkezi ve Es’Kandil ekibi Yaza Merhaba’ partisi yapacak. Tangodan salsaya, rock’n roll’dan rumbaya kadar müthiş bir dans gösterisi olacak. Telefon numarası 0216 467 11 22. Bana göre İstanbul’un en güzel manzarasına sahip restoranlardan biridir 
     La Maison. Birkaç kez gitmiştim. Yakında yine gidip o görkemli manzara karşısında, La Maison’un mutfağındaki lezzetli yemekleri tadacağım. Ve günbatımını tek duble rakımla karşılayacağım. La Maison, terasında özel öğle yemeği mönüsü hazırladı. Hemen kızmayın, müşteriye cazip gelsin diye kişi başı fiyatı 20 milyon yapmışlar. Mönü 
     pek zengin. Domates ve pesto soslu patlıcan ruloları, fesleğen, zeytinyağ ve limon soslu mozzarella, sezar salatası ya da dana carpaccio başlangıç tabakları. Ana yemekte ise sebze buketi ile doldurulmuş piliç göğsü ya da ızgara piliç fileto var. Yanında fırınlanmış mantar ve domates, sebze yahnili ızgara bonfile dilimleri ile kabak dilimleri üzerinde ızgara somon balığı veriyorlar. Tatlılar da şunlar sıcak çikolatalı profiterol, frambuaz soslu parfe, krem brule ya da dondurma. 
     
     Rezervasyon için La Maison’un telefon numarası 0212 227 42 63. Efendim, bildiğiniz üzere ben fanatik İzmirliyim. İzmirliler Derneği’nin, salı akşamı Maslak’daki Efendy Show Theater’da muhteşem bir gecesi vardı. İzmirli modacılar 
     Ertan Kayıtken ve Hikmet Alcan’ın kreasyonlarından oluşan bir defile izledik. Defilenin koreografisini, 
     o gece fahri hemşerilik beratı alan ünlü koreograf Uğurkan Erez yaptı. Mankenler de İzmir ağırlıklıydı. Çağla Şıkel, Asuman Krause, Yüksel Ak, Esra Eron, Sinem Öztufan, Özgül Kavruk, Cansu Dere, Burcu Kutluk, Esin Moralıoğlu, Murat Mısırlı, Alp Kırşan, Ebru Destan... Gecede popçu Ege ve İzmir’e aşık olan sevgili Nükhet Duru muhteşem bir konser verdiler. Konuklar arasında ise kimler mi vardı Güçbirliği ve Mazhar Holding Yönetim Kurulu Başkanı Kemal Zorlu, yakışıklı oğlu Mazhar, Ege TV’nin sahibi Cem Bakioğlu ve karısı, EGİAD Başkanı Enis Özsaruhan, Tufan Ünal, Cem Ortabaş İzmir’den geldiler. Gönül Yazar ve Erkan Özerman ise başkonuklardı. Ali ve Aysun Kocatepe davete evsahipliği yaptılar. Kuşku yok ki organizasyonun başarısında ünlü müzik yapımcısı Sebla Özveren’in de katkısı çoktu. Efendim, bugünlük de bu kadar, 
     en kötü gününüz benimkinden 
     iyi olsun. Kalın sağlıcakla. 
     
     



 MAGAZİN 













</TEXT>
</DOC>
