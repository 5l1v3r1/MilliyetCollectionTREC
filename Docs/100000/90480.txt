<DOC>
<DOCNO> 90480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yasam/yas06.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez ırkçı bir siyah ... 
</HEADLINE>
<TEXT>

Tam teçhizat’ bara giren Steven Johnson adlı Amerikalı, "Sizinle bir sorunum var" diyerek üç beyaz’ı öldürmeye kalkıştı... 
     DIŞ HABERLER SERVİSİ 

     Amerika’nın New York kentinde, Manhattan’da bir bara giren zenci, 3 beyazı silahıyla yaraladıktan sonra bardaki beyaz müşterilerin üzerine gaz dökerek yakmaya çalışırken polis tarafından yaralı olarak ele geçirildi. Saldırıyı ırkçı nedenlerle gerçekleştirdiği düşünülen Steven Johnson adlı 34 yaşındaki saldırgan, cinayete teşebbüs’ suçundan tutuklandı. 
     
     Samuray kılıcı da vardı 
     East Village adlı bara 3 adet dolu silah, cephane ve 1 samuray kılıcıyla giren Johnson, içerdeki 4 beyaz müşteriye yaklaştı ve "Sizinle sorunum var" diyerek müşterilerden birini yaraladı. Daha sonra bardaki 40 kadar müşteriyi mutfakta toplayan saldırgan, üzerlerine gaz yağı dökerek yakmak istedi. 
     Bu arada Johnson, üzerine atlayan iki kadına ateş ederek yaraladı. Silah sesini duyarak bara baskın düzenleyen New York polisi Johnson’u vurarak etkisiz hale getirdi. Görgü tanıkları, saldırganın beyazlara karşı öfkeli olduğunu ve "binlerce yıldan beri süren acıların intikamını almak istediğini" söylediğini belirtti. 
     



 YAŞAM 



















</TEXT>
</DOC>
