<DOC>
<DOCNO> 70935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko30.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
FIAT CEO'su Boschetti'den Jan Nahum'a övgü.... 
</HEADLINE>
<TEXT>

     Fiat Auto CEO'su Giancarlo Boschetti, Tofaş CEO'luğundan Fiat'ın Uluslararası İş Geliştirme Bölüm Başkanlığı'na getirilen Jan Nahum'un Fiat'ın gelişimine önemli katkılar sağlayacağını söyledi. 
     Yaklaşık 1.5 ay önce Fiat CEO'luğuna getirilen Boschetti, 72. 
     Cenevre Uluslararası Otomobil Fuarı'na katılarak ilk kez dünya basınının önüne çıktı. 
     Boschetti, burada Türk basın mensuplarının Jan Nahum'a ilişkin soruları üzerine Nahum'un yeni göreve atanmasıyla ilgili memnuniyetini dile getirdi. 
     Boschetti, Jan Nahum'un Türkiye'de büyük başarılara imza attığını ve Tofaş'da önemli gelişmeler kaydettiğini vurgulayarak, ''Nahum Fiat'ın gelişimine önemli katkılar sağlayacaktır'' dedi. 
     Giancarlo Boschetti, Nahum'u Türkiye'deki başarısının ardından uluslararası alanda da kendisinden yararlanmak için başkanlığa getirmeyi uygun gördüklerini kaydetti. 
     Türkiye'deki otomobil pazarı hakkında olumlu düşündüğünü ifade eden Boschetti, ''Türkiye'de yeni otomobil üretecek misiniz '' sorusu üzerine, ''önümüzdeki birkaç hafta içinde bu konuda bir açıklama yapacağım'' dedi. 
     Boschetti daha sonra Türk basın mensuplarının isteği üzerine Türkiye'de üretilen ve Avrupa'da ilk kez lansmanı yapılan Doblo Malibu'nun önünde Türk gazetecilere poz verdi. 
     






</TEXT>
</DOC>
