<DOC>
<DOCNO> 86925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yasam/yas09.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yaşındaki Fransız kızla evlenen Türk’e ceza 
</HEADLINE>
<TEXT>
Formalite nik h, mahkemede bozuldu 
     Fransa’nın Louviers kasabasında oturma izni alabilmek için 12 yaşındaki Fransız kızla "formalite evliliği" yapan 32 yaşındaki Türk, 5 ay tecilli hapis ve 300 Euro para cezasına çarptırıldı. 
     Formalite evlilikle ilgili hazırlıkları yapan Mehmet Akkoca’nın erkek kardeşi Ramazan, yengesi Şükran ile Vanessa isimli 12 yaşındaki Fransız kızın annesi Annick G. de 5 ay tecilli hapis ve 300 Euro para cezasına çarptırıldılar. Fransız anne, duruşmada, ekonomik sorunları yüzünden para karşılığı kızını evlendirmek zorunda kaldığını söyledi. 
     
     10 bin Frank aldı 
     Fransız annenin, kızını evlendirmesi karşılığında, 32 yaşındaki Türk’ten 10 bin Fransız Frangı aldığı bildirildi. Fransız annenin, önce 16 yaşındaki kızının Mehmet Akkoca ile evlenmesi için komşuları olan Türk aileyle anlaşma yaptığı, ancak bu kızın düğünden önce vazgeçmesinden sonra, 12 yaşındaki küçük kızını Akkoca ile evlendirdiği belirtildi. Oturma izni alabilmek için yapılan formalite evlilik de mahkeme kararıyla iptal edildi. 
     



 YAŞAM 





















</TEXT>
</DOC>
