<DOC>
<DOCNO> 54142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yazar/bila.html </URL>
<DATE> 2001/11/26/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yarınki MGK toplantısında yine Güneydoğu ve HADEP konuşulacak 
</HEADLINE>
<TEXT>
Güneydoğu’da görev sırası siyasilerin 
Terörle mücadelede büyük başarı elde ettiğini düşünen asker, siyasilerin de bölgede üzerine düşeni yapıp HADEP gibi halkla siyasi bağ kurmasını istiyor 
     Milli Güvenlik Kurulu'nun geçen ayki toplantısında, Güneydoğu bağlamında HADEP'e dikkat çekildiğini belirtmiştik. Güneydoğu'nun bir siyasi coğrafyaya dönüştürülmesi ve HADEP dışındaki partilerin bu bölgede varlık gösteremeyişleri analiz ediliyor. Varılan sonuç HADEP dışındaki partilerin bölgeyle siyasi bir bağ kuramadıkları ve bunun üzerinde yeterince durmadıkları yönünde. 
     
ÜLKENİN BÜTÜNLÜĞÜ....      Geçtiğimiz MGK toplantısında bazı komutanlar bu sonuç ve analiz üzerinde durdular. Yarın yapılacak Milli Güvenlik Kurulu toplantısında, bazı komutanların yine bu konu üzerinde durmaları büyük olasılık. Peki askerler hangi bağlamda bu konu üzerinde duruyorlar 
     Temel hareket noktasının ülke bütünlüğü ve demokratik laik rejim olduğunu söyleyebiliriz. Siyasi gücünü etnik köken ve din istismarından alan siyasi akımların demokratik araçları kullanarak gerçek amaçlarını gözledikleri ve terör sonrası ortamda siyasallaşma çabalarına ağırlık verdikleri yönündeki saptama, MGK'da konunun masaya getirilmesinin en önemli nedeni. 
     Yapılan ekonomik, sosyolojik ve siyasi taban yoklamaları askerleri şu değerlendirmeye götürüyor 
     
KENARA ÇEKİLMEMELİ      "Terörle mücadelede çok önemli bir sonuç alındı. Ancak, Güneydoğu bölgesinde terörle sindirme ve kimlik propagandasıyla yıllarca yaratılmaya çalışılan ayrılıkçı siyasi akımın taban oluşturması göz ardı edilmemeli. Bu akımlara karşı yine ülke bütünlüğü ve laik rejim yanlısı diğer siyasi akımların mücadele etmesi ve bölge halkıyla bu siyasi bağı kurması gerekir. Terör bitti deyip, kenara çekilmek siyasallaşma çabası içindeki akımların meydanı boş bulmaları sonucunu doğurmaktadır. Ayrıca sınırımızın hemen ötesinde 5 bin silahlı terörist h l durmakta ve tehdit unsuru olmaktadır. Terörle mücadelede güvenlik kurumlarının sağladığı başarı, ekonomik, sosyal ve siyasal alanda sağlanamazsa, terör tehdidi devam edecek, ayrıca siyasallaşmasından kaynaklanan yeni sorunlar doğacaktır." 
     Ayrılıkçı ve laik rejim karşıtı siyasi akımlara karşı siyasi mücadele verilmesi gerektiği açık. Bu görev siyaset kurumunun olmalı. Bölge, etnik köken, din, mezhep, tarikat particiliğine ve partilerine karşı, ülkenin tümünü kapsayıp, kucaklayan ana siyasi akımların mücadele bilinci ve sorumluluğunu unutmamaları gerekir. 
     Ülkeyi ve rejimi tehlikeye sokacak asıl siyasi kriz bu sorumluluk unutulduğu veya askerlere havale edilmeye çalışıldığı zaman doğar. 
     
     Sürekli olay çıkıyor 
     HADEP’in oy oranı bakımından diğer siyasi partilere açık ara fark attığı Güneydoğu’da halkla polis arasında sık sık çatışma yaşanıyor. Bunun son örneği Diyarbakır’da görüldü... 
     
     







Önemli bir kitap 


Güneydoğu’da görev sırası siyasilerin 


Saddam'ın sırası 


Arjantin, Türkiye ve Eichengreen’in raporu -1- 


Siyasal İslam çoğunluğunu yitirdi 


Medeni Kanun laiklik demektir... 


Kilitlenmeyi aşmak için 


Hayat müfredatına bakalım hocam 


İndirimli satışlar çözüm mü, yıkım mı 


Erzurumlu dolarları sobada yakıyor 


</TEXT>
</DOC>
