<DOC>
<DOCNO> 65669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yazar/civaoglu.html </URL>
<DATE> 2002/02/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Aşk ve Yemek 
</HEADLINE>
<TEXT>

     Ömrümüzün 15 yılını yemekte geçiriyoruz. 
     100 bin kez sofraya oturuyoruz. 
     Faal cinsel hayatta ortalama 4500 ilişkide 8'er saniyelik orgazm süreleri toplanmış Sadece 10 saat. 
     Bir ömürde sadece 10 saatlik doruk... 
     Beslenmeyle cinsellik arasında güçlü bir bağ var. 
     Yiyeceğe ve cinselliğe direnmek çok zor. 
     Üstelik... 
     Bunlardan birinde çok yoğunlaşmak diğerinin tükenmesine neden olabilir. 
     Örneğin... 
     Çok yiyerek yağlanmış, şişmiş bir kadın ya da erkek cinsel çekiciliğini yitirir. 
     Sadece vitrine önem vererek, güzelliğe ve çekiciliğe yoğunlaşmak ise yemek hazzından yoksunluğu gerektirir. 
     New York'lu kadınların başlattığı ve dünyaya yayılan bir formül şöyle. 
     Şık restauranlarda lezzetli yemeklerden birkaç lokma aldıktan sonra üstüne tuz ve biber boça etmek. 
     Yenilemez hale getirmek. 
     Böylece hem lezzetlerden bir demet tatmak hem de vücudun çekiciliğini bozmamak. 
     Ama... 
     Artık özellikle ABD'de tüm diyetlere isyan var. 
     İnsanlar yiyor, yaşamın tadını çıkarıyorlar. Abartmamak koşuluyla yemek güzel şeydir. Ben onlara "ravioli dolgunu kadınlar" diyorum. 
     
Örtü ve çarşaf      Her erkek, kadın vücuduna ulaşmak için beyazlıkları aşmak ister... Masa örtüsü ya da ipek iç çamaşırı... 
     İyi bir yemek hala kur yapma zevkini sürdüren herkesi çekiyor. Yaşamın tadını çıkaranlar yatak örtüsü altında olduğu kadar, sofra örtüsü üstünde de bunu yapıyorlar. 
     Yemek ve seks ilişkisi için hoş bir anektod. 
     Yemek masasında dekolteli kadın erkeği kışkırtmak için öne eğilerek "yüreğimi ısıtıyorsun" der. 
     Erkeğin cevabı "Memeni çorbadan çıkar " 
     Atinalı kadınlar, Ispartılarla savaşmaktan başka birşey düşünmeyen ve onları yatakta ihmal eden kocalarına ceza olarak "sevişme grevi" ilan etmişler. 
     Tarihin belki de ilk grevi. 
     Güzel bir yemek aşkın da, ihanetin de başlangıcı olabilir. 
     Kadınları, yiyecek türleriyle tanımlarız. 
     Fransız, sevgilisi genç kız için "küçük lahanam" der. 
     Amerikalı ise, "cooky" küçük kurabiye ... 
     Aşk ve gastronomi sözcükleri birbirini karşılar. 
     "şeftali tenli" deriz. 
     "Buğday sarısı saçlar"dan, "badem" ya da "kestane renginde" gözlerden, "kiraz dudaklar"dan söz ederiz. 
     Ancak... 
     Bunca lezzetten sonra aşkın sona erişini de gene lezzet değimiyle dile getiririz 
     "Artık kabak tadı vermeye başlamıştı". 
     
İnsanlık halleri      Din ve ağız tadı birbirine yabancı değil. 
     Söz gelişi... 
     Benediktin likörü benediktin rahipleri tarafından yapılmıştır. 
     Ünlü Dom Perignon şampanyaları onu ilk kez yapan rahibin adını taşır. 
     Obeizite denilen şişmanlık nedenleri arasında gene ilginç bir saptama var. 
     Bazı anneler çocuklarını çok erken sütten kesiyorlar. Çocuk bilinç altıyla sürekli meme arıyor, doyum arıyor. 
     Bu alışkanlık büyüdükten sonra da sürüyor. 
     Bir başka teori... 
     Bebek her ağladığında ağzına meme ya da biberon dayamak da gene böyle "sürekli beslenmek" alışkanlığı yaratıyor. 
     
Çikolata sendromu      Sanılanın tersine şarap, kadınları cinsel açıdan fazla kamçılamıyor. Bunu tıp, alkol sonrası beden haritasının kan yoğunlaşması göstermeyişi ile kanıtlamış. 
     Ne var ki... 
     Kadının çekingenliğini atması ve yaşamı olduğu gibi kucaklamakta tereddütlerini yenmesi bakımından önemli. 
     Psikolojisini erkekle yakınlaşmaya yöneltiyor. 
     Alkol değil, fakat çikolatanın önemli katkısı var. Anketlere göre kadının vazgeçemeyeceği şeyler arasında çikolata birinci sırayı almakta. 
     Depresyona ve aşk takınlarına karşı harikulade bir sakinleştirici. 
     Ayrıca... "Aşkın simülasyonu" gibi güzel duygular da verebiliyor. 
     Aşk varsa... Devamı olma işlevine de sahip. 
     Kimyasal labaratuvar analizlerinde bunun nedenleri çözülememiş. 
     Ama şöyle bir söz var. "Bülbülün şarkılarının gizemi, gagaları açılıp içine bakıldığında anlaşılır mı " 
     
     Not Aşk ve Yemek - Yazan Willy Pasini - İletişim Yayınları, çeviren Can Belge. Yukarıdaki satırların ayrıntıları için bu keyifli kitabı öneriyorum. 
     
     







Baloncu William 


Türk tankları Bağdat'a girecek mi 


Davos resminin içinde Türkiye 


Aşk ve Yemek 


Bul ğ rengi siluetler 


Daha ne kadar beklenecek 


Kadınlar erkeklerden ne bekler 


Parazitler şantajcılar... 


Davos'ta 11 Eylül ruhu 


'Hafiften Bankacılık'a var mısınız 


Ağla sevgili yurdum, müptezel tragedyana.. 


Arsa paylarında hata var 


IMF'in umurunda mı 


Derviş'i dinlerken beliren kaygılar 


İzmir malını satamıyor 


Sessiz kalmayan bürokratın mektubu 


</TEXT>
</DOC>
