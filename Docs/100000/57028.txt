<DOC>
<DOCNO> 57028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko23.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaz ve otogaz fiyatlarında indirim... 
</HEADLINE>
<TEXT>

     Petrol fiyatlarında ortaya çıkan değişimler sonucu, yarından geçerli olmak üzere, LPG tüplü fiyatlarında yüzde 2.02, LPG otogaz fiyatlarında yüzde 1.94 oranında indirim yapıldı. 
     Enerji ve Tabii Kaynaklar Bakanlığı'ndan yapılan yazılı açıklamada, petrol ürünleri fiyatlarının 1 Temmuz 1998 tarihinde yürürlüğe giren Otomatik Fiyatlandırma Sistemi çerçevesinde dış piyasa fiyatları ve döviz kurunda ortaya çıkan değişikliklere bağlı tespit edildiği hatırlatıldı. 
     Açıklamada, bu çerçevede petrol fiyatlarında ortaya çıkan değişimler sonucu, yarından itibaren geçerli olmak üzere, LPG tüplü fiyatlarında yüzde 2.02, LPG otogaz fiyatlarında yüzde 1.94 oranında indirim yapıldığı bildirildi. 
     Otomotik fiyatlandırma sistemi çerçevesinde fiyatlarla ilgili uygulamaların mülki ve mahalli idarelerce takip ve kontrol edildiği hatırlatılarak, kamuoyunun duyarlı davranarak farklı uygulamalar için ilgili mercilere başvurması istendi. 
     






</TEXT>
</DOC>
