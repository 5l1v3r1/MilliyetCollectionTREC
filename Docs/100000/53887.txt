<DOC>
<DOCNO> 53887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/zbirand.html </URL>
<DATE> 2001/11/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Sizi affetmeyeceğiz 
</HEADLINE>
<TEXT>

     Türk toplumu, fakirleşmesiyle sonuçlanan ekonomik krizin birinci yıldönümünde, bu noktaya varılmasında kimin ne hatası olduğunu daha iyi anladı. 
     Yapılan söyleşiler, özel programlar ve yazı dizileri, gerçekleri açık şekilde ortaya döktü. Sorumlular net biçimde anlaşıldı. 
     Sonuçta devleti yöneten siyasi kadroların, bu toplumu nasıl pisi pisine fakirleştirdikleri öğrenildi. 
     Bu nasıl bir amatörlüktür. 
     Bu nasıl aymazlıktır. 
     Düşünün, 2000 yılı Temmuz ayından itibaren alarm zilleri çalmaya başladı. Ekonomideki ısınma giderek artıyor ve bürokrasi sürekli uyarıyor. 
     Bir şeyler yapılması, önlemler alınması gerektiği söyleniyor. Önerilerde bulunuluyor. IMF, Ankara’nın kapısını çalıp krizin geldiğini söylüyor. Ancak siyasi liderler oralı olmuyorlar. 
     Ekonomideki canlılığın sakınca değil, aksine iyi haber sinyalleri olduğuna inanıyorlar. Durumun farkına vardıklarında ise, iş işten geçmiş oluyor. 
     Koalisyon hükümetinin özellikle ekonomiyi yönetmekle sorumlu olan Başbakan ve DSP kadroları sanki Mars’ta yaşıyorlarmış gibi hareket ediyorlar. 
     İnanılacak gibi değil. 
     Bu insanların ekonomik gerçeklerden ne kadar uzak yaşadıkları apaçık ortada. 
     Şubat 2001’den sonra işin farkına vardıktan sonraki telaşları ve aldıkları kararlar, eski aymazlıklarından kurtulma çabaları, aradaki farkı çok açık gösteriyor. 
     
Allah’tan kriz patlamış...      Fakirleştik, ancak bu krizin bir de yararı oldu. Piyasa politikacılarımıza, döve döve ekonominin kurallarını kabul ettirdi. Nasıl hareket etmeleri, nasıl konuşmaları gerektiğini öğretti. Dolar, siyaseti etkileyen en önemli unsur konumuna girdi. Milli Güvenlik Kurulu’ndan dahi mali ve ekonomik koşulları saptama açısından daha etkili olduğunu gösterdi. Piyasalar, siyasetin önüne geçti. Bütün bunlara gerek yoktu. 
     2000 yılının Temmuz-Kasım ayları arasında uyumak yerine, kriz sonrasında alınan kararların yarısı gerçekleştirilseydi, bugün yüzbinlerce insan işsiz kalmaz, ülke böylesine perişan olmazdı. 
     Bundan dolayı, toplumun kızgınlığı kolay kolay geçmeyecektir. 
     
Af Örgütü’nü reddederek ne kazandık acaba      Uluslararası Af Örgütü’nü tanımayan yok. Dünyanın en büyük ve en prestijli insan hakları örgütü. Yayınladığı her rapor ciddiye alınır. Her raporu milli meclislerde tartışılır. 
     Yıllar boyunca Türkiye’nin kötü rüyası gibiydi. Özellikle terör yıllarında Ankara’nın uygulamalarını acımasızca eleştirmişti. 
     H l da eksikliklerimizi yüzümüze vurur. 
     Kimimize göre, Türk düşmanı, Kürtçü, Türkiye’yi bölmeye çalışan bir örgüttür. 
     Oysa Af Örgütü her ülkeye aynı yaklaşımı uygular. Amerika’yı da Avrupalılar’ı da insan haklarını ihlal ettiklerinde yerden yere vurur. Biz bunları görmeyiz. Sadece kendimizle ilgileniriz. 
     Af Örgütü 9 Mayıs 2001 tarihinde, Türkiye’de bir şube 80 ülkede şubeleri vardır açmak için başvuruda bulunur. 
     Yanıt Hayır. 
     Bravo, böylece ülkemizin toprak bütünlüğünü korumuş olduk Şube açsa da açmasada Af Örgütü yine raporlarını yayınlayacak. Hiç değilse, burada şube açsa durumu daha derine inerek inceleyebilir, resmi yetkililerle daha yakından görüşüp onların da fikirlerini alabilirler denilebilirdi. 
     Bunun yerine, düşmanlara karşı vatanı kahramanca koruduk Bravo... 
     
Aria’nın artık tepesi attı...      Dünyanın her ülkesinde aynı koşul vardır. 
     Piyasadaki rekabeti arttırabilmek için, yeni gelen GSM operatörleri, belirli bir para karşılığında, daha önce piyasaya girmiş olanların teknik olanaklarından yararlandırılır. 
     Bundan dolayı da Aria ile devletin yaptığı sözleşmeye bu madde özellikle konulmuştur. Yani, Turkcell ile Telsim’in teknik olanaklarını Aria’ya açmaları gerekir. 
     Bundan da bizler yararlanırız. Zira yeni gelenler piyasaya yerleşebilmek için indirimler yaparlar. Rekabet kızışır ve sonunda tüketici karlı çıkar. Ulaştırma Bakanlığı Telekomünikasyon Kurumu Turkcell ile Telsim’e yazı yazarak, bu zorunluluğu bildirdi. Aria ile anlaşmaları gerektiğini söyledi. 
     Bu iki şirket Aria’yı dışlamak istediklerinden dolayı, Telekomünikasyon Kurumu’nun yetkilerini reddetti. Hatta bir mahkeme kararı dahi çıkartabildiler. 
     Bu sürtüşme uzunca bir süredir devam ediyordu. 
     İş Bankası-İtalyan işbirliği ile gerçekleşen Aria da pek sesini çıkartmıyordu. Anlaşılan, sonunda tepeleri attı ve onlar da bağırıp çağırmaya başladılar. Karşı taarruza geçtiler. 
     Bu arada hem biz, hem de ülke ekonomisi kaybediyor. 
     Sonra kalkıp "Yabancı yatırım neden gelmiyor " diye hayıflanıyoruz. Bazı sivri zekalılarımız, Müslümanlığımızı dahi gerekçe gösteriyorlar. 
     Sorarım size, Aria’nın İtalyan patronu Farina’ya, Türkiye’ye yatırım yapmanın akıllıca bir şey olup olmadığını, hukuk ve piyasa koşullarının adil bir düzeyde olup olmadığını sorsalar, acaba adam ne yanıt verir 
     
Neden korkuyorsunuz, Atatürk de ödün vermişti      Yalım Eralp’in geçenlerde HABER TÜRK’teki yazısında çok ilginç bir bilgi vardı. Doğrudur, hepimizin gözünden kaçtı. Hele şu sıralarda "Kıbrıs’ta ödün verilmez" diye bar bar bağıran ve bunu bir milliyetçilik gösterisine dönüştürenlerin dikkatine sunulur... 
     Ödün vermenin milliyetçilikle hiç ilgisi yoktur. Hesaplarınıza uyuyor ise, uzun vadeli çıkarlarınıza yarar sağlıyorsa ödün verilir. Uzlaşıya varmak, savaşmaktan veya gerilim içinde yaşamaktan hem daha ucuz, hem de toplum açısından daha sağlıklıdır. 
     Yalım Eralp yazısında, özellikle bizim milliyetçilik meraklılarına seslenmiş. 
     "Neden korkuyorsunuz Herhalde Atatürk’ten ve İnönü’den de daha fazla milliyetçi olamazsınız. Oysa Atatürk ve İnönü, Lozan Konferansı’nda önemli ödünler verdiler. Misak-ı Milli kararlarından geri adım attılar. Ancak buna karşılık Cumhuriyet’i koyabildiler." 
     Bilgilerinize sunulur... 
     
Galatasaray, topluma "Yeneriz" güvenini veriyor      Roma maçını Hasan Cemal ile birlikte izledik. İçimizde bir kıpırtı vardı. "Acaba " sorusu kafamızdaydı, ancak soramıyorduk 
     Hasan Cemal bir ara dayanamadı ve "H l korkuyoruz, değil mi H l bir güven eksikliği var" dedi. 
     Doğru. 
     H l kendimize yüzde yüz güvenemiyoruz. 
     Eskiden hiç güven yoktu. Bu noktaya kadar gelmemizi de Galatasaray sağladı. Şimdi, içimizde ufak bir tereddüt olsa dahi, yine de çıkarken "yeniliriz" demiyoruz. Aksine "yenebiliriz" diyebiliyoruz. 
     Bu öylesine önemli bir duygudur ki toplumların hırsını kamçılar ve daha da ileri gitmelerini sağlar. 
     Maç 1-1 bitti. Ancak Roma’yı kendi evinde yenebiliriz... 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
