<DOC>
<DOCNO> 56039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/soneko24.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de işsizlik son 6 yılın en yüksek seviyesine çıktı 
</HEADLINE>
<TEXT>

     ABD'de işsizliğin Kasım ayında beklenenin üzerinde bir artış göstererek yüzde 5.7 ile son altı yılın en yüksek düzeyine çıktığı bildirildi. 
     Çalışma Bakanlığı'nın raporunda, Kasım ayında işsizler ordusuna 331 bin yeni işsizin daha katıldığı belirtildi. Bu rakam, iş 
     çevrelerinde 189 bin olarak yapılan tahminin çok üzerinde bulunuyor. 
     İşsizlikteki beklenenin üzerindeki artışta 11 Eylül saldırılarının etkisinin büyük olduğunu belirten uzmanlar, Ekim ayında da büyük işsizlik yaşandığını hatırlatıyorlar. İki aylık dönemler temel alındığında, bu yılın Ekim-Kasım aylarında yaşanan işsizlik son 20 yılın en büyük oranını oluşturuyor. 
     ABD'de Mart ayından bu yana işini kaybedenlerin sayısı ise 1.2 milyon kişiye ulaşıyor. Uzmanlar, gelecek yılın ilk yarısında anlamlı bir ekonomik büyüme yakalanamadığı takdirde, işsizlik sorununun daha da vahimleşeceği uyarısında bulunuyorlar. 
     İşsizliğin beklenenin üzerinde artması, iş dünyasının ABD ekonomisinin girdiği durgunluğun beklenenden daha derin olduğunu ve toparlanmanın umulandan daha zor gerçekleşeceği kaygılarını da güçlendiriyor. 
     






</TEXT>
</DOC>
