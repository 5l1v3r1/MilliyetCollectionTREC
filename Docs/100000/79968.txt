<DOC>
<DOCNO> 79968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/soneko07.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik dinlemek tavuklara yarıyor... Favorileri ise Orhan Baba... 
</HEADLINE>
<TEXT>

     Yumurta tavuklarına düzenli olarak müzik dinletilmesinin verimi artırmakla kalmayıp, kırık yumurta sayısını da önemli ölçüde azalttığı bildirildi. 
     Karaman'dan ağırlıklı olarak yabancı ülkelere ihracat yapan Fil Tavukçuluk A.Ş. Yönetim kurulu Başkanı İhsan Malik Gül, 36 bin tavuk kapasiteli işletmesinde en büyük sorunun tavukların strese girmesi olduğunu belirtti. 
     Tavukların stresi yenmeleri için görüşlerini aldığı uzmanların önerisi ile bir süreden beri düzenli olarak işletmede müzik yayını yaptığını belirten Gül, şunları söyledi 
     ''Özellikle ağır tempolu müzikler, tavukların hırçınlığını kısa sürede giderdi. Yabancı elbiseli ya da sesli bir kişinin kümese girmesiyle bir anda panik yaratan tavuklar artık, saat 03.30 ile 20.30 arasında devam eden müzik sayesinde hiç stres yaşamıyorlar. Yumurta verimi tavuk sayısı aynı kalmasına karşın müzik yayınından sonra 30 bine çıktı. Günlük 2 bin civarında olan kırık yumurta sayısı ise tavukların hırçınlıklarına son vermesiyle neredeyse tamamen ortadan kalktı.'' 
     
     "En çok Orhan Gencebay dinletiyorum" 
     Gül, tavukların müzik türlerine göre de farklı tepki verdiğini, en çok Orhan Gencebay müzikleri dinlettiğini ifade ederek, ''bu müzik türünün ritimleri, ağır temposu stresi tamamen yendi. 17 saat aralıksız Orhan Gencebay'ı dinleyen tavuklardaki verim artışı diğer işletmelere de örnek olabilir'' dedi. 
     





</TEXT>
</DOC>
