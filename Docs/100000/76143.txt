<DOC>
<DOCNO> 76143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/pulur.html </URL>
<DATE> 2002/04/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Üçü de kadın, üçü de gazeteci... 
</HEADLINE>
<TEXT>

     NEYSE ki tartışma, bütün dünyanın gözü önünde oluyor ve herkes kulaklarıyla duyuyor. 
     İsrail askerleri, Arafat'ın karargahını yakıp, yıkıp işgal etmiş, Arafat bir odaya kapatılmış, kuşatılmış kaderini bekliyor ve "Şehit olmaya hazırım " diyor. 
     O sırada, CNN'nin dünyaca ünlü kadın gazeteci Amanpour telefonla Arafat'a ulaşıyor ve canlı yayında sorulara başlıyor. 
     
     KADIN gazeteci, ağzını açar açmaz maksadını belli ediyor... 
     Şu sorulara bakın 
     "Zarar gördünüz mü, ofisiniz zarar gördü mü " 
     Yakılıp, yıkılmadık ateşe tutulmadık yer kalmamış, bütün televizyonlar gösteriyor, kadının sorusuna bakın, kulakları çınlasın bizim Reha Muhtar'ın cinsi latifi... 
     
     BİR soru daha 
     "İsrail'in sizi öldüreceğine inanıyor musunuz " 
     Ve soruların harikası 
     "Terörü kontrol altına alabilecek misiniz " 
     Sanki Filistin kuvvetleri Şaron'un karargahını işgal edip terör estiriyorlar 
     İnsaf ki insaf 
     
     ARAFAT, o şartlarda olmasına rağmen yine de kibar "benimle böyle konuşamazsınız, hadi güle güle " deyip telefonu kapıyor. 
     Siz olsanız ne yapardınız, bir "sittir" çekmez miydiniz 
     
     BU da dünyanın sayılı kadın gazetecilerinden İtalyan Oriana Fallaci, "11 Eylül ikiz kuleler" faciasından sonra "Corriera della Sera" gazetesinde "Batı'da binlerce Usame bin Ladin var " dedikten sonra kafasındakini kağıda döküyordu 
     "Onlar bizi bitirmeden, biz İslamı, Avrupa'dan kovalım " 
     Bunu söylemekle yetinmiyor, üstelik kışkırtıyor 
     "Ne o, yoksa ırkçılıkla suçlanmak şantajından mı korkuyorsunuz " 
     Ve noktayı koyuyor 
     "On binlerce Usame bin Ladin var dünyada... Her yere saçılmış durumdalar. En cengaverleri Batı ülkelerinde yaşıyor. 
     Onlara müsamaha, hoşgörü göstermek, bu konuda ümit beslemek intihar etmek demektir bizim için." 
     
     BATI'NIN iki kadın gazetecisi bunları sorup, yazarken, bir Türk kadın gazeteci, geçen pazartesi günü, gazeteciliği, özellikle savaşta görev yapan gazetecileri anlatırken "Tarafsız olmak diye bir şey asla yoktur, unutun bunu " diyor ve ekliyordu 
     "Göz bir yere bakar, kalp bir yere kayar nihayetinde. Yüzlerce hayatın, binlerce haksızlığın, milyonlarca ölümün yükü sizin tepenize biner." Milliyet, 1 Nisan 2002 
     Demek ki binmiyormuş 
     Ece Temelkuran'ın hemcinsleri, bu duygulardan hiç nasiplenmemişler. 
     Ne gözleri, ne kalpleri bir yana kaymış, ne de haksızlığın, ölümün yükü tepelerine binmiş... 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
