<DOC>
<DOCNO> 98368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sonspo09.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'nun oğlu Rapid Bükreş'in asbaşkanı oldu 
</HEADLINE>
<TEXT>

     Beşiktaş'ın Rumen Teknik Direktörü Mircea Lucescu'nun oğlu Razvan Lucescu, Rapid Bükreş Kulübü'nün asbaşkanlığına getirildi. 
     Kulüp sözcüsü Cristian Costache, takımın eski kalecisi olan 33 yaşındaki Lucescu'nun bu göreve getirilmesiyle ilgili olarak, ''İcra komitesinin aldığı karar hemen uygulanarak Lucescu, bu göreve atandı'' dedi. 
     Yeni görevinin ''büyük bir sorumluluk'' olduğunu belirten Razvan Lucescu, kulübün yaşadığı ekonomik sorunlara rağmen bu sezon Romanya şampiyonluğu için mücadele edeceklerini, kendisinin de bu amaç uğruna çaba göstereceğini bildirdi. 
     Geçen hafta sporculuk kariyerini noktalayan Razvan Lucescu, Rapid, FCM Bacau ve Astra Ploiesti'nin kaleciliğini yaptı. 
     UEFA Kupası'nda Slovenya'nın Gorica takımıyla karşılaşacak Rapid Bükreş, 17 Ağustos'ta başlayacak yeni sezon için 2.5 milyon dolarlık bütçe ayırdığını açıkladı. 
     





</TEXT>
</DOC>
