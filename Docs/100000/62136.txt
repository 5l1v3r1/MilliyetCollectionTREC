<DOC>
<DOCNO> 62136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/spor/aspo.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Acemilik bitti" 
</HEADLINE>
<TEXT>

Beşiktaş Yöneticisi Fikret Orman, ilk yılda tecrübesizliklerinin kurbanı olduklarını söyledi. Seba’nın hiç yardımda bulunmadığını da belirten Orman, "Bunu haketmemiştik" dedi 
     BİLAL MEŞE 

     Acemiydik, hatalar yaptık’ 
     BEŞİKTAŞ Yönetim Kurulu içinde çalışmasıyla ve maddi katkılarıyla ön plana çıkan Fikret Orman, "İlk yılımızda tecrübesizliğimizin kurbanı olduk. Acemiydik, büyük hatalar yaptık. Seba’dan sonra kim gelseydi aynı pozisyona düşerdi, zorlanırdı. Büyük rüzgarla yönetime geldik, kamuoyunda büyük beklentiler vardı. Kitapçıkta koyduğumuz hedefler hem çoktu, hem de büyüktü. Tecrübe kazandık ve son bir yıldır kulübü iyi yönetiyoruz" dedi. 
     
Bilgili kazanacak’      SERDAR Bilgili’nin yeniden seçilme olasılığının yüksek olduğuna işaret eden Orman, "Fenerbahçe galibiyeti her şeyi değiştirdi, olumlu bir hava oluştu. Benim devam edip, etmeyeceğim henüz belli değil. Şu anda yük dört kişinin çevresinde dönüyor. Ayağı yere basan, sorunları paylaşan, daha paralı, birlik ve beraberlik içinde olan bir yönetim oluşursa ben de devam ederim. Bilgili’nin kazanacağına inanıyorum" diye konuştu. 
     
Hizmet eden gelsin’      SİYAH - Beyazlı camianın büyüklüğüne de işaret eden Orman, şöyle konuştu "Maddi yükün altından kalkarız. Yönetime seçilenler, egoları için değil, Beşiktaş’ın menfaatleri için gelsinler. Kaldı ki Beşiktaş hiç kimsenin kişisel egolarını sergileyeceği bir yer değildir. Hizmet etmek zorundadırlar. Yetim hakkı var orada. Kar, kış demeden üç milyon lira verip maça gelenlerin hakkı var burada. Hizmetten kaçan gelmesin". 
     
Düzgün adamlar lazım’      "BEŞİKTAŞ’A düzgün adamlar lazım. Aday olsunlar, kimliği yüceltsinler. Bilgili de, Hasan Arat da düzgün insanlar, beyin olarak kaliteliler. Her ikisinin de projeleri, fikirleri var. Rekabet, her alanda başarıyı getiren en büyük faktördür. Seçimlerde de rekabetin olması çok güzel bir olay. Kim kazanırsa, kazansın, sonunda kazanan yine Beşiktaş olacaktır" diye konuştu. 
     
Seba kapıyı açmadı’      "ONURSAL Başkan Süleyman Seba’nın tecrübesinden iki yıl içinde yararlanamadık. Maalesef Seba o kapıyı bize hiç açmadı. Başkan Bilgili, her konuşmasında ona destek verdi, doğal olanı da buydu. Benim nik h şahidim, bundan da hep gurur duydum. Saygıda hiç bir zaman kusur işlemedik. Ne var ki bize hep soğuk durdu. Bu şartlarda nasıl gider kapısını çalabilirdik Biz yönetim olarak bunu haketmedik". 
     
Koyarsa, yıpranır’      "SEBA’NIN seçimlerde yeniden aday olması, dönüş yapması doğru olmaz. Onun Beşiktaş’a 16 yıl içinde yaptıklarını da kimse ink r edemez. Yaptıkları yıllarca unutulmayacak. Seba anıt olmuş bir insan. Seçime girip kaybetmesi, yıpranmasına neden olur. Seçimin garantisi yok. O, Beşiktaş’la özdeşleşmiş bir insan. Seba’yı yıpratmak bir anlamda Beşiktaş’ı yıpratmak olur". 
     



 SPOR 




















</TEXT>
</DOC>
