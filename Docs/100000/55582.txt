<DOC>
<DOCNO> 55582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun03.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş Bu adamı hemen durdurun 
</HEADLINE>
<TEXT>

Sağlık Bakanı, 'köpek ve koyun cerrahı’ olayına el koydu ama, Sabri Düz'ün evinde suç aletine rastlanamadı 
     ŞENOL ÇAKIR Samsun DHA 

     Samsun'un Bafra İlçesi'nde köpeklere kalp ameliyatı yaparken yakalanınca koyunları 'kesip biçmeye başlayan' emekli hademe Sabri Düz, gözaltına alındı. 
     'Kalbin kasılma yerine kısmi oksijen patlamasıyla çalıştığını ispatlamak' için önce zavallı köpekleri ardından da koyunları katletmeye başlayan iki çocuk babası Düz'ün 50 Emirefendi Mahallesi'ndeki evine, Bafra Emniyet Müdürlüğü ve Zabıta ekipleri ile veterinerler dün baskın düzenledi. Ancak 'Bilim adına yokluklarla mücadele ediyorum' diyen Düz'ün bahçesinde 'ameliyat' yaptığı kulübe ve ahırda suç unsuruna rastlanmadı. 
     
     Bu adam deli’ 
     Gözaltına alınan Düz, ifadesinde, "Bilim adamı olarak çalışmalarımı gazeteciye anlattım. Ancak o ropörtajı sadece işi hayvan kısmından aldı" diyerek kendini savundu. 
     Bu arada olaya el koyan Sağlık Bakanı Osman Durmuş da, MHP'li Bafra Belediye Başkanı Hasan Arslan'a telefon açarak, "Bu ne biçim iş Bu adamı durdurun" dedi. 
     Arslan da, "Bu adam deli Defalarca kendisini uyardık. 'Bir daha yapmayacağım' diye yemin etti. Şimdi de koyunlara dadanmış. Hakkında savcılığa suç duyurusunda bulundum. Bu adamın iyi bir tedaviye ihtiyacı var" diye konuştu. 


 GÜNCEL 




















</TEXT>
</DOC>
