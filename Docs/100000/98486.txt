<DOC>
<DOCNO> 98486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun12.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Hükümeti'nde kriz... 
</HEADLINE>
<TEXT>

     İran'da reform yanlısı İslami İran Katılım Cephesi İİKC , yargıya ve güvenlik güçlerine hakim olan muhafazakarların halkın seçtiği yönetimin çalışmalarını engellemeye devam etmesi halinde, hükümetten çekilme tehdidinde bulundu. 
     İİKC Genel Sekreteri Muhammed Rıza Hatemi, düzenlediği basın toplantısında, ''İİKC'nin ülkenin içinde bulunduğu siyasi krizi diyalog yoluyla çözmede ısrar edeceğini, ancak muhafazakarların reformcuların çalışmalarını engellemeye devam etmesine daha fazla hoşgörülü olmayacağını'' söyledi. 
     ''Anlaşarak çalışmak istediklerini ve karşılıklı saygı temelinde önkoşulsuz diyalogdan yana olduklarını'' söyleyen Rıza Hatemi, ''Eğer muhafazakarlar insanların taleplerini görmezden gelirlerse, o zaman hükümetten çekilebiliriz'' dedi. 
     İİKC'nin 290 sandalyeli Meclis'te 130 milletvekili ve Cumhurbaşkanı Muhammed Hatemi'nin hükümetinde 5 bakanı bulunuyor. 
     





</TEXT>
</DOC>
