<DOC>
<DOCNO> 72175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/soneko16.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş gelecek hafta Meksika'ya gidiyor... 
</HEADLINE>
<TEXT>

     Devlet Bakanı Kemal Derviş, 17-24 Mart tarihleri arasında, ABD ve Meksika'da toplantılara katılacak. 
     Edinilen bilgiye göre, Bakan Derviş, 17 Mart'ta Washington'da, Dış Ekonomik İlişkiler Kurulu DEİK çerçevesindeki Amerikan-Türk İş Konseyi ATC toplantısına katılacak. 
     Devlet Bakanı Derviş'in, 18 Mart'ta, ATC'de bir konuşma yapması ve daha sonra da kendisine, ATC tarafından bir ödül verilmesi bekleniyor. 
     20 Mart'a kadar Washington'da kalması beklenen Derviş'in, 20 
     Mart'ta Meksika'ya geçerek, Monterrey kentinde düzenlenen Birleşmiş Milletler tarafından düzenlenecek olan ''Kalkınma'nın Finansmanı'' isimli bir zirveye katılacağı belirtiliyor. 
     Devlet Bakanı Derviş'in, zirvede bir konuşma yapması ve G-20 ülkelerinin ekonomi yetkileriyle görüşmelerde bulunması bekleniyor. 
     22 Mart'ta tekrar Washington'a geçecek olan Bakan Derviş, 24 Mart 
     tarihine kadar, IMF ve Dünya Bankası yetkilileriyle, Türkiye ekonomisindeki gelişmeler konusunda görüşmelerde bulunması bekleniyor. Devlet Bakanı Kemal Derviş'in, 24 Mart'ta Türkiye'ye döneceği belirtiliyor. 
     






</TEXT>
</DOC>
