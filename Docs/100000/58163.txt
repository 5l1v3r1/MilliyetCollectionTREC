<DOC>
<DOCNO> 58163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur06.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar doğuya kayıyor 
</HEADLINE>
<TEXT>

     Van, Bitlis ve Hakkari'de kar yağışı ve tipi nedeniyle 623 yerleşim birimi ile irtibat kesildi. 
     Van ve Bitlis'in Tatvan İlçesi'nde Yatılı İlköğretim Bölge Okulları dışındaki tüm okullar iki gün tatil edildi. 
     Alınan bilgiye göre, dün akşam saatlerinde başlayan ve sabahın erken saatlerine kadar devam eden kar yağışı ve tipi, Van, Bitlis, Hakkari ve tüm ilçelerde etkili oldu. Yaklaşık 10 saat devam eden yağış sonucu Van'da kar kalınlığı 15, Bitlis'te 60, Hakkari ve ilçelerinde 20 santimetre, yüksek kesimlerde ise yer yer bir metreye ulaştı. Kar yağışı ile birlikte devam eden tipi ise yolları buz pistine dönüştürdü. Bu nedenle şehiriçi ulaşım güçlükle sağlanıyor. 
     Şehir merkezindeki yolların halen tuzlanmaması ise tepkilere neden oluyor. 
     






</TEXT>
</DOC>
