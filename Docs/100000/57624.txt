<DOC>
<DOCNO> 57624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/soneko06.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları düştü 
</HEADLINE>
<TEXT>

     Petrol İhraç Eden Ülkeler Teşkilatı'nın OPEC Kartel dışındaki petrol üreticisi ülkeleri üretimi kısmaya ikna çabaları, fiyatları aşağıya çekti. 
     Londra borsasında Brent petrolünün varil fiyatı 30 sent düşüşle 18 dolar 85 sente, Amerikan Batı Teksas petrolünün varil fiyatı da 28 sent düşüşle 18 dolar 95 sente indi. 
     OPEC dışındaki petrol üreticisi ülkelerden Meksika, Rusya, Umman ve Angola üretimi kısacaklarını bildirirken, şimdi gözler Norveç'e çevrildi. Norveç Petrol Bakanı Einar Steensnaes, petrol üretimini ne kadar kısacaklarını bugünkü Bakanlar Kurulu toplantısı bitiminde açıklayacaklarını bildirdi. 
     Petrol İhraç Eden Ülkeler Teşkilatı, Kartel dışındaki üretici ülkelerin günlük toplam ham petrol üretimlerini 500 bin varil kısmaları halinde, OPEC'in de günde 1.5 milyon varillik kısıntıya gideceğini bildirmişti. 
     OPEC dışındaki üretici ülkelerin şimdiye kadarki tutumundan memnun kalmayan kartel, 28 Aralık'ta Kahire'de olağanüstü toplanmaya karar verdi. 
     






</TEXT>
</DOC>
