<DOC>
<DOCNO> 98505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sonspo01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo Milan'da... 
</HEADLINE>
<TEXT>

     Brezilyalı yıldız futbolcu Rivaldo, İtalya'nın AC Milan kulübüyle 3 yıllık sözleşmeye imza attı. 
     AC Milan'dan yapılan açıklamada, Rivaldo'nun 3 yıllık sözleşmeye imza attığı ve gelecek hafta içinde Milano'ya gelerek tanıtımının yapılacağı duyuruldu. 
     3 gündür Brezilya'nın San Paolo kentinde Rivaldo ve menajeri ile 
     görüşen Milanlı yöneticilerin, 3 yıllığına, Brezilyalı forvet oyuncusuna sezon başına 4.8 milyon Euro vereceği bildirildi. 31 yaşındaki Rivaldo, sezon başına 6 milyon Euro aldığı Barcelona'dan, kulüp ile alınan ortak kararla, sözleşmesinin bitimine 1 yıl kala ayrılacağını geçen hafta açıklamıştı. Milan 2. Başkanı Adriano Galliani yaptığı açıklamada, ''Bu son 3 günde yaptığımız tüm telefon görüşmelerde yıldız futbolcu her zaman Milan'a gelmek istediğini tekrarlıyordu. Bu bizim umut etmemizi sağladı'' dedi. Kırmızı siyahlıların resmi televizyon kanalı Milan Chanel'a konuşan Rivaldo'ya imzayı attıran yönetici Arriedo Braida ise ''Yapacağımız her şeyi yaptık ve yıldız futbolcuyu getirmeyi başardık, çok memnunuz. Her görüşme ve telefon konuşmasında ne yapacağımızı biliyorduk'' ifadelerini kullandı. 
     





</TEXT>
</DOC>
