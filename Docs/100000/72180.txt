<DOC>
<DOCNO> 72180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sonspo01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'nın yıldızı Totti "Galatasaray'ı yenmek zorundayız" 
</HEADLINE>
<TEXT>

     A.S Roma takımının kaptanı Francesco Totti, ''Galatasaray'a karşı kazanmak zorundayız'' dedi. 
     Lazio karşısında 5-1 kazanılan derbi maçı sonrasında dün, Rete Sport adlı radyoya demeç veren Totti, bir derbide farklı galibiyet sonrası sevincin tarif edilemez olduğunu söyledi. 
     Teknik Direktör Capello'nun, Lazio karşısındaki Roma'yı mükemmel olarak gösterdiğini kaydeden kaptan Totti, ''Eğer bu şekilde oynarsak ne Real Madrid, ne Manchester United hiçbir takım bizim karşımızda duramaz. Tüm dünyaya yenilmesi çok zorlu bir takım olduğumuzu gösterdik'' diye konuştu. 
     İtalya'nın sarı kırmızılı ekibinin orta saha oyuncusu ''Bizi şu anda Galatasaray bekliyor. Kazanmak zorundayız, çünkü Liverpool ile oynamak zor olacak'' dedi. 
     Roma'nın kaptanı son olarak ligdeki şampiyonluk mücadelesiyle ilgili olarak da ''Unutmayalım ki biz şu anda lideriz. Eğer böyle gidersek şampiyonluğu elimizden almak zor olacak'' yorumunda bulundu. 
     






</TEXT>
</DOC>
