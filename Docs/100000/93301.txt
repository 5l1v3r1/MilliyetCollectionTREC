<DOC>
<DOCNO> 93301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko15.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch "En büyük tehdit, siyasi gelişmeler ve belirsizlik" 
</HEADLINE>
<TEXT>

     Kredi derecelendirme reyting kuruluşlarından Fitch, Türkiye'nin Türk Lirası ve yabancı para cinsinden B olan notunu değiştirmedi. Kısa vadeli notunu da B olarak teyit etti. 
     Fitch, Türkiye'nin genel görünümünün de durağan olduğunu bildirdi. 
     Fitch tarafından yapılan açıklamada, ''yaşanan politik belirsizliğe karşın Türkiye'nin iç piyasadan borçlanabileceği ifade edilerek, kredi notunun teyit edildiği bildirildi. 
     Türkiye'deki ''siyasi gelişmeler ve erken seçim olasılığının'' 2002 yılı başından beri oluşan istikrarı bozmaya yönelik bir tehdit olarak görüldüğü ifade edilen açıklamada, yapısal reformlara, yapılacak bir erken seçimin doğrudan mali etkisinin sınırlı kalmakla beraber, belirsizliğin olumsuz etki yapabileceği hatırlatıldı. 
     Açıklamada, ''yüksek faiz dışı fazla ile IMF ve Dünya Bankası'ndan sağlanan kredilerin'', Hazine'nin finans ihtiyacını karşılaması gerektiği vurgulandı. 
     





</TEXT>
</DOC>
