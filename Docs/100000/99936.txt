<DOC>
<DOCNO> 99936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/tamer.html </URL>
<DATE> 2002/08/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sinop’ta YTP’ye ilgi çok büyük, AKP’den söz eden ise pek yok 
</HEADLINE>
<TEXT>
YTP, sanatçılarla cıvıtırsa iş değişir 
Emekli bir memur şöyle diyor "YTP’yi destekliyoruz ama Hülya Avşar’la, Kadir İnanır’la olmaz bu iş. Onlar rol kessin, ülkeyi siyasetçiler yönetsin" 
     Cep telefonlarının çekmediği dağları - tepeleri aşıp, geldiğimiz bu yer Sinop. Ama pekala Ayvalık da olabilir, Datça da... Bir sayfiye yöresinde olduğumuz kesin. Milliyet TIR’ını ziyaret eden şortlu, yanık tenli Sinoplular da bu ilk izlenimi pekiştiriyor. Dolaştığımız beş il içinde AKP’nin varlığının en az, Yeni Türkiye Partisi’nin de en çok hissedildiği il Sinop. AKP, Sinop’ta hiç milletvekili çıkartamazsa benim için sürpriz olmayacak. YTP ve Kemal Derviş Sinopluların gündemine bayağı girmiş, desteğini de almış. 
     Örneğin kendini emekli memur diye tanıtan bir Sinoplu diyor ki "YTP’yi destekliyoruz. Ancak Televole sanatçılarıyla cıvıtırlarsa iş değişir. Hülya Avşar’la, Kadir İnanır’la olmaz bu iş. Onlar şarkı söylesin, rol kessin. Ülkeyi de adam gibi siyasetçiler yönetsin." 
     Emekli bankacının siyasi tercihi ise Kemal Derviş "Derviş nereye giderse, ben de oraya" diyor. Görüş belirtmekten kaçınmayan Sinopluların, kimlik belirtmekten çekindikleri dikkati çekiyor. Çok zorladığınızda da kendilerini emekli memur, emekli işçi, belediyede memur, emekli öğretmen diye tanımlıyorlar. Emekli öğretmenlerin tercihi Atatürk’ün partisi CHP. İnanmayacaksınız ama bu ilginç kıyı kentinde h l Ecevit’i destekleyenler, hatta can siperane savununlar bile var. 
     
     Sopayla karşılamıştık...’ 
     Sinoplular da ekonomik krizi hissediyor. Esnaf sıkıntı içinde. Ama bu memur - emekli kentinin insanlarında garip bir bilgelik seziliyor. Nitekim Milliyet TIR’ına yaklaşan bir Mardinli, "Ben bu Sinoplular gibi enayisini görmedim. Vergilerini son kuruşuna kadar öderler. Elektrik, su paralarını aksatmazlar. Devlet ne derse yaparlar" diyor. 
     Sinop’ta 1954’te kurulan ve 1992 yılına kadar faaliyet gösteren NATO üssünün de kente farklı bir bakış açısı getirdiği anlaşılıyor. Sinoplu kendisiyle de alay ederek, "Onları sopayla karşılamıştık, giderlerken gözyaşlarıyla uğurladık. Biz taa o yıllardan Avrupa’yla tanıştık" diyor. 
     
     Çöpçü bile AB’den yana 
     Türkiye’nin AB üyeliği yolunda önemli engellerden birini aştığı günün sabahında Sinoplulara AB üyeliği hakkında ne düşündüklerini de sorduk. İşte yanıtları 

</TEXT>
</DOC>
