<DOC>
<DOCNO> 75896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/siyaset/siy05.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, iki PKK şefini iade ediyor 
</HEADLINE>
<TEXT>

     ANKARA Milliyet 

     Türkiye, İran’da bulunduğu belirlenen PKK Başkanlık Konseyi Üyesi Cemil Bayık’ın iadesi için İran ile temasa geçti. İade başvurusunun güvenlik birimlerince yapıldığı öğrenildi. 
     Bir dönem örgütün İran alan sorumlusu olarak bilinen, Abdullah Öcalan cezaevine konulduktan sonra örgütün yönetiminde son söz sahibi konumuna gelen Bayık, rahatsızlığı nedeniyle İran’ın Urumiye kentinde bulunuyordu. Elindeki bu bilgiyi değerlendiren güvenlik birimlerinin, Bayık’ın Türkiye’ye iadesi için İran ile temasa geçtiği kaydedildi. NTV’nin verdiği habere göre, Bayık ile birlikte İran’da bulunan PKK Başkanlık Konseyi üyesi Halil Ataç’ın da Türkiye’ye getirilmesi için girişimler başlatıldı. Türkiye’nin bu iki ismin iadesi talebine İran’ın sıcak baktığı belirtildi. 
     



 SİYASET 













</TEXT>
</DOC>
