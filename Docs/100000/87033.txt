<DOC>
<DOCNO> 87033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur01.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de 5 Pakistanlı'nın cesedi bulundu, 33 kişi kayıp... 
</HEADLINE>
<TEXT>

     İzmir'in Ahmetbeyli sahilinden Yunanistan'a geçmek için denize açıldıkları teknenin batması sonucu boğulan biri Pakistanlı 5 kaçağın cesedi sahile vurdu. Aynı teknede bulunan 33 kaçak ise bulunamadı. 
     Menderes İlçe Jandarma Komutanlığı ekipleri, önceki gün 08.30 sıralarında Ahmetbeyli Köyü Maydanoz Koyu'nda Pakistanlı 27 yaşındaki Hamit Mahmut'un sahile vuran cesedini buldu. Yine kaçaklara ait olduğu sanılan içinde çay, şeker ve ekmek bulunan 7 küçük valiz ile batan tekneye ait bazı tahta parçaları sahile vurdu. Valizlerden birinin içinden Pakistan uyruklu 25 yaşındaki Amir Kürşat adına düzenlenmiş bir de pasaport çıktı. 
     
     Cesetler aranıyor 

     Edinilen bilgilere göre Sisam Adası'na geçmek ya da açıkta bekleyen bir gemiye nakledilmek üzere denize açılan grubun bindiği teknenin battığını görüşü ağırlık kazandı. 
     Denizde ceset arayışı başlatan güvenlik güçleri, önceki gün saat 20.00 sıralarında, aynı koyda 4 erkek cesedi daha buldu. Kimlikleri belirlenemeyen cesetler, sabah bulunan Pakistan uyruklu Hamit Mahmut'un cesediyle birlikte İzmir Adli Tıp Kurumu Morgu'na kaldırıldı. 
     Denize açılan grubun 38 kişiden oluştuğunu belirleyen jandarma, diğer 33 kaçağın kayıp olduğunu, ölü sayısının artmasından endişe edildiğini bildirdi. G 
     





</TEXT>
</DOC>
