<DOC>
<DOCNO> 79504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur17.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi... Safrakesesi'nden 160 taş çıktı... 
</HEADLINE>
<TEXT>

     Rize'nin Pazar İlçesi Devlet Hastanesi'nde gerçekleştirilen ameliyatla 20 yaşındaki bir hastanın safrakesesinden 160 tane taş çıkarıldı. 
     Ameliyatı gerçekleştiren Op. Dr. Köksal Tikbaş, Pazar Devlet Hastanesi'nde bu tür bir ameliyatın ilk kez gerçekleştirildiğini belirterek, iki saat süren operasyon sonrasında hastanın sağlığına kavuşturulduğunu söyledi. 
     Tikbaş, ''Hastamızın safrakesesinden irili ufaklı 160 tane taş çıkardık. Bu durum bizim için de sürpriz oldu. Sevindirici olan hastamızın başarılı bir operasyon sonrasında iki gün içinde taburcu edilecek olması'' diye konuştu. 
     20 yaşındaki Sibel Bekiroğlu ise karın ağrısı şikayetiyle gittiği 
     hastanede acil olarak ameliyata alındığını, safrakesesinden 160 tane taş çıkarıldığını öğrenince çok şaşırdığını söyledi. Bekiroğlu, sağlığına kavuştuğu için mutlu olduğunu dile getirerek, ameliyatı başarıyla gerçekleştiren ekibe minnettar olduğunu kaydetti. 
     





</TEXT>
</DOC>
