<DOC>
<DOCNO> 64201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/astro/index.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şans noktanız... 
</HEADLINE>
<TEXT>

Şans noktasının daha çok maddi konuları içine aldığını ve optimum bir nokta alan olduğunu söylemiştik. Bu nokta Güneş, Ay ve yükselen burç arasında gündüz ve gece doğumuna göre formülü ters çevirerek hesaplanmakta. Şans noktası her burçta aynı güce sahip olmayacaktır. Boğa ve Balık burcu şans noktasının kendisini en rahat biçimde gösterebildikleri burçlardır. Kuşkusuz bunlardan ilki Venüs yönetiminde, ikincisi de Venüs’ün yüceldiği burçtur. Bunun tersine şans noktası Akrep, Oğlak ve Kova burçlarında gücünü gösteremez. Akrep, Boğa’nın karşıtı ve klasik astrolojide doğrudan Mars’la ilgili burçtur. Oğlak ve Kova da sınırlayıcı Satürn’ün burçlarıdır. Şans noktası Koç’ta da nötr durumdadır. Terazi, Yay, Aslan ve Yengeç ise şans noktasının rahat ettikleri yerlerdir. Özellikle bu burçlarda Güneş, Ay ve Venüs, Jüpiter’le rahat açılar yapan bir şans noktası parasal şansın yüksekliğine işaret eder. Bununla birlikte şans noktasının Satürn ve Mars’la açıları gücünü büyük ölçüde azaltacak, engeller yaratacaktır. 
Şans noktamızın bulunduğu burç bize tatmin sağlayacak alanı gösterir. Örneğin atlet Carl Lewis’in haritasında şans noktasının birincilik isteyen Koç burcunda olmasına şaşmamak gerekir. Yine bir öncü olan Charlie Chaplin’in de şans noktası Koç’tadır. Prenses Diana’nın şans noktası ise kraliyeti anlatan Aslan burcundaydı ama aynı zamanda ölümü anlatan 8. evde olması hayatının trajik sonucunu hatırlatır. Şans noktası Mata Hari’nin haritasında ise bilgi aktarmayı, iletişimi anlatan İkizler burcundaydı ve ne ilginç ki yine 8. evdeydi. Bill Gates’in şans noktası ise bilgisayar ve teknolojiyi anlatan Kova burcunda yer alıyor. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
