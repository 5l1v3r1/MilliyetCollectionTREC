<DOC>
<DOCNO> 65032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sonspo16.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlara kombine bilet gibi saatler.. 
</HEADLINE>
<TEXT>

     Fenerbahçe Kulübü, Biletix ve Swatch işbirliğiyle, sarı-lacivertli taraftarlar için hazırlanan özel saatlerin tanıtımı. 
     Akmerkez'de gerçekleştirilen tanıtıma, Fenerbahçe Kulübü Asbaşkanı Murat Özaydınlı, futbolculardan Andersson, Serhat, Revivo, Johnson, Mustafa, Fatih Akyel, Swatch saatlerinin Türkiye distribütörü Eren Holding'in başkanı Ahmet Eren ve Biletix Yönetim Kurulu Başkanı Ali Koç katıldı. 
     Yeni saatlerin Fenerbahçe Şükrü Saraçoğlu Stadı için kombine bilet özelliği taşıyacağı bildirildi. 
     Access otomatik geçiş özelliği olan bu saatlerin içinde bulunan elektronik çipe, Biletix satış noktalarından veya telefonla yüklenecak kontörle, Fenerbahçe'nin sahasındaki istenilen maça gidilebileceği kaydedildi. 
     Swatch'ın, spor saat tercih edenler için access özelliği olan plastik scuba, klasik saat tercih edenler için de Fenerbahçe Logosu olan çelik kasalı bir model hazırladığı ifade edildi. 
     Fenerbahçe saatlerinin Swatch Store, Swatch yetkili bayileri, Fenerium ve Biletix noktalarında satışa sunulacağı bildirildi. 
     






</TEXT>
</DOC>
