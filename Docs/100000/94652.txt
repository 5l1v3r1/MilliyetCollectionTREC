<DOC>
<DOCNO> 94652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun36.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'den tehdit "Yakında saldıracağız" 
</HEADLINE>
<TEXT>

     El Kaide terör örgütünün sözcüsü Süleyman Ebu Geyt, ABD ve Yahudi hedeflerine çok yakında saldıracakları tehdidinde bulundu. 
     Cezayir'de yayımlanan El Youm gazetesine konuşan Ebu Geyt, ''Çok yakında, ABD'deki ve dünya genelindeki ABD hedeflerine saldıracağız'' dedi. 
     ''Askeri ve istihbarat ağımız, uzun bir zaman almayacak bir zaman diliminde saldırabileceği ABD hedeflerini gözlemliyor'' diyen Ebu Geyt, intihar komandolarının, ABD ve Yahudi hedeflerine saldırmak için hazır ve sabırsız olduklarını söyledi. 
     ABD'yi, ''emniyet kemerlerini takmaları'' konusunda uyaran Ebu Geyt, El Kaide'nin, ''Allah'ın izniyle hiç beklenmedik bir yerden vuracağını'' ileri sürdü. 
     ''ABD, bizim sadece konuşmadığımızı, söyleneni eyleme çevirdiğimizi biliyor'' diyen Ebu Geyt, saldırıların ayrıca, ''Afganistan'daki kukla hükümet'' olarak yorumladığı Karzai yönetimini de hedef alacak şekilde planlandığını belirtti. 
     Ebu Geyt, ABD'nin terörle mücadelesinin, El Kaide'nin askeri, ekonomik ve istihbarat yönünü etkilemediğini iddia etti. 
     





</TEXT>
</DOC>
