<DOC>
<DOCNO> 77316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun07.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaydaki en uzun yapı olacak "Omurga"nın yapımı başladı 
</HEADLINE>
<TEXT>

     ABD'nin Florida eyaletindeki Cape Canaveral'da bulunan Kennedy uzay üssünden dün fırlatılan uzay mekiği Atlantis, Uluslararası Uzay İstasyonu'na UUİ inşası tamamlandığında uzaydaki en uzun yapı olacak ''omurganın'' ilk parçasını götürüyor. 
     Atlantis'in ilk parçasını taşıdığı ve Amerikan Havacılık ve Uzay Dairesi NASA yetkililerinin bir omurgaya benzettikleri yeni yapı, güneş panelleri, soğutma araçları ve UUİ'de yaşamın sürmesi için gerekli diğer sistemlerde kullanılacak onlarca tonluk teçhizatın temeli olacak. 
     2004'te bitirilmesi beklenen bu yapının 100 metreden uzun olacağı 
     belirtiliyor. Bu yapı, bitirildiğinde UUİ mürettebatına yörüngeye oturtulan Canadarm2 adlı dev robot kolu hareket ettirme imkanı sağlayacak. Hareketli bir temel üzerine oturtulacak Canadarm2, 91 metrelik bir ray üzerinde hareket edebilecek. Atlantis, yarın UUİ'ye kenetlendiğinde astronotlar bu yeni parçanın yerleştirilmesi için çalışmalara başlayacak. 
     






</TEXT>
</DOC>
