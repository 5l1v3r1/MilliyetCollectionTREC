<DOC>
<DOCNO> 94707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur11.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava, hafta sonuna kadar sürecek... 
</HEADLINE>
<TEXT>

     Yağışlı hava, hafta sonuna kadar yurdun kuzey ve iç kesimlerinde etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, yarın, İç Ege, Göller Bölgesi, İç Anadolu, Batı Karadeniz'in iç kesimleri ile Orta ve Doğu Karadeniz'de gökgürültülü sağanak yağış görülecek. 
     11 Temmuz Perşembe ve 12 Temmuz Cuma günü, Marmara'nın doğusu, İç 
     Ege, Akdeniz'in iç kesimleri, İç Anadolu ve Karadeniz Bölgesi, yağışlı olacak. 
     Gökgürültülü ve sağanak şeklinde beklenen yağışların, Karadeniz'in iç kesimlerinde yer yer etkili olacağı tahmin ediliyor. 
     Yağışlı hava, hafta sonunda da yurdun iç kesimlerinde ısınmaya bağlı olarak devam edecek. 
     Hava sıcaklıkları, yağış alan yerlerde 3-4 derece azalacak. 
     Meteoroloji uzmanları, sağanak ve gökgürültülü sağanak yağışların, atmosferin yukarı seviyelerindeki soğuk havaya bağlı olarak genellikle öğle saatlerinden sonra görüleceğini belirttiler. 
     





</TEXT>
</DOC>
