<DOC>
<DOCNO> 86736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun23.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde'a göre Fransızlar Le Pen'in görüşlerini benimsiyorlar 
</HEADLINE>
<TEXT>

     Fransız Le Monde gazetesinde yayınlanan bir araştırma, Fransızların aşırı sağcı Ulusal Cephe Partisi lideri Jean-Marie Le Pen'in görüşlerini giderek benimsemeye başladığını ortaya çıkardı. 
     Araştırmaya katılan Fransızların yüzde 28'i, Le Pen'in görüşlerine karşı olmadığını ifade etti. 
     Fransız gazetesi, 2000 yılında yapılan araştırmada Le Pen'in fikirlerine karşı olmayanların oranının yüzde 17, 1999 yılında yapılan araştırmada ise bu oranın sadece yüzde 11 olduğunu hatırlattı ve aşırı sağın son üç yılda nasıl güçlendiğine dikkati çekti. 
     Fransız aşırı sağın, gelecek ay yapılacak iki turlu genel seçimlerde, en az üç milletvekilliği kazanması bekleniyor. 
     Le Pen, cumhurbaşkanlığı seçimlerini ilk turunda büyük bir zafer kazanarak, Sosyalist aday Lionel Jospin'in ikinci tura kalmasını engellemişti. Jospin, seçimlerdeki bu hezimet sonrası siyaseti bırakmıştı. 
     





</TEXT>
</DOC>
