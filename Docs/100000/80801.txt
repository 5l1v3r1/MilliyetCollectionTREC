<DOC>
<DOCNO> 80801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/siyaset/asiy.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

     Merkez solun da oylarına talibim 
18 Mayıs’ta DTP’nin başına geçecek olan Mehmet Ali Bayar, sadece merkez sağ seçmeni ve kadrolarıyla değil, sosyal demokratlarla da ilişkisinin olduğunu anlattı 
     DERYA SAZAK 

Sayın Bayar, "makul çoğunluğun" temsilcisi olma iddiasıyla 18 Mayıs’ta DTP’nin başına geçiyorsunuz, Demirel’in Cumhurbaşkanlığı döneminde Çankaya’da dış politika danışmanıydınız. Aktif siyasete girme düşüncesi sizde nasıl oluştu 
     Siyaset bana göre bir yurttaşlık görevi, babam da Nuri Bayar politikacı olduğu için bizim ailede her zaman değer görmüştür. Türkiye’de siyaset yapmak isteyen insanlara sanki çok tehlikeli, mayınlı araziye girercesine, "Aman yapma, siyaset çok kirli, belalı" türünden caydırıcı, hatta korkutucu telkinler yapılır. Oysa sorunlarımızın sadece kaynağı değil, çözümünün de siyaset olduğuna inanıyorum. Neticede siyaset bir hizmettir. Erdemli bir iştir. Bir başkasının hayatının daha iyi olması için heyecan duyabilmektir siyaset. Ben bu heyecanı duyuyorum. Türkiye’deki genç insanların da bunu duyduğunu biliyorum.. 
     
Siyasetin insan kaynağı son dönemde hayli aşındı, idealizm ve erdemden çok rant’, nüfuz kullanımı’ gibi kavramlar geçerlilik kazandı genç bir diplomat olarak DTP’yi yeniden yapılandırırken "değişim"in önünü açabilecek misiniz 
     Türkiye’nin objektif şartları farklı olsaydı belki siyasetteki yenilik arayışı bu kadar yoğun olmayacaktı. Türkiye’nin şartlarına baktığınız zaman biraz eskiye gidersek, siyasetin kırılma noktalarında - demokrasi dışı dönemlerde - önemli kadro değişiklikleri yaşandı. Bunların hepsi siyasetin doğal kaynaklardan beslenmesini önledi. Siyasetçi zor yetişiyor. İşte yeni oluşumları izliyorsunuz, insan kaynağı o kadar da fazla değil. Siyasete girmenin önemli bir risk teşkil ettiği ortamda, 40 yaşında bir diplomatın Türkiye’nin ana siyaset damarından gelmekten olan bir partinin başına lider olarak davet edilmesi de bu ülkenin özel şartlarının sonucudur. Çünkü çok büyük bir arayış var. Yeniliğe, yeni yüzlere susamışlık var. Kriz ortamı da bu değişimi zorluyor. Toplum patlama noktasında... 
     
     Dinle siyaset olmaz 
Havaalanında bayrak ve Kuran’la karşılandınız, Ankara’da partiye üye olduktan sonra Adapazarı’na geçerek cuma namazı’ kıldınız. Sizi Tayyip Erdoğan karşısında alternatif olarak görmek isteyen makul çoğunluk’ta bir tereddüt uyandı... 
     Türkiye beni tanıdıkça böyle bir tereddüde mahal olmadığı görülecektir. Dinin siyasete alet edilmesine karşıyım. Din bazında siyaset yapmak Türkiye’yi bu noktalara getirdi. Türkiye’de dar alanlar yaratıldığı için bu tür ayrışmalara gidiliyor. Milliyetçilik ya da din adına ya da ilericilik gericilik adına birtakım değerler sadece belli gruplarla tanımlandığı zaman makul çoğunluk ayrışmaya başlıyor. Oysa bunlar bizi ayıran değil, birleştiren değerler. Çağdaş, yüzünü geleceğe dönmüş, Atatürk devrimlerine sadık bir toplum, manevi değerleriyle birlikte geleneklerinin güzelliğini de yaşayabilirse büyük mutabakatı oluşturur. Türkiye’de 1923 ve 1950 uzlaşmalarının altında da bu var. 
     Cuma namazıyla ilgili ben bir siyasi beyanda bulunmadım. Bir soru üzerine Ankara’da belli siyasi kadrolarla mı beraber namaz kılacaksın sorusu üzerine ben cuma günü Adapazarı’nda olacağım, imk n olursa orada kılarım dedim. 
     
Dinsel içerikli bir siyasi mesaj değildi, öyle mi 
     Beni tanıyanların çok iyi bildiği, yeni tanıyacak olanların da zamanla anlayacağı gerçek şudur Türkiye’de sadece merkez sağın klasik tabanı ve kadrolarıyla değil, kendisini merkez solda tanımlayan birçok kesimle de yakın ilişki içinde olan, onları anlayabilen bir insanım. Kadrolaşmamda da, siyasete bakış açımda da, merkezi tanımlarken de sosyal demokrat kesimi de hedef alacağım. 
     
     Makul çözümler 
Soldan oy mu alacaksınız 
     Sosyal demokratlardan oy almaya talibim. Türkiye’nin bu ayrışmaya tahammülü yok. Mesele Türkiye’nin önüne makul çözümler koyabilmek. 
     
Şubat 2001’deki krizin ardından ekonomi yönetimine gelen Kemal Derviş de siyasette yeni bir aktör olarak görülüyordu. Tayyip Erdoğan’a karşı siz de merkezi toparlamak üzere sahneye çıkıyorsunuz Bu kadar çok parti arasında halka somut olarak ne söyleyeceksiniz Size niye oy verecek insanlar 
     Öncelikle, bugün Türkiye’deki partilerin hiçbiri geçen seçimlerde aldıkları oylarla mütenasip tabana oturmuyor. Siyasi partilerin altından tabanları kaydı Bugün kimse şu kadar yüzdeyle Türkiye’yi temsil ediyorum diyebilme imk nına sahip değil. 
     
     İsyan ettim 
1999 seçim sonuçlarını unutalım mı 
     Hayır, elbette onlar bir meşruiyet göstergesidir, hükümet var, parlamento var, sonuna kadar saygılı olmak demokrasinin gereğidir ama halkın desteği kayboldu. Bir temsil sorunu var. Arayışın altında bu yatıyor. Gelecek korkusu var. Türkiye’nin yüzde 70’i 35 yaşın altında. Beni siyaset yapmaya iten en önemli nedenlerden biri önüme konan gençlerle ilgili ankettir. İsyan ettim. Ülkenin gençlerinin yüzde 79’u krizden sonra Türkiye’de yaşamak istemediğini söylüyor. Bu büyük bir başarısızlıktır. Bunu kabul etmek mümkün değil. Türkiye geleceğini kaybetmiş. 
     Adapazarı gibi bir kentte bu çok daha ağır yaşanan travma. Ekomomik kriz değil sadece, depremin de çok büyük etkisi var. İnsanlar çok ağır darbe yemişler. Deprem, ekonomik krizler ve siyasetteki üst yapı sorunlarından, çözümsüzlükten bıkmış insanlar, özellikle de gençler gelecekteki umudu kesmişler. Öncelikle Türkiye’de yeniden umut ve güveni sağlamalıyız. 
     Siyasetin Türkiye’nin gerçek meselelerini yeniden konuşur hale gelmesi lazım. Sakarya’da 120’den fazla fabrika var organize sanayi bölgesinde 10 - 12’si çalışır halde. Bunlar görülmüyor. Bunun depremle ilgisi yok. Depremden 72 saat sonra ihracat yapmışlar. Ama ekonomik kriz büyük refah kaybına yol açmış. Türkiye müteşebbisi kaybetti. Müteşebbis bugün kendisine söylenenlere güven duymuyor. Yatırımcı ortadan kalkıyor. Faiz, haciz, vergi, borç sarmalında geleceği de ipotek altına alınmış vaziyette. Şubat 2001 kriziyle Türkiye’nin bütün hesap dengeleri altüst oldu. 
     
Artık sağ ve sol kavramlar eskidiDTP’den siyasete girmeniz bir handikap değil mi, son seçimde binde 60 oranında oy almış bir parti yerine yeni oluşum deneyebilirdiniz 
     Bugün değişik oluşum denemeleri var. Türkiye önemli bir vadeye giriyor, en geç iki yıl içinde seçim olacak. Daha da erken olabilir. Yeni bir oluşumun, partinin kendisini örgütleyebilmesi açısından kalan zaman çok uzun değil. 
     DTP, değişime kapılarını açtı. Bir çağrıya kulak verdi. Onların davetine de ben kulak verdim. Başka parti olur muydu, merkez sağda birleşme düşünülmeli miydi, zaten sorun da orada... Merkez sağın ve solun geçen 15 yılda giderek ayrışmasıdır, asıl sorun... Çare, merkezin yeniden inşasıdır. Artık sağ ve sol kavramlar da eskidi. Dünyada da böyle, makul çoğunluk’ siyasetin atardamarı. 
     
     Dünyanın benimsediği model 
Makul çoğunluk tanımını açar mısınız 
     Cumhuriyet’in değerlerine bağlı, çağdaşlığı özümsemiş, kendi kültürünün getirdiği değerlere de sadık, onları laiklikle bağdaştırmış, Atatürk’ün ileriye gitme, muasır medeniyeti yakalama hedefini çok iyi anlamış büyük çoğunluğu kastediyorum. Makul çoğunluk aşırılıklarda değil, normalde arıyor, çözümü. Daha güzel hayat ve güçlü bir Türkiye... Buradan 11 Eylül’e gelmek istiyorum. Makul çoğunluk kavramının birdenbire önem kazanmasında 11 Eylül’ün de etkisi var. Dünya da makul çoğunluğu arıyor. 11 Eylül’den sonra Türkiye’de laikliğin ve demokratların, bunların İslamla bağdaşabilir olmasının bir model teşkil etmesi çok önemlidir. Dünya bu modeli benimsiyor. 
     
Laik hayat tarzı gelecek garantisiTürkiye de bir rol modeli olarak öne çıktı.. 
     Demokrasi ve laiklik geleneği de, geleceği de koruyor. Atatürk’ün dehası da budur. Laik yaşam tarzını bir İslam ülkesinde kabul ettirebilmiş olmasının en büyük nedeni Atatürk’ün her zaman gerçekçi ve makul çözümler aramasıdır. Hepsi aklın ve hayatın kabul ettiği çözümlerdir. Türkiye bunu gayet iyi benimsemiş durumdadır. Halkın çoğunluğunun bu bakımdan devletiyle ve rejimiyle hiçbir sorunu yok. Huzur arıyor. Barış arıyor. Kendi içinde ve çevresinde. Türkiye’nin dış politikasındaki güçlerinden biri de makul çoğunluğun sağduyusudur. Türkiye hiçbir zaman maceracı olmamıştır. Saldırgan olmamıştır. 
     
     Demokratım 
Bu özellikler, makul çoğunluğun sağduyusunu yansıtmanın ötesinde sizin karakterinizle de örtüşüyor mu Maceracılıktan uzak olma gibi... 
     İçselleştirdiğim bir kavram. Kendimle özdeşleştiriyorum. Ben demokrat bir insanım. Laik hayat tarzını Türkiye’nin geleceğinin garantisi olarak görüyorum. Bu bağlamda manevi değerlere, inançlara da saygılıyım. Ailemin içinden geldiği gelenek de bu değerlere bağlıdır. 
     
     YARIN 

</TEXT>
</DOC>
