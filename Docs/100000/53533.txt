<DOC>
<DOCNO> 53533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yasam/yas07.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın gaspçı 
</HEADLINE>
<TEXT>

Alman turisti soymaya çalıştı, paniğe kapılınca kimliğini de verdi, karakola gidip "Kimliğimi kaybettim" dedi 
     Antalya’nın Kaleiçi semtinde önceki gece, Alman Robert Schulz’a kendisini "rehber" olarak tanıtarak yaklaşan ve daha sonra zorla 21 milyon lirasını alarak kaçmaya çalışan Caner Danış 24 , turistin bağırması üzerine paniğe kapıldı. Geri dönerek Schulz’a parasını veren Danış, bu sırada cebinden kendi kimliğini de çıkardığını fark etmedi ve olay yerinden hızla uzaklaştı. Şaşkına dönen Schulz ise Caner Danış’ın nüfus cüzdanı ile birlikte Yat Limanı Karakolu’na başvurdu ve şikayetçi oldu. 
     
Polisler de şaşırdı      Olayın ardından pansiyonuna dönen gasp zanlısı, nüfus cüzdanını başka yerde düşürdüğünü zannederek, dün karakola başvurdu ve kimliğini kaybettiğini söyledi. Aranan gaspçıyı karşılarında gören polisler, Danış’ı nezarethaneye kapatarak, durumu Asayiş Şube Müdürlüğü’ne bildirdi. Danış’ın ilk sorgusunda suçlamaları reddettiği ve kimliğini turiste yanlışlıkla vermiş olabileceğini söylediği öğrenildi. 
     



 YAŞAM 























</TEXT>
</DOC>
