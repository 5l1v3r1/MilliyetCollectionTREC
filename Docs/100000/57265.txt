<DOC>
<DOCNO> 57265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/ekonomi/eko06.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak’ın malvarlığına tedbir 
</HEADLINE>
<TEXT>

Bankacılık Düzenleme ve Denetleme Kurumu BDDK , Halis Toprak ve ortaklarının malvarlıkları üzerine her türlü muhafaza tedbiri alınması için mahkemeye başvurdu 
     Bankacılık Düzenleme ve Denetleme Kurumu BDDK , Fon’a devredilen Toprakbank’ın ortaklarının malvarlıkları üzerine tedbir girişiminde bulundu. 
     BDDK’dan İMKB’ye gönderilen açıklamaya göre, Tasarruf Mevduatı Sigorta Fonu Yönetim Kurulu’nun 30 Kasım tarihli kararıyla Bankalar Yasası’nın ilgili maddeleri çerçevesinde Toprakbank eski sahip ve yöneticilerinden Toprak Kağıt, Toprak Seniteri, Toprak Seramik, Toprak İnşaat, Halis Toprak, Ahmet Toprak, Mehmet Toprak, Zafer Ataman, Yeşim Toprak ve Turgut Tavşanlıoğlu’nun mal varlıkları üzerine her türlü muhafaza tedbiri alınmasının ilgili mahkemeden istenilmesi kararlaştırıldı. 
     
Gayrimenkul zengini      Ankara Asliye Birinci Ticaret Mahkemesi’nin 3 Aralık tarihli kararları uyarınca, Ankara 26. İcra Müdürlüğü’nce, söz konusu ortakların Toprak Finansal Kiralama ve Toprak Factoring firmaları nezdinde sahibi bulundukları varlıkları üzerine, ayni ve şahsi haklarla kısıtlanmamak ve üçüncü kişilere devir ve temlik edilmemek üzere tedbir konulması hususunda yazı gönderildi. 
     Toprakbank fona devredilmeden önce Halis Toprak, Londra’daki Toprak Mansion adlı malik nesini satışa çıkarmıştı. Toprak, 50 milyon dolar değerinde olduğunu söylediği malik ne için Araplar ve İngilizlerin 30 milyon dolar verdiklerini kaydetmişti. Toprak, Londra’daki malik nesinin yanı sıra Nice’te bir malik nesi ve Londra yakınlarında 165 dönümlük çok değerli bir arazisi olduğunu açıklamıştı. 
     Öte yandan Toprakbank, Fon’a devrinden önce, toplam değerleri 36 trilyon lirayı bulan 441 adet işyeri, mesken ve arsayı satışa çıkarmıştı. Toprakbank’ın 24 ildeki gayrimenkulleri arasında büro, dükk n, fabrika, bina, iş merkezi, düğün salonu, tavuk çiftliği, daire, villa, çiftlik evi ve arsa yer alıyor. 
     



 EKONOMİ 




















</TEXT>
</DOC>
