<DOC>
<DOCNO> 61136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/spo05a.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan artık Parmalı 
</HEADLINE>
<TEXT>

Inter’de forma şansı bulamayan temsilcimiz, İtalya Ligi’nde sondan ikinci sırada bulunan Parma’ya transfer oldu 
     HAKAN Şükür, Parma ile bugün sözleşme imzalıyor. Dün Sarı - Lacivertli kulüple el sıkışan tecrübeli oyuncunun 1.5 yıllık sözleşmeye imza atacağı, 6 ay boyunca Inter’den aldığı ücretin aynısını alacağı, önümüzdeki sezonun başında ise yeniden masaya oturacağı öğrenildi. 31 yaşındaki Hakan, takımının bu hafta Lecce ile evinde lig, 21 Şubat’ta da Hapoel Tel Aviv’le oynayacağı UEFA Kupası maçında forma giyebilecek. 
     TORINO ve Inter’den sonra üçüncü kez bir İtalyan Kulübü’nde şansını deneyecek olan golcü oyuncu, özellikle İngiliz takımlarından daha cazip teklifler geldiğini, ancak gerek İtalya’da kendisini yeterince kanıtlamadığı, gerekse Parma Teknik Direktörü Sacchi’nin kendisini ısrarla istemesi nedeniyle tercihini bu yönde kullandığını söyledi. Hakan, Parma’da Di Vaio ve Japon Nakata ile forma rekabetine girecek. 
     



 SPOR 
























</TEXT>
</DOC>
