<DOC>
<DOCNO> 65486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/magazin/mag01a.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Niran Ünsal sefilleri’ oynuyor 
</HEADLINE>
<TEXT>
Yine ona hüsran yine ona hasret var... 
Sevgilisinden ayrıldı, iki çocuğuyla, beş parasız sokakta kaldı. Kısa süre öncesinin popüler müzik yıldızı Niran Ünsal, geleceğinden ümitsiz, şarkı karşılığı’ Taksim’de bir otelde kalıyor... 
     ALİ EYÜBOĞLU 

     Niran Ünsal, müzik dünyasının bir şarkıyla şöhreti yakalayan yıldızlarından... Parlayışı çabuk olsa da, şöhret merdivenlerinden inişi yavaş yavaş gerçekleşti. Tiyatrocu Peker Açıkalın’la yaşadığı aşkla hayata yeniden tutunan 29 yaşındaki şarkıcı, ayrılığın ardından yeniden zor ve sorunlu günlerle karşılaştı. 
     Ünsal adını ilk kez, 1994’te Kuşadası’nda yapılan Pop Show’ yarışmasında duyurdu. Serseri Mayın’ adlı şarkıyla birincilik aldı. Müzik yapımcılarının dikkatini çeken Ünsal, ilk albümü Haktan’ı çıkardı. İzmir Radyosu sanatçılarından Nursal Ünsal Birtek’in kızı, bu şarkıyla müzik dünyasında kısa sürede kendine yer edindi. 
     
Talihsiz günler...      Ünsal için talihsizlikler 1998’in ikinci yarısında başladı. Bir yıl emek vererek hazırladığı ikinci albümünün kayıtları Atilla Özdemiroğlu’nun stüdyosunda çalındı. Birkaç ay sonra narkotik polisi şarkıcının Etiler Ulus’taki evini bastığında, 25 gram esrar ele geçirildi. 
     
Çocuklarını gönderdi      1999’da Peker Açıkalın’la başlayan aşkını açıklarken, "Hayatımda yepyeni bir sayfa açtım" diyen Ünsal, geçtiğimiz günlerde bu defteri, açılmamak üzere kapattı. Açıkalın’la paylaştığı evden, kızıyla ayrılan şarkıcı, özel eşyalarını bir depoya koydu. Ünsal, Açıkalın’dan olan 1.5 yaşındaki kızı Narin Şeker ile Kaan Canbağ’la 6 aylık evliliğinden dünyaya gelen 10 yaşındaki kızı Hande’yi de, İzmir’deki annesine gönderdi. 
     
Üzüntüden zayıfladı      Şarkıcı, konaklayacak yer sorununu da, şimdilik arkadaşı aracılığıyla çözdü. Taksim’deki Dorint Park Plaza Otel, personel balosunda ücret almadan çıkması karşılığı, şarkıcının otelde 1 ay konaklamasını kabul etti. Bu sürenin bitimine birkaç gün kala kara kara düşünmeye başlayan şarkıcı, bir ayda 5 kilo verip, 51 kiloya düştü. Şarkıcı, oteldeki zamanı dolunca, ekstra iş peşine düşecek. 
     



 MAGAZİN 

















</TEXT>
</DOC>
