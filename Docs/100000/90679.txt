<DOC>
<DOCNO> 90679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/cemal.html </URL>
<DATE> 2002/06/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hadi gidine gidine, Türkler geliyor 
</HEADLINE>
<TEXT>

     Her seferinde başımı kaldırıp televizyon ekranında Raga Oktay’ı karşımda görünce biraz sinirime de dokunuyordu. "Hadi gidine gidine, şimdi Türkler geliyor " diye sesini çatlata çatlata söylemeye başladığında birkaç defa fesüpanallah da çekmedim değil. 
     Ama dünden beri değiştim 
     Sempatik gelmeye başladı. 
     Milli Futbol Takımımızın Japonya zaferiyle birlikte Raga’dan şimdi hoşlandığımı bile söyleyebilirim. 
     Böylece reklam dünyasında Serdar Erener de, basketboldaki 12 Dev Adam’dan sonra bu kez de futbolda "Türkler Geliyor "u yakalamış oldu. 
     Futbolda gerçekten geliyoruz 
     Japonlar değil, Türkler geliyor. 
     48 yıl sonra Dünya Kupası’na katılmak... Önce 32 takımdan 16’nın içine girmek, sonra da ilk 8’e kalmak... Üstelik kupanın star takımı Japonya’yı kendi evinde yenerek bunu yapmak... 
     Büyük başarı. 
     Bu başarının altına imza atanlar, inanın, Türk futbolunda tarihi bir yürüyüşü başlattılar. 
     Türkiye’yi ilk 16’nın içine sokan 3 - 0’lık Çin galibiyetinden sonra "Rüzgarı arkamıza alıyor muyuz " diye sormuştum. 
     Dünkü galibiyetle birlikte oldu bu. 
     Rüzg r şimdi arkamızda. 
     Senegal’in bu rüzgarı kesmesi yakın ihtimal değil. Bizim takım eğer tecrübesiyle birlikte sıkı bir oyun disiplini de kurabilirse, tek tek bazı yıldızlardan oluşan, fakat disiplinden yoksun Senegal’i yenip ilk 4’e girer, yani Dünya Kupası’nda finalin eşiğine gelir. 
     Bu bir sürpriz olmaz. 
     Türkiye’nin Senegal’i geçip ilk 4’e gireceğine inanıyorum. Milli Takımımızın tarihi yürüyüşünü durdurmak bundan böyle kolay değil. 
     Şimdi anımsıyorum. 
     Cim Bom’la ilgili bir hatıra. 
     2000 yılı mayıs ayında Arsenal’le Kopenhag’da oynayacağımız UEFA finaline gidiyorum. Uçakta ünlü bir İngiliz teknik direktörüyle yan yana düştük. Bana hangi takımın şampiyon olacağını sordu. 
     Kem küm ettim. 
     Ne de olsa rakibimiz, nereden baksan koca Arsenal’di. İngiltere şampiyonuydu. Üstelik 1998’de yıl dünya şampiyonu olan Fransa Milli Takımı’nın Henry dahil dört yıldız oyuncusu da Arsenal’deydi. 
     İngiliz Hoca aynı kanıda değildi. 
     Aynen şöyle dedi 
     "Hiç merak etme. Kupa Galatasaray’ın olacak. Çünkü siz buraya ilk defa geliyorsunuz. Arsenalli oyuncular ise ilk defa gelmiyorlar. Böyle çok kupa gördüler. O yüzden siz buraya kadar geldikten sonra bu kupayı bırakmazsınız. Ayrıca unutmayın, çok iyi oyuncularınız var." 
     Dediği çıkmıştı. 
     Leeds’in Elland Road Stadı’nda başlayan Cim Bom’un tarihi yürüyüşünü Arsenal, Kopenhag’ın Parken Stadı’nda da durduramamıştı. 
     Avrupa şampiyonu olmuştuk. 
     Böylece Türk futbolunun çıtası yükseldi. Cim Bom’un Avrupa ve Süper Kupa zaferleriyle futbolumuzda psikolojik bir duvar yıkıldı. "Biz de yapabiliriz " inancı, Türk futbolundaki komplekslerin temeline ölümcül bir darbe indirdi. 
     Ne demek istiyorsun 
     Dünya Kupası’nı mı alacağız 
     Bu soruyu soranlara, İngiliz Hoca’nın yukarıdaki sözlerini bir kez daha hatırlatıyorum. 
     Biz buraya ilk defa geliyoruz. 
     Artık kendimize güvenimiz var. 
     Bundan sonrası, tek tek maçlar. 
     90’ar dakikalık yani. 
     Kaç tane kaldı ki .. 
     Topu topu üç tane... 
     Oyun disiplinini kurup asıldık mı, tarihi yürüyüşümüz, inanın, devam eder. 
     Raga’nın dediği gibi 
     "Hadi gidine gidine, 
     şimdi Türkler geliyor " 
     Milli futbolcularımızı kutluyoruz. Başarılarının Senegal maçında da devam etmesini diliyoruz. 
     Türkiye’nin morale, başarıya ihtiyacı olduğu bir dönemde, bunu bize verdiler. 
     Kendilerine teşekkür ediyoruz. 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
