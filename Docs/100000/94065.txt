<DOC>
<DOCNO> 94065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yasam/yas08.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylem ve gözyaşı satışı engellemedi 
</HEADLINE>
<TEXT>

Barış Manço’nun Moda’daki köşkü satıldı ancak sanatçının hayranları, Halk Bankası ve Sulhi Aksüt’e büyük tepki gösterdi 
     İSMAİL POLAT İstanbul 

     Barış Manço’nun Moda’daki ünlü köşkü, 362 milyar liraya Halk Bankası’na satıldı. Sanatçının hayranları, Halk Bankası ve Sulhi Aksüt’e tepki gösterdi. 
     Kadıköy 2. İcra Müdürlüğü’nde gerçekleştirilen satışta, Manço’nun köşkü 360 milyar liraya satışa çıkarıldı. Halk Bankası’nın avukatı Suat Çekilmez, 2 milyar lira daha artırdı. Başka talipli çıkmayınca, Manço’nun unutulmaz bestelerine hayat verdiği köşk, Halk Bankası’nın oldu. 
     
Ben de öldüm’      Lale Manço, "Bugün ben de öldüm. Kanunen her şey bitmiş değil. Tüm hukuksal mücadelemizi sürdüreceğiz" dedi. Sanatçının büyük oğlu Doğukan da Halk Bankası’nın avukatı Çekilmez’e "Beni doğup büyüdüğüm evden atıyorsun. Vicdanın rahat mı " dedi. Manço hayranları "Halkın bankası, halkın sanatçısına sahip çık" yazılı pankart açtı. 
     
Kız kardeşi aldı      Ardından Manço’nun Moda’daki dairesi de 50 milyar liradan satışa çıkarıldı. Manço’nun kız kardeşi İnci Manço İlbay ile banka avukatı arasında kıran kırana bir yarış başladı. 58 milyar 570 milyon lira veren İlbay, dairenin yeni sahibi oldu. 
     Manço ve eşi Lale Manço ile Sulhi Aksüt’ün ortağı olduğu ASM Dış Ticaret Limited Şirketi’nin, Halk Bankası’na olan 2.5 trilyon liralık kredi borcu nedeniyle Moda’daki 2 ev icrayla satışa sunulmuştu. 
     



 YAŞAM 




















</TEXT>
</DOC>
