<DOC>
<DOCNO> 85666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun23.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ile Schröder bir araya geldi 
</HEADLINE>
<TEXT>

     Almanya'nın başkenti Berlin'deki temaslarına sürdüren ABD Başkanı George Walker Bush, Cumhurbaşkanı Johannes Rau ile yaptığı görüşmeden sonra Başbakanlık'ta Başbakan Gerhard Schröder ile biraraya geldi. 
     Başbakan Schröder, Bush'u başbakanlık kapısında karşıladı ve ardından görüşmeye geçildi. 
     Görüşmede, ağırlıklı olarak Irak'a yönelik olası askeri harekatın, Ortadoğu Filistin-İsrail sorununun ve terörizmle mücadele konularının ele alınması bekleniyor. 
     Bush ile Schröder, görüşmeden sonra TSİ 14.00'te ortak basın toplantısı yapacak. 
     Öte yandan, dünkü Bush aleyhtarı gösterilerde polisle çatışan 210 kişinin geçici süre gözaltına alındığı, 58 kişinin de huzur bozmak suçundan tutuklandığı belirtildi. 
     Berlin polisi, olaylar sırasında 44 polisle çok sayıda göstericinin de yaralandığını kaydetti. 
     





</TEXT>
</DOC>
