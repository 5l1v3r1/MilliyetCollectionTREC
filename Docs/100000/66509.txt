<DOC>
<DOCNO> 66509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun07.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Satanistleri asın 
</HEADLINE>
<TEXT>

Ortaköy’de bir genç kızı Şeytana kurban etmek’ amacıyla öldüren üç sanığa verilen 25’er yıl hapis cezasını az bulan yüksek mahkeme, sanıklara idam verilmesini istedi 
     ANKARA Milliyet 

     Yargıtay 1. Ceza Dairesi, Ortaköy’de Şehriban Coşkunfırat’ı "Şeytana kurban etmek" amacıyla öldürdükleri gerekçesiyle 3 sanığa verilen 25’er yıl ağır hapis cezasını az buldu. Daire, sanıklar hakkında, idam cezasını öngören TCK’nın 450. maddesinin uygulanmasını istedi. 
     Yargıtay, İstanbul 2. Ağır Ceza Mahkemesi’nin, sanıklar Zinnur Gülşah Dinçer, Ömer Çelik ve Engin Arslan hakkında verdiği mahk miyet kararlarının temyiz incelemesini sonuçlandırdı. Daire, sanıklar hakkında TCK’nın "kasten adam öldürme" hükmünü düzenleyen 448. maddesinden verilen 25’er yıl ağır hapis cezasına ilişkin kararı sanıklar aleyhine bozarak, TCK’nın 450. maddesinin 3 ve 4. fıkralarının uygulanmasını istedi. 
     TCK’nın 450. maddesinin 3 ve 4. fıkraları, adam öldürme fiili "canavarca bir his sevkiyle veya işkence ve taziple ika edilirse" ve "taammüden icra olunursa", idam cezası verileceğini hüküm altına alıyor. 
     İstanbul 2. Ağır Ceza Mahkemesi Dinçer, Çelik ve Arslan’ın, Coşkunfırat’ı, "Şeytana kurban etmek" amacıyla öldürdükleri gerekçesiyle, TCK’nın 448. maddesi uyarınca 30’ar yıl hapse çarptırdı. Mahkeme, sanıkların bu cezalarını, suçlarını itiraf etmiş olmaları nedeniyle 25’er yıla indirdi. İstanbul Cumhuriyet Savcılığı’nca hazırlanan iddianamede de, sanıkların, "Başka bir suçu işlemek amacıyla taammüden adam öldürmek" suçundan idam cezasına çarptırılmaları isteniyordu. 
     
Diyanet Satanistler İzmir’i merkez seçti      Diyanet İşleri Başkanlığı, satanizmin özel olarak Hıristiyanlığa, genel olarak da bütün dinlere karşı "alternatif din" olarak sunulmak istendiği uyarısında bulunurken, İzmir’i merkez seçtiklerini açıkladı. Diyanet’in "http www.diyanet.gov.tr" internet sitesinde satanizmle ilgili çarpıcı açıklamalar yapıldı... Cinsel sapıklık, cinayetler ve kedilerin kurban edilmesinin satanistlerin bizzat yaptığı olaylar olduğunun belirtildiği sitede şu görüşlere yer verildi "Satanizm bütün dinlere karşı başlatılan bir harekettir. Satanistler İstanbul, Ankara, İzmir, Bursa, Eskişehir, Adana, Antalya, Tekirdağ, Edirne ve Kayseri’de yayılmaya başlamış olup kendilerine merkez olarak İzmir’i seçmiş bulunmaktadırlar." 
     



 GÜNCEL 





















</TEXT>
</DOC>
