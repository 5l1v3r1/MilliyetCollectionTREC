<DOC>
<DOCNO> 65266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur31.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO axmahı Aygün 2 milyar lira tazminat ödeyecek 
</HEADLINE>
<TEXT>

     Ankara Ticaret Odası ATO Başkanı Sinan Aygün, Vakıfbank eski Genel Müdürü Fehmi Gültekin'e 2 milyar lira manevi tazminat ödeyecek. 
     Şişli 5. Asliye Hukuk Mahkemesi, Vakıfbank eski Genel Müdürü Fehmi Gültekin'in, ATO Başkanı Sinan Aygün hakkında açtığı tazminat davasını sonuçlandırdı. 
     Mahkeme, davacının istemini yerinde bularak, Aygün'ün Gültekin'e 2 milyar lira manevi tazminat ödemesini kararlaştırdı. 
     Dava dilekçesinde, 20 Kasım 2000 tarihinde ATO'da düzenlenen ''Yolsuzluk Kıskacında Türkiye'' konulu panelde konuşan Aygün'ün, bazı eski bürokratların, görevden ayrıldıktan sonra özel sektörde çalıştıkları ve 21 Sayılı Kamu Görevinden Ayrılan Kişilerin Yapamayacağı İşler Hakkındaki Kanun'a aykırı hareket ettiklerini öne sürdüğü ve ''nüfuz casusları'' nitelemesinde bulunduğu öne sürülüyordu. 
     Gültekin'in de suçlanan kişiler arasında yer aldığı belirtilen dilekçede, Vakıflar Bankası Genel Müdürlüğü'nün 657 Sayılı Devlet Memurları Kanunu'na tabi olmadığına dikkat çekilerek, Aygün'ün ''asılsız iddialarından dolayı'' tazminat ödemesi isteniyordu. 
     






</TEXT>
</DOC>
