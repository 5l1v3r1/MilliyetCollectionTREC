<DOC>
<DOCNO> 88255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/asik.html </URL>
<DATE> 2002/06/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Madalyalar... 
</HEADLINE>
<TEXT>

     Çanakkale’de bir grup Kıbrıs gazisine, kendi paralarıyla bastırdıkları madalyaların takıldığını BİA Ajansı’na dayanarak bu sütunda aktarmıştık. Genelkurmay Basın ve Halkla İlişkiler Genel Sekreteri Alb. Tamer Büyükkantarcıoğlu konuyla ilgili şu açıklamayı yaptı 
     1- Kore Savaşı’na katılan gaziler için Kore Cumhuriyeti tarafından bastırılıp Türkiye’ye gönderilen 16502 adet madalya, askerlik şubeleri tarafından ilgililere dağıtılmıştır. Kore Cumhuriyeti’nce verilen bu madalyaların herhangi bir yasal mevzuatla ilgisi bulunmamaktadır. 
     2- Kıbrıs Barış Harekatı’na iştirak eden gazilerden, emsallerine göre üstün hizmet gösteren 633 gaziye 926 sayılı TSK Personel Kanunu’nun 204’üncü maddesi uyarınca çıkarılan TSK Savaş Takdirnamesi Madalya ve Nişanlar Yönetmenliği gereğince, ilgili Kuvvet Komutanlıkları ile Jandarma Genel Komutanlığı’nın teklifi üzerine Genelkurmay Başkanlığı tarafından, "Üstün Cesaret ve Feragat Madalyası", "Başarı Madalyası" ve "Liyakat Madalyası" verilmesine karar alınmış. Madalyalar sahiplerine tevcih edilmiştir. 
     Türk Silahlı Kuvvetleri Muharip Gaziler Derneği tarafından Kore Savaşı’nın 50’nci Kıbrıs Barış Harekatı’nın 25. yılı anısına Darphane ve Damga Matbaası Müdürlüğü’ne yaptırılan ve ücreti karşılığı derneğe üye olan gazilere verilen "Anı Nişanları"nın herhangi bir yasal dayanağı bulunmadığı gibi, yukarıda ifade edilen madalyalarla da hiçbir bağlantısı bulunmamaktadır. 
     
     Akıllılar istediği şeyi, akılsızlar başkalarının istediğini öğrenirler. 
     Sadi 

Günün fıkrası...      Bülent Ecevit, eşine yalvarmış 
     - Rahşan, bak sayende Alanya sapığından Toros Canavarı’na kadar herkes dışarı çıktı. 
     N’olur beni de affet. 
     - Ama sen hükümlü değilsin ki... 
     - Ne fark eder Ben de günlerdir ev hapsindeyim 
     Can Ozan 

     
Kaş’ta paraşüt...      Fethiye Ölüdeniz’de yamaç paraşütü için tepeye çıkanlardan her çıkışta 8 milyon lira kesildiğini yazmıştık. Kaş Kaymakamı İbrahim Akpınar gönderdiği e-mail notunda diyor ki 
     - Kaş’ta alternatif bir yamaç paraşütü alanı hazırladım. Bir yıldır mütevazı şekilde hizmet veriyoruz. Kaş’a karayolu ile 35 km. kuş uçuşu 5 km. mesafeden uçuş imkanı var. Yolun son 4 km.lik kısmı hariç kalan kısmı asfalttır. Araçla 30 - 35 dakikada ulaşılmaktadır. Uçuşlar bedava... Aşağıda ise yeni açılan alanlarla birlikte sınırsız dalış seçenekleri ve bol eğlence, heyecan arayanları bekliyor... 
     Sağ olasın Kaymakam Bey kardeşim... 
     
Akla takılan      AB üyeliğine direnen siyasetçilere bir okur sorusu... 
     Diyelim ki, Türkiye ile AB arasında müzakerelerin başlamasını önlediniz. Ve Avrupa ile ipleri kopardınız... 
     1 Apo’yu idam edebilecek misiniz Bölücübaşı Ankara’ya idam edilmemek kaydı ile teslim edilmedi mi 
     2 Kürtçe eğitim, yayın ve Kıbrıs konularında bundan sonra da süreceği kesin olan Avrupa ve ABD kaynaklı baskılara hangi güçle, nasıl göğüs gereceksiniz 
     3 Eğer direnme azmine sahipseniz 1.5 milyar dolar kredi için IMF’nin tüm dayatmalarını neden kabul ettiniz Yoksa hedefiniz sadece Avrupa’nın demokrasi baskısından kurtulmuş bir Türkiye yaratmık mıdır 
     
62’li zirvesi...      Çankaya Köşkü’nde yarınki liderler zirvesini nostaljik bir zirve izleyecek... Bu ikinci zirve konusunda bir dostumuz bilgi veriyor 
     "Sayın Sezer, Ankara Hukuk Fakültesi’nin 1962 mezunlarındandır. Bu yıl mezuniyetlerinin 40. yılı. Ulaşılabilen 1962 yılı mezunları, Sayın Cumhurubaşkanımızın davetlisi olarak eşleriyle birlikte, cuma günü liderler zirvesinin hemen ardından Çankaya Köşkü’nde bir araya gelecekler, çay - kahve içip eski anılarını tazeleyecekler. " 
     Kimler mi varmış Sezer’in sınıf arkadaşları arasında Kimler yokmuş ki Eski milletvekilleri Hasan Fehmi Güneş, Cemil Erhan, Kemal Anadol, Muammer Alıcı. Eski MHP Senatörü Servet Bora. DYP Trabzon milletvekili Ali Naci Tuncer. Anayasa Mahkemesi Başkanı Mustafa Bumin, Anayasa Mahkemesi üyesi Ali Hüner. Prof. Yakup Kepenek, Bülent Öztürkmen, Türk Ocakları Başkanı Nuri Gürgür, Hakimler Savcılar Yüksek Kurulu üyesi Alaattin İsaoğlu... 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
