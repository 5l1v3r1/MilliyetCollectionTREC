<DOC>
<DOCNO> 97636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/spor/spo01.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecburen Nauma 
</HEADLINE>
<TEXT>

Başkan Serdar Bilgili, kombine bilet satışında rakiplerinden geri kaldıkları için bu transferi yaptıklarını söylerken, Fransız yıldız için Galatasaray’ın da devreye girmesinin bu girişimde etken olduğu belirtildi 
     ORHAN YILDIRIM 

     BEŞİKTAŞ Başkanı Serdar Bilgili, dün ziyaret ettiği Siyah - Beyazlılar’ın kampında Pascal Nouma’nın transferiyle ilgili ilginç açıklamalar yaptı. Fenerbahçe’nin 6.5 trilyon, Galatasaray’ın ise 6 trilyonluk kombine bilet sattığını vurgulayan Bilgili, "Biz 2 trilyonda kaldık. Bu yüzden onu almaya mecburduk. Lucescu’ya da bütün bunları söyleyince ikna oldu" diye konuştu. Nouma, Kartal’ın şartlarını kabul ettiğini bugün faksla bildirdi. Fransız oyuncu cuma günü İstanbul’a gelip imza atacak. 
     TRANSFERE onay verilmesinde bir diğer faktörün ise Nouma için Galatasaray’ın da devreye girmesinin olduğu belirtildi. Yöneticiler, Sarı - Kırmızılı kulübün devreye girdiğini düşünerek, "Biz de buna benzer bir olayı Mondragon konusunda yapmıştık ve fiyatı yükselmişti. Şimdi onlar da bunun peşinde" diye konuştular ve transfere noktayı koydular. Yöneticiler, bonservisi 3.5 milyon dolar olan Hakan Şükür konusunda da bu gelişme üzerine geri adım attılar ve bu dosyayı tamamen kapattılar. 
     
"Şampiyonluk benden"      Ayrılmadım, gönderildim’ 
     TÜRKİYE Lig’inde büyük takımların formasını giyerek gündeme oturan ve yeniden Beşiktaş’a dönen Sergen, "Beşiktaş’tan hiç ayrılmadım, gönderildim. Geçen yıl Yıldırım ağabeyle evinde görüşüp, anlaştık. Ancak son anda Başkan Serdar Bilgili’yi görüp selam vermediğim gerekçesiyle imza atamadım. Galatasaray’da kalmam isteniyordu, ancak tercihimi kalbimdeki takımdan yana kullandım" dedi. 
     
     Asla pazarlık yapmam’ 
     SİYAH-BEYAZLI ekiple maç başına anlaşan tecrübeli futbolcu, "Geçmişte de hiç para konusunda pazarlık yapmadım, yapmam da. Yeniden yuvama döndüğüm için mutluyum. Kovulana kadar Beşiktaş’ta oynayacağım. Evlilik düşünüyorum. Belki Aslı kızacak ama şampiyon olmadan asla evlenmem. Fenerbahçe ve Galatasaray’ı bu sezon rahat geçeriz. Beşiktaş’ı bu sezon şampiyon yapacağım" diye konuştu. 
     
Kartal havalandıİsviçre’de hazırlıklarını sürdüren Siyah - Beyazlılar, Birinci Lig ekiplerinden Neuchatel Xamax’ı tek farkla devirdi, güzel oyunuyla taraftarlarına umut verdi 
     BEŞİKTAŞ, İsviçre’de yeni sezon hazırlıkları çerçevesinde yaptığı özel maçta Birinci Lig ekiplerinden Neuchatel Xamax’ı 2 - 1 yendi, güzel oyunuyla taraftarlarına umut dolu mesajlar gönderdi. Rey’in 36. dakikadaki golüyle yenik duruma düşen Kartal, genç golcüsü Ali Cansun’un nefis kafasıyla 39’da eşitliği yakaladı. 63. dakikada Tümer’in ara pasını kaleye mükemmel plaseleyen Rumen Pancu, karşılaşmanın skorunu ilan etti 2 - 1. Siyah - Beyazlılar, Nyon amatör takımıyla gençlerini denemek için bugün bir maç gerçekleştirecek. 
     

</TEXT>
</DOC>
