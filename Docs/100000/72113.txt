<DOC>
<DOCNO> 72113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/bila.html </URL>
<DATE> 2002/03/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
AB'ye tepkinin nedeni 
</HEADLINE>
<TEXT>

     MGK Genel Sekreteri Org. Tuncer Kılınç'ın sadece "Rusya ve İran" demesi üzerinde duruldu da Avrupa ülkelerine yönelttiği eleştiriler üzerinde durulmadı. 
     Sanki, Avrupa Birliği'nin alternatifi olarak Rusya ve İran'la benzeri bir birlik kurulması önerilmiş gibi bir eksen üzerinde tartışmalar sürdürüldü. 
     Oysa işin aslı Avrupa Birliği ülkelerine Türkiye'ye karşı tutumları nedeniyle yöneltilen eleştirilerdi. 
     Avrupa Birliği'ne hiç eleştiri yöneltilemezmiş gibi başlayan kampanya, "gizli Avrupa Birliği karşıtları, derin muhalifler"e kadar varan bir karşı kampanyayla yanıtlandı. 
     İnsan "ne oluyoruz" demeden geçemiyor. 
     Avrupa Birliği'ne aday ülkeyiz diye, kimse yapılan haksızlıklara, adaletsizliklere, Türkiye aleyhine faaliyetlere ses çıkaramayacak mı 
     "Aman ses çıkarmayın, yoksa Avrupa Birliği'ne almazlar" diyerek, çocuk korkutur gibi bir anlayışla nereye varılabilir ki 
     PKK, Avrupa ülkelerinin çoğundan maddi ve manevi destek almayı sürdürüyor... 
     Olsun, varsın sürdürsün, bunun için Avrupa ülkelerini kırmaya değmez, sonra AB'ye bizi almazlar 
     İtalya'nın tutumunu görüyorsunuz. Öcalan'ı nasıl koruyup, saklayacağını, nasıl kaçırıp kurtaracağını şaşırdı... 
     Efendim İtalya, Avrupa Birliği üyesidir. Eleştirirken dikkatli olun. Sonra almazlar 
     Öcalan, Güney Kıbrıs pasaportuyla yakalandı, Atina'da ağırlandı, Kenya'da Yunanistan büyükelçisinin evinde saklandı, Lavrion kampında hala PKK'lılar eğitiliyor... 
     Bırakın şimdi Yunanistan'ı eleştirmeyi. Kendisi Avrupa Birliği üyesidir. Kızdırmaya gelmez. Görmeyin gitsin 
     Avrupa Parlamentosu, Ermeni tasarısını kabul etti... 
     Varsın etsin. Adı üzerinde Avrupa Parlamentosu, nasıl eleştirirsiniz, tam Avrupa Birliği'ne girecekken 
     Hava neredeyse bu... 
     Avrupa'yı, Avrupa Birliği ülkelerini eleştirmekten bu kadar korkmanın anlamı var mı 
     Avrupa Birliği'ne girmek istemek başka, kul köle olmak başka... 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
