<DOC>
<DOCNO> 95047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yasam/yas01.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyku haritası çizildi 
</HEADLINE>
<TEXT>

Newsweek, son sayısında uykusuzluğun haritasını çıkarıyor ve "Niye uyuyamıyoruz " sorusuna bilimsel yanıtlar arıyor 
     İSTANBUL Milliyet 

     DÜNYANIN her yerinde her gün yatağında dönerek uykuyu arayanların sayısı artıyor. Halen ABD’de 70 milyon insan uyku sorunu çekiyor. Hatta bir önceki yüzyıla oranla, ortalama 90 dakika daha az uyuyoruz. Giderek sağlık sorunu halini alan uykusuzluk için üretilen çözümler var. Ama hangisi işe yarıyor 
     
     Psikolojik sorunların etkisi 
     ABD’NİN ünlü haber dergisi Newsweek son sayısında bu konuya parmak bastı. Uykusuzluğun nedenleri arasında elektronik aletleri fazla kullanmak başı çekiyor. Psikolojik sorunların etkisi de büyük. Harvard Üniversitesi’nden nörolog Clifford Saper’in yaptığı araştırma, uykusuzluğun haritasını çıkardı. 
     
     Uyku saatleri çok önemli 
     SAPER’İN "Uyku şalteri" adını verdiği sistemde beyin yalnız çalışmıyor. Hipotalamus ve önündeki hücrelere uyku merkezi adı veriliyor. Beden kendi ritmiyle beyin merkezli bu şalteri destekliyor ve biyolojik saatin çalışmasına yardımcı oluyor. Bu yüzden uyku saatlerini değiştirmek tehlikeli olabiliyor. 
     
Bunlar da uykusuzluk efsaneleri      UYKUSUZLUKTAN kurtulmak için izinsiz ilaçları bile deneyen Amerikalılar, lavanta, yasemin gibi bitkilerden yapılan değişik ürünleri de kullanıyor. Bu arada, adetten diyerek sıcak süt, hindi, hatta horlamayı önlemek amacıyla tenis topuyla nefesini düzenlediği gerekçesiyle ensesine koyup üzerine yatıyor uyumayı bile deniyorlar ancak başarılı olamıyorlar. 
     



 YAŞAM 



















</TEXT>
</DOC>
