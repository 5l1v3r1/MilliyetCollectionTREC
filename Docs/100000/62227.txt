<DOC>
<DOCNO> 62227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo02.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplam 31 futbolcunun devre arası tatili sürecek... 
</HEADLINE>
<TEXT>

     Futbol liglerinin ikinci yarısı, hafta sonunda yapılacak maçlarla başlayacak. Ancak futbol liglerinde mücadele eden futbolculardan 31'i, ilk yarıdaki disiplin cezaları nedeniyle ikinci devrenin ilk maçlarında takımlarındaki yerlerini alamayacak. 
     Birinci Süper Lig'den 4, İkinci Lig B Kategorisi'nden 7 ve Üçüncü Lig'den de 20 futbolcu, cezaları nedeniyle ikinci yarıya geç başlayacak. 
     Birinci Süper Lig takımlarından Denizlispor'un 3 futbolcusu, ikinci yarının ilk maçlarında forma giyemeyecek. Denizlisporlu Ali Tandoğan 1 maç, Coulibaly 2 maç ve Yimpaş Yozgatspor'da oynadığı sırada kısıtlı doping maddesi kullanması nedeniyle 1 ay hak mahrumiyeti cezası alan İlyas da 3 maç sahaya çıkamayacak. Çaykur Rizesporlu Fatih de ikinci yarının ilk maçında cezası nedeniyle forma giyemeyecek. 
     






</TEXT>
</DOC>
