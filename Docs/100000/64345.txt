<DOC>
<DOCNO> 64345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/dunya/dun02.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumarbaz vekil skandalı 
</HEADLINE>
<TEXT>

     YORGO KIRBAKİ Atina 

     Yunanistan kumarbaz politikacılar skandalıyla çalkalanıyor. Yasadışı faaliyet gösteren kumarhanelere karşı mücadele çerçevesinde kurulan parlamento komisyonunun başkanı kumarbaz çıktı. Komisyon Başkanı, iktidardaki PASOK partisi milletvekili Alekos Hrisantopulos, bir toto bayiindeki makinalarda kumar oynarken gizli kameralarca tespit edildi. Milletvekili Hrisantopulos, kumar oynarken gizli kameraya çekildiğini öğrendiğinde, program yapımcısı ile pazarlığa girişti. Görüntülerinin yayınlanmamasına karşılık, kumar oynayan ve üstelik kumarhane sahipleri ile ilişkileri bulunan başka politikacıların da isimlerini açıklayacağı pazarlığı yaptı. 
     Başbakan Kostas Simitis, bu yeni skandal karşısında, Hrisantopulos’u ilk aşamada Pasok Parlamento Grubu’ndan ihraç etti. 
     



 DÜNYA 












</TEXT>
</DOC>
