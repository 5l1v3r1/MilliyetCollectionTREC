<DOC>
<DOCNO> 94801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/spo19.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Portolu Robson Nese G.Antep’e geliyor      GAZİANTEPSPOR’UN, Portekiz’in Porto takımından transfer etmek istediği orta saha oyuncusu Robson Nese’nin bugün kampa katılacağı bildirildi. Multescu, Brezilya, Şili ve Arjantin’den oyuncu ismi aldıklarını, ancak istedikleri kalitede futbolcunun Nese olduğuna karar verdiklerini belirtti. Bu arada Brezilya’nın National takımından transfer edilmek istenen Robert’ten, pahalı olması nedeniyle vazgeçildiği öğrenildi. 
     
Görev dağılımı      ANKARAGÜCÜ’NDE Cemal Aydın başkanlığındaki yeni yönetim kurulu görev dağılımı yaptı. 2. Başkan M. Kemal Ünsal, Mümtaz Karakaya basın, alt yapı ve basketboldan sorumlu başkan yardımcısı, İbrahim Kısacık ise mali işler ve tesislerden sorumlu başkan yardımcısı oldu. Serdar Özkazanç basın sözcüsü, Reşat Kılınç genel muhasip, Abdullah Bozdayı da genel sekreterliğe getirildi. 
     
Bursaspor deniyor      AVUSTURYA’DA kamp yapan Bursaspor, yabancı arayışları çerçevesinde bir Yunan ve iki Meksikalı oyuncuyu denemeye aldı. Feldkirch kentindeki kampta Yunan Chirsots Gusioti ve Meksikalı oyuncular Ricardo Sanchez ile Jorge Valle’nin takımla birlikte çalışmalara başladığı bildirildi. Gusioti’nin Almanya’nın Augsburg, Sanchez, Valle’nin ise Meksika’da oynadıkları belirtildi. 
     
Yanal’dan gol sözü      GENÇLERBİRLİĞİ Teknik Direktörü Ersun Yanal, futbolseverlerin yeni sezonda bol gol atan bir Gençlerbirliği izleme fırsatı bulacaklarını söyledi. Yanal, "Dünya Kupası’nda, ofansif futbolun önemini bir kez daha gördük. Ancak, takım oyununu ortaya koyabilmek için risk almak gerekiyor. Biz gol yemek istemiyoruz, ama risk almadan da güzel bir futbol ortaya konamayacağına inanıyorum" dedi. 
     
Leekens İzmir’de      TRABZONSPOR ve Belçika Milli Takımı’nın eski teknik direktörü George Leekens, Altay ile görüşmek için dün İzmir’e geldi. Reha Kapsal ile anlaşmaktan vazgeçen Altay yönetiminin çağırdığı George Leekens, Siyah - Beyazlı yöneticiler tarafından karşılandı. Leekens "Altay’ı tanıyorum. Yönetim ile bugün görüşeceğim. Anlaşırsak iyi bir takım kurarım" dedi. 
     
Bayanlara ücretsiz      İKİNCİ Ligi A Kategorisi’nde mücadele edecek Adana Demirspor’un Başkanı Mustafa Tuncel, bayan taraftarlardan ücret almayacaklarını açıkladı. Tuncel, Dünya Kupası’nda bayanların coşkusunu hayranlıkla izlediğini, aynı tablonun Adana’da da yaşanması için çaba gösterdiklerini belirterek, "Maçları ücretsiz izleyecek bayanlar tribünlere renk katacaklar" dedi. 
     
Yeşil Bursa rallisi      2002 Türkiye Ralli Şampiyonası’nın 4. yarışı olan "27. Yeşil Bursa Rallisi" asfalt zeminli parkurda 13-14 Temmuz tarihleri arasında yapılacak. Bursa Otomobil Sporları Kulubü’nce BOSSEK , TOFAŞFIAT, Holiday Inn, Real ve Maysan Mando sponsorluğunda düzenlenen ralli, 11 özel etap halinde 425 kilometrelik parkurda gerçekleştirilecek. 
     



 SPOR 


























</TEXT>
</DOC>
