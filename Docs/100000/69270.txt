<DOC>
<DOCNO> 69270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sondun02.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton'dan Arafat'a eleştiri "Başarısız bir lider.." 
</HEADLINE>
<TEXT>

     Eski ABD Başkanı Bill Clinton'ın eşi Senatör Hillary Clinton, Filistin lideri Yaser Arafat'ı şiddetle eleştirerek, Arafat'ın İsraillilere karşı ''terörizmi durduramayan veya durdurmak istemeyen başarısız bir lider'' olduğunu ileri sürdü. 
     Kudüs'te düzenlenen Büyük Amerikan Yahudi Kuruluşları Başkanlar Konferansı'nda söz alan Hillary Clinton, eşinin başkanlığı döneminde barış yönündeki çabalarının başarısızlığa uğramasından Arafat'ı sorumlu tuttu. Hillary Clinton, şunları kaydetti 
     ''Camp David görüşmelerinin çökmesinden sonra başlayan şiddetin sorumluluğu tamamen Arafat'ın omuzlarındadır. Arafat bir lider olarak başarısız kalmıştır. Terörizm ve şiddet güçlerine üstün gelme yetersizliği ya da isteksizliği, kendisinin bir lider olmaya hazır olmadığını ya da lider olmak istemediğini göstermektedir.'' Hillary Clinton, Arafat'ın şiddete karşı hoşgörülü davranmakla ve şiddete başvurmakla başarılı olamayacağını görmesi gerektiğini ifade etti. 
     






</TEXT>
</DOC>
