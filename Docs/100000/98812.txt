<DOC>
<DOCNO> 98812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas04.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu adam ekmeğini sudan’ çıkarıyor 
</HEADLINE>
<TEXT>

Uyanık bir İtalyan, Roma’nın tarihi Trevi Çeşmesi’ne atılan dilek paralarını toplayarak günde 500 Euro kazanıyor. Hem de 20 dakikalık mesaiyle... 
     DIŞ HABERLER SERVİSİ 

     Her yıl milyonlarca turistin akın ettiği İtalya’nın başkenti Roma’daki tarihi Trevi Çeşmesi’ne dilek için atılan bozuklukları toplayan uyanık bir İtalyan, paraya para demiyor. 
     Haftada 6 gün çalışan’ 50 yaşındaki Roberto Cercelletta, en fazla 15 - 20 dakika süren bir günlük mesaisinde ortalama 500 Euro 835 milyon lira kazanıyor. 
     
     20 yıldır bu iş’te 
     Uyanık İtalyanı ortaya çıkaran ise, 1762’de inşa edilen ve içine para atan kişilerin mutlaka yeniden Roma’yı ziyarete geleceğine inanılan çeşmeye atılan bozuk paraların nereye gittiğini araştıran Corriere della Sera gazetesi. 
     Gazete iş’ edinip paraların akıbetini araştırınca, karşısında, aslında işsiz’ bir Romalı olan Cercelletta’yı buldu. Tam 20 yıldır şafak vakti toplayarak köşeyi dönen’ uyanık İtalyan, sadece pazartesi günleri çalışmıyor ve bu kısa mesaileri sayesinde ayda yaklaşık 20 milyar lira kazanıyor. 
     
     İzin günü hayır’ işliyor 
     Gazetenin haberine göre, şafak sökerken havuza atlayıp bozuk paraları toplayan, hatta bu sırada kendisini gören turistlerle fotoğraf çektirmekten kaçınmayan Cercelletta’nın mesleğinin’ yasalara aykırı bir yanı bulunmuyor. Çünkü 1994’te ülkenin en yüksek mahkemesi, Trevi Çeşmesi’ndeki paraları toplamanın kanunlara aykırı olmadığına hükmetti. Bu hükme güvenen uyanık İtalyan da, sadece çalışmadığı pazartesi günü İtalyan insani yardım örgütü Caritas’ın hasılatı’ toplamasına izin veriyor.’ 
     



 YAŞAM 






















</TEXT>
</DOC>
