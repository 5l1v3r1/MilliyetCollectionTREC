<DOC>
<DOCNO> 79918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yasam/yas01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi’nde define avı 
</HEADLINE>
<TEXT>

Boğaziçi Üniversitesi mezunu 50 kişi gruplara ayrılmış kimi çöp karıştırıyor, kimi problem çözüyor...Gizem, koşuşturma, eğlence gırla... Çünkü onlar Gerçek Macera Oyunu’nda 
     ASLI ÖKTENER İstanbul 

     Yer Boğaziçi Üniversitesi. Herkes ellerinde zarflar yeni şifreyi bulmak peşinde... Kimileri cep telefonlarından yakınlarını arayıp, "Alo, Abdi Amca mors alfabesini biliyor musunuz " diye soruyor. Yere kümelenmiş bir başka grup havuz problemi çözüyor, kimileri de şifreyi çalıların, çöp tenekelerinin ya da bir teyp kasetinin içinde arıyor. Ne mi oluyor Mezunlar ve öğrenciler, RAP Gerçek Macera Oyunları oynuyor. 
     
Kampusu tanıyalım ’      RAP, Boğaziçi Üniversitesi öğrencileri tarafından oluşturulan Oyun Kulubü tarafından bir yıl önce ortaya çıkarıldı. 5 kişiden oluşan toplam 10 grupla oynanan oyunun amacı öğrencilerle mezunları bir araya getirmek, eğlenceli dakikalar yaşatmak, okul kampusunu daha yakından tanımalarını ve unutmamalarını sağlamak. 
     
Şifreli zarf      Kollarına renkli bantlar takan grupların her birinin başında bir gözetmen hakem oluyor. Oyun, Mezunlar Derneği Lokali’nde başlıyor. Gruplar, içinde sonraki şifrenin bulunduğu noktayı gösteren zarfı burada alıyor. Zarfın içinden şöyle bir not çıkıyor "Yılan iner suya, kıvrıla kıvrıla, sırtında bir sürü lamba, aradığın saklı onlarda." 
     Kampusu tanıyanlar bir yılanı andıran yola koşuyor ve burada ne kadar lamba varsa hepsini birer birer tarıyor. Çalıların, çöp tenekelerinin içine bile bakıyor. Bir saat uğraş sonucu yeni şifrenin bulunduğu zarf karşınıza çıkıyor. 
     O da ne içinde bir teyp kaseti. Ama kimsede kaset çalar yok. Doğru kantine gidiliyor, bir öğrenci yolundan döndürülüyor. Elindeki walkman alınıyor, kaset dinleniyor. Oradan edinilen bilgilerle diğer noktaya ulaşılıyor. 
     
4 saat sürüyor      Oyun hiç kolay değil. Hele de zarfın içinden Mors alfabesi ya da üzerinde aslında hakemlerden birinin cep telefonu numarasını gösteren "KEF CEF UP ZO" yazılı bir şifre çıkarsa. 10 şifreyi en kısa sürede başlangıç noktasına getiren grup birinciliği alıyor. Şifrelerin tümünü bulmak ve oyunu bitirmek neredeyse dört saatini buluyor. 
     



 YAŞAM 
















</TEXT>
</DOC>
