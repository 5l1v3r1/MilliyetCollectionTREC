<DOC>
<DOCNO> 64953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yazar/gureli.html </URL>
<DATE> 2002/01/30/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Örtülü çete düzeni donanıyor 
</HEADLINE>
<TEXT>

     Bankacılık Yasası'nın Cumhurbaşkanı'nca veto edilen üç maddesini aynen ikinci kez Çankaya'ya gönderip yasalaşmasında ısrar etmek ne anlama geliyor 
     Önce olayın şu yüzüne bir bakın. Cumhurbaşkanı'nın "kısmi veto" yetkisi var mı Var. Yasaların öteki maddeleri Resmi Gazete'de yayımlanıp yürürlüğe sokulabilir mi Sokulur. Daha önce de bunun örneği var. Ama bu kez, koalisyon ortakları yasayı yayımlamamakta direniyor. Sorumluluğu da Cumhurbaşkanı'nın üzerine atmaya bakıyorlar. Yasa yürürlüğe girmediği için IFM'den borç para gelmeyeceğini öne sürüyorlar. 
     Bir de konunun özüne bakalım. Cumhurbaşkanı IMF'nin şart koştuğu bankaların devletçe desteklenip "reel sektöre" kredi verecek duruma gelmesini sağlayacak maddeleri zaten onayladı. Yasayı yürürlüğe sok, ne destek vereceksen ver. 
     Geri çevrilenler kamu bankaları yöneticilerine dokunulmazlık getiren, Sayıştay denetimini kaldıran, kamu bankalarında çalışanları memur saymayan 3 maddeden ibaret. 
     Bunların Anayasa'ya aykırılığı bir yana, hortumlanmaya olanak sağlayacak kapıyı açık bıraktığı besbelli. Bakan emir verecek, bankanın müdürü eskiden olduğu gibi, usulsüz kredileri dağıtacak. Sonunda da bundan sorumlu tutulamayacak. Siyasilerin de zaten dokunulmazlığı var. Eskiden olduğu gibi, soygun düzeni işleyecek. 
     Bununla iş bitmiyor. Bu düzeni koruyacak başka zırhlar da gerekiyor. 
     Basını susturmak şart. Bu yolsuzlukları, usulsüzlükleri, hortumlamaları yazamasın. Gelsin o zaman yeni baskı yasaları. Yüzleri kızarmadan da adına "mini demokrasi paketi" diyorlar. 
     Bütün bu olup bitenlere toplumun tepkisiz kalması ise başka bir sorun. 
     
     Bir öneri 
     Radikal'in Genel Yayın Yönetmeni İsmet Berkan, baskı yasalarına karşı basının "vurdumduymazlığına" haklı olarak dikkat çekiyordu. Bu konuda biz bir öneride bulunmak istiyoruz. 
     Birçok gazeteci hakkında dava var. Ama bunlardan toplumun çoğu zaman haberi olmuyor. Oysa gazeteci olsun olmasın, birtakım insanlar bu davaları izlemek istiyor, ama gününü ve yerini öğrenemiyor. Gazeteler, kendi mensupları olup olmadığına bakmaksızın, bütün basın davalarının gününü, saatini, yerini bir gün önceden yayımlasalar, kamuoyunun ilgisi çekilir. Örneğin Radikal bu uygulamaya başlayabilir. 
     
     Bir şiir 
     Beş ay önce 16 Ağustos 2001 yitirdiğimiz Abdullah Rıza Ergüven'in "Şarabı Tanrılarla Yudumladık" adlı şiir kitabı Berfin Yayınları'nda çıktı. Ergüven'i son dizeleriyle anıyoruz 
     "Bedenimin her köşesinde sen vardın kentlerde parklarda parkların bütün kanapelerinde. Bir gün Alplerin üstünden uçuyordum bana doğru geldi pamuk bulutlar seni sandım." 
     
     







Karabekir'e saygı 


Postacı farkı... 


İnce ayar 


Özgürlüğü ve açık toplumu düşmandan korumak... 


TCK 312 ve arabesk 


Eğitimin ticareti olur mu 


Ekonomik düzelmenin nedeni ve kolaycılık 


Örtülü çete düzeni donanıyor 


Ortadoğu dengeleri zorlanıyor 


Recep Tayyip Erdoğan'ın Amerika güncesi 


Bugün susan yarın konuşamaz .. 


Karamehmet'in rötarlı TÜSİAD üyeliği 


Erken bahar notları başıbozuk... 


Enflasyonda, dövizde ve faizde "en kötü" olmanın "dayanılmaz utancı" 


</TEXT>
</DOC>
