<DOC>
<DOCNO> 74057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sonspo27.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA sonucu açıkladı. Galatasaray'ın istediği oldu 
</HEADLINE>
<TEXT>

     Avrupa Futbol Federasyonları Birliği UEFA Kontrol ve Disiplin Komitesi, Galatasaray ile kendi sahasında yaptığı Avrupa Şampiyonlar Ligi maçından sonra çıkan olaylar nedeniyle İtalya'nın AS Roma Kulübü ve futbolcularına çeşitli cezalar verdi. 
     Komitenin, bugün İsviçre'nin Nyon kentinde yaptığı toplantıdan sonra yapılan açıklamada, AS Roma'nın sahasının gelecek sezonki 1 Avrupa kupası maçı için kapatıldığı ve kulübe 200 bin İsviçre Frangı para cezası verildiği bildirildi. 
     Açıklamada ayrıca, maçtan sonra çıkan olaylarda başrolü oynayan AS Roma Teknik Direktörü Fabi Capello'ya 1 maç hak mahrumiyeti cezası verildiği ifade edilirken, futbolculardan da Arjantinli Gabriel Batistuta'nın 1, kaptan Francesco Totti ve Brezilyali Francisco Lima'nın da 3'er maç oynamama cezası aldıkları kaydedildi. 
     Komite Galatasaray'ı ise bazı futbolcularının olaylarda yer alması nedeniyle 40 bin İsviçre Frangı para cezasıyla cezalandırdı. 
     

     
</TEXT>
</DOC>
