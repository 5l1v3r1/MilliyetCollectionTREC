<DOC>
<DOCNO> 85519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur02.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen, erkek öğrencisini telefonla taciz etti... 
</HEADLINE>
<TEXT>

     Sivas Lisesi'ndeki bir öğretmen, erkek öğrencinin cep telefonuna müstehcen mesajlar gönderdiği iddiasıyla yürütülen soruşturma kapsamında, disiplin cezası verilerek, başka bir okula nakledildi. 
     Sivas Lisesi öğretmenlerinden Y.G, son sınıf öğrencilerinden E.S'nin cep telefonuna müstehcen masajlar göndermeye başladı. Öğrenci E.S'nin uyarılarına rağmen öğretmen Y.G, masajlarını devam ettirince, E.S olayı ailesine anlattı. Anne S.V, olayı okul yönetimine ileterek, öğretmen hakkında soruşturma yapılmasını istedi. 
     Okul yönetiminin konuyu İl Milli Eğitim Müdürlüğü'ne bildirmesi üzerine, olayı araştırmak üzere iki müfettiş görevlendirildi. 
     Müfettişler yaptığı soruşturma sonunda, öğretmen Y.G'ye disiplin cezası verilmesini ve okulunun değiştirilmesine karar verdi. 
     Aile ayrıca, öğretmen hakkında Cumhuriyet Başsavcılığı'na suç duyurusunda bulundu. 
     Hakkında taciz iddiası bulunan öğretmenin yerinin değiştirilmesiyle okulda olabilecek bir infialin önlendiği belirttiler. Soruşturmanın gizli yapıldığını, ailenin, öğrencinin ve öğretmenin detaylı olarak ifadelerinin alındığını kaydeden yetkililer, ''Böyle bir olayın bir öğretmen tarafından yapılması bizler gibi herkesi üzdü. Milli Eğitim Müdürlüğü müfettişleri konun üzerinde çok titiz davranarak soruşturmayı tamamladı'' dediler. 
     





</TEXT>
</DOC>
