<DOC>
<DOCNO> 87509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/temelkuran.html </URL>
<DATE> 2002/06/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Kuşük bey Amarika’dan döndü " 
</HEADLINE>
<TEXT>

Onlar "iktidarın oğlan çocukları" Boyunlarında ebeveynlerinin görünmez maşallahları Sıkılıyorlar burada şekerim, alışamıyorlar Heyhat Ne çare Anne-babaları burada Mecburi hizmet için sapa bir şark eyaletinin birinde 
     Türkiye koşullarına alışık değiller çocuklar. "Amerikalarda" okumuşlar. Gelince, bu "bayağılığa", bu "düşüklüğe" inanamıyorlar tabii, doğal olarak tepkilerini veriyorlar Gazetecilere küfrediyorlar, muhabirleri dövüyorlar. Her şey olup bittikten sonra kameralara dönüp çok iyi bildikleri, sık sık antrenmanını yaptıkları "Sen benim kim olduğumu biliyor musun " yüzlerini yapıyorlar. İğrendiklerini söylemek istiyorlar, bu Amerikalı olmayan "şeylerden" son derece tiksindiklerini... Hayatta bir kere çaresiz kalmamış, ömürleri boyunca bir kere ezik duruma düşmemiş oğlan çocukları onlar. Fiyakaları, pervasızlıkları bundan. Her şeye üzerlerine bulaşacak pislikmiş gibi bakışları... Çünkü onlar "iktidarın oğlan çocukları". Boyunlarında siyasi ebeveynlerinin görünmez maaşallahları Onlar için bu ülke, anne babalarının "mecburi hizmet" yaptığı sapa kalmış, sıkıcı bir şark eyaleti 
     
"Sen halledersin mami "      Aslında diğerlerinin arasında daha beyefendi duran Yavuz Yılmaz’ın Amerika’dan dönüp yüzünde patlayan flaşlara kızması ve muhabirlere saldırmasıyla üçüncü iktidar oğlanı da katılmış oldu aralarına. Ama bu işlerin şahı ve başlangıcı elbette Mert Çiller’di. Jipleri, jet-skileri, manken sevgilileri, yurtdışına okumaya gidişleri, askerliği şımarık ve sinirli bir çocuk olarak yapışları... Etine buduna dolgun bir üst sınıf çocuğuydu. "Yanaklı" bir çocuktu. "Yanaklı çocuklar" genellemesi Yıldırım Türker’e aittir. Mert Çiller üzerinden bendeniz çeşitlendiriyorum şimdi. 
     Yanaklı çocukların, pastanın en büyük diliminin kendisinin doğal hakkı olduğunu düşünen bir halleri vardır. Pastanın hepsinin kendisinin olduğunu "bilirler" de aslında, o "pis fakirlerin" ağzının suyu akınca kendileri tiksineceği için birer dilim de onlara vermeyi kabul ederler sanki. Böyle bir şey yani. Velhasıl hakkıydı onun kamu malı olan jet-ski’yi parasız almak. Problem çıkınca "Anneee " diye zırlamak. Öyle sanıyorum ki, askerlik yaşı gelinceye kadar bu "vatan görevini" sadece "fakirlerin" yapmak zorunda olduğunu da sanıyordu küçük bey. Askerliğini olabilecek en kıyak ve hijyenik yerde yapmak elbette onun hakkıydı. "Yanaklıydı" ve annesi başbakandı. Buna da "katmerli yanaklı çocuk" demek lazım galiba. Ama zaten "Bir avuç toprak bile vermem" deyip Türkiye’yi Yunanistan’la savaşın sınırına getiren annesi de muhtemelen oğlu gibi savaşa sadece fakirlerin gideceğini planlamıştı kafasında. Seçim zamanı gelince de artık bir pazar yerinde üzerlerine abanıp, zorla öpüp sarılıp oy istenebilirdi yine onlardan. Yani Mert annesinin oğlu, Sayın Çiller de evine yakın yerde askerlik yapmak için "mami"sinin eteğinden çekiştiren Mert’in annesiydi. Hanedanın her şeyi isteyen, karşılıksız isteyen oğlun patırtısı manken sevgilisiyle Amerika’ya tahsile gönderilmek suretiyle dindirildi. 
     
Niye burası ABD değil baba      Erol Derviş yabani "techno çocuk" olarak geliverdi ABD’den. Yarım Türkçesi ile ne söylese "Ben sizden değilim" demek istiyordu sanki, "Bana bulaşmayın Müziğimi yaparım, cool’ olurum, o kadar " O da babasının mecburi hizmet yapmak zorunda olduğu şark eyaletinde çok sıkılıyordu. Bu memleketin bir tanecik sıkıntısını çekmeden sıkılmıştı, Mert Çiller gibi. Her an arıza çıkarabilecek bir MTV çocuğunun "hip" diline yabancı olan zavallı muhabirler de "Türkçe" sorular soruyorlardı. Küçük beyin anlamaz tavırları nahiflikten ziyade sanki "üzerine çamur bulaştırmama" isteğine bağlı olarak ortaya çıkıyordu. Niye bu insanlar Amerikalılar gibi değildi babası 
     Şöyle bir şey hayal ediyor insan, ister istemez. Mert Çiller, Erol Derviş ve ebeveynleri onlarınki kadar ünlü olmayan benzerleri anne-babalarına evde sızlanarak, gözleri yaşlı şöyle soruyorlar 
     "Neden burası böyle mami " 
     
     Mesela Tansu Hanım cevap veriyor 
     "Haklısın, sık dişini oğlum Eğlenmene bak sen " 
     Öyle değil midir Çocuklar, yetiştirildikleri evin değerlerini en çıplak biçimiyle edinirler. Anneleri babaları misafirler geldiğinde göstermelik olarak daha başka türlü bir ahlakla davranmak gerektiğini bilirler ama çocuklar misafirler yokmuş gibi davranmaya devam ederler. Yani aslında "halktan ar " bölgelerde anne-babaları da onlar gibiler de "halkımızın" önüne çıkınca o kadar küstah davranmamak gerektiğini biliyorlar. Böyle bir tını yani, böyle bir sezgi. 
     Bir de şu var tabii. Sizin mesela hiç hakkınız oldu mu pervasız yaşamaya Arıza çıkarıp, psikopata bağlayıp sonra da "Sen benim kim olduğumu biliyor musun " diye çıkışmaya... Hiç alttan almamaya "Bastım kapıyı çıktım anne baba Sen halledersin " demeye. Hakkınız olmadığı için efendisiniz işte. Efendi gibi davranıyorsunuz, bazen tam tersini yapmak isteseniz de. Ama boş verin, böylesi iyi yine de 
     
     







Davul tozu ve minare gölgesi... 


Kalkınız artık... 


MGK ve AB 


İki hafta 14 ilin sonucu 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
