<DOC>
<DOCNO> 59944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/spo02.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin alttan aldı 
</HEADLINE>
<TEXT>

Ortega’ya yardım maçında oynamaması ültimatomunu veren Fenerbahçe’nin hocası dün "Sakatlığı için problem yaratmayacak bir karşılaşmaydı" dedi 
     YALÇIN TÜRK 

     Yorumdan kaçındı 
     TEKNİK Direktör Oğuz Çetin, sakatlığı nedeniyle ülkesine giden ve tüm uyarılara rağmen yardım maçında forma giyen Ortega konusunda fazla yorum yapmaktan kaçındı. Çetin, Arjantinli yıldızın hem tedavi olduğunu, hem de antrenmana çıktığını söyledi, "Çok önemli bir maç değil. Sakatlığı için problem yaratmayacağını sanıyorum. Kendisi 3 Ocak’ta gelecek, ancak üç gün obsiyonu var" ifadesini kullandı. 
     
     Revivo belirsiz 
     REVİVO konusuna da değinen Fenerbahçe’nin hocası, "Bizden ayrıldı ancak Hamburg ile anlaşamadı. Kendisiyle bu hafta içinde görüşeceğiz. Kalabilir de, kalmayabilir de "yorumunu yaptı. Oktay’ın durumunun da kamp öncesi netlik kazanacağını kaydeden Oğuz Çetin dün sabah Futbol Şube Sorumlusu Sadettin Saran ile bir araya geldi ve transfer çalışmalarını değerlendirerek izleyecekleri yolu belirledi. 
     
Fenerbahçe çok cömert’      İTALYA’NIN La Gazzetta dello Sport gazetesi, Fenerbahçe’nin Batistuta için iki yıllığına 10 milyon Euro’yu gözden çıkardığını yazdı. Sarı - Lacivertli kulübün çok cömert davrandığını belirten gazete, Arjantinli yıldızın kariyerini İngiltere’nin Chelsea veya Fulham takımlarında bitirmek istediğini de yazarken, "Batistuta evet derse Boğaz’ın Aslan’ı olacak" yorumunu yaptı. 
     
Özdemir’den veda sinyali      YILBAŞI tatilini Atina’da geçiren 2.Başkan Nihat Özdemir, çok yıprandıklarını, takımı şampiyon yaptıktan sonra görevi bırakabileceklerini söyledi. Özdemir, "Taş yerinde ağırdır. Beş yıldır yönetimdeyiz. Bu işe talip olan bir çok Fenerbahçeli var. Onlar da iyi işler yapacaktır. Fenerbahçeliler merak etmesin 2003 yılında arzuladıkları takımı görecekler" diye konuştu. 
     
Kallon sesleriFenerbahçe, Inter’in golcüsüne göz dikti. Bonservisini almak isteyen Sarı - Lacivertliler, maliyeti yüksek olursa kiralayacak 
     İtalya’da yedek bekliyor 
     DÜNYANIN dört bir yanında oyuncu arayan Fenerbahçe son olarak İnter’in yedekte bekleyen golcüsü Muhammed Kallon’a kancayı taktı. Sarı - Lacivertli yöneticiler maliyeti yüksek gelmesi halinde Sierra Leoneli oyuncuyu kiralamayı deneyecek. 
     
     Mendoza da listede 
     SARI - Lacivertli kulüp Brugge’da oynayan Perulu forvet Mendoza’yı da listeye dahil ederken, menajer Hasan Çolakoğlu’nun Güney Afrikalı Zuma ve Mccarty’i önerdiği öğrenildi. Celta Vigo’da oynayan Mccarty ile Kopenhag forması giyen Zuma, Sarı - Lacivertiler’e "geliriz" mesajı gönderdi. 
     



 SPOR 

























</TEXT>
</DOC>
