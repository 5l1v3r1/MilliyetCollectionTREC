<DOC>
<DOCNO> 80226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko02.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İç taleple büyüyeceğiz’ 
</HEADLINE>
<TEXT>

Para Politikası Kurulu Üyesi Güven Sak, kurlarda endişeyi gerektiren bir durumun bulunmadığını belirterek, "Büyüme iç talepten olacaködedi. 
     HARUN GÜREK Ankara 

     Kurlara ilişkin olarak Devlet Bakanı Kemal Derviş’in ardından IMF ve Dünya Bankası’ndan peş peşe yapılan açıklamalar, Para Politikası Kurulu’nda PPK rahatsızlık yarattı. Para politikalarını hükümetle birlikte belirlemek amacıyla geçen yıl kurulan PPK’nın bağımsız üyesi Prof. Dr. Güven Sak, açıklamaların kurlara müdahale anlamına geldiğini belirterek, özel sektörü de fiyat davranışı konusunda uyardı. Türkiye gibi büyük kriz yaşayan ülkelerin hepsinde kurların önce aşırı değerlendiğini, daha sonra tersi bir süreç yaşandığını belirten Sak, büyümenin ihracatla değil, iç talebin artmasıyla gerçekleşebileceğini söyledi. 
     
     Toplumun enflasyon hafızası silindi 
     Milliyet’in sorusu üzerine açıklamaların mevcut dalgalı kur politikasına müdahale olduğunu kabul eden Sak, Derviş’in son dönemlerde kurlara ilişkin açıklama yapmamaya başladığına dikkat çekti. Sak, IMF’nin değil, Dünya Bankası Türkiye Temsilcisi Ajay Chhibber’ın açıklamasının kurlara müdahale anlamında olduğunu belirterek, "Sayın Chhibber ile henüz konuşamadım. Niye öyle bir açıklama yaptığını soracağım" dedi. 
     Ekonomide iç talep kaynaklı büyümenin enflasyonist etkisinin olacağı endişesini taşımadıklarını da kaydeden Sak, şunları söyledi 
     "Programın başarısı için gereken toplumsal mutabakat kriz nedeniyle kendiliğinden oluştu. İşçilerin enflasyon hafızası silindi. Kriz toplumda enflasyon hafızasını sildi. Çalışan kesimin ücret şik yeti kalmadı. Kriz tüketicilerin davranış biçimini de değiştirdi. Artık tüketici ucuz ve kaliteli mal neredeyse oraya gidiyor." 
     
Kur endişesi gereksiz’      Sak, kurlarda endişeyi gerektiren bir durum olmadığını söyledi. Kurların daha önceden tahmin edildiği gibi düştüğünü ve belli bir süre sonra bir dengeye gelmesini beklediklerini de sözlerine ekleyen Sak, şunları söyledi 
     "Yeni ekonomik programın ardından büyümenin ihracattan olmasını beklemiyoruz. Kurların yükselmesiyle ihracat artışı da beklemiyoruz. Bu geçiş döneminde rakamlara daha dikkatli bakmak gerekiyor. Yüzde 70 enflasyona göre baktığınızda farklı, yüzde 30 - 35 enflasyon gerçekleştiğinde farklı sonuçlar çıkacak. Türk Lirası neye göre çok değerli. Kurlarla ilgili endişeler gereksiz. Açıklamalar, gereksiz yere Merkez Bankası’nın hareket alanını daraltıyor." 
     



 EKONOMİ 

























</TEXT>
</DOC>
