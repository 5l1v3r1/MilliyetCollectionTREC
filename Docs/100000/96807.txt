<DOC>
<DOCNO> 96807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko35.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı " 3'lük büyüme trendi görmüyoruz" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, yüzde 3'lük bir büyüme trendi görmediklerini belirtirken, ''Eğer işsizlerin tekrar iş bulmaya başladığı ortamı yaşarsak, o zaman büyümeye geçtiğimizin delilidir'' dedi. 
     Rifat Hisarcıklıoğlu, Hazine Müşteşarı Faik Öztrak ile Hazine Müsteşarlığı'nda yaklaşık bir saat görüştü. 
     Hisarcıklıoğlu, görüşmenin ardından yaptığı açıklamada, Meclis'in olağanüstü toplanması halinde, 3 Kasım'da alınacak seçim tarihi ile beraber, vergi paketinin de muhakkak gündemde görüşülmesi gerektiği konusunda görüşlerini ifade ettiklerini söyledi. Hisarcıklıoğlu, ''Biraz önce de Hazine Müsteşarı'na bu konudaki görüşlerimizi aktardık'' dedi. 
     Hisarcıklıoğlu, ''Merkez Bankası Başkanı ile hangi konuları ele alacaksınız '' şeklindeki bir soruya da, ''Genel uygulanan para politikaları ile ilgili görüşlerimizi ileteceğiz'' yanıtını verdi. 
     ''Görüşmelerde ne cevap alıyorsunuz '' şeklindeki bir soru üzerine de Hisarcıklıoğlu, şu ana kadar bir ret olmadığını söyledi. 
     TOBB Başkanı, esas olanın 2003 yılında Türk özel sektörünün vergi konusunda şeffaflaşması ve Nerden Buldun'la ilgili yapılacak düzenlemeler ile ilgili enflasyon muhasebesinin aynı zamanda, eş zamanlı olması gerektiğini kaydetti. 
     Hisarcıklıoğlu, eğer adil bir vergi yasasının geçmesi isteniyorsa, ikisinin beraber olmasının gerektiğini yinelerken, ''Bu görüşlerimizi dile getiriyoruz. Ret yok şu ana kadar'' dedi. 
     ''Öteki çalışmaların hızlandırılacağı yanıtı alıyor musunuz '' şeklindeki bir soruya da Hisarcıklıoğlu, ''İnşallah'' yanıtını verdi. 
     TOBB Başkanı, büyümeyle ilgili bir soruya da, kendilerinin ilk üç aylık veriler ve şu andaki verilere göre yüzde 3'lük bir büyüme trendi görmediklerini söyledi. 
     Hisarcıklıoğlu, ''Eğer işsizlerin tekrar iş bulmaya başladığı ortamı yaşarsak, o zaman büyümeye geçtiğimizin bir delilidir. Böyle bir tablo yok şu anda'' dedi. 
     





</TEXT>
</DOC>
