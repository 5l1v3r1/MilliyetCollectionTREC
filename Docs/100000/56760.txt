<DOC>
<DOCNO> 56760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yasam/yas05.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözlerim görmese de döverim yine 
</HEADLINE>
<TEXT>

İlk ders, diz kırmak’ Ardından vahşice saldırmak’, kapalı gözle dövüşmek, en az vuruşla düşmanı bitirmek’ öğretiliyor. Terörden korkan Amerikalılar’ın yeni merakı, Kore dövüş sanatı Tukong 
     DIŞ HABERLER SERVİSİ 

     ABD'de gerçekleştirilen 11 Eylül saldırılarının ardından kendilerini teröristler karşısında savunmasız hisseden Amerikalılar, "Düşmanı en sert şekilde yaralamayı ve asla yenilmemeyi" ilke olarak kabul eden Kore dövüş sporlarından Tukong'a merak sardı. 
     Virginia eyaletinin Alexandria kentindeki bir salonda Tukong kursları veren Jimmy Higgins, "Beyaz kuşaklara ilk önce düşmanın dizini kırmayı öğretiyoruz çünkü diğer teknikleri öğrenmeden başvurulacak en iyi yöntem bu" diyor. 
     
Bu bir saldırı sanatı      Tukong'un en büyük özelliği Doğu Asya'nın diğer savunma sanatlarının aksine, 'bir saldırı sanatı' olması. Kelime anlamı 'Özel dövüş' olan Tukong, 1970'lerde Güney Kore özel birliklerince geliştirilmiş. Tukong sayesinde eli bıçaklı teröristleri nasıl bertaraf edecekleri öğretilen siyah kimonolu kursiyerlere, denge ve isabetli vuruş sağlamak için gözleri bağlı eğitim de yaptırılıyor. Böylece kan, toz ya da terden göremeyecek hale geldiklerinde bile savaşabiliyorlar. 
     
Kuzulara göre değil ’      Savaş çığlıklarının birbirine karıştığı salonda kıran kırana tekme ve yumruklarla bu sporu öğrenmeye çalışanlar arasında ABD Donanması'ndan askerler ve Yeşil Bereliler'in de bulunması dikkat çekiyor. 
     "Hiç kavga etme, edersen de düşmanını mahvet" ilkesini kabul eden Tukong’un ustalarından kara kuşak sahibi Higgins, "Haftada 2 ya da daha fazla seansa katılarak en az 1 yıl eğitim almak gerekiyor. Bu spor, uysal insanlara göre değil. Karşınızdaki kuzu olacak siz ise kurt" diye konuşuyor. Bu arada dersler teröre karşı hazırlık amacıyla salonların dışında otobüs ve uçakta da veriliyor. 
     



 YAŞAM 
















</TEXT>
</DOC>
