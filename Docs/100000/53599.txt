<DOC>
<DOCNO> 53599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo03.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'e Hido damgası...20 dakikada 18 sayı attı 
</HEADLINE>
<TEXT>

     ABD Profesyonel Basketbol Ligi'ne NBA , bu sahaba karşı yapılan 11 maç ile devam edildi. 
     Batı Konferansı Pasifik Grubu'nda Los Angeles Lakers'ın ardından ikinci sırada bulunan ve Hidayet Türkoğlu'nun da forma giydiği Sacramento Kings, Portland Trail Blazers'ı 95-83 yendi. 
     20 dakika sahada kalan Hidayet, 18 sayı, 3 ribaunt ve 2 asistlik 
     performansı ile göz doldururken, Mike Bibby 25 sayı, Predrag Stojakoviç 21 sayı, Vlade Divac ise 11 sayı ve 10 ribaunt ile oynadılar. Blazers'ta ise Bonzi Wells, 13 sayı ile takımın en çok skor üreten ismi olurken, Racheed Walles, maçı 10 sayı ve 12 ribaunt ile tamamladı. Pasifik Grubu'nun lideri Los Angeles Lakers, ligdeki 10. galibiyetini Denver Nuggets'ı 89-68 yenerek aldı. Lakers'ta Kobe Bryant, 24 sayı, 13 ribaunt ve 7 asist ile Shaquille O'Neal ise 10 sayı, 13 ribaunt ve 6 asist ile galibiyetin mimarları oldular. Nuggets'ta ise Nick Van Exel'in 21 sayı, 4 ribaunt ve 6 asistlik performansı, yenilgiye engel olamadı. Doğu Konferansı Atlantik Grubu lideri New Jersey Nets, Utah Jazz'ı, uzatmaya giden karşılaşmada zor da olsa 90-89'luk skorla geçmeyi başardı. Nets'te Jason Kidd, 18 sayı ve 7 ribaunt ile oynarken, Keith Van Horn 17 sayı ve 8 ribaunt, Todd Macculloch ise 10 sayı ve 11 ribaunt ile oynadı. Utah Jazz'da ise ''Postacı'' lakaplı ünlü oyuncu Karl Malone'un 34 sayı, 12 ribaunt ve 4 asistlik oyunu göz doldururken, Donyell Marshall'ın 27 sayı ve 11 ribaunt, John Stockton'ın ise 10 sayı ve 11 asistlik performansları galibiyet için yeterli olmadı. Günün sahadan yenik olarak ayrılan tek lider takımı Minnesota Timberwolves oldu. Batı Konferansı Ortabatı Grubu lideri Timberwolves, Orlando Magic'e 114-106 yenildi. Magic'te Tracy McGrady, 39 sayı, 8 asist ve 7 ribaunt ile adeta yıldızlaşırken, Darrell Armstrong, 29 sayı ve 6 asist ile galibiyette önemli rol oynadı. Timberwolves'ta ise Joe Smith, 26 sayı ve 12 ribaunt, Kevin Garnett ise 22 sayı ve 13 ribaunt ile maçı tamamladılar. Alınan sonuçlar şöyle 
     
     
Atlanta Hawks-Boston Celtics 92-85 Detroit Pistons-Philadelphia 76ers 89-94 Dallas Mavericks-Charlotte Hornets 89-78 Memphis Grizzlies-Cleveland Cavaliers 94-101 Minnesota Timberwolves-Orlando Magic 106-114 Chicago Bulls-Milwaukee Bucks-92-96 Seattle Supersonics-San Antonio Spurs 93-110 Los Angeles Lakers-Denver Nuggets 89-68 New Jersey Nets-Utah Jazz 90-89 Portland Trail Blazers-Sacramento Kings 83-95 New York Knicks-Phoenix Suns 72-96 
     






</TEXT>
</DOC>
