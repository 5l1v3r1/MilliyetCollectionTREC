<DOC>
<DOCNO> 69343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/dunya/dun03.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağlama Duvarı’nda güldü 
</HEADLINE>
<TEXT>

     Bir dayanışma ziyareti amacıyla cumartesi günü İsrail’in başkenti Kudüs’e gelen eski ABD Başkanı Bill Clinton’ın eşi Senatör Hillary Clinton, dün Yahudiliğin en kutsal mekanlarından "Ağlama Duvarı"nı ziyaret etti. Yahudi müminlerin Herod Tapınağı’nın yıkılışı ve yahudi kavminin Roma tarafından sürgüne gönderilişini anmak için ziyaret ettiği duvarın önünde Clinton, kendini tutamayıp güldü ve objektiflere yakalandı. Clinton daha sonra duvara el sürüp, adet olduğu üzere taş arasına dilek kağıdı sıkıştırdı. Öte yandan Clinton, önceki gün Kudüs’te düzenlenen Büyük Amerikan Yahudi Kuruluşları Başkanlar Konferansı’nda söz alarak Filistin lideri Yaser Arafat’ın İsraillilere karşı "terörizmi durduramayan veya durdurmak istemeyen başarısız bir lider" olduğunu ileri sürdü. Hillary Clinton konuşmasında 11 Eylül’de ABD’de gerçekleştirilen terör saldırılarıyla, İsrail’deki intihar saldırılarını da birbirine benzetti. 
     



 DÜNYA 














</TEXT>
</DOC>
