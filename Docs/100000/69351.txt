<DOC>
<DOCNO> 69351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/guncel/agun.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Melek’in kurbanıyız 
</HEADLINE>
<TEXT>

SİM kartı incelemeye alınan Derya Uzun, "Aliço’nun manken sevgilisi Melek’e dokunmasınlar diye ablamla beni yaktılar" dedi 
     TAHSİN AKSU İstanbul 

     Ali Fevzi Bir’in lideri olduğu iddia edilen "şike çetesi" hakkındaki soruşturmada gözaltına alınan ve serbest bırakılan 22 yaşındaki Derya Uzun’un cep telefonundaki sim karta, polis el koydu. Organize Suçlar Şube Müdürlüğü’nden sevk edildiği Kadıköy Cumhuriyet Savcılığı’nın kararı ile serbest bırakılan Derya Uzun’un telefonunda kimlerin numaralarının kayıtlı olduğunun ayrıntılı şekilde incelenecek. Telefon rehberindeki kişilerin soruşturmaya ışık tutması bekleniyor. 
     Milliyet’e çarpıcı açıklamalarda bulunan Derya Uzun, ablası Dilek Uzun 25 ve kendisinin kullanıldığını ifade ederek, olaylarla ilgili Ali Fevzi Bir’in sevgilisi manken Melek Yargıcı’yı suçladı. Uzun, "Aliço ona jip ve ev aldı. Bütün kirli ilişkileri Melek Yargıcı çok iyi biliyor. Zaten bizi Yargıcı’ya dokunmamak için kurban ettiler" dedi. 
     
Maçı kaybedersek, bittik’      Uzun, bir gay arkadaşıyla Fulya’da oturan Dilek isimli bir kadının da Bir’in isteği üzerine kadın sağladığını öne sürdü. Dilek’i Tepebaşı’ndaki Euro Plaza’daki buluşmalarda gördüğünü anlatan Uzun şunları söyledi 
     "Bir yıl önce Aliço beni hakem Sadık İlhan’la tanıştırdı. Euro Plaza’ya iki kez gittim. Birinde dört, birinde de beş hakem vardı. Bir kere Aliço ile Sadık’ın konuşmalarına kulak kabarttım. Aliço, Sadık’a Maçı kaybedersek bittik’ dediğini duydum. Sonra kızlarla yukarı çıkıldı." Kardeşiyle serbest bırakılan ancak kredi kartı borcu nedeniyle yeniden gözaltına alınan Dilek Uzun da dün sabah bırakıldı. Etiler’de dubleks dairede oturan Dilek Uzun, soruları yanıtsız bıraktı. 
     
Sevgilim Aliço mu ’ Şike çetesi’nin lideri olduğu iddia edilen Ali Fevzi Bir’in manken sevgilisi Melek Yargıcı, Türkiye’de yaşamıyor gibi konuştu Ben onun meşhur Aliço olduğunu bilmiyordum 
     SUNA AKYILDIZ 

     Her şey internette bazı hakemlerin müşterek bahis oynadığı ve kazanabilmek için de bazı maçlarda şike yaptıkları iddiasıyla başladı. Daha sonra bunun bir çete işi olduğu ortaya çıktı. Çetenin liderinin ise Susurluk skandalının kahramanı Aliço’ lakaplı Ali Fevzi Bir olduğu anlaşıldı. Bir, maç ayarlayabilmek için hakemlerin koynuna kadın sokuyordu. Bu kadınları da Dilek ve Derya Uzun adlı iki kardeş buluyordu. 
     
Yargıcı suçlanmadı      Dilek ve Derya Uzun’la birlikte şike çetesi’nin kadınları diye adlandırılan ve hakemlerle yattıkları iddia edilen Tuğba Demirtaş, Çiğdem Balıkçı, Tuncay Yasa, Pınar Korkut, Semiha Yılmaz ve Leyla Karataş gözaltına alındı. Mahkeme hepsini serbest bıraktı. Pınar Korkut, Ali Fevzi Bir’in manken sevgilisi Melek Yargıcı’nın ev arkadaşıydı. Melek Yargıcı ise sorgulananlar arasında yoktu. 
     Derya Uzun serbest bırakılır bırakılmaz önce Melek Yargıcı’yı suçladı. Yargıcı ve Korkut’la yaşanan olayları ve iddiaları konuştuk 
     
     Ali Fevzi Bir’le nasıl tanıştınız 
     Melek Yargıcı Bir gazeteci bizi tanıştırdı. Güzel bir birlikteliğimiz vardı. 
     
     Maddi olarak sana yardım ediyor muydu 
     M.Y. Ben zaten para kazanan bir insanım. Tanıtımlara gidiyorum, defilelere gidiyorum. Yani benim parayla pulla işim olmaz. 
     
     A. Fevzi Bir’in Susurluk olayyıla bağlantısını biliyor muydun Hiç korkun olmadı mı 
     M.Y. Hayır tanımıyordum. Ali olarak biliyordum. Hiçbir bağlantısını bilmiyordum. Ailem de Ali diye biriyle birlikte olduğumu biliyordu. Onlar da her şeyi sonradan öğrendiler. 
     
     Hiç mi anlamadın böyle şeyler yaptığını 
     M.Y. Kadınlar parayla yatmışlar, falan... Bana söylese o zaman bitirirdim tamamen. Ben ne hakem tanırım, ne de Ali’nin hakemlerle konuştuğunu gördüm. Bana karşı çok iyiydi. Yani böyle şeyler yaptığına inanamıyorum. Herhalde çok duygusal yaklaşıyorum olaya. 
     
     Gözaltına alınanlar senin adını da polise vermiş. Sorguya çekilenleri tanıyor musun 
     M.Y. Hiçbirini tanımıyorum. Zaten Pınar’ı alma nedenleri fuhuş değil. Yakın arkadaşım olduğu için başı belaya girdi. Kızın fuhuşla ilgisi yok. Telefon parasını bile ödeyemiyor. 
     
Bir’in sevgilisi olmak suç mu ’      Peki seni sorguya çekmedikleri halde neden Pınar’ı aldılar 
     M.Y. Pınar benim yakın arkadaşım diye bilgi almak için herhalde. Şu anda sürekli ağlıyor, psikolojik tedavi görmesi lazım. Beni niye alsınlar ki Bir’in sevgilisi olmak suç mu Onlar para karşılığı hakemlerle yattıkları için alındılar içeriye. Ali zaten yurtdışında, bana ulaşamıyor. Polise nasıl ulaşıp gözaltına alınmamı önlesin Birisinin sevgilisi olmak, birini sevmek suçsa, evet suçluyum ben. Yanlış bir insan olabilir ama ben nereden bilebilirim neler yaptığını Onun sevgilisiyim diye bu parayla seks yaptığım anlamına gelmez. 
     
     Ali Fevzi Bir seni bazı şeylere zorladı mı 
     M.Y. 1.5 yıldır birlikteyiz. Beni kıskançlıktan sokağa çıkarmıyordu. Ben gece dışarı çıktığım zaman kıyametler kopuyordu. 
     
     Bir de E.Ş. adlı mankenin bir politikacıya 400 dolar karşılığı Ali Fevzi Bir tarafından pazarlandığı iddiası var. Sen E.Ş.’yi tanıyor musun 
     M.Y. Ben onun olduğu defilelere asla gitmem. O tarz, para karşılığı seks yapan mankenlerin bulunduğu yerde bulunmayan bir insanım ben. 
     
Yargıcı’nın arkadaşıyım diye aldılar’      Melek Yargıcı sorguya çekilmedi ama sen gözaltına alındın. Neden olabilir 
     Pınar Korkut Melek’in telefonları zaten dinleniyor. Onun yerine en yakın arkadaşı ben olduğum için beni aldılar. Bana hakemlerin resimlerini bile göstermediler. "Yattın mı yatmadın mı " diye sormadılar. Melek’i almadılar demek ki bir bildikleri var. 
     
     Polis ne sordu sana 
     P.K. Kızların hepsine beni göstererek "Bu kızı tanıyor musunuz " diye sordular. Hepsi de beni tanımadığını söyledi. Savcı bey de zaten "Senin burada ne işin var " dedi. Bunlar zaten ifadelerimizde yazıldı. Bir sürü insan alındı ama ben fahişelerle alındım. Şimdi beni ailem kabul etmiyor, konuşmuyorlar. 
     
     4 gün poliste hakemlerle yattığı iddia edilen kadınlarla kaldın. Neler konuştunuz 
     P.K. Yattıkları hakemlerin isimlerini açık açık söylediler. "Bu durumdan nasıl kurtulacağız " diye plan yaptılar. Ben onlara "Benim adımı siz mi verdiniz " diye sordum. Onlar bana "Biz seni tanımıyoruz" dediler. 
     



 GÜNCEL 





















</TEXT>
</DOC>
