<DOC>
<DOCNO> 54365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/soneko17.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada birinci seans nasıl geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 42.25 puan düşerek, 1. seansı 12,020.59 puandan tamamladı. 
     Hisse senetleri 1. seansta ortalama yüzde 0.35 oranında değer kaybetti. 
     İMKB günün ilk seansına 12,098.42 puan seviyesinde, 35.58 puan artışla başladı. İlk dakikalarda, IMF İcra Direktörleri Kurulu'nun, yarın Türkiye'ye dönük 10. gözden geçirmeyi görüşerek, yaklaşık 3.1 milyar dolarlık krediyi serbest bırakması beklentisine bağlanan artışlar yaşandı. Daha sonraki dakikalarda kar satışları gözlendi. 
     Seansın ilk yarısını da 169.92 puan düşüşle 11,892.92 puandan geçen endeks, seansın son dakikalarında gelen alımlarla 12,000 puanın üzerine çıktı ve 12,020.59 puandan kapandı. 
     Endeks, seans içinde en düşük 11,833.52 puanı, en yüksek olarak da 12,207.68 puanı gördü. 
     1. seans kapanışında mali endeks 3.96 puanlık artışla 15,716.45 
     puana çıkarken, sanayi endeksi 65.89 puan düşüşle 10,463.00 puana, hizmetler endeksi de 0.76 puan düşüşle 7,746.37 puana indi. Böylece mali grup hisseler önceki kapanışa göre ortalama yüzde 0.03 puan artarken, sanayi grubu hisseler yüzde 0.63, hizmet grubu hisseler de yüzde 0.01 değer yitirdiler. 1. seansta işlem gören toplam 281 hisse senedinden 142'si değer kazandı. 72 hisse senedi değer kaybederken, 67 hissenin fiyatında ise bir değişiklik olmadı. Seansta, 280 trilyon 645 milyar 436 milyon liralık işlem hacmi oluştu. 1. seansta Akbank, Garanti Bankası, Yapı Kredi Bankası,Doğan Holding ve Vestel en yoğun işlem gören hisseler oldular. 
     






</TEXT>
</DOC>
