<DOC>
<DOCNO> 50983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko00.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelin birlikte güç kazanalım’ 
</HEADLINE>
<TEXT>

Denizlili ve Çorumlu firmalar bilişimci, finansçı, mühendis, danışman, turizmci ve yöneticileri davet ediyor 
     Gidiyorum bu şehirden - 3 
Hazırlayanlar Evrim Engin, Fatih Çınar, İsmail Şahin, Rıfat Demir 

     Denizli ve Çorum, kendi imkanlarıyla kasabadan sanayi kentine dönüşen, başarı öykülerine imza atan iki Anadolu Kaplanı. Ortak yönleri, atölyeden şirkete dönüşen işletmelerin kurumsallaşma konusunda tıkanması. 
     Bu nedenle, iyi eğitim görmüş, vizyon sahibi, dil bilen, dünya ile ilişkileri geliştirecek beyaz yakalılara büyük gereksinim var. 
     Çorum’un özellikle bilişim sektöründe büyük eleman açığı var. Bu alanda işletmelere hizmet verecek yatırımcılar da kısa zamanda büyük gelirler elde edebilir. 
     Ayrıca kurumsallaşma yönünde adım atan firmalara kalite ve tanıtım konusunda danışmanlık hizmeti verecek kişilere de ihtiyaç var. 
     Bunun dışında sanayi personeline hazır yemek üretecek, personel taşımacılığı yapabilecek, sosyal mek n eksikliğini giderecek, turizmi geliştirecek girişimciler de Çorum’da kolaylıkla tutunabilir. 
     
     Tekstilde açık büyük 
     Türkiye’nin tekstil başkenti Denizli, son yıllarda boya, baskı, kimya, plastik, metal, cam, kağıt, mermer gibi sanayi kollarında da atılım yaptı. 
     Kentte bine yakın sanayi tesisi, 2 bin 300 işyeri faaliyet gösteriyor. 
     Firma sahipleri beyaz yakalı personelin Denizli’ye gelip, bir süre sonra sosyal imk nsızlıklardan ötürü büyükşehirlere döndüğünü kaydettiler. Aile şirketleri kurumsal bir şirket kimliği kazanmak istiyor. Bu nedenle yöneticiden, finansçıya, mühendisten ihracat uzmanına kadar birçok sektörde nitelikli personele ihtiyaç var. Bunun dışında özellikle tekstilde uzmanlaşmış işletme müdürleri, muhasebeciler, mali müşavir ve ar - ge uzmanları aranıyor. 
     Denizli Ticaret Odası Başkan Yardımcısı Mehmet Yüksel, sanayinin ataerkil yapısından kurtulması gerektiğine işaret ederek "Bunu yapacak personele ihtiyacımız var" diyor. 
     
Bizi kurumsallaştıracak beyaz yakalı arıyoruz      Çorum Ticaret ve Sanayi Odası Genel Sekteri Cihat Ecdaroğlu, Çorum halkının tüm birikimlerini yatırıma döndürdüğünü belirterek "Girişimcilerin, birikimleriyle kurdukları dev fabrikalar, tesisler kurumsal bir yapıya kavuşamadı. Firmanın yönetimini de, ürün pazarlamasını da reklamcılık faaliyetlerini de aynı kişiler yapıyor. Bu nedenle birçok firma üretimi durdurdu Çorum’da. Ayakta kalanlar ise kurumsallaşanlar. Bugün, Çorum’da gömlek üreticisi Hakkı Bilal Bill’s ve gıda üreticisi Baktat ayakta ise bunun nedeni kurumsal bir yapıya oturmuş olmaları ve profesyonel insanlar çalıştırmalarıdır. Bunu gerçekleştirecek profesyonel elemana ihtiyaç sınırsız." diyor. 
     
Denizli’ye gelenin geleceği parlak      Denizlili, Faber Mermer Genel Müdürü Yasin Cinkaya, sanayinin her alanında nitelikli elemana ihtiyaç duyulduğunu belirtiyor. 
     "Artık devir değişti. Aile bireylerinin yerine kaliteli profesyonel kadrolar istihdam etmek istiyoruz. Firma olarak üretimimizin yüzde 85’ini Amerika’ya yapıyoruz. Bu ülkeye ODTÜ, Boğaziçi mezunu insanlar gönderdik. Yani biz yükselmeye açığız, kalifiye elemanlara açığız yeter ki onlar gelip bizle çalışsın." 
     
"Şirketime müdür bulamıyorum"      Denizli Genç İşadamları Derneği Başkanı Oktay Mersin, Denizli’deki şirketlerin önemli başarılara imza attığını ancak kurumsallaşmayı başaramadığını belirtiyor. 
     Mersin, şöyle konuştu "Benim şirketimde şu an genel müdür ve muhasebe müdürüne ihtiyaç var. Ama aradığım niteliklere sahip kimseyi bulamıyorum." 
     
     ÇORUM 

</TEXT>
</DOC>
