<DOC>
<DOCNO> 72983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo24.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tümer'in Çaykur Rizespor maçında oynama olasılığı var 
</HEADLINE>
<TEXT>

     Beşiktaş'ın, Denizlispor ile dün yaptığı lig maçında sakatlanarak ilk yarıda oyundan çıkan Tümer Metin'in sakatlığının çok ciddi olmadığı bildirildi. 
     Siyah-beyazlı futbolcunun çekilen MR'ı sonucunda, sağ ayak fibula kemiğinin üst bölümünde ödem meydana geldiği tespit edildi. 
     Kulüp doktoru Ayhan Optur, Tümer'in tedavisine hemen başladıklarını ve bu futbolcunun gelecek hafta yapılacak Çaykur Rizespor maçında oynama olasılığının bulunduğunu açıkladı. Dr. Optur, Tümer'in kesin durumunun hafta içinde netlik kazanacağını kaydetti. 
     Bu arada, Denizlispor maçında aldığı darbe sonucu ayak 5. 
     parmağında zedelenme tespit edilen Erman'ın da durumunun ciddi olmadığı açıklandı. 
     






</TEXT>
</DOC>
