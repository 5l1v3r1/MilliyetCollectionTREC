<DOC>
<DOCNO> 82240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun23.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Mevcut Filistin yönetimi devlet kurmaya uygun değil" 
</HEADLINE>
<TEXT>

     ABD Başkanı George Bush'un ulusal güvenlik danışmanı Condoleezza Rice, ''mevcut Filistin yönetiminin devlet kurmaya uygun olmadığını'' savundu. 
     Fox News televizyonuna konuşan Rice, ''Mecvut Filistin yönetimi, ihtiyacımız olan Filistin devletinin kurulmasını sağlayabilecek türden bir yönetim değil'' diye konuştu. 
     Bununla birlikte, Filistinlileri kimin yöneteceğine karar vermenin ABD'ye düşmediğini belirten Rice, ''Beyaz Saray'ın tutumu şu ki, biz Filistin halkının yöneticilerini seçmeyeceğiz. İlk olarak, Filistin halkının ihtiyacı olan yönetimi kurma gereğine yeni bir vurgu yapılmalı'' dedi. 
     Rice, kendilerinin Filistin Devlet Başkanı Yaser Arafat'a baskı yapacaklarını belirtirken, ''Avrupalıları, müttefik Arapları ve diğerlerini de aynı şeyi yapmaya çağıracaklarını'' ifade etti. 
     Bush'un danışmanı, ABD'nin uzun süreden beri teröristler ile Fiilistin yönetimi arasında olası bağlardan kaygı duyduğunu söyledi. 
     





</TEXT>
</DOC>
