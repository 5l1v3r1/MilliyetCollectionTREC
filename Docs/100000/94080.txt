<DOC>
<DOCNO> 94080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yazar/tamer.html </URL>
<DATE> 2002/07/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Prof. Ayata’nın yoksulluk araştırması 
</HEADLINE>
<TEXT>

En yoksul ailelerin buzdolabı da, TV’si de var, ama çalışmıyor. 20 - 30 milyona elden düşme alınmış, bozulunca tamir için 100 - 120 milyon istenmiş 
     Buzdolabında penetrasyon oranı yüzde 98, çamaşır makinesinde yüzde 93, televizyonda yüzde 97 türünden istatistikleri de ciddiye alamayacağız artık. Zira ODTÜ Sosyoloji Bölümü Başkanı Prof. Sencer Ayata’nın yoksulluk araştırması, toplumun en alttaki yüzde 10’luk diliminde hemen tüm evlerde TV ve buzdolabı bulunmakla birlikte, bunların çoğunun çalışmadığını ortaya koyuyor. Çoğu elden düşme 20 - 30 milyona alınmış, ama bozulduğunda tamir için 100 - 150 milyon istenmiş. Ve Prof. Ayata’nın ifadesiyle "Alırken ucuz, tamiri pahalı bu cihazlar evde süs eşyası olarak varlıklarını sürdürür olmuşlar." 
     Prof. Ayata, saha çalışmalarında yüz yüze görüşmelerin bir noktasında fark etmiş ki, en yoksul hanelerde gördüğü TV ve buzdolaplarının neredeyse hiçbiri çalışmıyor. Bundan sonra yeni bir anket çalışması yaparsa, soruyu "Evinizde TV, buzdolabı ya da çamaşır makinesi var mı " ile sınırlı tutmayıp, evet diyenlere bir de "Evinizdeki TV ya da buzdolabı çalışıyor mu " sorusunu da soracakmış. 
     Geçen yıl Milliyet TIR’ıyla deprem bölgesine gittiğimizde benim de telefonlar dikkatimi çekmişti. Depremzedelerin hemen hepsi "Telefonumuz var" dedikleri halde, telefonların çoğu borcundan dolayı kapalıydı. Sadece dışarıdan arandıklarında konuşabiliyorlardı ve bu durum 2 yıldır böyleydi. Herhalde deprem bölgesinde oldukları için Türk Telekom dışarıdan aranmaya müsamaha göstermiş, telefonu kesmemiş. Hoş zaten kesecek olsa, o yörede hattı satın almaya talip bir başkasını nereden bulacak ki... 
     Prof. Ayata, toplumun en alttaki yüzde 10’luk kesiminden 80 erkek ve 80 kadınla yüz yüze görüşmüş. Ayrıca genelleme için yurt çapındaki anket çalışmalarında 4 bin kişiye ulaşmışlar. Yüz yüze görüşmelerle anket çalışmasının sonuçlarının örtüştüğüne dikkat çeken Prof. Ayata, bulgularını şöyle sıralıyor 
     Toplumumuzun en yoksul yüzde 10’luk kesiminin düzenli herhangi bir geliri yok. 5 kişilik ailede tek bir kişi asgari ücretle çalışsa bile bu aile en alttaki yüzde 10 içinde yer almıyor. Pekiyi kimler yer alıyor 

</TEXT>
</DOC>
