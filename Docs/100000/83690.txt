<DOC>
<DOCNO> 83690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun08.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat 6 ay sonra ilk kez Ramallah'tan ayrıldı 
</HEADLINE>
<TEXT>

     Filistin lideri Yaser Arafat, İsrail'in kendisini 6 ay önce hapsettiği günden bu yana ilk kez Batı Şeria'nın Ramallah kentinden dışarı çıktı. 
     Ramallah'taki karargahından Ürdün yapımı bir helikopterle ayrılan Arafat'ın, Beytüllahim'e vardığı belirtildi. 
     Nablus kenti ve Cenin mülteci kampına da gidecek olan Arafat'ın Beytüllahim'e varmadan önce karargahından ayrılırken yaptığı açıklamada, İsrail Başbakanı Ariel Şaron'un Likud Partisi'nin Filistin devletine karşı çıkan kararını kınadı. 
     İsrail'in, ABD'nin arabulucuğunda yapılan anlaşmanın bir parçası olarak Arafat'ın Ramallah'tan çıkışını önleyen seyahat sınırlamalarını kaldırdığı kaydediliyor. 
     





</TEXT>
</DOC>
