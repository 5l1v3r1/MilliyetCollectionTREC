<DOC>
<DOCNO> 72599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo32.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma Emniyeti "Barışçı tavrımıza bazıları şiddetle karşılık verdi" 
</HEADLINE>
<TEXT>

     Roma Emniyet Müdürlüğü, Roma-Galatasaray maçında müdahale etmeye mecbur kalındığını belirterek, ''Barışçıl müdahalemize maalesef bazı futbolcular ve teknik heyet şiddetle cevap verdi'' iddiasında bulundu. 
     Emniyet Müdürlüğü'nden yapılan yazılı açıklamada ''Polis, çığrından çıkan olayın daha da büyümesini önlemek için müdahale etmek zorunda kaldı'' denildi. 
     ''Dün akşam olağanüstü bir durum gerçekleşti. Bir futbol maçının, ölçüsüzce kavgaya dönüşmesi ve güvenlik ekipleri ile rakipler arasında şiddet saldırıları olması elbetteki normal değil'' denilen açıklamada, olayın büyümesini önlemek için yaptıkları ''barışçıl'' müdahaleye bazı futbolcu ve teknik heyetten bazı kişillerin fiziki şiddet uygulayarak cevap verdiği ve 13 polis memurunun yaralandığı savunuldu. 
     Açıklamada ayrıca, ''Güvenlik ekipleri, tehlikeli madde atılması ya da seyirci ve seyircilerden ölçüyü kaçıranlar olması durumunda meydana gelebilecek tehlikeli durumları önlemek için futbol maçları ve diğer spor aktivitelerinde hazır bulunurlar. Polisler, kamu düzeni ve herkesin güvenliğini garanti altına almak için oradaydılar'' ifadeleri kullanıldı. 
     Bu arada Emniyet Müdürü, savcılığa sunacağı raporla ilgili olarak Olimpiyat Stadı'nda yaşanan olayda şikayet edilen veya gözaltına kimse olmadığının altını çizdi. 
     






</TEXT>
</DOC>
