<DOC>
<DOCNO> 93979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur22.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Ecevit, Başbakanlığı bir DSP'liye vekalet vermelidir" 
</HEADLINE>
<TEXT>

     Saadet Partisi SP Genel Başkanı Recai Kutan, ''Başbakan bir kenara çekilmeli ve bir DSP'liye vekalet vermelidir. Mesela Hüsamettin Özkan'a vekalet verilir'' dedi. 
     Kutan, Türkiye Odalar ve Borsalar Birliği TOBB Başkanı Rıfat Hisarcıklıoğlu'nun partisini ziyareti sırasında yaptığı konuşmada, 2002 yılında bir erken seçim yapılma olasılığının zayıf olduğunu, ancak 2003 yılında bir erken seçim olabileceğini söyledi. 
     ''Ekonomik başarısızlığı örtmek için, Başbakan'ın sağlık durumunun öne çıkarıldığını'' anlatan Kutan, Avrupa Birliği meselesinin de bu nedenle gündeme getirildiğini kaydetti. 
     Kutan, koalisyonu oluşturan 3 partinin de AB konusunda samimi olmadığını savunurken, ''Artık bu hükümet mutlaka gitmelidir'' dedi. Kutan, TOBB'un bu isteği nazikçe ifade ettiğini söyledi. 
     Bu arada Başbakan Ecevit'in, ''Bulun rakamı düşürün'' dediğini de ifade eden Kutan, ''Ellerinde 350 blok oy var, milletvekilleri kendi vicanlarının sesini dinlemeli'' şeklinde konuştu. Kutan, çözümün TBMM'den olduğunu da vurguladı. 
     TOBB Başkanı Rıfat Hisarcıklıoğlu da, ekonomik krizin daha da büyümemesi için TBMM'nin yazın da çalışması, Seçim Kanunu, Enflasyon Muhasebesi, Nerden Buldun Yasası ile Vergi Reformunu Çıkarması gerektiğini söyledi Hisarcıklıoğlu, ''Başbakan'dan randevu talebinize bir yanıt geldi mi'' şeklindeki soru üzerine, ''şu ana kadar yanıt gelmedi'' karşılığını verdi. 
     Bir gazetecinin ''Ekonomi Zirvesi''nin ardından sonuç bildirgesini yeterli bulup bulmadıkları'' yönündeki sorusuna karşılık, Hisarcıklıoğlu şunları kaydetti 
     ''Sonuç bildirgesini, ekonominin gidiş şekliyle ilgili tatmin edici görmedik. Ama nasıl olacak Her halde bugün, yarın netleşecektir. Ona göre kanaatimizi söyleriz. Açıklamadaki ifadelerde, bizim talep ettiğimiz noktada bir gösterge yok.'' 
     





</TEXT>
</DOC>
