<DOC>
<DOCNO> 76705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko03.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir düzine ev kaybedebilirler’ 
</HEADLINE>
<TEXT>

Financial Times, Motorola ve Nokia 2.5 milyar dolarlık alacak davasını kazanırsa Uzanlar’ın New York ve Londra’daki tedbirli bir düzine evini kaybedebileceğini yazdı 
     Motorola ve Nokia’nın, 2.5 milyar dolara ulaşan borcunu ödemediği idiasıyla Telsim hakkında New York’ta açtığı dava ilgi çekiyor. 
     Financial Times gazetesi, Motorola ve Nokia’nın neden bu kadar tartışmalı bir grupla iş yapmaya yöneldikleri sorusuna yanıt arandığını belirtirken Uzanlar’ın New York ve Londra’daki bir düzineye yakın evi kaydedebileceğini öne sürdü. 
     
     Siemens’le tehdit etti’ 
     Rumeli Grubu’nun Türkiye’deki yavaş yürüyen mahkemelerde kendi çıkarlarını savunmakta beceri gösterdiğini iddia eden gazete, ancak New York’taki davanın kişisel serveti Forbes Dergisi tarafından 1.3 milyar dolar olarak tahmin edilen bir aile için daha ciddi bir tehdit olduğunu savundu. Davanın aleyhinde sonuçlanması halinde Uzan ailesinin New York ve Londra’daki üzerinde tedbir konulan bir düzineye yakın evi kaybedebileceğine dikkat çekti. 
     Gazete, Uzanların borçlarını ödemek için Telsim’deki hisselerinin bir kısmını yabancı bir telekom şirketine satmaya isteksiz olduklarının işaretlerinin bulunmasına karşın Motorola’nın Eylül 2000’de Uzanlara 700 milyon dolarlık bir kredi daha sağladığına da dikkat çekti. Nokia’nın da Hakan Uzan’ın Almanya’nın Siemens şirketiyle işbirliğine girmekle tehdit etmesi üzerine Mayıs 2000’de kredisini 700 milyon dolar daha arttırdığını kaydeden Financial Times, İstanbul’daki Batılı bir bankacının "Motorola ve Nokia’nın şikayet etme hakları yok. Haklarındaki Uzanlar’ın davalara bakanlar onlarla iş yapmaktan kaçınırdı" sözlerine de yer verdi. 
     Gazete, Uzanlar’ın Star medya kuruluşlarının kişi ve kuruluşlara karşı yürüttüğü sansasyonel kampanyalar nedeniyle korku yarattığını da öne sürdü. 
     
Mark Mobius Uzanları, ancak Motorola ve Nokia yola getirir      Financial Times, New York’ta Telsim’e karşı dava açan Motorola ve Nokia’nın Uzanlar’ın rutin olarak gerçekleri çarpıttıklarını, kontrollerindeki şirketleri azınlık hissedarlara zarar vererek boşalttıklarını, para aklama ve suç olan diğer bazı uygulamaları gerçekleştirdikleri’ iddiasında bulunduklarına dikkat çekti. Bu arada, Çukurova’da azınlık hissedarı olarak zarar gören Mark Mobius adlı uluslararası yatırımcının "Motorola ve Nokia, Uzanları yola getiremezse hiç kimse getiremeyecek" görüşüne yer verdi. 
     



 EKONOMİ 




















</TEXT>
</DOC>
