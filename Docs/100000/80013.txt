<DOC>
<DOCNO> 80013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/dunya/dun01.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail ve Yorgo Ortadoğu’da 
</HEADLINE>
<TEXT>

     YORGO KIRBAKİ Atina 

     Dışişleri Bakanları İsmail Cem ile Yorgo Papandreu, Ortadoğu konusunda başlattıkları ortak girişim çerçevesinde İsrail ve Filistin’de temaslarda bulunmak üzere bugün bölgeye gidiyorlar. 
     Yunan Dışişleri Bakanlığı Sözcüsü Panos Beglitis, iki dışişleri bakanının yarın birlikte Ramallah’ta Filistin lideri Yaser Arafat’la görüştükten sonra Tel Aviv’e geçerek İsrail Başbakanı Ariel Şaron ve Dışişleri Bakanı Simon Peres ile bir araya geleceklerini açıkladı. 
     Cem ve Papandreu’nun, Ortadoğu girişimlerinin hedefi İsrailli ve Filistinli yöneticilere, herşeye rağmen aralarındaki sorunları çözebilecekleri mesajını vermek ve iki halkı yakınlaştıracak köprülerin kurulmasını sağlamak. Türk ve Yunan dışişleri bakanları "Bizim de aramazıda ezeli rekabet vardı. Biz de aramızdaki sorunları çözmüş değiliz. Ancak, gerginlik olmadan birlikte yaşayabiliyoruz" mesajı verecekler. İki haftadır bölgeye gitmeleri beklenen iki bakana yeşil ışığın Peres tarafından "Euromed" toplantısında yakıldığı öğrenildi. 
     



 DÜNYA 










</TEXT>
</DOC>
