<DOC>
<DOCNO> 61248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur09.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek yine BOTAŞ'a çattı... 
</HEADLINE>
<TEXT>

     Ankara Büyükşehir Belediye Başkanı Melih Gökçek, doğalgazda yeni fiyat uygulamalarının, belediyelere uygulanan kıskacın birinci adımı olduğunu öne sürerek, ''Botaş kendi fiyatlarından yüzde 7 indirim yaparken, bizim yüzde 45'lik payımız içindeki indirim oranı yüzde 36 oldu'' dedi. 
     Gökçek, işletme giderlerinin yayınlanan tebliğ ile yüzde 45'ten yüzde 30'a çekildiğini, bunu kendilerinin yeterli görmeyerek 1 puan daha indirerek işletme giderlerini yüzde 29'a çektiklerini bildirdi. Bu durumda doğalgaz yatırımlarını tamamen durdurmak zorunda kaldıklarını belirten Gökçek, doğalgaza uygulanan yüzde 18'lik KDV'den ise hiçbir indirim yapılmadığını hatırlattı. 
     Amaçlananın, belediyelerin yatırımlarını durdurmak olduğunu, bunda da başarılı olunduğunu iddia eden Gökçek, belediyelerin daha da köşeye sıkıştırılması için bir hazırlık yapıldığını iddia ederek, ''Belediye gelirlerindeki payları yüzde 5'ten yüzde 3'e indirilmek isteniyor'' diye konuştu. 
     






</TEXT>
</DOC>
