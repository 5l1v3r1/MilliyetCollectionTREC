<DOC>
<DOCNO> 74882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun13.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
The Guardian "ABD Irak'a operasyon için hazırlıklar yapıyor" 
</HEADLINE>
<TEXT>

     İngiltere'de yayınlanan The Guardian gazetesi, ABD'nin Irak'a yönelik operasyon konusunda kararlı olduğunu ve bunun yolunu açmak için Suudi Arabistan'daki üslerini Katar'a taşıdığını iddia etti. 
     Gazete, ABD'nin, Suudi Arabistan'ın Irak'a müdahaleye karşı çıkmasının ardından bu ülkedeki üslerini Katar'a taşıma kararı aldığını savunduğu haberini, Suudi analist ve işadamlarının ifadelerine dayandırdı. 
     Gazete, Suudi Arabistan'ın tanınmış bir inşaat firmasının üst düzey yöneticisinin, üslerin taşınmasıyla ilgili çalışmalar için ihaleye davet edildikleri yönündeki açıklamasına yer verdi. 
     Gazete ayrıca, merkezi Washington'da bulunan The Independent Suudi Information Agency adlı kuruluşun, Riyad'a 70 kilometre mesafedeki El Kharj üssünden malzeme taşıyan araçların görüldüğünü rapor ettiğini yazdı. 
     Bu arada gazetenin başvurduğu bir Amerikan askeri yetkilisi, açılan ihaleleri ve diğer hareketliliği doğruladığı, ancak bunları rutin çalışmalar olarak değerlendirdi. 
     






</TEXT>
</DOC>
