<DOC>
<DOCNO> 65139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yasam/yas03.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldığı paradan TEMA’ya bağış yaptı 
</HEADLINE>
<TEXT>

Kiracı adayı’ rolüyle evine girdiği kadını, ilaçla uyutup soyan hırsız, erozyonla mücadeleyi de ihmal etmedi 
     BÜLENT ÖZDEMİR İstanbul 

     Teşvikiye’deki evini kiralamak için gazeteye ilan veren otel işletmecisi Beyhan Torunoğlu 63 , akıl almaz bir yöntemle soyuldu. Hırsız, kiracı gibi davranarak evine girip kürküne varana kadar soyduğu Torunoğlu’nun hesabından, erozyonla mücadele eden TEMA Vakfı’na da bağış yaptı, 
     
     Üstümü bile örtmüş’ 
     Her şey, Torunoğlu’nun Teşvikiye’deki dairesini kiralamak için gazeteye ilan verişiyle başladı. "Ben doktorum" diyen birinin evini kiralamak için aradığını belirten Torunoğlu, olanları şöyle anlattı 
     "Evi gezdik. Mecidiyeköy’de bir büro açtığı ve yakın olduğu için evimi tercih ettiğini anlattı. Bahçeşehir’de oturduğumu öğrenince beni evime bırakabileğini söyledi. Eve geldiğimizde, Bir neskafe ikram edersiniz artık’ dedi. Kıramadım. Birlikte kahve içtiğimiz sırada telefon gelince içeri geçtim. Sonra sohbete devam ettik. Bir süre sonra gözlerim karardı. Sabah kendimi yatak odamda buldum. Salondan kaldırıp yatağıma yatırmış, hatta üstümü bile örtmüş." 
     
     Kürkleri giyip kaçtı 
     İki vizon kürk, çok sayıda altın ve inci takı, antika eşyalar, değerli porselenler, altın kol saati, içinde yaklaşık 2 milyar lira olan cüzdan ve banka kartlarını alan soyguncu, güvenlik kameralarına yakalanmamak için de kürkleri giyerek çıktı. 
     Jandarmaya haber verdiğini söyleyen Torunoğlu, şöyle konuştu "Bankadan paralarımın çekildiğini öğrendim. Şifremi doğum tarihi olarak belirlediğim için hırsızın işini kolaylaştırmışım. 2.5 milyon liranın da havale edildiği söylendi. Hırsızın TEMA Vakfı’na bağış yaptığını öğrendik." 
     
İşte hırsızın robot resmi      Bahçeşehir Jandarma Karakolu yetkilileri, robot resmi çizilen kişinin, özellikle gazete ilanıyla evlerini kiraya veren zengin ve yalnız kadınları hedef olarak seçtiğini açıkladı. 
     



 YAŞAM 























</TEXT>
</DOC>
