<DOC>
<DOCNO> 76353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/pulur.html </URL>
<DATE> 2002/04/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türkiye'nin tahribat raporu .. 
</HEADLINE>
<TEXT>

     GÜZEL bir atasözüdür, "İğneyi kendine, çuvaldızı başkasına batır" derler. 
     Derler ama dinleyen kim 
     Hele iğne bize bir batsın, dünyayı yıkarız, ama çuvaldızı batırdığınız adamın bağırmasına da hiç dayanamayız. 
     
     ŞİMDİ IMF'ye kızıyoruz, kızmamak mümkün değil, lakin IMF'ye kızdığımız kadar bizi el açar, avuç açar hale getirenlere niye kızmıyoruz 
     IMF'ye şimdiye kadar, 17 niyet mektubu vermişiz... 
     Ne demişiz bu mektuplarda 
     "Şunları şunları yapacağız, söz veriyoruz, sen de para ver " 
     Her seferinde, sil baştan, sözümüzü tutmamışız, adamlar da para vermemişler, verdirmemişler, yine mektup, yine söz, yine borç... 
     Sonra da feryat 
     "Sömürücülerin, emperyalistlerin aracı IMF " 
     
     EEEE, kim söyledi, IMF'nin, evliya olduğunu... 
     Paranın dini imanı var mı 
     
     ŞİMDİ bir başka konuya gelelim... 
     Geçenlerde, Suudi Arabistan, Mekke'de bulunan son Osmanlı eseri Ecyad Kalesi'ni yıktı. 
     Vay efendim, 224 yıllık tarihi Osmanlı eseri nasıl yıkılır 
     Duyan da sanacak ki, kendi memleketimizde tarihi eserlere, öyle sahip çıkıyoruz, taşına dokundurmuyoruz. 
     
     ÖNÜMÜZDE bir rapor var, adı çok ilginç 
     "Türkiye Arkeolojik Tahribat Raporu 2001" 
     Evet, yanlış okumadınız "tahribat" raporu... 
     "Türkiye Arkeolojik Yerleşmeleri Projesi"nin hazırladığı bu raporu 9 yıllık bir emek, uzun uğraşlar ve gönüllü insanlar hazırlamış... 
     
     BİZDE, genellikle korumacılık denilince akla birkaç bilinen anıt ve ören yerlerinin kurtarılması, korunması geliyor. 
     Oysa projeyi yürütenler "Höyük, mağara gibi tarih öncesi çağlara ait görselliği fazla olmayan değerler, en az toprak üstü ve daha geç dönem kalıntıları kadar önemlidir" diyorlar. 
     Yani höyükler... 
     Tarih boyunca türlü sebeplerle yıkılan yerleşme bölgelerinde yıkıntıların üst üste birikmesiyle oluşan ve çoğu kez içinde yapı kalıntılarının gömülü bulunduğu yayvan tepelere höyük deniyor. 
     
     BAKIN biz bu höyükleri ne yapmışız 
     Birkaç örnek, raporda fotoğrafları da var. 
     Kadirli'de, Anberinharkı denilen yerdeki höyüğün bir ucunu karayolları yol için kesmiş, kalanı DSİ alıp düzlemiş, üzerine şantiye yapmış. 
     Elbistan'ın Aktil köyündeki höyüğün üzerine iki katlı ev yapılmış. 
     Korkuteli'nin Garkın mevkiinde ilk tunç çağına ait höyükü, defineciler yüzlerce çukur açarak tahrip etmiş. 
     Elbistan'daki höyükten öylesine toprak alınmış ki, höyükte bulunan mezardan kemikler dökülmeye başlamış... 
     
     Rapordan bir resimaltı 
     "Silifke Kalesi. İlk tunç çağında yerleşim görmüş olan tepenin üzerinde Osmanlı dönemine ait bir kale bulunmaktadır. Kalenin hemen doğusunda ise Silifke Belediyesi tarafından 2001 yazında ikinci katı çıkılan kafe restoran inşaatı sürmektedir." 
     Bu fotoğrafın çekildiği ülkenin, Mekke'deki Ecyad Kalesi için, söyleyecek çok sözü var mı 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
