<DOC>
<DOCNO> 78157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/pulur.html </URL>
<DATE> 2002/04/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hedef türban takiyye... 
</HEADLINE>
<TEXT>

     MİLLİ Eğitim Bakanı DSP'li Metin Bostancıoğlu hakkında soruşturma açılmasını isteyen ve kabul edilen önergenin gerekçesi şu 
     "Keyfi ve ideolojik uygulamalarıyla huzursuzluğa yol açıp görevini kötüye kullanmak." 
     Argoda bir deyim vardır 
     "Yersen " derler. 
     Ne desinler yani 
     "Adam laikliği savunuyor, türbana izin vermiyor " mu desinler 
     Zaten Ecevit de söyledi "Hedef, laik Cumhuriyet'tir " 
     
     TÜRKİYE'NİN, bitmez tükenmez sorunlarından biri de, şu "türban sorunu"dur. 
     Tam 34 yıldır gündemde 
     Türban bize göre laik Cumhuriyet'in kuruluşundan beri var olan bir zihniyetin, 1968'de su yüzüne çıkan simgesidir. 
     
     1968'de, Ankara İlahiyat Fakültesi öğrencilerinden Hatice Babacan, derslere başörtüsü ile girince, okuldan uzaklaştırıldı, ilk kıvılcım böyle çakıldı. 
     1983'te Turgut Özal'ın, kurduğu partiyle iktidara gelişi, başörtüsünü savunanları umutlandırdı, Özal'ın "muhafazakar" olması, onlara göre, sorunun çözülmesine yarayacaktı. 
     Özal'ın da, kendisine duyulan umutları boşa çıkarmamak için Doğramacı'yla yaptığı görüşme ve YÖK'ün, "ne şiş yansın, ne kebap" kararı umutları daha güçlendirdi. YÖK kararında önce "başörtülü kızların durumunun etkin bir şekilde önlenmesi gerekir" diyor ve "Ancak " diye de devam ediyordu 
     "Modern bir şekilde türban kullanabileceği görüşü çoğunlukla benimsenmektedir." 
     Modern türban ne demekse 
     
     DERKEN 1984'te bir türban olayı daha gündeme gelir, Ege Tıp Fakültesi öğrencisi bir kız, türbanla derslere girdiği için okuldan bir ay uzaklaştırılır, kız dava açar, Danıştay davayı reddeder. 
     
     MÜCADELEYİ elden bırakmayanlar, başörtüsünü, bir kanun maddesiyle çözmek isterler, kanun çıkar, fakat Cumhurbaşkanı Evren'in vetosu ve Anayasa Mahkemesi gidişi bu maddeyi iptal eder. Kararın altında şimdi Cumhurbaşkanı olan Sezer'in de imzası vardır. 
     
     ANAP, eski milletvekillerinden Bülent Çaparoğlu'nun bu konuda ilginç bir anısı vardır Turgut Özal'dan başörtüsü konusunda yardım ister. 
     Başbakan da kendisine özetle şöyle der 
     "Bak Bülent, seninle ayrımız gayrımız yoktur, biz küçük meselelerle uğraşırsak, çözemediğimiz büyük mesele, küçük meseleleri de alır götürür ... . Ben kafamın arkasında, neler olduğunu, önüme getiremiyorum ki, görüp anlarlar ona da göre tedbir alırlar." X 
     
     TURGUT Özal ne demek istiyordu 
     Çaparoğlu şöyle yorumlar 
     "Zannediyorum ki, Cumhurbaşkanı seçilmesine gölge düşürecek bir davranışta bulunmaktan çekiniyordu." 
     Acaba, Çaparoğlu'nun bu yorumuna "İşte takiyye budur " diye bir başka yorum getirilirse, yanlış olur mu 
     -------- 
     X Mecliste Böşörtüsü Mücadelesi M. Bülent Çaparoğlu Şule Yayınları, 1998 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
