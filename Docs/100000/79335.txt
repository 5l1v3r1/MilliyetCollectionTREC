<DOC>
<DOCNO> 79335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur22.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite, eski rektörü hakkında suç duyurusundu bulundu... 
</HEADLINE>
<TEXT>

     Ondokuz Mayıs Üniversitesi Rektörlüğü tarafından, eski rektör Prof. Dr. Osman Çakır hakkında, ''görevini kötüye kullandığı'' gerekçesiyle Cumhuriyet Savcılığı'na suç duyurusunda bulunuldu. 
     Çakır'ın rektör olduğu 1996- 1999 yılları arasında rektörlük hizmetlerinde kullanılan araçların bakım, yıkama-yağlama ve filtre alımı gibi konularda görevini kötüye kullandığı gerekçesiyle Cumhuriyet Savcılığı'na suç duyurusunda bulunan rektörlük, Çakır hakkında kamu davası açılmasını talep etti. 
     Başvuru dilekçesinde, söz konusu alım ve hizmetlerin Çakır'ın annesinin ortağı olduğu bir akaryakıt şirketi tarafından yapılmasının Devlet İhale Kanunu'nun ilgili maddelerine aykırı olduğu öne sürülerek, şöyle denildi 
     ''İlgili hükümlere aykırı biçimde annesinin ortağı olduğu şirkete rektör olarak görev yaptığı 1996-1999 yılları arasında çeşitli tarihlerde üniversitenin rektörlük hizmetlerinde kullanılan araçların bakım, yıkama- yağlama, yağ ve yağ filtre alımı işlerini yaptırmıştır. Sanığın bu fiili TCK'nın 240'ıncı maddesi uyarınca görevini kötüye kullanma suçunu teşkil etmektedir.'' Prof. Dr. Osman Çakır, halen OMÜ Fen-Edebiyat Fakültesi Kimya Bölümü'nde öğretim üyesi olarak görev yapıyor. 
     





</TEXT>
</DOC>
