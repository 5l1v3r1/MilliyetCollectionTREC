<DOC>
<DOCNO> 84312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sondun02.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da seçimlerden sağ partiler önde çıktı 
</HEADLINE>
<TEXT>

     Hollanda'da yapılan genel seçimlerden sağ partiler kazançlı çıktı. Anamuhalefet Partisi Hıristiyan Demokratlar, resmi olmayan ilk sonuçlara göre oyların yüzde 28'ini alarak 40'dan fazla milletvekilliği kazandı ve birinci parti konumuna yükseldi. 
     Geçen hafta silahlı saldırıda öldürülen sağ görüşlü politikacı Pim Fortuyn'ün listesi ise seçimlerden ikinci parti olarak çıktı ve 26 milletvekilliği kazandı. 
     Başbakan Wim Kok'un mensubu olduğu Sosyal Demokrat İşçi Partisi, oyların ancak yüzde 14'ünü alabildi ve milletvekili sayısı 45'ten 23'ye düştü. Koalisyonun diğer ortakları olan Liberal Parti'nin milletvekili sayısı 38'den 23'e, Demokratlar 66 Partisi'nin sandalye sayısı da 14'den 8'e geriledi. 
     Yeşil Sol'un milletvekili sayısı ise 11'den 10'a düştü. 
     Sol partilerden yalnızca Sosyalist Parti oylarını artırabildi. Bu partinin milletvekili sayısı 5'den 10'a yükseldi. 
     Alınan geçici sonuçlara göre, İşçi Partisi listesinden seçimlere katılan ve geçen dönemde milletvekili olan Nebahat Albayrak ile seçimlerden birinci parti olarak çıkan Hıristiyan Demokratların listesinde bulunan Çoşkun Çörüz'ün milletvekillikleri kesinleşti. 
     Diğer Türk kökenli adaylardan kazanan olup olmadığı ise tercihli oyların sayılmasından sonra belli olacak. 
     





</TEXT>
</DOC>
