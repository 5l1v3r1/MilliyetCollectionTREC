<DOC>
<DOCNO> 94433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko21.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine 305 milyon dolarlık döviz tahvili sattı 
</HEADLINE>
<TEXT>

     Hazine, dolar cinsinden 364 gün vadeli iskontolu döviz tahvili ihalesinde yıllık yüzde 9 faizle net 305.4 milyon dolarlık satış gerçekleştirdi. 
     Hazine'nin bugün düzenlediği döviz tahvili ihalesine 443.9 milyon dolarlık teklif geldi. Bunun 332.9 milyon 
     dolarlık bölümünü karşılayan Hazine'nin net satış 305.4 milyon dolar olarak gerçekleşti. İhalede yıllık faiz yüzde 9 düzeyinde oluştu. İhalede teklif tutarı önceki döviz tahvili ihalesine göre düşük kalırken, faizin yükseldiği dikkati çekti. Hazine'nin bundan önce 18 Haziran'da yaptığı 350 gün vadeli döviz tahvili ihalesine 757.3 milyon dolarlık teklif gelirken, net satış 698.1 milyon dolar, yıllık faiz oranı da yüzde 8.51 düzeyinde oluşmuştu. Çarşamba günü 4.2 katrilyon liralık yüklü iç borç geri ödemesi bulunan Hazine, yarın da 154 gün ve 238 gün vadeli Türk Lirası bono ihraçlarına yönelik iki ihale birden gerçekleştirecek. 
     





</TEXT>
</DOC>
