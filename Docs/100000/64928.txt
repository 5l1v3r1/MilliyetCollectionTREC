<DOC>
<DOCNO> 64928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/spor/spo07.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm içimizde’ 
</HEADLINE>
<TEXT>

Galatasaray Yönetimi’nin maçlarını yabancı hakemlerin yönetmesi yolunda yaptığı teklif destek bulmadı. Kulüpler çözümün Türkiye’de olduğunu belirtip, torba sistemini savundular 
     SON haftalardaki hakem hatalarından şikayetçi olarak, maçlarını yabancı hakemlerin yönetmesini isteyen Galatasaray’a, kulüplerden destek gelmedi. Trabzonspor Başkanı Özkan Sümer önerinin kaosu arttıracağını savunurken, Fenerbahçe Asbaşkanı Murat Özaydınlı, "Galatasaray önce borçlarını ödesin" dedi. İlhan Cavcav hakemleri savunurken, Beşiktaş Asbaşkanı Yıldırım Demirören, "Bizi ilgilendirmiyor" diye konuştu. 
     
Sorunları çözmez      Özkan Sümer Trabzonspor Başkanı 

     TÜRKİYE’DE bugün böyle bir tartışma ortamının yaratılmasını yanlış buluyorum. Böyle bir teklif, sorunları çözme yerine daha karmaşık hale sokar. Her şeye rağmen Türkiye’de maçları Türk hakemleri yönetmeli. Bu işin pratiği de mümkün değil. Bu öneriyi, sırf gündem değişsin diye ortaya atılmış bir öneri olarak görüyorum. 
     
Kaosu torba önler      Murat Özaydınlı Fenerbahçe Asbaşkanı 

     GALATASARAY önce sağa sola olan borçlarını ödesin de sonra yurtdışından hakem getirip masraflarını ödemeye kalkışsın. Hakem kaosunu çözmenin tek yolu torbadır. Koyalım FIFA hakemlerini bir torbaya huzurlarında çekiliş yapalım. Böylece Galatasaraylılar da şaibeden kurtulsunlar. Adalet istiyoruz, yoksa öküz altında buzağı aranır. 
     
Hakemlere güveniyoruz      Yıldırım Demirören Beşiktaş Asbaşkanı 

     NE demek Türk hakemlerine güvenmemek. Bu sadece Fatih Altaylı’nın görüşüdür. O’na katılacağız diye bir kural yok. Biz dün de, bugün de Türk hakemlerine güvendik. Hep onların yanında olacağız. Önemli olan artniyet olmasın. Tabii ki, hakem de insandır, hata yapabilir. Bu hataların en aza inmesi için çalışmak gerekir. 
     
Yararsız açıklama      İlhan Cavcav Kulüpler Birliği Başkanı 

     TÜRK Hakemi Avrupalı meslektaşlarının gerisinde değil, aksine önündedir. Türkiye artık bu yabancı hakem tartışmalarını çok geride bıraktı. Nasıl yurt dışına futbolcu ihraç ediyorsak hakem de gönderebiliriz isteyenlere. Bu tip açıklamaların kimseye yararı yok. Ancak kendi görüşünü de Türk hakemliği üzerinde kullanması yanlıştır. 
     
İmk nsız bir şey      Orhan Saka Federasyon Başkanvekili 

     YABANCI hakemi düşünmek federasyon olarak kendimizi ink r etmek anlamına gelir. Ben ve sayın Başkan Haluk Ulusoy’un hakemlerimize inancı tamdır. Çünkü biz hakemlerimize güveniyoruz. Dürüstlüklerine inanıyoruz. Torbaya da yabancı hakeme de karşıyız. Böyle birşey asla gündeme gelemez. 
     



 SPOR 























</TEXT>
</DOC>
