<DOC>
<DOCNO> 59203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/guncel/gun12.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Minibüsler zamlandı 
     İSTANBUL Milliyet 

     İstanbul'da minibüs taşıma ücretlerine yaklaşık yüzde 30 zam yapıldığı açıklandı. Yeni zamla en kısa mesafe taşıma ücreti 450 bin, en uzak mesafe 700 bin lira oldu. İstanbul'da dünden geçerli olan yaklaşık yüzde 30 oranındaki zamla, 350 bin lira olan en kısa mesafe taşıma ücreti 450 bin liraya, 600 bin lira olan en uzak mesafe ücreti ise 700 bin liraya çıktı. 
     
     Türkler en çok arkadan çarpıyor 
     ÜMİT KOZAN DHA 

     Bu yılın 11 ayında meydana gelen ölümlü ve maddi hasarlı toplam 367 bin 309 trafik kazasının 81 bin 11 sürücüsü, "Arkadan çarpma" kuralını ihlalle ilk sırayı aldı. Ülkemizde, bu yıl en çok ölümlü trafik kazası cuma günleri ve ağustosta meydana geldi. Trafik Eğitim ve Araştırma Dairesi Başkanlığı’nın istatistiki verilerine göre 11 ayda toplam 367 bin 309 kazayla, geçen yılki 420 bin 927 kaza sayısının altına düşüldü. 
     
     Milli Piyangocu kapkaç kurbanı 
     Bursa Atatürk Caddesi'ndeki Ramazan Adiloğulları'na ait "Servet Gişesi" önünde bilet kuyruğuna giren, 60 yaşlarında kimliği belirlenemeyen bir kişi, bayi sahibi bir başka müşteriyle ilgilendiği sırada, tezg hın üzerinde duran 400 yarım biletin bulunduğu koçanı kapıp kaçmaya başladı. Bayi sahibi ve vatandaşlar tarafından kovalanan yaşlı adam, kalabalıktan yararlanarak izini kaybettirdi. 
     
     Hizbullahçılara estetik koruma 
     ŞEYHMUS ÇAKAN DHA 

     Hizbullah terör örgütü mensuplarından itirafçı olanların, estetik ameliyatla yüzleri değiştirilip kendilerine yeni kimlikler verilecek. Hizbullah itirafçısı Şaban Elaltunteri’nin, oğlu Mehmet Elaltunteri’yle birlikte İstanbul’da öldürülmesinden sonra Olağanüstü Hal Bölge Valiliği itirafçıların korunması için hazırlık başlatmıştı. Örgütü çökerten 200 kadar itirafçı bulunuyor. 
     
     Veteriner köprüden atladı 
     M. AKİF ERDEM İstanbul 

     Üsküdar'da veterinerlik yapan Yasin Ak 33 , otomobiliyle Anadolu yakasına geçmek üzere Boğaziçi Köprüsü'ne girdi. Köprü ortasında aracını durduran Ak denize atladı. "Ölümümden kimse sorumlu değildir. Ağır depresyon hastalığında kendim seçtim" şeklinde bir not bırakan Ak'ın otomobilinde, nik h işlemleri için aldığı ikametg h bulundu. 
     
     Karşılıksız aşk intihara götürdü 
     İSTANBUL Milliyet 

     Güngören'de Yunus Atabey isimli tekstilci, çenesine dayadığı tabancayı ateşleyerek intihar etti. Atatürk Caddesi'ndeki bir apartmanın sahibi olan Atabey 46 , dün sabah aynı binada bulunan "Arıcan Tekstil"e gitti. Burada Ayfer Nergis Arıcan 31 ile bir süre konuşan Atabey, daha sonra büro kısmına geçerek, ruhsatlı tabancasıyla yaşamına son verdi. Atabey’in Arıcan’a şık olduğu ve karşılık bulamadığı iddia edildi. 
     



 GÜNCEL 


















</TEXT>
</DOC>
