<DOC>
<DOCNO> 84777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo06.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin istediği Almeyda'ya PSG kancası 
</HEADLINE>
<TEXT>

     Yeni sezona süper bir kadro ile girmek isteyen Fenerbahçe'nin renklerine katmak istediği Arjantinli milli futbolcu Almeyda'ya Fransız Paris Saint Germain takımı da talip oldu. 
     Aziz Yıldırım'ın Ortega ile birlikte Fenerbahçe forması giydirmek istediği orta sahanın yıldız futbolcusu için İtalyan gazetelerinde bugün haberler yeraldı. Gazetelerde Fenerbahçe'nin, AC Parma'da oynayan Almeyda'yı getirmekte ısrarlı olduğu, Paris Saint Germain'in de bu futbolcuyu istediği, iki takımın Almeyda için büyük bir yarışa gireceği belirtildi. 
     Bu arada Fenerbahçe'nin orta alan oyuncusu Yugoslav Nikola Lazetiç, İtalya'da yeni Birinci Lig'e çıkan Como takımına transfer oluyor. 
     İtalyan spor gazetelerinde yer alan haberlerde, 24 yaşındaki Nicola Lazetiç'in, gelecek hafta Como ile 4 yıllık bir sözleşmeye imza atacağı belirtildi. 
     İtalya'da geçen sezon İkinci Lig'e çıkan Como, bu sezon sonunda da Birinci Lig'e çıkma başarısını göstermişti. 2 sezondur Fenerbahçe formasını giyen Yugoslav futbolcu Lazetiç, 46 maçta 6 gol attı. 
     Bu arada 
     





</TEXT>
</DOC>
