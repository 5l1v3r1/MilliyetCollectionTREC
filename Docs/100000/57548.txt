<DOC>
<DOCNO> 57548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/ekonomi/eko06.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
11.4 katrilyonluk fazla hedefi 14 katrilyon oldu 
</HEADLINE>
<TEXT>

     ANKARA Milliyet 

     Bütçe hedeflerini iki yıldır tutturan Maliye Bakanlığı, bütçe uygulamasında yıl bitmeden rekor kırdı. Yılsonu itibariyle 11.4 katrilyon lira olarak hedeflenen faiz dışı fazla da FDF 14 katrilyon liraya ulaştı. 
     Maliye Bakanı Sümer Oral, 2001 yılı Ocak - Kasım dönemi bütçe uygulama sonuçlarını açıkladı. Buna göre, kasım ayı sonu itibariyle bütçe gelirleri 47 katrilyon 118 trilyon, vergi gelirleri 36 katrilyon 23 trilyon, faiz hariç giderler 33 katrilyon 152 trilyon, faiz dışı bütçe fazlası 13 katrilyon 965 trilyon ve bütçe açığı 25 katrilyon 553 trilyon lira olarak gerçekleşti. 
     
     Vergi gelirleri de hedefin üzerinde 
     2001 bütçesinde FDF’nin yılsonu itibariyle 11.4 katrilyon hedeflendiğini anımsatan Oral, Kasım sonu itibariyle 14 katrilyon liraya ulaşan FDF’deki olumlu çizginin aralık ayında da süreceğini söyledi. 2001’in ilk 11 ayında alınan sonuçların 2002 için sağlıklı bir zemin oluşturacağına dikkat çeken Oral, vergi gelirlerinde hem kasımda, hem de yılbaşından bu yana geçen 11 aylık dönemde program ile öngörülen hedeflerin üzerinde gelişme olduğunu vurguladı. 
     



 EKONOMİ 















</TEXT>
</DOC>
