<DOC>
<DOCNO> 80137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun29.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeniler müze kurmak için para topluyorlar 
</HEADLINE>
<TEXT>

     ABD'de yaşayan Ermenilerin, başkent Washington'ın merkezinde sözde soykırımla ilgili bir müze inşaatı için 75 milyon dolar toplamaya çalıştıkları bildirildi. 
     New York Times gazetesinin haberinde, ''ABD'de yaşayan Ermenilerin çoğu zengin olduğu için, bu paranın kısa sürede toplanmasının sorun olmayacağı'' belirtildi. 
     Gazeteye açıklamada bulunan Smithsonian Enstitüsü uzmanlarından Stephen Weil, ''günümüzde müzelerin belli amaçları yansıtma aracı haline geldiğini ve hemen her etnik grubun bir müzesi bulunduğunu'' söyledi. 
     New York Times'ın haberinde, ''ABD soykırım müzesinde yer verilen Musevi soykırımıyla ilgili olayların tartışma götürmez gerçekler olduğu, buna karşılık 1915 yılında cereyan eden olayların hala yoğun biçimde tartışıldığı'' da belirtildi. 
     Gazeteye bilgi veren eski büyükelçilerden Özdem Sanberk, ''Ermenilerin girişiminin insani olmaktan çok siyasi amaçlı olduğuna'' dikkat çekti. Sanberk, ''müzenin kurulmasının Türklerle Ermeniler arasındaki meselelerin çözümünü daha da güçleştireceğini'' sözlerine ekledi. 
     





</TEXT>
</DOC>
