<DOC>
<DOCNO> 50244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur03.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Varyag, Çanakkale Boğazı'nı geçmek için bekliyor... 
</HEADLINE>
<TEXT>

     Çin Halk Cumhuriyeti'nin Ukrayna'dan satın aldığı donanımsız yüzer kütle ''Varyag,'' Marmara Denizi'ni geçtikten sonra Gelibolu açıklarına geldi. 
     Türkiye Denizcilik İşletmeleri TDİ Genel Müdürü Erkan Arıkan, hava koşullarının düne göre ağırlaştığına işaret etti. Arıkan, ''Yapılacak toplantı sonrasında Varyag'ın Çanakkale Boğazı'ndan geçip geçmeyeceğine karar vereceğiz'' dedi. 
     Marmara Geçişini 18 saatte sorunsuz tamamlayan Varyag, Gelibolu'ya 8 mil uzaklıkta Zincirbozan önlerinde bekletiliyor. Varyag'ın geçme ihtimali doğrultusunda, Çanakkale Boğazı, 09.15'ten itibaren çift yönlü olarak deniz trafiğine kapatıldı. Gelibolu-Lapseki arasında çalışan araba vapuru ve kamyon taşıyan özel motorların seferleri de durduruldu. Öte yandan, Çanakkale Boğazı'ndan geçiş yapmaları planlanan gemiler, Ege'den girişte Bozcaada açıklarında, Gelibolu girişinde ise Boğaza 10 mil uzaklıkta bekletiliyor. 
     






</TEXT>
</DOC>
