<DOC>
<DOCNO> 80105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/temelkuran.html </URL>
<DATE> 2002/04/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Konuşacak o kadar çok şey...’ 
</HEADLINE>
<TEXT>

     Hani içinden kavga edersin ya, en "kodu mu oturtan" lafları hazırlarsın... Öyle çıktım evden. Sayıp döküyorum içimden 
     "Memleketin en üstü örtülmüş meselesini yazıyoruz, iki tane e-mail gelmiyor. Yazsam Biri Bizi Gözetliyor evinde ölen kedi Gizmo hakkında, bak nasıl yağar mailler. Yazıcam Allah kahretsin Gizmo’yu yazıcam " Zira, biraz önce posta kutusunda Gizmo hakkında "halkımızdan saklanan gerçekler" başlıklı upuzun 10 tane mektup okumuşum, "Halkımız isyan ediyor", bunu görmüşüm. Ama "68’lilere ve 78’lilere sorular" başlıklı pazar ve pazartesi günleri yayınlanan iki yazı hakkında bir tane mektup yok Daha önce olmuş bir şey değil, bir tuhaflık var, yerle bir olmuşum. Bir yandan da hak veriyorum içimden 
     "Küçük hanım istedi diye iki kuşak oturup hesaplaşmaya mı girişecek yani Konuşmazlar tabii." 
     Böyle kendimle dövüşe dövüşe giderken... Kollarıma yapıştı iki el 
     "Bir daha öyle yazılar yazma diyorum sana " 
     "Bir başlasam..." 
     İki "78’li" ellerinde pazar torbaları... Gözleri dolarak... Yüzlerindeki gülümseme çürüyerek... "Konuşacak öyle çok şey var ki... Ama bir başlasak..." gibi yarım cümlelerle ellenmemesi gereken bir yaradan söz açtığıma işaret ederek... İkisi de tanıdığınız insanlar aslında. Ama anladığım kadarıyla onlarla yeni tanışacak olanların, bu "anlatamama" hali nedeniyle asla gerçekten tanıyamayacağı insanlar... 
     Sonra bir telefon. Daha önce bu kadar çok konuştuğunu hiç duymadığım bir başkası 
     "Biz... Yani anlatacak çok şey var... Yani bir başlasam..." 
     Kilit, "bir başlasamöda sanki... Hani bazı çok ağır şeyleri anlatmadan önce şöyle oturup kana kana bir ağlamak gerekir. Derine bir yere tıkıştırdığınız, uygun bir biçimde paketlediğiniz yaralarınızı anlatmak o yüzden çekilmez bir şeydir. Eğer bir de bu ülkeye "derinden kırılmışsanız", bu kırgınlıktan dolayı kızgınsanız ve anlatacaklarınız artık "demode" ilan edilmişse... Hem eski yaraları deşip hayatın hasbelkader tutturulmuş dengesini bozmak da ürkütebilir insanı. Hatta insan yaşadıklarını anlatsa acılarının gürültüye gideceğini de düşünebilir... Zaten gençliği "tankların gürültüsüne" gitmiş biri şimdi "vur patlasın çal oynasın" gürültüsünde anlatmak istemeyebilir olup biteni. Bir de insan barlarda portatif acılarıyla gezinen "yorgun demokrat" tipine benzemekten de kaçınmak isteyelebilir. Haklı olarak. 
     
     O meseleyi hiç açmasak 
     Sonra akşam oldu. Nihayet düşmeye başladı kutuya mektuplar. Yazmadan önce çok düşünülmüşler. Tezg hı yanlış yere açmamışız, ama şıpın işi de anlatılmıyormuş h l kapanmamış yaralar. Mesele burada Yaralar, kapanmamışlar... Korkular, yerli yerinde durmaktalar. Ama mektupların hep aynı cümleyle bitiyorlar 
     "Konuşacak o kadar çok şey var ki... Ama bir başlasam..." 
     Hiç "başlamamak" nasıl bir şey peki Yani mesela, o günleri o şekilde yaşamamış bir adamla bir kadınla beraber olmak Her şeyi konuşup bir "o meseleleri" hiç açmamak Sanki başından işkence geçmemiş gibi yapıp "hayata neşeyle sarılmak" Ya da mesela 1 Mayıs eylemcilerinin yanından geçerken "Bunları asmak lazım" diyen bir taksi şoförüne ne der 1 Mayıs 1977’de Taksim Meydanı’nda üzerine ateş açılanlar Peki gidenler nerelerdeler Onlar -diyelim ki işkence izlerini bu ülkeden bile olmayan eşlerine nasıl anlatırlar Ya da üniversitelilerin dövüldüğü anda televizyonu açan bir "eski eylemci" o çocuklara ne demek ister Belki eski yaralardan söz açmaktansa buradan başlamak daha iyi gider. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
