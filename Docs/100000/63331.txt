<DOC>
<DOCNO> 63331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko07.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarjım bitti karıcığım’ dönemine son 
</HEADLINE>
<TEXT>

Cebinizde taşıyabileceğiniz anahtarlık boyutundaki pilli cihaz, nerede olursanız olun telefonunuzu şarj edebilmenizi sağlıyor 
     ŞÜKRÜ ANDAÇ 

     Cep telefonumun şarjı bitti’ dönemi artık sona eriyor. KVK’nın piyasaya yeni çıkardığı pratik şarj diye adlandırılan ve kablo ve elektrik problemi olmaksızın, cep telefonunuzu pille şarj edebileceğiniz Mobil Şarj’ ürünü cep’te adeta yeni bir dönemi başlatıyor. Bundan böyle nerede olursanız olun cep telefonunuzda şarj problemi yaşamayacak ve hatta eşinize bile şarjım bitti, şu an konuşamayacağım’ diyemeyeceksiniz. Şarj etme süresi yaklaşık 45 dakika olan ve 9V’lik pil ile çalışan yeni ürün, cebinize sığacak kadar küçük boyutlarda tasarlanmış. KVK’nın kendi adını taşıyan markasıyla üretmiş olduğu mobil şarj, Ericsson, Nokia, Motorola, Siemens ve diğer cep telefonu markalarına uyumlu olarak çalışabiliyor. 
     
Bu dizüstünde yok yok...      Toshiba notebook ürün yelpazesinde yer alan Satellite 3000 - 504, şık görünümü ve hafifliğinin yanı sıra üstün teknik özellikleriyle dikkat çekiyor. Intel Pentium III, 1 GHz işlemciye sahip olan bu ürün, 256 MB SD Ram hafıza ve 20 GB Hard Disk’e sahip. 14.1 inç ekran boyutuna sahip olan Satellite, üstün grafik kartı, DVD ve CD sürücüye sahip. 3.5 saat pil ömrü olan bu ürün 1 yıl garantili ve toplam ağırlığı 2.6 kilogram. 
     
Anılarınızı dijitalleştirin      Unutmak istemediğiniz anılarızı ve fotoğraf karelerinizi dijital ortamda saklamaya ne dersiniz HP Photo Scanner 1000 adlı tarayıcı, tipik fotoğraf boyutlarındaki tarama yatağıyla, size bu imk nı sağlıyor. Bu ürün sayesinde artık kutularda, çekmecelerde saklanan binlerce fotoğrafınızı dijital ortama aktarmanız mümkün. Üstelik her bir fotoğrafı tarama süresi, sadece 14 saniye. 
     
Müziğim cebimde geziyor      Nokia’nın satışa çıkardığı Nokia 5510, hem cep telefonu, hem de bir müzik çalar. FM radyo, dijital müzik çalar, kayıt cihazı, WAP ve oyunlarıyla hayal ettiğinizden de fazlasını size sunan bu yeni ürünün en önemli özelliği 2 saat boyunca yüksek kalitede müzik dinleyebiliyor olmanız. Dinleyeceğiniz müziği radyodan, bir CD çalardan veya başka bir Nokia 5510’dan cep telefonunuza kaydedebileceğiniz gibi uyumlu bir PC sayesinde, internetten MP3 dosyaları yükleyerek de kaydedebilirsiniz. 155 gram ağırlığında ve 64 MB hafızaya sahip olan Nokia 5510’un klavyesi, mesajlarınızı ve WAP üzerinden gönderdiğiniz e - postalarınızı normal bir cep telefonu tuşlarına oranla çok daha hızlı yazabilmenizi sağlıyor. 
     
Dünya avucunuzun içinde      Son günlerde özellikle yoğun iş programı olan kişilerin sıklıkla kullanmaya başladığı el bilgisayarlarına gün geçmiyor ki bir yenisi eklenmesin. Bu ürünler arasında Windows işletim sistemiyle dikkatleri üzerine toplayan IPAQ, diğer özellikleryle birlikte dünyayı avucunuzun içine almanızı sağlıyor. 70 gram ağırlığındaki IPAQ, renk yansıtmalı LCD ekran, yüksek çözünürlük, görüntü alanı büyüklüğü, 64 MB RAM, el yazısı tanıma, dokunmatik ekran, ergonomik klavye, ses kaydı, kızılötesi bağlantı ve işaretleme özelliklerine sahip. 
     



 EKONOMİ 


















</TEXT>
</DOC>
