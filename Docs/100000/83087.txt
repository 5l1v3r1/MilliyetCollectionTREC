<DOC>
<DOCNO> 83087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sonspo15.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Güldüren, Samandıra'da... 
</HEADLINE>
<TEXT>

     Fenerbahçe'nin yeni sezon için anlaşmaya vardığı Gençlerbirliği'nden İsmail Güldüren, Samandıra Tesisleri'nde tedavi olmaya başladı. 
     Dizindeki sakatlık nedeniyle dün İstanbul'da artroskopi olan ve A Milli Takım aday kadrosundan çıkarılan genç futbolcu, bugün hastaneden taburcu olarak Fenerbahçe'nin Samandıra Tesisleri'nde tedaviye başladı. 
     Yaklaşık 10 gün süreyle tedavisi devam edecek olan İsmail Güldüren'in bu sürenin sonunda topla birlikte çalışmalara başlayacağı ve yaklaşık 3 hafta sonra sahalara dönebileceği bildirildi. 
     İsmail Güldüren'in, Yimpaş Yozgatspor'dan Cem Karaca ile birlikte, önümüzdeki günlerde Fenerbahçe Kulübü ile resmi sözleşme imzalayacakları belirtildi. 
     Bu arada, Fenerbahçe'nin anlaşmaya vardığı bir diğer futbolcu Brezilyalı Washington'un gelecek hafta içinde İstanbul'a geleceği öğrenildi. 
     





</TEXT>
</DOC>
