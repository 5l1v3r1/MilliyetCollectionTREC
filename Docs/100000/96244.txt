<DOC>
<DOCNO> 96244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yasam/yas15.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Dünya reklamcılığına damga vuran Türk      Merkezi New York’ta bulunan Uluslararası Reklamcılık Derneği IAA Dünya Genel Sekreterliği’ne Türk reklamcı Pınar Kılıç seçildi. Beyrut’ta yapılan genel kurulda oybirliğiyle 2002 - 2004 için göreve getirilen Kılıç, son 4 yıldır derneğin Avrupa’dan sorumlu dünya başkan yardımcılığını yürütüyordu. Kılıç ve Mehmet Ali Yalçındağ başkanlığındaki IAA Türkiye Bölümü, son yıllarda çok önemli projelerle, büyük başarılara imza attı. IAA, halen 94 ülkede, dünyadaki reklam harcamalarının yüzde 99’unu temsil ediyor. 
     
AIDS’li annenin sütü bebeği koruyor      AIDS hastalığının virüsü HIV’i taşıyan annelerin sütünün içindeki antikorlar, AIDS virüsünü öldürüyor. Alman Bild der Wissenschaft dergisinde yayımlanan habere göre, Afrikalı ve Amerikan kadınların sütlerini inceleyen bilim adamları, sadece HIV taşıyan annelerin sütünde HIV’e karşı savaşan antikorlar tespit etti. Bu antikorların anne sütü emen bebeğin kanına karıştığını ve bebeği AIDS’ten koruduğunu belirten bilim adamları, böylelikle HIV taşıyan annelerin bebeklerine neden AIDS bulaştırmadıklarını ortaya çıkarmış oldu. 
     
Fırıncının gramaj oyununa son      İstanbul Fırıncılar Odası Başkanı Fahri Özer, tüketicileri ekmekte gramaj oyunuyla aldatanların bulunduğunu belirterek, "Bundan böyle fırınların, 200 gram tekli, 400 gram çiftli ekmek dışında ekmek üretmeleri yasaklanmıştır" dedi. Tüketiciyi Koruma Derneği Genel Başkanı Mehmet Sevim’le birlikte basın toplantısı düzenleyen Özer, "Bugüne kadar tüketicileri gramaj oyunuyla aldatanlar vardı" dedi. Özer, Gıda Kodeksi’ne göre ekmeklerin 200’den başlayıp 50’şer gram artırılarak üretildiğini kaydederek, kötü niyetli esnafın 150-180 gram ekmeği tekli, 250-300 gram ekmeği çiftli ekmek olarak sattığını vurguladı. 
     
Sigarayı bırakan keçiyi kazanıyor      Diyarbakır’ın Silvan ilçesinde başlatılan sigara bırakma kampanyasıyla, 10 kişiye ödül olarak keçi verileceği belirtildi. Silvan Muhtarlar Derneği’nce sigara tüketiminin fazla olduğu Alibey, Sulubağ, Kazandağı, Çobantepe ve Çakıltaş köylerinde kampanya başlatıldı. Katılımı artırmak amacıyla ödül olarak keçi verileceği bildirilirken, 5 köyde kazananlar arasında çekilecek kurayla toplam 10 keçinin dağıtılacağı açıklandı. Dernek Başkanı Mehmet Kımaz, başlattıkları kampanyanın 6 ay süreceğini ve katılan kişilerin sigara içip içmediklerinin kontrol edileceğini kaydetti. 
     
Savcıyı tartaklayana tahliye çıkmadı      Manisa’da tartıştıkları Cumhuriyet Başsavcısı Hakkı Kavas’ı tartakladıkları gerekçesiyle tutuklanan dört kişinin tahliye istemi üst mahkemece reddedildi. Başsavcı Kavas’a eşi Manisa 1. Asliye Hukuk Mahkemesi Yargıcı Hatice Kavas ile otomobiliyle kavşaktan dönerken, yaya Ege Yıldız Plastik Sanayi Genel Müdürü Kamil Beğen 45 , kardeşleri Erhan Beğen 40 , Ercan Beğen 37 ve yeğeni Deniz Beğen 20 , aracı kendi üzerlerine sürdüğü gerekçesiyle tepki göstermişti. Yayaların el hareketi yapıp, otomobilin arkasına da vurmaları üzerine aracından inen Kavas’ı tartaklayan dört kişi tutuklanmıştı. 
     
Üniversitede karşılıksız aşk kanı      Van’da bir diş deposunda çalışan Serhat Tekin 20 Ziraat Fakültesi Bitki Korumu Bölümü’nde yüksek lisans yapan Gözde Akay’a 21 şık oldu ve bir süre arkadaşlık yaptı. Genç kızı bir ay önce ailesinden isteten Tekin, olumsuz yanıt alınca bunalıma girdi. Takip ettiği Akay’ı dün fakültede yakalayan Tekin, konuşma isteği reddedilince belinden çıkardığı bıçağı genç kıza rastgele sapladı. Akay olay yerinde yaşamını yitirirken, çılgın şık bu kez boynunu ve bilekleri keserek intihara teşebbüs etti. Güvenlik güçlerince etkisiz hale getirilip hastaneye kaldırılan Tekin’in sağlık durumu ciddi. 
     



 YAŞAM 






















</TEXT>
</DOC>
