<DOC>
<DOCNO> 70936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko31.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda petrol fiyatı yükseliş gösterdi 
</HEADLINE>
<TEXT>

     Rusya'nın Petrol İhraç Eden Ülkeler Örgütü'nün OPEC üretim kısıntısına verdiği desteği sürdüreceğine ilişkin beklentilerin güçlenmesiyle uluslararası piyasalarda petrol fiyatları yükseldi. 
     Londra piyasasında bütün petrol çeşitlerinin fiyatı için gösterge niteliği taşıyan Brent türü ham petrolün varil fiyatı 39 sent yükselerek 22.33 dolara çıktı. Bu rakam, söz konusu petrolün iki aydır aldığı en yüksek fiyat oluyor. 
     Son aylardaki yükselişlerle petrolün varil fiyatı 17 dolarla dip yaptığı Kasım ayından bu yana 5 doların üzerinde değer kazanmış oldu. 
     Bir yılı aşkın süredir yaptığı bir dizi üretim kısıntısıyla fiyatları denetim almaya çalışan OPEC petrol bakanlarının gelecek hafta Viyana'da yapacağı toplantıda kısıntıya devam kararı alması bekleniyor. 
     OPEC temsilcileri, üretim kısıntısına desteğini sürdürmeye ikna etmek için Moskova'da Rus yetkilileriyle temaslarını sürdürüyor. 
     Piyasalarda, dünyanın en büyük petrol ihracatçısı Rusya'nın OPEC ile işbirliğini sürdüreceği kanısının güçlenmesi fiyatları yükseltiyor. 
     






</TEXT>
</DOC>
