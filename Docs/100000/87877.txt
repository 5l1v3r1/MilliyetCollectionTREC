<DOC>
<DOCNO> 87877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/soneko05.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı kaynak bekleyen kamu projeleri... 
</HEADLINE>
<TEXT>

     Kamu yatırımları içinde, yabancı kaynakla gerçekleştirilecek 60 projenin tutarı 9.1 milyar doları bulurken, bu projeler için 6.2 milyar dolarlık dış kaynak kullanımı planlanıyor. 
     Devlet Planlama Teşkilatı DPT verilerine göre, söz konusu projelere 2001 yılı sonuna kadar 8 milyon dolar harcanırken, bunun yaklaşık 1.5 milyon dolarlık bölümü yabancı kaynaklardan karşılandı. Bu projelere 2002 yılında 574 milyon dolarlık kaynak aktarımı planlanırken, bunun 287 milyon dolarının yabancı kaynaklardan karşılanması öngörülüyor. 
     
     -BÜYÜK PROJELER 
     Öte yandan dış kaynak kullanılarak gerçekleştirilecek projeler içinde en büyük proje Boğaz Tüp Geçit projesi olarak görülüyor. 
     Toplam 1 milyar 600 milyon dolarlık tutarı bulunan proje için 1 milyar 360 milyon dolarlık yabancı kaynak kullanımı öngörülüyor. 
     Bu yıl için 11.5 milyon dolar ayrılan projede, 1 milyar 348.5 milyon dolarlık yabancı kaynağa ihtiyaç bulunuyor. Proje, boğaziçi tüp geçiş tünelininin inşaasının yanısıra Gebze-Halkalı banliyö hattı iyileştirme, elelektrifikasyon, sinyalizasyon işlerini de içeriyor. 
     





</TEXT>
</DOC>
