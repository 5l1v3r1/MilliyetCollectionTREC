<DOC>
<DOCNO> 87202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko07.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin operası, para değil gıda karşılığında çalışacak.. 
</HEADLINE>
<TEXT>

     Arjantin Operası, ekonomik kriz yüzünden sayıları artan yoksullara yardım için düzenlediği özel temsilde para yerine gıda maddeleri karşılığında bilet satacak. 
     Dünyanın en kaliteli operaları arasında sayılan Arjantin Operası, geçen hafta düzenlediği bir bale gösterisi siyasetçileri hedef alan protesto gösterileri yüzünden kesintiye uğrayınca ülkeyi kasıp kavuran kriz için bir şeyler yapma gereği duydu. 
     Opera yönetimi ''kriz ortamında sıkıntı çeken büyük sayıda insana artistik bir yardımda bulunmak için'' Pazar günü özel bir temsil sergileme kararı aldı. 
     Opera'dan yapılan açıklamada, Pazar günü sahnelenecek Jan Dark Oratoryosunu izlemek isteyen sanatseverlerin yanlarında para yerine konserve ve paketlenmiş bakliyat gibi dayanıklı gıda maddeleri getirmeleri istendi. 
     Temsil için toplanacak gıda maddelerinin kilise aracılığıyla açlık çeken yoksullara dağıtılacağı bildirildi. Arjantin'de giderek derinleşerek dört yıldır süren ekonomik kriz 36 milyonluk ülke nüfusunun yarısını yoksulluğa itmiş bulunuyor. 
     





</TEXT>
</DOC>
