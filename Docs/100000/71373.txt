<DOC>
<DOCNO> 71373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur24.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız öğrencilerini taciz eden öğretmene 18 yıl hapis.. 
</HEADLINE>
<TEXT>

     Sivas'ta, 6 kız öğrenciyi taciz ettiği iddiasıyla tutuksuz yargılanan İlköğretim Okulu Öğretmeni Fatih Yıldız, 18 yıl hapis cezasına çarptırıldı. 
     Sivas 1. Ağır Ceza Mahkemesi'nde yapılan duruşmaya, öğretmen Fatih Yıldız katılırken, taciz edildikleri ileri sürülen 6 kız öğrenci katılmadı. 
     Öğretmen Yıldız, suçsuz olduğunu iddia ederek, ''Bana iftira atıyorlar. Öğrencilere derste teşvik amacıyla saçlarını okşadım ve sevgi gösterisinde bulundum. Bu da yanlış anlaşıldı, suçsuzum'' dedi. 
     Mahkeme, Fatih Yıldız'ı ''ırza tasaddi ve tehdit'' suçundan, TCK'nın 414 2 maddesi gereği, her mağdur için 3'er yıl olmak üzere toplam 18 yıl hapis cezasına çarptırarak, tutuklanmasına karar verdi. 
     Sivas'ın Altınyayla Cumhuriyet Başsavcılığı tarafından hazırlanan ve yetkisizlik kararıyla Sivas Ağır Ceza Mahkemesi'ne gönderilen iddianamede, eski Öğretmen Fatih Yıldız'ın, 1996 yılında görev yaptığı ilçeye bağlı Paşaköyü İlkokulu'ndaki H.Y, Ö.T, M.A, H.Ç, E,Ç. ve S.Y. 
     isimli öğrencileri taciz ettiği gerekçesiyle, 6 kez 5 yıldan az olmamak üzere hapis cezasıyla cezalandırılması isteniyordu. 
     






</TEXT>
</DOC>
