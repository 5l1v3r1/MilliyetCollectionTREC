<DOC>
<DOCNO> 64138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun12.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'dan İsrail'e yanıt "Bir tas suyunu istemeyiz" 
</HEADLINE>
<TEXT>

     Afganistan'daki geçici yönetimin Savunma Bakanı Tacik General Muhammed Fehim, İsrail'e sert çıkarak, ''Çölde bile kalsak, İsrail'in bir tas suyunu kabul etmeyiz'' dedi. 
     Pakistan'da yayınlanan ''The Frontier Post'' gazetesinin haberine göre, General Fehim, Afganistan'ın tarım alanında İsrail'den yardım alacağına ilişkin haberleri yalanladı. 
     Afgan halkının İsrail'in hiçbir yardımını asla kabul etmeyeceğini belirten Fehim, gazeteye göre şöyle konuştu 
     ''İsrail, 50 yıldan fazladır Filistin halkına zulmediyor. 
     Afganistan, bir İslam ülkesidir ve halkı da Müslümandır. Bu nedenle her zaman İsrail karşıtı ülkelerin yanında olmuşuzdur.'' Gerneral Fehim, tarım alanında İsrail'den yardım alacakları iddialarını reddederek, ''Sadece yaşamak isteyen insanları katleden bir ülkeden yardım almayı gerek İslami gerekse insani açılardan utandırıcı bulduğunu'' bildirdi. 
     






</TEXT>
</DOC>
