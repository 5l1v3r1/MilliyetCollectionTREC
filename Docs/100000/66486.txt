<DOC>
<DOCNO> 66486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/aeko.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya’ya mescitli Hilton 
</HEADLINE>
<TEXT>

Hilton’un ilk mescitli’ oteli Konya’da açılıyor. Nisanda faaliyete geçecek olan Hilton Konya’da, yörenin muhafazak r özelliği’ dikkate alınarak bir de mescit yapıldı 
     NEDİM ŞENER 

     Amerikalı otel zinciri Hilton, ilk mescitli’ otelini Konya’da açıyor. Türkiye’deki diğer Hiltonlarda olmadığı halde, nisanda faaliyete geçecek olan Hilton Konya’nın içine, yörenin özelliklerini göz önüne alarak’ bir de mescit yapıldı. 50 ülkede 2 binin üzerinde işletmesi bulunan oteller zinciri Hilton’un Ankara, İstanbul, İzmir ve Mersin’de bulunan diğer beş otelinde mescit bulunmuyor. 
     Konya’nın tek beş yıldızlı oteli olma özelliği taşıyan Hilton’da yüzme havuzu, bar, mini gol, güzellik salonu yanında, bölge işadamlarının yapacağı toplantılar sırasında ve ayrıca kentin sembolü olan Mevlana Türbesi’ni ziyarete gelenler dolayısıyla ortaya çıkacak ibadet ihtiyacını karşılamak için mescit yapıldığı öğrenildi. 
     
     10 bin geceleme satıldı 
     Yetkililer, Konya - İstanbul yolu üzerinde, şehir merkezine 15 kilometre uzaklıkta olan otelde konaklayanların ibadetlerini otelden ayrılmadan yapmalarını sağlamak için böyle bir uygulamaya gidildiğini belirtiler. 
     Nisanda açılacak 26 katlı ve 52 bin metrekarelik kapalı alanı olan otelde şimdiden 10 bin geceleme için rezervasyon işlemi yapıldığı belirtildi. 
     30 milyon dolar harcanarak yapılan otelde 196 standart, 70 executive, 9 suit, 2 mutfaklı süit ve 2 engelli odası bulunuyor. Hilton Konya otelinin bazı bölümlerinde Selçuklu mimarisi özelliklerinin bulunduğu belirtildi. 
     



 EKONOMİ 






















</TEXT>
</DOC>
