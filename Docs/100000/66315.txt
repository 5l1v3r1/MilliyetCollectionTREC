<DOC>
<DOCNO> 66315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/magazin/mag03.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez patronu of aman’ dedi... 
</HEADLINE>
<TEXT>

Kurtlar sofrası’ olarak bilinen müzik piyasasında hakkı olan parayı almak için dört yıl mücadele eden Of aman Nalan’ sonunda verdiği savaşı kazandı... 
     FERİDE ÇIKIT 

     Müzik dünyasına Of Aman’ lakabıyla hızlı bir giriş yapan Nalan Tokyürek, müzik şirketi İstanbul Plak’la girdiği hukuk mücadelesinin ilk raundunu kazandı. Nalan Tokyürek, İstanbul Plak’la Aralık 1997’de üç kaset için anlaşma yaptı. Şirketten Usul Usul’ adlı albümü için, prodüksiyon ve vergi giderleri düşüldükten sonra kalan karın yüzde 40 üzerinden para alması gerektiğini söyleyen Nalan Tokyürek, ödeme yapılmadığını kaydederek sözleşmenin feshi ve alacaklarının tahsili için dava açtı. Avukatı İlhan Gündüz’ün 24 Şubat 1998’de 68 milyar 396 milyon lira olarak hesaplattığı alacak için açılan açan 4 yıl sürdü ama hukuk mücadelesini Nalan kazandı. 
     Mahkeme, sözleşmenin feshine ve dört yıllık faizle birlikte 245 milyar lirayı bulan paranın sanatçıya ödenmesine karar verdi. Davanın temyiz aşamasında olduğunu belirten Avukat Gündüz şunları söyledi "İstanbul Plak’ı icraya verdik. Onlar muhtemelen temyize gidecekler ama. Biz ikinci aşamayı da kazanacağımıza eminiz." 
     
     



 MAGAZİN 
















</TEXT>
</DOC>
