<DOC>
<DOCNO> 55656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sondun15.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan uçakları yanlışlıkla kendi askerlerini vurdu 
</HEADLINE>
<TEXT>

     ABD Savunma Bakanlığı Pentagon , Afganistan'da, Amerikan bombalarının hedefini şaşırmasıyla 2 Amerikan askerinin öldüğünü, 20'sinin yaralandığını açıkladı. 
     Amerikan Merkez Komutanlığı da, hedefini şaşıran uçağın B-52 uçağı olduğunu bildirdi. 
     Amerikan Merkez Komutanlığı, Afganistan'da Amerikan bombalarının hedefini şaşırmasıyla Amerikan askerinin yanında Taliban karşıtı güçlerden de ölen olduğunu bildirdi. 
     ABD Savunma Bakanlığı Pentagon ve Merkez Komutanlığı tarafından yapılan açıklamalarda, Taliban'ın elindeki son kent kalesi durumundaki Kandahar'ın kuzeyine B-52 bombardıman uçağıyla yanlışlıkla düzenlenen akında, 2 Amerikan askerinin öldüğü, 20'sinin yaralandığı ve bilinmeyen sayıda Kuzey İttifakı üyesinin öldüğü kaydedildi. 
     






</TEXT>
</DOC>
