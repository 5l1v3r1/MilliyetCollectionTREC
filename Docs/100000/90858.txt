<DOC>
<DOCNO> 90858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/magazin/amag.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SEZEN OKULU’nun son mezunu Zeyno 
</HEADLINE>
<TEXT>

Türk popunun en verimli üniversitesi’ Sezen Aksu’nun son bombası, mavi gözlü, Sertab’ın ikizi ’ Zeyno Casalini 
     NURDAN AKINER 

     SEZEN Aksu’nun müzik okulundan gönül diploması alan genç sanatçılara biri daha katılıyor... İsmi Zeynep Casalini. Bir zamanlar kendisi gibi Aksu’nun vokalisti olan Sertab Erener’e benzerliğiyle görenlere Kardeşi olsa bu kadar benzemez’ dedirten Zeynep, ancak boy farkıyla Sertab’dan ayırt edebiliyor. Öyle ki Aksu, Açıkhava’daki konserlerinde masmavi gözleri, sarı saçları ve 1.70 boyuyla mankenleri aratmayan Zeynep’in Sertab olmadığını, şakayla karışık açıklamak zorunda kaldı. 
     
     Aile boyu sanatçı 
     TARKAN’ın Sezen Aksu imzalı şarkısı Şımarık’ın İngilizcesi Kiss, Kiss’i söylediği Açıkhava konserlerinde seyirciden büyük ilgi gören 32 yaşındaki Zeynep’in annesi oyuncu Deniz Türkali, babası ise İtalyan şarkıcı Ernesto Casalini. Sezen için "O benim peri kızım, sihirli değneğiyle bana dokundu" diyen genç sanatçı, 17 yaşından bu yana şarkı söylüyor, üstelik İtalyanca, İngilizce, Fransızca, İspanyolca biliyor. 
     



 MAGAZİN 













</TEXT>
</DOC>
