<DOC>
<DOCNO> 82284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur16.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köylü kadınlar tenis öğreniyor. Rakip olarak Hülya Avşar'ı seçtiler 
</HEADLINE>
<TEXT>

     Samsun'un Bafra İlçesi'ne bağlı Karabürç Köyü'nde yaptırılan kortta tenis öğrenmeye başlayan köyün bayanları, 11 Mayıs'taki resmi açılış için davetiye gönderdikleri ünlü Sanatçı Hülya Avşar'la maç yapmak istiyor. 
     TEMA'nın ''Örnek Köy'' projesinin uygulandığı Karaburç Köyü'nde, yaklaşık 20 milyar lira harcama ile bir tenis kortu yapıldı. 
     Henüz resmen açılışı yapılmamasına rağmen kortun hazır hale gelmesi sonrasında köy sakinlerini büyük bir tenis merakı sararken, yaklaşık 120 hanelik köyde her yaştan insan ''eline geçirdiği'' raketle tenis oynamaya çalışıyor. 
     Proje sorumlusu Hamit Genç, 11 Mayıs'ta yapılacak resmi açılış için ünlü sanatçı Hülya Avşar'a da davetiye gönderdiklerini ve kendisini konuk etmek istediklerini belirterek, ''Eğer teklifimizi kabul ederse bize büyük onur verir'' dedi. Köyün genç kızları da ünlü sanatçıyla maç yapmak istediklerini kaydederek, ''Onunla maç yapmanın heyacanını yaşamak istiyoruz'' diye konuştular. 
     Hamit Genç, Milli Eğitim Bakanı Metin Bostancıoğlu'ndan köye bir tenis öğreticisi atanması için yardımcı olmasını talep ettiklerini söyledi. 
     





</TEXT>
</DOC>
