<DOC>
<DOCNO> 77832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sontur05.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenikapı'da Deniz Otobüsü'nde çıkan yangın korkuttu 
</HEADLINE>
<TEXT>

     İstanbul Deniz Otobüsleri A.Ş.'ye bağlı ''Hızır Reis III'' adlı deniz otobüsünde görülen yoğun duman, yangın heyecanı yarattı. 
     Yenikapı İskelesi'ne bağlı halde olan ''Hızır Reis III'' adlı deniz otobüsünü sefere çıkmak üzere çalıştıran görevliler, bir anda yoğun duman içinde kaldı. 
     Görevlilerin, deniz otobüsünde yangın çıktığı şüphesiyle saat 10.20'de itfaiyeyi aramaları üzerine olay yerine çok sayıda ekip 
     gönderildi. 
     Olay yerine kısa sürede ulaşan itfaiye ekiplerince yapılan incelemeler sonucu, yoğun dumanın, egzozun üzerine dökülen yağdan kaynaklandığı ve deniz otobüsünde yangın çıkmadığı belirlendi. 
     






</TEXT>
</DOC>
