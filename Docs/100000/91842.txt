<DOC>
<DOCNO> 91842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur24.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Van Gogh tablosu bulundu... 
</HEADLINE>
<TEXT>

     Bursa'da, ''Çoban Ressam'' olarak tanınan Süleyman Şahin'in, Vincent Van Gogh'a ait olduğunu öne sürdüğü ve Bursa Emniyet Müdürlüğü'ne teslim ettiği tablonun, incelenmek üzere Devlet Güzel Sanatlar Akademesi'ne gönderileceği bildirildi. 
     Bursa Emniyet Müdürlüğü Kaçakçılık ve Organize Suçlar Şube Müdürlüğü'ne teslim edilmesinin ardından, Bursa Müze Müdürlüğü'nde yapılan incelelemede, tablonun gerçek olup olmadığı belirlenemedi. Tablo, müze tarafından tekrar Emniyet Müdürlüğü'ne teslim edildi. 
     Bursa Emniyet Müdürlüğü Kaçakçılık ve Organize Suçlar Şube Müdürü Mehmet Varol, tablonun, detaylı incelemenin yapılabilmesi amacıyla, Devlet Güzel Sanatlar Akademisi'ne gönderileceğini bildirdi. 
     ''Çoban Ressam'' Süleyman Şahin, Ankara'da bir eskiciden aldığı tablonun, 18-1890 yılları arasında yaşayan dünyaca ünlü ressam Vincent Van Gogh'un imzasını taşıdığını öne sürmüştü. 
     ''Muharrem'' adlı eskiciden, kendi tablosuyla takas ederek aldığı tablonun, Van Gogh'un ''Langlois Köprüsü'' adlı eserinin orjinali olduğunu fark ettiğini belirten Şahin, ödül yönetmeliğinden yararlanmak amacıyla milyonlarca dolar değerindeki tabloyu Bursa Emniyet Müdürlüğü'ne teslim etmişti. 
     





</TEXT>
</DOC>
