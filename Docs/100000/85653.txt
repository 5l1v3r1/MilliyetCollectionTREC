<DOC>
<DOCNO> 85653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun10.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan askerlerinin sınırda açtığı ateşte 4 kişi öldü 
</HEADLINE>
<TEXT>

     İki nükleer güç Hindistan ile Pakistan arasındaki gerginlik Cammu-Keşmir eyaletindeki terörist saldırılar yüzünden artarken, bugün Hint askerlerinin sınırdaki köylere açtığı ateşte 4 Pakistanlının öldüğü bildirildi. 
     Pakistanlı yetkililer, sorunlu Keşmir ve Pencap eyaletini bölen ateşkes hattındaki kontrol hattı köylere açılan ateşte 12 kişinin de yaralandığını söylediler. 
     Yetkililer ve görgü tanıkları, Pakistan ile Hindistan arasındaki sınır hattında bulunan köylerde kalanların savaş tehlikesi korkusuyla evlerini terkettiklerini belirtiyorlar. Pakistanlı bir yetkili, Aralık ayında Hindistan parlamentosuna düzenlenen bombalı saldırıdan sonra savaş çıkacağından korkan 40 bin kadar köylünün sınır bölgesinden kaçtığını söyledi. 
     Görgü tanıkları ve yetkililer, iki ülke arasındaki sınırda iki taraftan yaklaşık 1 milyon askerin hareket halinde olduğunu bildiriyor. 
     Hindistan ile Pakistan ordusu arasındaki karşılıklı ateş geçen cuma günü Keşmir'de bir Hint ordu kampına düzenlenen ve 30'dan fazla asker ve sivilin öldüğü saldırıdan sonra başlamıştı. 
     Bu arada Avustralya, Pakistan'daki vatandaşlarından bu ülkeyi terketmelerini istedi. 
     Avustralya hükümeti, iki ülke arasındaki gerginliğin artmasını gerekçe göstererek, Pakistan'a yapılacak ziyaretleri de erteledi. 
     





</TEXT>
</DOC>
