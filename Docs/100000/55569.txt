<DOC>
<DOCNO> 55569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko07.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar TSE için MHP’ye kötü çattı 
</HEADLINE>
<TEXT>

Dünyanın etkili gazetelerinden FT, TSE’yi kontrolü altında tutan MHP’nin ekonomik bilgiden yoksun olduğu yorumunda bulundu 
     EKONOMİ SERVİSİ 

     Financial Times gazetesinde dün yer alan bir haberde, yabancı yatırımcıların Türkiye’ye gelmesinin önünde çok ciddi engellerin bulunduğu belirtildi. Haberde yabancı yatırmcıların özellikle Türkiye’deki biçimsiz ve sıkıcı bürokrasiden şikayet ettiği kaydedildi. IMF heyetininin Türkiye’de dün başlayan toplantılarının ana temasını da bu konunun oluşturacağı belirtildi. 
     Haberde IMF heyetinden bir yetkilinin Türkiye’ye gelmeden önce yaptığı açıklamada "Niyet mektubundaki yeni programda bu konuda yeterli açıklıkta bir gündem olduğunu görmek istiyoruz" şeklinde konuştuğu kaydedildi. 
     Gazetenin haberinde yabancı yatırımcıların en çok şikayet ettikleri konunun MHP’nin kontrolü altında olan Türk Standatları Enstitüsü TSE olduğu vurgulandı. MHP’nin koalisyondaki ultra milliyetçi ortak olduğu ve ekonomik bilgiden yoksun olduğu belirtildi. 
     
     Demode yöntemler 
     TSE’nin demode incelme yöntemlerinin kullandığı belirtilerek kurumun ithal edilen malları çok uzun gümrük prosedürlerine tabi tuttuğu kaydedildi. Haberde bazı durumlarda pahalı ithal mallarının testler sırasında zarar gördüğü de ifade edildi. 
     
     Panasonic ve JVC örneği 
     Dünya Bankası’nın bir araştırmasına göre de yabancı yatırımcıların Türkiye’de işletme zamanlarının yüzde 20’sini bürokrosiyle mücadeleye ayırdıkları belirtildi. Bu oranının Doğu ve Orta Avrupa’da yüzde 8, Latin Amerika’da ise yüzde 4 olduğu vurgulandı. Raporda ayrıca Panasonic ve JVC gibi şirketlerin yoğun ticaret prosedürü nedeniyle Türkiye’ye yatırım yapmaktan vazgeçmesi örnek gösterildi. 
     



 EKONOMİ 























</TEXT>
</DOC>
