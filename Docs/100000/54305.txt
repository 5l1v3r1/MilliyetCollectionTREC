<DOC>
<DOCNO> 54305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas05.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa mahkemesi İngiliz anneden yana 
</HEADLINE>
<TEXT>

İngiliz Marie, oğlunu Türkiye’ye kaçıran Murat Algin’in peşinden Urfa’ya geldi. Mahkeme, ana-oğulu kavuşturdu 
     NEVSAL ELEVLİ Londra 

     Newcastle Üniversitesi’nde yüksek lisans yapan Murat Algin ile tanışan ve evlenip bir erkek çocuk sahibi olan Marie Algin’in evlilik macerası Şanlıurfa’daki mahkeme salonuna kadar uzanınca, The Times gazetesinde haber oldu. 
     Marie Algin’in, babası tarafından kaçırılarak Şanlıurfa’ya götürülen oğlunun izini bu kente kadar sürdüğünü ve babası tarafından sahte pasaportla İngiltere dışına çıkarılan oğlu Adam Şükrü’nün velayetini almak için dava açtığını duyuran gazete, Türk yargıcın, annenin haklılığını onayladığını haber verdi 
     
İlk başarılı uygulama      Gazete bu kararın, Türkiye’nin "anne ya da babası tarafından mahkemenin velayet kararına rağmen kaçırılan çocukların, karar verilen ülkeye geri götürülmeleri"ni emreden Lahey Sözleşmesi’nin ilk başarılı uygulama olduğunu da belirtti. Türk polisinin de eşinin ailesince tehdit edilen genç kadını korumaya aldığını duyurdu. 
     Algin ailesi önce temyize götürmeyi düşündüğü bu kararı daha sonra acil bir boşanma davasıyla değiştirmeyi kabul etti. 
     



 YAŞAM 






















</TEXT>
</DOC>
