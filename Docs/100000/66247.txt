<DOC>
<DOCNO> 66247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo16.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 3 -Gaziantep 2 
</HEADLINE>
<TEXT>

     Futbolda Türkiye Kupası çeyrek final karşılaşmasında, Gaziantepspor'u ''altın gol'' ile 3-2 yenen Beşiktaş, yarı finale yükseldi. 
     Futbolda Türkiye Kupası çeyrek final karşılaşmasında, Gaziantepspor ile Beşiktaş arasında oynanan maçın ilk yarısı Beşiktaş'ın 2-1 üstünlüğüyle sona erdi. 
     Karşılaşmayı 2 televizyon kanalının naklen yayınlamasına karşın yaklaşık 1500'ü Beşiktaşlı olmak üzere 20 bin dolayında futbolsever tribünlerde yerini aldı. Karşılaşmanın ilk 10 dakikası, 2 takımın da ataklarıyla orta alan mücadelesi şeklinde geçti. 
     15. dakikada kazanılan ceza atışını kullanan Tümer, meşin 
     yuvarlağı ceza alanına ortaladı. İyi yükselen İlhan'ın kafa şutunda kaleci Hasan Gültang'dan dönen topu iyi takip eden İlhan, ikinci kez vurarak meşin yuvarlağı kaleye gönderdi 0-1 17. dakikada Gaziantepspor atağında Kemal'in sol kanattan kale alanına ortaladığı topu, uygun pozisyondaki ileri uç oyuncuları alamayınca, Erman tehlikeyi kornerle önledi. 
     21. dakikada Rolando'nun Fatih'e hareketi sonucu kazanılan ceza 
     atışını kullanan Maxim, yaklaşık 30 metreden topu çok sert ve falsolu vuruşla gole çevirdi 1-1 33. dakikada Beşiktaş'ın Gaziantepspor ceza yayı çizgisi önünde kazandığı ceza atışında Tümer'in kale önüne ortaladığı topa iyi yükselen Tayfur, kafayla meşin yuvarlağı filelere gönderdi 1-2 42. dakikada Tamer'in ceza atışından Gaziantepspor ceza alanına indirdiği topu, Hasan Gültang elinden kaçırdı. Tayfur'un yeniden doldurduğu meşin yuvarlağı Hasan Gültang bu kez aldı. 
     43. dakikada Beşiktaş savunma oyuncularının arkasında topla 
     buluşan Fatih'in vuruşunda kaleye giden meşin yuvarlağı, hakem ofsayt gerekçesiyle gol olarak kabul etmedi. 
     Karşılaşmanın ilk yarısı, Beşiktaş'ın 2-1 üstünlüğüyle tamamlandı. 
     Gaziantepspor, ikinci yarıya Halit'in yerine Mustafa Şahintürk'ü alarak başladı. 
     55. dakikada Beşiktaş'ta Khletsoy sarı kart gördü. 
     63. dakikada Gaziantepspor atağında Fatih'in pasında topla buluşan 
     Mustafa Şahintürk'ün ceza alanına girerken sert şutunda top direğe çarparak döndü. Ronaldo, meşin yuvarlağı kornere göndererek tehlikeyi önledi. 
     74. dakikada Beşiktaş'ın sağ kanatta kazandığı ceza atışını 
     kullanan Tümer'in kale alanına gönderdiği meşin yuvarlağa iyi yükselen İlhan'ın şutunda, Hasan Gültang uzanarak topu aldı. 
     76. dakikada Gaziantepspor'da Pereira çıktı, yerine Viola 
     girdi. 
     79. dakikada Beşiktaş'da Ahmet Dursun yerini Ümit'e bıraktı. 
     
     TARTIŞMALAR 

     81. dakikada Gaziantepspor'da Viola kırmızı kart görünce, saha karıştı. Saha içinde oluşan karamolde, 2 takım oyuncuları birbirine girdi. Teknik Direktör Samet Aybaba da sahaya girdi. Protokol tribününde, Beşiktaş Başkanı Serdar Bilgili ile oturan Gaziantepspor Başkanı Celal Doğan saha kenarına inerek, hakeme tepki gösterdi ve takımını sahadan çekmek istedi. 
     Ancak, araya giren yöneticiler Doğan'ı sakinleştirdiler. Bu sırada tribünlerden de Gaziantepsporlu futbolcuların sahadan çekilmesi için tezahürat yapıldı. Sahada önlem alındıktan sonra karşılaşma başladı. 
     Ancak bu kez de basın tribünü karıştı. TSYD Başkanı Atilla Gökçe'ye basın tribününde sözlü saldırı oldu, polis müdahale ederek, tartışmaları önledi. 
     85. dakikada Beşiktaş'ta İlhan'ın yerine Bayram oyuna girdi. 
     88. dakikada Khletsoy çıktı, yerine Tamer girdi. 
     Karşılaşmanın normal süresinin bitip, duraklama dakikalarının oynandığı sırada, Fatih'in pasında Cesar, Myhre'nin hemen önünde boş pozisyonda topla buluştu ve meşin yuvarlağı filelere göndererek, skorda eşitliği sağladı. 
     Bu golden sonra karşılaşmanın normal süresi 2-2 berabere bitti. 
     
     UZATMA DAKİKALARI 

     Takımların dinlendiği sırada bu kez protokol tribününde Gaziantepspor yöneticileri ile Beşiktaş Menajeri Sinan Engin arasında yaşanan sözlü tartışma, polisin müdahalesiyle sona erdi. 
     96. dakikada Baya, Fazlı'dan aldığı topa ceza alanı dışından çok 
     sert vurdu, Hasan Gültang meşin yuvarlağı kornere çeldi. 
     99. dakikada İbrahim'in uzun pasında sağ kanatta topla buluşan 
     Tümer, kaleye çapraz bir noktadan, sol ayağıyla aşırtma ve sert bir şutla meşin yuvarlağı kaleye göndererek, karşılaşmanın skorunu ilan etti 2-3 Beşiktaş, altın golle birlikte Türkiye Kupası'nda yarı finale çıkma başarısını gösterdi. 
     






</TEXT>
</DOC>
