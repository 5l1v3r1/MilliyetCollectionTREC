<DOC>
<DOCNO> 85984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/ekonomi/eko05.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetçiler en riskli müşteri’ 
</HEADLINE>
<TEXT>

Fransa’nın Bankacılık Düzenleme Kurumu Üyesi Ettori, siyasetçi, askeri yetkililer, KİT ve sivil toplum örgütü yöneticilerinin çok sıkı denetlenmesi gerektiğini söyledi 
     Fransa’nın Bankacılık Düzenleme Kurumu Üyesi Laurent Ettori, Türk bankacılara siyasetçileri yüksek riskli müşteriler grubuna almalarını önerdi. Türkiye Bankalar Birliği TBB ile Maliye Bakanlığı Mali Suçlar Araştırma Kurulu MASAK tarafından düzenlenen Karapara Aklama ile Mücadele ve Mali Sistemin Korunması’ konferansında konuşan Ettori, "Politikacılar her ne kadar gözönünde olsalarda suça katılabiliyorlar" dedi. 
     Basel Komitesi ve mali eylem görev grubu SATF’nin üyesi de olan Ettori, siyasetçilerin yanısıra partilerin üst düzey yönetici ve liderlerinin, KİT yöneticilerinin, yüksek askeri yetkililerin ve büyük sivil toplum örgütü yöneticilerinin aynı kategoride değerlendirilmesi gerektiğini anlattı. Bu gruba giren banka müşterilerinin Basel Komitesi tarafından, Politically Exposed People PEP ’ olarak adlandırıldığını belirten Ettori, "Bunlar arasında daha önceden suça karışmış kişiler de olabiliyor" dedi. Ettori, bu tür müşterilerin bankacılık işlemlerinin yakından izlenip, çok sıkı denetlenmesi gerektiğine dikkat çekti. Ettori, başta İngiltere, Fransa, İtalya, İsviçre olmak üzere bir çok Avrupa ülkesindeki bankaların artık bu şekilde davrandığını söyledi. 
     
     İnternet işlemlerine dikkat’ 
     Bankaların internet üzerinden yapılan işlemleri de mutlaka kontrol altında tutması gerektiğini söyleyen Ettori, bu tip müşteriler için ek denetimin de gerekliliğini savundu. Ettori, bankacılara getirilen müşterilerin de kimlik denetiminden geçirilmesi gerektiğini de savundu. 
     
Kuşkulu işlem bildiren personel korunmalı’      Toplantıda konuşan diğer uzman olan Mali Eylem Görev Grubu Genel Sekreteri John Carlson ise bankaların kuşkulu işlem bildiren personeli açıklamamalarını, aksine korumaya almalarının gerektiğini belirtti ve kara para aklama konusunda gelen ihbarların önemine işaret etti. Carlson ayrıca, kuşkulu işlemlerde bildirenin kimliğine bakılmaması gerektiğini de açıkladı. Carlson ihbarın polis ve savcılık gibi adli birimlere bildirilmesinin ise ihbarı yapan personel tarafından değil, banka üst yöneticileri tarafından yapılmasını savundu. 
     



 EKONOMİ 


















</TEXT>
</DOC>
