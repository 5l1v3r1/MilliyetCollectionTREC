<DOC>
<DOCNO> 58123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/soneko13.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 93.13 puan gerileyerek 1. seansı 12,695.76 puandan tamamladı. 
     Hisse senetleri 1. seansta ortalama yüzde 0.73 oranında değer yitirdi. 
     Endeks günün ilk seansına 12,716.82 puan seviyesinde ve 72.07 puan düşüşle başladı. Arjantin'de hükümetin istifasına yolaçan gelişmelerden duyulan tedirginlik nedeniyle seansın ilk dakikalarından itibaren düşüş ağırlıklı bir seyir gözlendi. Endeks, seansın ilk yarısını 233.02 puan aşağıda 12,555.87 puandan geçti. Seansın ikinci yarısında kararsız bir seyir içine giren endeks, son dakikalarda gelen alımlarla toparlandı. Endeks önceki kapanış seviyesine göre 93.13 puan altında 12,695.76 puandan kapandı. Endeks, seans içinde en düşük 12,349.39 puanı gördü. 
     1. seans kapanışında mali endeks 161.81 puanlık düşüşle 16,649.88 
     puana, sanayi endeksi 29.52 puan düşüşle 10,695.79 puana ve hizmetler endeksi de 65.17 puan düşüşle 8,223.10 puana indi. Böylece mali grup hisseler önceki kapanışa göre ortalama yüzde 0.96, sanayi grubu hisseler yüzde 0.28 ve hizmet grubu hisseler de yüzde 0.76 oranında değer yitirdi. 1. seansta işlem gören toplam 275 hisse senedinden 91'inin fiyatı düşerken, 74 hisse senedinin fiyatı arttı, 110 hisse senedinin fiyatı da değişmedi. Seansta, 166 trilyon 652 milyar 173 milyon liralık işlem hacmi oluştu. 1. seansta Garanti Bankası, Doğan Holding, Turkcell, Yapı Kredi Bankası ve Koç Holding en yoğun işlem gören hisseler oldular. 
     






</TEXT>
</DOC>
