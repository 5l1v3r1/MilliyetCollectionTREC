<DOC>
<DOCNO> 96963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/sazak.html </URL>
<DATE> 2002/07/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Basında Toker’li yıllar 
</HEADLINE>
<TEXT>

     Türkiye’nin 60 yıla yaklaşan demokrasi tarihinin en yakın tanıklarından biriydi Metin Toker. Tedavi gördüğü hastalık onu soluksuz bırakıncaya dek elinden kalemi düşürmedi. Son çalışması, Gazeteci Olan Adamın Hikayesi’ adını taşıyordu. 
     Ankara gazeteciliğinin büyük ustası Metin Ağabey’i kaybettik. 
     1943’te Cumhuriyet’te başlayan muhabirlik yılları, 1954’te Akis’le doruğa çıkan siyasi yazarlık, 1960 öncesi Menderes’e muhalif gazetecilerin Ankara Hilton’ diye adlandırdıkları cezaevinde geçen günler, 1971’de Türkiye 12 Mart’a sürüklenirken solda ve sağda vuruşanlar’a tanıklık, 12 Eylül 1980 askeri döneminde demokrasiye dönüş mücadelesi’. İsmet Paşa’nın damadı, Cumhuriyet Senatosu kontenjan üyesi ama hepsinden öte gazetecilik bağımlısı’ bir kişilik, Toker. 
     Abdi İpekçi Milliyet’te 1970’lerde İsmet İnönü ile yaptığı söyleşide Bu sıralar ne okuyorsunuz, Paşam ’ diye soruyor. 
     İnönü yanıtlıyor 
     Şimdi Metin Toker’in kitaplarını okuyorum. Çok emek var. İnanılmaz şeyler. Neler geçmiş.’ 
     Akis’teki yazıları nedeniyle Cüneyt Arcayürek ile birlikte başı defalarca belaya girmişti. Oysa Özden Hanım’la evlendiği 1955 yılında Demokratlar ile Halk Partisi arasında tam bir bahar havası yaşanıyordu ve Toker genç bir gazeteci olarak izlediği Menderes’i İnönüler’in kız tarafı’ olduğu düğününe davet edecek ölçüde tarafsızlığını kanıtlamıştı. 1960’larda Türkiye ihtilale sürüklenirken Akis muhalefeti’nin ardında İsmet Paşa’nın olduğunu düşünen Menderes’in savcılara talimatıyla 7 ay 23 gün cezaevinde kalacaktı. Kızları, Toker tutukluyken dünyaya geldiler. Metin Toker’in gazeteciliğiyle İsmet Paşa ilişkilerindeki dengeyi tanımlayan önemli bir anıyı 1973 seçimlerinde yakalamak mümkün. İnönü CHP’den istifa etmiş, Ecevit yükselişte. Toker 7 Ekim 1973’te Benim oyum CHP’ye’ diye yazıyor. Paşa ise seçmene tam tersi mesajlar veriyor. 
     Toker, İsmet Paşa’nın Son Yıllarında’ adlı kitabında olayı şöyle anlatıyor 
     İsmet Paşa hiçbir yazımı mesele yapmadı. Ooo, özellikle akşam yemeklerinde, tam 19 yıl, siyasi sebepten ne tartışmalara, tartışma ne demek, ne kavgalara soframız sahne olmuştur. Ben CHP’yi eleştirir o savunurdu. Ama ertesi gün o eleştiriler üzerinde birazcık düşündüğünden eminim. 
     O sıralar, hele Akis varken, biz CHP’yi, hatta İnönü’nün kendisini eleştirdiğimizde bana hayretle sorarlardı 
     Yahu bir şey demiyor mu 
     Ne diyecekti ki 
     Sonradan Erdal İnönü politikaya girdi. Benden de eleştiri aldığı oldu.’ 
     Türkiye’de siyaset son dönemde sürekli kriz üretiyorsa bunda kendilerinden başka kimseyi dinlemeyen, eleştiriye kapalı liderlerin de payı yok mu Toker gazeteci olmanın muhalif’ karakterini kendisinden sonraki kuşaklara aktarabilmiş saygınlıkta bir ustaydı. 
     Basında Toker’li yıllar, Gülsün Toker Bilgehan’ın tamamlayacağı Gazeteci Olan Adamın Hikayesi’yle ölümsüzleşecek. 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
