<DOC>
<DOCNO> 70998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur29.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinde pompalı tüfekle banka soymaya kalktı... 
</HEADLINE>
<TEXT>

     Bahçelievler Ziraat Bankası Şubesi'ni soyma girişiminde bulunan bir kişi, Ankara Emniyet Müdürlüğü Asayiş Şube Müdürlüğü Gasp Bürosu ekiplerince yakalandı. 
     Saat 16.00 sıralarında Bahçelievler Ziraat Bankası Şubesi'nde giden ve elinde pompalı tüfek bulunan bir kişi, banka müdiresinden ''1 milyara ihtiyacım var'' diyerek, para istedi. 
     Müdirenin ''Siz kimsiniz Niçin para istiyorsunuz '' demesi üzerine kıyafetinin altına gizlediği pompalı tüfeği çıkaran şahıs, banka görevlilerinin müdahalesi üzerine olay yerinden bir otomobile binerek kaçtı. 
     Olayın polise bildirilmesi üzerine araştırma yapan Gasp Bürosu ekipleri, otomobili bir emlak bürosu önünde buldular. 
     Emlak bürosuna giren emniyet ekipleri, olayı gerçekleştirdiği bildirilen Bülent A.'yı yakaladılar. 
     Olayda kullanılan pompalı tüfeğin emlak bürosunda ele geçirildiği, Bülent A'nın polise direndiği ancak, kısa süreli arbede yaşandıktan sonra gözaltına alındığı öğrenildi. 
     Olayla ilgili soruşturmanın sürdürüldüğü kaydedildi. 
     






</TEXT>
</DOC>
