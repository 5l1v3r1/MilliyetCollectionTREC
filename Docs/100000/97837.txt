<DOC>
<DOCNO> 97837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/guncel/gun08.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevduatta güvence kaldırılmalı mı 
</HEADLINE>
<TEXT>

ÇAPRAZ ATEŞ 
     NEDİM ŞENER 

     IMF, mevduatta garantinin kaldırılmasını istiyor. 1994 kriziyle mevduatın yüzde 100’ünü kapsayan güvence, aşamalı olarak kaldırılmak üzere. Şu sıralar mevzuatın 50 milyarı güvencede. Ama fiilen yüzde 100 güvence uygulanıyor. Hem kamu bankaları devlete ait olduğu için yüzde 100 güvence var hem de fona geçen bankalarda mevduatın yüzde 100’ü güvenceye alınıyor. IMF’nin bu isteği sektörde yankısını buldu. Bazı bankalar farklı düşünüyor. 
     
Limit 20 bin euro olmalıHayri Çulhacı Akbank Genel Müdür Yardımcısı 
     Geçtiğimiz krizin en önemli nedenlerinden birisi, bazı bankaların çok yüksek faiz yükü altına girmelerine neden olan mevduta sınırsız güvence uygulamasıdır. Sonunda bu bankalar faiz yükü altında ezildi ve fona alındı. Şimdi güvencenin belirli bir sınıra çekilmesi zamanı gelmiştir. Bu sınır AB normlarında 20 bin euro kadardır. Güvence her yerde sınırlar içinde vardır, küçük tasarruf sahibi elbette korunmalıdır. 
     
Yeni sorunlar yaratırMehmet Sevim TÜKODER Başkanı 
     Türkiye’de birçok olay yaşandı. Bankerzedelerden tutun da son hortumlama olaylarına kadar. Güvence olmazsa vatandaş ne yapacak IMF istiyor ama burada risk tüketicide kalıyor. Tüketici parasını güvenli bankaya yatırsın denilebilir ama tüketici güvenli bankayı nasıl ayıracak Güvence kaldırılırsa geçmiştekilerden daha büyük sorunlar yaşanabilir. O zaman devletin güvenilirliği de sorgulanır. 
     
Çiller’in hatasıydı’Dr. Öztin Akgüç İstanbul Üniversitesi 
     Dünyanın her yerinde mevduatlara güvence vardır, ancak güvencenin de sınırı vardır. Güvence orta çaplı mevduatlar için geçerlidir. Büyük tutarların ya da sınırsız güvencenin olması ise yanlıştır. Bu uygulamanın kaldırılmasıyla, güvenli özel bankalar ile kamu bankalarına akış başlar. Bazı bankaların tasfiyesini ve birleşmelerini de getirir. Mevduata güvence uygulaması Çiller döneminde 1994’te başlayan bir hata idi. 
     
Zamanlaması yanlışMehmet N. Erten Tekfenbank Genel Müdürü 
     Mevduata güvencenin kaldırılması ya da sınırlandırılması kararı şu anda doğru değildir. Böyle bir düzenleme gerekiyorsa önceden iyice tartışılmış belli bir plan içinde uygulanmalı. Önceden zamanlamayı belirlemelidir. Zamanlama ise, böyle bir kararın uygulamaya geçtiği gün sektörün hiçbir şekilde olumsuz etkilenmediği bir gün olmalı. Ben Türkiye’deki otoritelerin böyle bir olumsuz gelişmenin yaşanmasına izin vereceğini de sanmıyorum. 
     
Hortumları artık biter Sinan Aygün Ankara Ticaret Odası Başkanı 
     Mevduata güvence bankalar için haksız rekabettir. Güvence olduğu sürece banka içi boşaltma oluyordu. Kaldıramayacağı kadar yüksek faiz uygulayan zayıf bankalar, zaman içinde sahiplerince hortumlandı. Bir banka dövize yüzde 12 veriyorsa diğeri 22’ye çıkıyor. Vatandaş da güvencede olduğu için yüksek faiz olana yöneliyor. Üretime gidecek paranın önünü kesiliyor. 
     
Güvence limitli olmalıMehmet Yıldırım İstanbul Ticaret Odası Bşk. 
     Mevduat güvencesinin kaldırılması, Türk Lirası’nda olan tasarrufların önemli ölçüde dövize geçişine neden olur. Böyle bir karar ile mevduata güvencenin kaldırılması ekonomik göstergelerin dalgalı olduğu bir dönemde yanlış olur. Dövize geçen tasarrufun da yastık altına gitmesine neden olur. Bence mevduatın yüzde 90’ı güvence altında kalmalı, yüzde 10’u güvence dışına alınabilir. 
     



 GÜNCEL 

















</TEXT>
</DOC>
