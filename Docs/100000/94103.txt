<DOC>
<DOCNO> 94103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun20.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Dışişleri Bakanı aşırı sağcı Haider ile biraraya geldi 
</HEADLINE>
<TEXT>

     BM Genel Sekreteri Kofi Annan ile dün biraraya gelen, ancak silah denetçilerinin Bağdat'a dönmesi konusunda anlaşamayan Irak Dışişleri Bakanı Naci Sabri, bugün Avusturya'nın aşırı sağ eğilimli Özgürlükçüler Partisi'nin eski lideri Jörg Haider ile biraraya geldi. 
     Avusturya haber ajansı APA, Haider'in Sabri'yi, ülkenin güneyindeki Carinthia'daki evinde ağırladığını bildirdi. 
     Görüşmenin içeriği hakkında ayrıntılı bilgi verilmezken, Sabri, gazetecilerin bir sorusu üzerine, ''Irak, 11 yıldır ABD'nin hedefi konumunda. Bundan sadece 2 gün önce ülkenin kuzeyindeki bir kente saldırdılar ve bu saldırıda siviller öldü'' dedi. 
     Haider, bu yıl başlarında Irak'ı iki kez ziyaret etmiş ve Irak Devlet Başkanı Saddam Hüseyin ve Sabri ile biraraya gelmişti. 
     





</TEXT>
</DOC>
