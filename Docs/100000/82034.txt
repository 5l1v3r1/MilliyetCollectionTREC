<DOC>
<DOCNO> 82034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/sazak.html </URL>
<DATE> 2002/05/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Boğazlarda tanker felaketi 
</HEADLINE>
<TEXT>

     Çevreci örgütlere İstanbul'da bu yaz büyük görev düşüyor. 
     Boğazlardan geçen tanker trafiğinden söz ediyoruz 
     İstanbul Boğazı'ndan her on dakikada bir gemi geçiyor. Avrasya'daki petrol taşımacılığının Tengiz - Novorossisk boru hattının devreye girmesiyle Karadeniz'de yoğunlaşması üzerine yıllık tehlikeli madde geçişi 105 milyon tonun üzerine çıktı. Yeni havzaların da devreye girecek olması nedeniyle petrol devleri gelecek on beş yılda bu kapasiteyi 200 - 250 milyon tona çıkarmanın hazırlığı içindeler. Türkiye, Montr"'den kaynaklanan haklarını yüksek sesle savunamazsa, doğanın bu coğrafyaya armağanı 3 bin yıllık 'su yolu' İstanbul ve Çanakkale boğazları, 250 - 300 metrelik tankerlerin geçiş yolu olacak. 
     Geçen yaz Türkiye Çevre Kozası altında buluşan 437 örgüt bir araya gelerek Boğaz'da eylem yaptılar. Yüzlerce tekne Boğaz'ı kapatarak 'ölüm gemilerine dur' dedi. Çünkü artan tanker trafiği sadece Aşıklar Tepesi'nden ufka bakanların romantik hayallerini, Beylerbeyi'nde, Bebek'te aşk kaçamakları yapanların mavi düşlerini tehdit etmiyor, 13 milyonluk kenti ilgilendiren 'felaket riski' oluşuyor. 
     Rusya, yabancı ülkelerin nükleer atıklarını topraklarında depolayarak dünyanın nükleer çöplüğü olmaya aday. Bu gemiler Çanakkale ve İstanbul boğazlarından geçecek. 
     Petrol tankerleri ise yüzen bomba gibi... Likit amonyak taşıyan gemiler söz konusu. Bunlardan birinin Boğaz'da yol açacağı kazanın 'hidrojen bombası' etkisinde olacağı savunuluyor, bilim adamlarınca... 
     Uzağa gitmeye gerek yok. 
     1979'da İndependenta, 1994'te Nassia tankerleri yüzünden 'İstanbul yanıyordu ' 8 yıldır bu tür facialar yaşanmıyor. Bunda çevreci örgütlerin payı kadar denizcilikle ilgili kuruluşların verdiği savaşımın da etkisi var. 'Sessiz bir savaş veriliyor.' O sayede 1997 yılına kadar 51 bin dolayında olan yıllık tanker geçişi 40 bine indirilmiş. Ancak petrol devleri gemi sayısındaki azalmayı, yüksek tonajlı tankerlerle takviye ederek, boğazlar yoluyla taşınan petrolü 100 milyon tonun üzerine çıkarmışlar. 
     Ne yazık ki, ticari çıkarlar sınır tanımıyor ve Boğaz'da mehtaba çıkanlar, gece yarısı 'hayalet tankerler'in ürkütücü görüntüsüyle karşılaşıyorlar. 
     Yine mi felaket haberi demeyelim Olası İstanbul depremi kadar yakın bir tehlike, 'tanker faciası' 13 milyonluk kenti, insanları, doğayı, ticareti her şeyi tehdit ediyor. 
     Peki ne yapılacak 
     Sivil topluma büyük görev düşüyor. 
     Doğa ile Barış Derneği Başkanı Yüksel Üstün'ün verdiği bilgiye göre 9 Haziran'da Boğaz'da tekne eylemi yapılacak. 10 - 11 Haziran'da ise Karadeniz'e kıyısı olan ülkelerin sivil toplum önderleri İstanbul'da buluşarak "ölüm gemilerine hayır" diyecekler. 
     Medya başta, kamuoyu odakları ve yerel yönetimler çevrecilerin, balıkçıların, teknecilerin eylemine destek olurlarsa SOS veren boğazlara sahip çıkmak kolaylaşır. 
     Denizci millete de bu yakışır 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
