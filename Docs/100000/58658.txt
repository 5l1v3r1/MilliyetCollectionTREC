<DOC>
<DOCNO> 58658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/ekonomi/eko07.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güveni teknolojiyle sağlayacağız’ 
</HEADLINE>
<TEXT>

Takasbank Genel Müdürü Çatana, fon yöneticilerinin performansını izlemek için bir sistem kuracaklarını açıkladı 
     EBRU SUNGUR 

     Takasbank Genel Müdürü Emin Çatana, piyasadaki güveni maksimize etmenin ana hedefleri olduğunu vurgulayarak, teknolojiyi bu amaçla kullandıklarını bildirdi. Bu çerçevede öncelikle Alo Takas’tan verdikleri hizmetleri internet ortamına taşıyacaklarını söyleyen Çatana, bu projenin 2002’nin ilk çeyreğinde hayata geçeceğini kaydetti. 
     Bireysel emeklilik ve yatırım fonları üzerinde kurulacak olan gözetim sistemi için ise SPK ve Maliye Bakanlığı ile ortak çalıştıklarını anlatan Çatana, "Takasbank bireysel emeklilik fonlarının hareketleri ile fon yöneticilerinin yönetsel performanslarının izlenmesine imk n verebilecek bir yapı oluşturacak" dedi. 
     
İnternette veri tabanı projesi      Çatana, internet üzerinde geniş kapsamlı bir menkul kıymet veri tabanı oluşturma projelerinin bulunduğunu da açıkladı. 
     Çatana’nın verdiği bilgiye göre, bu projeyle kurulacak internet sitesine giren kişi, istediği hisseyle ilgili tüm işlem bilgilerini, bilanço verilerini, temettü oran ve tarihlerini, o hissenin işlem kodunu kullanarak öğrenebilecek. 
     



 EKONOMİ 
















</TEXT>
</DOC>
