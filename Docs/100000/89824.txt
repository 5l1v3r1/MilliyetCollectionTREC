<DOC>
<DOCNO> 89824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun17.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da terör endişesi 
</HEADLINE>
<TEXT>

     Bild gazetesi, Alman İstihbarat Teşkilatı'nın BND 2 terörist arasında geçen bir konuşmayı dinlediğini yazdı. 
     Büyük olasılıkla Mısır'da dinlendiği ifade edilen telefon görüşmesinde, ''Hamza'' ve ''Tabbah'' adlı 2 teröristin, bir yolcu uçağının düşürülmesi konusunda konuştukları belirtildi. 
     BND uzmanlarının, 2 terörist arasında geçen konuşmadan, daha önce Almanya'da bulundukları sonucuna vardıkları kaydedilen haberde, Hamza'nın, ''Motorların ısısı o kadar yüksek ki, ısı sensörlü bir kamerayla uçağı ıskalamak mümkün değil'' şeklinde konuştuğu bildirildi. 
     Tabbah'ın ise ''Hemen kaçma imkanı da var. Daha sonra otelde başarılı olup olmadığını televizyondan izlersin'' dediği ifade edildi. 
     Haberde ayrıca, teröristlerin böyle bir şeyi daha önce de yaptıklarını anlattıkları, BND uzmanlarının, söz konusu olayın, 28 Nisan 1995 tarihinde Sri Lanka'da bir kara-hava füzesi ile düşürülen ve 97 kişinin öldüğü uçak faciası olduğu görüşünü savundukları kaydedildi. 
     





</TEXT>
</DOC>
