<DOC>
<DOCNO> 56644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko24.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi Güney Afrikalı altın üreticilerinin umudu oldu 
</HEADLINE>
<TEXT>

     Cristopher R.R. Tolkien'in kült kitabından uyarlanan ve insanlığı lanetli bir iktidar yüzüğünden kurtarmak için serüvenlere atılan kahramanların destanını anlatan ''Yüzüklerin Efendisi'' filmi yapımcıları kadar Güney Afrikalı altın üreticilerinin de umudu oldu. 
     Güney Afrika'nın üçüncü büyük altın üretici ve satıcısı Harmony Gold, romanın ve filmin merkezi temasını oluşturan ''güç yüzüğünü'' model alan yüzükleri üretme ve Güney Afrika pazarında satma hakkını yapımcı New Line Cinema firmasından satın aldı. 
     Şirketin 22 ayar altından üreteceği ''güç yüzüklerini'' 181 dolar 262.5 milyon lira ile 725 dolar 1.051 milyar lira arasında fiyatlarla satışa sunacağı bildirildi. 
     Harmony Gold yetkilileri, yüzüklere şimdiden sevindirici bir ilgi gösterildiğini, henüz gösterime girmeyen filmin ticari başarısı ölçüsünde bu ilginin daha da artmasını beklediklerini söyledi. 
     Şirket, söz konusu yüzüklerin orijinal güç yüzüğü gibi uğursuz güçlere sahip olmasa da, uzun süredir kan kaybı yaşayan altın piyasasını canlandıracak kadar bir büyüye sahip olacağını umuyor. 
     1980 yılında 850 dolarla rekor düzeye ulaşan altının ons fiyatı o 
     yıldan beri sürekli gerileyerek günümüzde 272 dolara düşmüş bulunuyor. 
     Sektör uzmanları, altın üretici ve satıcılarının piyasayı canlandırmak için geliştirdikleri çeşitli promosyon ve pazarlama yöntemlerinin son örneğini oluşturduğunu belirtiyor. 
     






</TEXT>
</DOC>
