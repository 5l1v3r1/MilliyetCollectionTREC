<DOC>
<DOCNO> 80368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko24.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller ''Nereden buldun''u olmayan yeni bir başlangıca gidilmeli'' 
</HEADLINE>
<TEXT>

     DYP Genel Başkanı Tansu Çiller, siyasi partiler ve seçim yasalarının hemen ardından yeni bir başlangıcın gündeme gelebileceğini kaydederek Demokles'in kılıcı gibi insanların tepesinde sallanan ''nerden buldunu'' olmayan yeni bir başlangıca gidilmesi gerektiğini kaydetti. 
     İstihdam üzerindeki vergilerin 3 yıl için kaldırılmasının SSK primlerinin toplanmasına yardım edeceğini anlatan Çiller, her zaman iç talebi arttırarak üretimi artırmanın mümkün olmadığını, her zaman vergi yükselterek de vergi gelirlerini arttırmanın söz konusu olamayacağını söyledi. Çiller, ''Vergi azaltarak üretimi arttırmak, ihracatı arttırmak Türkiye'nin elindeki bir fırsattır'' dedi. 
     Türkiye'nin rekabet gücünü artırmak için böyle fahiş vergilendirmenin önüne geçilmesi gerektiğine işaret eden Çiller, akaryakıt bayilerine haklı davalarında gerekli yardımı Meclis'te vereceklerini sözlerine ekledi. 
     





</TEXT>
</DOC>
