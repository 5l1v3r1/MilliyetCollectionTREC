<DOC>
<DOCNO> 54015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yasam/ayas.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Damla daha düştü cennete... 
</HEADLINE>
<TEXT>

Damla Öğleni, henüz 25 yaşında, hayat dolu, çalışkan ve dostlarının deyimiyle melek gibi’ bir kızdı... Ancak önceki gece otomobiliyle bir kamyonun altına girerek can verdi... 
     SEMRA KARDEŞOĞLU - ŞAKİR AYDIN İstanbul 

     Damla Öğleni, henüz 25 yaşında bir genç kızdı... Babasının sözleriyle "Sanki erken öleceğini biliyor ve kısa yaşamına her şeyi sığdırmak istiyordu..." İngiliz Konsolosluğu’ndaki işinden çıkışta arkadaşlarıyla buluşan Damla, geç saatlerde 34 ZF 6054 plakalı özel aracıyla Çekmeköy Villa Belde Sitesi’ndeki evine dönmek üzere yola çıktı. Ümraniye Çakmak Köprüsü’nde yolun da kaygan oluşunun etkisiyle direksiyon h kimiyetini kaybederek aynı yönde gitmekte olan Muhittin Çakır’ın kullandığı 14 FN 925 plakalı kamyonun altına girdi. Ve oracıkta can verdi. 
     
Haberci’ydi...      Öğleni ailesinin iki kızından küçüğü olan Damla, Kıbrıs Yakın Doğu Üniversitesi’nde İşletme eğitimi aldı. Daha sonra İstanbul’da Amerika merkezli New Port Üniversitesi’nin derslerine devam etti. 5 yıl önce Coşkun Aral’la birlikte Haberci ekibinde çalışan Damla, son bir yıldır da İngiliz Konsolosluğu’nda görev yapıyordu. 
     
Kan şekeri düşerdi      Kızının ölüm haberiyle şoka giren baba Hasan Öğleni, önceki gün iş nedeniyle gittiği Bursa’dan dönüşünde kızıyla telefonda görüştüğünü belirterek, şöyle konuştu "Saat 21.00’di. Beni aradı, Köpeğimiz tam 8 yavru yaptı, onları bir an önce görmelisin. İş çıkışı arkadaşlarla yemeğe gidiyorum. Dönünce görüşürüz’ dedi. Ama dönemedi. Zaman zaman kan şekeri düşerdi. Belki direksiyon başında böyle bir şey yaşadı. Yoksa 8 yıldır çok iyi otomobil kullanırdı. Kızım hayatı dolu dolu yaşardı. Sanki öleceğini bilip de, kısa süreye çok şey sığdırmak ister gibiydi..." 
     
Onsuz nasıl yaşarım ’      Anne Demet Öğleni ise, kızıyla saat 24.00’te telefonla görüştüklerini belirterek şunları anlattı "Beni telefonla aradı ve Anneciğim, anahtarım yok, kapıya bırakırsın’ dedi. Ben de ona anahtarı bırakmama gerek olmadığını, bekleyeceğimi söyledim. Saat 04.00’te uyandım. Odasına baktım, kapıya çıktım yok. Kısa bir süre sonra telefonla acı haberi geldi. Onsuz nasıl yaşayacağımı bilmiyorum." 
     
Hayat doluydu’      Damla’nın Haberci programında da beraber çalıştığı çocukluk arkadaşı Didem Geçit, onun yerinin doldurulmasının mümkün olmadığını belirterek, şöyle diyordu "Önceki akşam arkadaşımız Cem’in askere gidişi nedeniyle Taksim’de 20 kişilik bir yemek düzenledik. Damla ayrılırken gayet mutluydu. Hepimiz şoktayız. Öyle hayat dolu ve iyi bir insandı ki." 
     NTV’de Haberci programını hazırlayan Coşkun Aral ise şunları söyledi "Damla ile iki yıl birlikte çalıştık. Aktif ve çok çalışkandı. Yapım asistanı idi. Kıbrıs ve Umman’daki haberlerde muhabirlik de yaptı. O her zaman Haberci ailesinin bir mensubuydu. Çok üzgünüz." 
     



 YAŞAM 













</TEXT>
</DOC>
