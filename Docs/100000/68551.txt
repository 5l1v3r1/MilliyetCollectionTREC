<DOC>
<DOCNO> 68551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/ekonomi/eko06.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DemirDöküm evliliğe hazırlanıyor 
</HEADLINE>
<TEXT>

DemirDöküm, İnegöl’deki tesislerini ayrı bir şirket haline getirerek, yabancı evliliklere hazırlamayı planlıyor 
     EBRU SUNGUR 

     Avrupalı firmalarla iki yıl süren görüşmelerin ardından panel radyatör tesisini ayrı şirket haline getirip, İngiltere’de yerleşik Beko UK ile bu şirkette yüzde 50 - 50 ortaklığa giden DemirDöküm, yeni bir evliliğe hazırlanıyor. 
     DemirDöküm Genel Müdürü Melih Batılı, bir süre önce talep yetersizliği nedeniyle üretimini durdurdukları İnegöl’deki döküm tesislerinde teknoloji ve verimliliği artırıcı yatırımları yaptıktan sonra bu tesisi de ayrı bir şirket haline getireceklerini söyledi. 
     Batılı, Döküm A.Ş. adını verecekleri şirkete, tıpkı Panel A.Ş.’de olduğu gibi bir stratejik ortak alabileceklerini bildirdi. 
     Avrupa’daki döküm sanayinin Türkiye gibi gelişmekte olan ülkelere kaydığını belirten Batılı, bu kapsamda döküm işiyle ilgili ortaklık teklifleri aldıklarını, özellikle İtalya’daki müşterilerinin rağbet gösterdiklerini anlattı. 
     



 EKONOMİ 















</TEXT>
</DOC>
