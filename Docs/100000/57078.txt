<DOC>
<DOCNO> 57078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/astro/index.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün güneş tutuluyor 
</HEADLINE>
<TEXT>

Güneş bugün saat 22 53'te Yay burcunun 22 56 derecesinde tutuluyor. Tutulma ancak Pasifik Okyanusu'ndan Orta Amerika'ya uzanan bir kuşaktan izlenebilecek. Güneş tutulması her zaman yeniay dönemlerinde olur. Bu birkaç gün içinde yepyeni gelişmeler, başlangıçlar takip edebiliriz. Enerjik bir döneme giriyoruz. Koç'lar bugün yabancılarla ilgili sürpriz konularla karşılaşabilir. Yaşamlarını zenginleştirebilecek deneyimlere çok daha fazla açıklar ve risk almaya eğilimliler. Boğa'lar biraz daha önlemci olmak durumundalar. Özellikle yakın ilişkilerini ilgilendiren konularda tutarlı davranışlar içinde olmalılar. Duygusal tepkilerinde aşırıya kaçabilirler. İkizler de benzer şekilde ortaklaşa konular, evlilik ve ilişkilerden yana hızlı değişikliklerle yüzleşebilirler. Pek çok olay onların kontrolü dışında gerçekleşiyor olabilir. Yengeç'ler ise iş ortamında duygusal tepkilerini dizginlemekte zorlanabilirler. Bu durum onların yaptıkları işi de yakından etkileyebilir. Aslan'lar rahat bir günde olmakla birlikte zevklerde aşırıya kaçarak kendi kendilerini rahatsız kılabilirler. Bu arada kişilik çatışmalarından da uzakta durmalılar. Başak'lar şimdiye kadar fark edemedikleri şeyleri bularak yeni gerçeklerle karşılaşabilirler. Bu durum onları duygusal yönden yakından etkileyebilir. 
Bugün yan yana gelen Venüs - Pluto ilişkilerimize, değer yargılarımıza da önemli vurgular yapmakta. İlişkilerimizde alışılmışın dışında bir yoğunluk ve tutku sergileyebiliriz. Terazi'ler kısa yolculuklarda, iletişim ve eğitim konularında hareketli bir gün geçirebilirler. Sürpriz haberler onları şaşırtabilir. Akrep'lerin ani harcamalardan kaçınmaları gerekiyor. Bunun yerine yeni gelir kaynakları üzerinde durmalılar. Yay'lar tutulma ile birlikte hızlı bir tempoya girmekteler. Kişisel açıdan önemli konularda ani gelişmeler onları gergin kılabilir. Oğlak'lar ise bir süre için de olsa sessizler. Duygusal konularda aşırı hassaslık gösterebilirler. Kova'nın yine hızlı olduğu bir gündeyiz. Sezgilerine güvenen Kova'lar bu sayede işlerinde daha yaratıcı olabilirler. Balık'lar çok ilginç günlerden geçiyorlar. Bugünlerde aile, iş, sorumluluklar ve meslekleri ile ilgili konularda yeni kararlar vermek zorundalar. 

            Faks 287 74 37 
      







</TEXT>
</DOC>
