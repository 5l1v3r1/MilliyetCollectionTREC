<DOC>
<DOCNO> 78266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/siyaset/asiy.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba parasıyla siyaset olmaz’ 
</HEADLINE>
<TEXT>

Çiller’in prensesim’ diye hitap ettiği DYP Bakırköy Gençlik Kolları Başkanı Tuğba Uz, genel başkanını örnek alan siyasetin genç yüzü... 
     ŞÜKRAN PAKKAN İstanbul 

     Kamuoyu DYP Bakırköy İlçe Gençlik Kolları Başkanı Tuğba Uz’u, geçen hafta sonu Antalya’da düzenlenen eğitim seminerinde Tansu Çiller’in yanındaki rahat tavırlarıyla tanıdı. Siyasetteki ilk yıllarında Süleyman Demirel’in "kızım" dediği Tansu Çiller, 21 yaşındaki Uz’a "prensesim" diye hitap ediyor. Halen Anadolu Üniversitesi Halkla İlişkiler Bölümü son sınıf öğrencisi olan Uz, haziran ayından bu yana da başkanlık görevini sürdürüyor. Daha lise öğrencisiyken, kafeler yerine parti teşkilatının yolunu tutan Uz, DP’nin aktif üyelerinden Saadettin Uz’un torunu. Politik arenada kendisine yer edinmek isteyen Uz, bu konuda iddialı konuştu 
     
Genel Başkan’ın yanında rahat tavırlarınızla puan kazandınız 
     Bacak bacak üzerine atışım tamamen refleksti. Benim oturuşum "rahat, kendine güveniyor" diye dikkat çekti. 
     
Neden DYP 
     Dedelerimden kaynaklanıyor. Aile fotoğraflarına bakarken amblemleri bile beynime kazımışım. 
     
Politikada hedefiniz nedir 
     Gençlerin siyasette yer alması için çalışıyorum. Çünkü gençlerimizde önyargı var, emek yok, eleştiri var. "Bizi bu duruma getirenler politikacılar" diyorlar. 
     
Gençleri DYP’ye mi çağırıyorsunuz 
     Hayır, mutlaka bizim partiye gelsinler değil, siyasette birbirimize muhalefet olup güzel bir Türkiye yaratmak için çalışalım diyorum. 
     
Türkiye’nin en önemli sorunu nedir size göre 
     Gençlerin hiçbiri Türkiye’de kalmak istemiyor. Geleceğe dönük planlar yapmak mümkün değil. Eğitim ve iş kaygısı var. Gündelik, yarını belli olmayan hayatlar yaşıyoruz. 
     
Arkadaşlarınız arasında eleştirilerle karşılaşıyor musunuz 
     Tansu Çiller’i eleştiren kimseye rastlamadım. Bence gençlerin Çiller’e değil, politikaya karşı büyük bir zaafı var. Ama bu araştırmanın eksikliği ve tamamen kulaktan dolma eleştirilerden kaynaklanıyor. 
     
     Çiller benim idolüm 
Siz ne kadarlık bir araştırma yaptınız 
     Ben zaten ailem nedeniyle politikanın içindeydim. Genellikle günlük gelişmeleri not alır, onları sonradan değerlendiririm. Gençlerin bilgilendirmeyle Tansu Çiller’i tanıdığını ve inandığını gözlemliyorum. 
     
Kendinize kimi örnek alıyorsunuz 
     Tabii ki genel başkanımızı. O benim için bir idol. 
     
Hangi özelliklerini örnek alıyorsunuz 
     Kararlılığı, bilgisi ve zek sını... 
     
Boş zamanlarınızda ne yaparsınız 
     Siyasetten zaman bulamıyorum. Babam heykeltıraş, birlikte çamur çalışmaları yapıyoruz. Karakalem resim ile ilgileniyorum. 
     
Yaşamınızda sadece siyaset mi olacak 
     Elbette hayır. Kendi meslek alanımda çalışmak için de gayret edeceğim. Baba parasıyla siyaset yapamam. Amacım doğru işlere imza atabilmek. 
     



 SİYASET 










</TEXT>
</DOC>
