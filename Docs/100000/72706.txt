<DOC>
<DOCNO> 72706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yasam/yas02.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adet stresi azalacak 
</HEADLINE>
<TEXT>

Kadınlık hormonlarının karışımından oluşan "Seasonale" adlı ilaç sayesinde kadınlar yılda 3 - 4 kez adet görecek 
     15 - 50 yaşları arasındaki kadınların yüzde 70’i daha az sıklıkta det görmeyi tercih ediyor. Hollanda’da yapılan bir araştırmanın sonucu bu. ABD’de denemeleri yapılan bir ilaçtan olumlu sonuç alınması halinde kadınlar artık yılda üç ya da dört kez det görecekler. İngiliz The Independent gazetesinin haberine göre, "Seasonale" adlı ilaç, kadınlık hormonları içeriyor. 2003’te piyasaya sürülmesi beklenen İlaçla ilgili yorumlar da muhtelif... 
     VIRGINIA’DAKİ Jones Enstitüsü Bilim Direktörü Roger Gosden, "İlaç doğurganlığı da teşvik edebilir" diyor. Gosden’e göre, belli bir dönem yumurtlamanın alıkonulması halinde, bu dönemin sonunda ortaya çıkacak yumurtalar daha yüksek kaliteli olacak. The Pill adlı derginin editörü John Guillebaud ise daha temkinli "İlaç sadece kadınların det dönemlerinde çektikleri karın ağrısı ve başağrısı gibi sıkıntıları ortadan kaldıracak." 
     



 YAŞAM 

















</TEXT>
</DOC>
