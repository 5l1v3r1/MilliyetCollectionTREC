<DOC>
<DOCNO> 71590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/siyaset/siy01.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılınç’ın kılıcı keskin çıktı 
</HEADLINE>
<TEXT>
Şahsi görüş’ Ankara’yı sarstı 
MGK Genel Sekreteri’nin "AB’ye alternatif arayan" sözleri siyasileri ve bürokratları böldü 
     ANKARA Milliyet 

     MGK Genel Sekreteri Orgeneral Tuncer Kılınç’ın, Türkiye’nin AB dışında alternatifler araması ve Rusya, İran gibi ülkelerle yakınlaşması gerektiğine ilişkin sözleri, Türkiye gündemine oturdu. Kılınç’ın sözlerini değerlendiren siyasetçiler ve bürokratların yaptıkları açıklamalar "taraftarlar" ve "karşıtları"nı da ortaya çıkardı. 
     Kılınç’ın açıklamaları, hükümet ortakları ANAP ve MHP’nin yanı sıra, İslamcı SP ve AKP’deki görüş ayrılıklarının da anlaşılmasını sağladı. 
     
KARŞI OLANLAR      Nihat Gökbulut ANAP Grup Başkanvekili İran’ın daha 15 gün önce PKK’ya lojistik desteği verdiği bilinirken İran ile işbirliğinden söz etmek abesle iştigaldir. Hiçbir şey Türkiye’yi AB kararından vazgeçiremeyecek. 
     Mehmet Keçeciler Devlet Bakanı - ANAP Türkiye’nin birinci hedefi AB’ye girmektir ve bu hedeften vazgeçilmemesi gerekir. AB’nin Türkiye’nin üye olma gayretlerine yardımcı olmadığı doğru. Ama bu nedenle AB ile kavga etmemeliyiz. 
     Volkan Vural AB Genel Sekreteri Türkiye için AB’nin alternatifi AB’ye girmemektir, AB ile entegrasyon sürecinin dışında kalmaktır. Biz diğer ülkelerle de en iyi ilişkileri kurmaya mecburuz. 
     Recep Tayyip Erdoğan AKP Genel Başkanı Şu anda bu tür bir kaygı ve gerginliği ortaya koymak Türkiye’ye uluslararası alanda güven kaybettirir. 
     Meral Gezgin Eriş İKV Başkanı Türkiye için hiçbir gerçekçi değerlendirme, AB dışında bir alternatifi bizim önümüze koymuyor. 
     Deniz Baykal CHP Genel Başkanı İran alternatif olamaz. Kılınç’ın kendi görüşleri, zihni egzersiz olarak bile geçersiz. 
     TÜSİAD AB’ye üye bir Türkiye, bugün sözü edilen iç ve dış tehditlerden kendiliğinden uzaklaşacak, refah seviyesi artacaktır. Türkiye’nin AB üyeliğinin devletin platformlarında, devlet sorumluluğu taşıyanlar tarafından sorgulanması yanlıştır. 
     
TARAFTARLAR      Osman Durmuş Sağlık Bakanı - MHP Türkiye’de her kurum ve kişi görüşünü net olarak ifade edebilir. Kılınç’ın sözleri, Türkiye’ye yapılan yanlışlıkları ifade eden açıklamalar. Türkiye, AB’ye her şartta ve durumda mahk m ve mecbur değil. . 
     Recai Kutan SP Genel Başkanı Komutanın laflarından memnun olduk. Erbakan Hocamız bunları yıllardır söylüyordu. İran ve Rusya ile daha ileri seviyede ilişkilerin kurulması gerektiği görüşünü tamamen isabetli buluyorum. 
     Tansu Çiller DYP Genel Başkanı Türkiye çok yönlü siyaset izlemeli. Üniter devlet yapısına sahip çıkarak AB yolundan şaşmadan Kafkaslar’la ilişkisini barış projesi içinde geliştirmeli. 
     Kenan Evren 7. Cumhurbaşkanı Türkiye’nin yeri Avrupa’dır. Bize zorluklar çıkarıyorlar. Soğukkanlı olalım. Ama onlar bize soykırım, Güneydoğu’da ülke kurulsun derlerse o zaman biz ABD’yi Rusya’yı, Çin’i, Japonya’yı ihmal edemeyiz. 
     
     Meslektaşları eleştirdi 
Fırtına Paşa Rolünü unuttu      Birinci Ordu Komutanı Org. Çetin Doğan ve Harp Akademileri Komutanı Org. İbrahim Fırtına, AB’ye alternatif olarak Rusya ve İran’ı gösteren MGK Genel Sekreteri Org. Tuncer Kılınç’ı eleştirdi. 
     Sempozyumda söz alan Org. Doğan, bütün Avrupa ülkelerinin Türkiye’nin AB üyeliğine karşı çıktığını söylemenin çok doğru olmayacağını ifade etti. Konferansın kapanış konuşmasını yapan Org. Fırtına ise isim vermeyerek Org. Kılınç’ı eleştirdi. 
     Fırtına, "Bu çalışmada rolleri ayırmıştım. Çalışmanın ana yükünü konuşmacı ve katılımcı olarak sizler, Harp Akademisi ise zihinsel olarak aktif şekilde katıldılar. Bir arkadaşım teşekkür ediyoruz. Aktifliğini gösterdi. Ancak rolünü unuttu. Sözlü olarak düşüncelerini dile getirdi" diye konuştu. n İSTANBUL Milliyet 
     



 SİYASET 













</TEXT>
</DOC>
