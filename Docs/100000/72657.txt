<DOC>
<DOCNO> 72657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun03.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Dede, İstanbul’u yine uyardı 
</HEADLINE>
<TEXT>
279 hastane acilen güçlendirilmeli 
İstanbul Tıp Fakültesi’nde bir konferans veren Prof. Dr. Işıkara, "Bana deprem olacak mı diye sormayın. Deprem olacak. Alışın artık" dedi... 
     ASLI ÖKTENER İstanbul 

     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, İstanbul’daki hastanelerin acilen güçlendirilmesi gerektiğini söyledi. 
     İstanbul Tıp Fakültesi’nde "Olası Bir Depremde Hastanelerde Afet Yönetimi" konulu bir konferans veren Işıkara, hastanelerin depremde mutlaka ayakta kalması gereken kuruluşlar olduğuna dikkat çekerek, " Bana deprem olacak mı ’ sorusunu sormayın. Deprem olacak. Alışın artık" diye konuştu. Işıkara, şöyle devam etti 
     
     Cihazlar duvara 
     "İstanbul’daki hastane binalarının yüzde 26’sı yani 323 tanesi incelendi. Bunların 279’unun acilen güçlendirilmesi gerekiyor. Bir an önce Acil Durum Genel Müdürlüğü’ne işlerliğinin kazandırılması gerekiyor." 
     Hastanelerdeki cihazların da duvarlara monte edilmesi gerektiğini söyleyen Işıkara, doktorların faylarla ilgili sorularını üzerine, "Fay tartışmalarını artık bırakın. Ben hep dışında kaldım. Bunun vatandaşa bir faydası olmaz. Acil Müdahale Uyarı Sistemi’nin de topluma bir faydası yok. Siz önleminizi alın. Bir depremin ne zaman olacağını söylememiz mümkün değil. Bu yönde araştırmalar sürmektedir. Önceden açıklanacak olsa bile bu sürenin 10 - 15 saati aşmaması gerekir. Çünkü o bölgeyi bitirir" dedi. Işıkara, topluma bilgi vermek istediğini belirterek, "1996 - 1997’de Kocaeli’nde bir konuşma yaptım. 5 kişi dinledi. Ben buradaydım, siz neredeydiniz " diye konuştu. 
     



 GÜNCEL 























</TEXT>
</DOC>
