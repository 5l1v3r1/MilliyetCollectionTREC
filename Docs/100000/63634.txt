<DOC>
<DOCNO> 63634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo22.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - İstanbulspor 0 
</HEADLINE>
<TEXT>

     Birinci Süper Futbol Ligi'nde oynanan karşılaşmada Fenerbahçe, İstanbulspor'u 2-0 yendi. 
     6. dakikada soldan Petkov'un ortasında, ceza sahasında Cenk topa kafayı vurdu, top üstten auta gitti. 
     Aynı dakika içinde gelişen Fenerbahçe atağında, Abdullah sol kanattan ortaladı. Ceza alanı içinde Saffet'in müdahale edemediği topa ayak koyan Serhat, meşin yuvarlağı İstanbulspor ağlarına gönderdi 1-0 11. dakikada Serhat'ın ceza alanı dışından şutunda, top yandan auta çıktı. 
     28. dakikada Revivo'nun derinlemesine pasında, sağdan ceza alanına giren Andersson, topu penaltı noktası üzerinde uygun durumdaki Serhat'a çıkardı. Bu oyuncu plase bir vuruşla topu kalecinin üzerinde İstanbulspor filelerine gönderdi 2-0 
     35. dakikada Petkov'un sağdan kullandığı korner atışında Fenerbahçe savunmasından seken top, ceza alanı içinde Mehmet'in önünde kaldı. Mehmet, kötü bir vuruşla topu üstten dışarı gönderdi. 
     40. dakikada Revivo'nun sol çaprazdan kullandığı serbest vuruşta, top üstten auta çıktı. 
     42. dakikada Revivo'nun uzaklaştırmak istediği top rakip oyuncuya çarparak Fenerbahçe kalesine yönelirken, kaleci Rüştü ceza alanı dışına kadar çıkarak Mehmet'ten önce topa ayaklarıyla müdahale etti ve olası bir tehlikeyi önledi. 
     Karşılaşmanın ilk yarısı 2-0 Fenerbahçe'nin üstünlüğüyle sona erdi. 
     Fenerbahçe, maçın ikinci yarısına Revivo'nun yerine Yusuf'u xx alarak başladı. 
     49. dakikada sağdan İlker'in ortasında, Cenk'ten önce araya giren Ümit'in ters vuruşunda top, kale direğinin üzerinden kornere çıktı. 
     52. dakikada Mehmet, sağdan ceza alanına girerken topu Selçuk'a çıkardı. Bu oyuncunun ceza alanı çaprazından sert şutunda, kaleci Rüştü uzanarak topu kornere attı. 
     . dakikada Fenerbahçe'de Ali Akdeniz'in yerine Hakan xx oyuna girdi. 
     56. dakikada İstanbulspor'da, Güven sarı kart gördü. 
     58. dakikada ceza alanı dışından Ogün'ün şutunda top, yandan dışarı çıktı. 
     61. dakikada sağdan Bülent'in ortasında Fenerbahçe kalecisi Rüştü'nün müdahale edemediği topa Mehmet de dokunamayınca meşin yuvarlak taca kadar çıktı. 
     İstanbulspor'da 62. dakikada Güven yerini Zeki'ye x , 63. dakikada da Bülent, Ferdi'ye x bıraktı. 
     67. dakikada Lazetiç'in ceza alanı dışından sert şutunda top, yandan auta gitti. 
     79. dakikada İstanbulspor'da Cenk'in yerine Zubanoviç x , 80. dakikada da Fenerbahçe'de Andersson'un yerine Rapaiç x oyuna girdi. 
     86. dakikada soldan Mehmet'in kullandığı serbest atışda, altıpas içinde Zubanoviç topa kafayı vurdu. Meşin yuvarlak üstten dışarı gitti. 
     87. dakikada Petkov sol çaprazdan çok sert vurdu. Fenerbahçe kalesi üst direğine çarpan top oyun alanına döndü, sarı-lacivertli savunma oyuncuları tehlikeyi uzaklaştırdı. 
     Karşılaşma, Fenerbahçe'nin 2-0 üstünlüğüyle sona erdi. 
     






</TEXT>
</DOC>
