<DOC>
<DOCNO> 61527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo07.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyediç’ten takviye ısrarı 
</HEADLINE>
<TEXT>

Bursaspor’un hocası, savunmaya ve forvete iki transfer yapılması için yönetime baskı yapıyor 
     YEŞİL - Beyazlı ekibin teknik patronu Nejat Biyediç, takviye isteğinin gerçekleşmemesi nedeniyle sıkıntılı günler yaşıyor. İkinci yarıda savunma ve forvette yaşanabilecek sorunlara dikkat çeken Boşnak hoca, dün Belek kampını değerlendirdi. Biyediç, Bouazizi’nin Afrika Kupası nedeniyle ikinci yarının ilk dört maçında, Erkan’ın da ilk hafta takımdaki yerini alamayacağını hatırlattı. 
     TECRÜBELİ çalıştırıcı, Sobona’dan ise verim alamadıklarını vurgulayarak, "Biri savunmaya, biri de forvete olmak üzere iki oyuncuya kesinlikle ihtiyacımız var. Bu transferleri kısa sürede gerçekleştirmek zorundayız" diye konuştu. Denenen gurbetçi Metin Telle’nin iyi preformans çizdiğini kaydeden Biyediç, hazırlık maçları sonunda bu futbolcu ile ilgili kararını vereceğini de belirtti. 
     



 SPOR 























</TEXT>
</DOC>
