<DOC>
<DOCNO> 86592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo08.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyediç "Bursaspor'dan ayrılmıyorum" 
</HEADLINE>
<TEXT>

     Bursaspor Teknik Direktörü Nejat Biyediç, görevinden ayrılacağı yönündeki iddiaların doğru olmadığını belirterek, ''Böyle bir şey yok'' dedi. 
     Biyediç, bir gazetede yer alan ''Nejat Biyediç, Bursaspor'dan ayrılıyor'' şeklindeki habere ilişkin yeşil-beyazlı kulüple sözleşmesinin sürdüğünü, görevini bırakacağı yönündeki iddiaların asılsız olduğunu söyledi. 
     Anne ve babasının rahatsızlığı nedeniyle yarın Bosna'ya gideceğini kaydeden Biyediç, ''Bu söylenti nereden çıktı anlamıyorum. Böyle bir şey yok. Görevimin başındayım'' dedi. 
     Bursaspor Teknik Asbaşkanı Nurettin Karayaka da Nejat Biyediç ile dün sabah 11.00'den akşam 16.00'ya kadar beraber olduklarını, bu süre içinde transferden, takımın gelecek yıl giyeceği formaya kadar sadece Bursaspor'u konuştuklarını anlattı. 
     Nejat Biyediç'in kendisine görevden ayrılacağına ilişkin hiçbir şey söylemediğini ifade eden Karayaka, ''Biyediç, Bursaspor'dan başka bir şey düşünmüyor. Dün de sadece Bursaspor'u konuştuk. Hatta yarın Bosna'ya gidiyor. Orada hem anne-babasını ziyaret edecek, hem de futbolcu izleyecek. Yönetim kurulumuzdan bir kişinin daha Bosna'ya gitme ihtimali var'' diye konuştu. 
     





</TEXT>
</DOC>
