<DOC>
<DOCNO> 87674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun28.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban lideri Molla Ömer'in hala hayatta olduğu iddia edildi 
</HEADLINE>
<TEXT>

     Afganistan'daki geçici yönetimin İçişleri Bakanı Yunus Kanuni, Taliban lideri Molla Muhammed Ömer'in hala hayatta olduğunu ve zamanın büyük kısmını Afganistan'ın dışında geçirdiğini söyledi. 
     Gazetecilere açıklama yapan Kanuni, dünyanın en çok aranan kişilerinden Taliban lideri Molla Ömer'in hala hayatta olduğunu belirterek, ''O, çoğu zaman Afganistan'ın dışında'' dedi. 
     Taliban liderinin hayatta olduğu ilk defa Afganlı bir resmi ağızdan açıklanırken, Kanuni, Molla Ömer'in Afganistan'ın dağlık sınırlarından sık sık ülkeye girip çıktığını ve güneydeki bu bölgede saklandığını söyledi. 
     Kanuni, Afgan ve ABD önderliğindeki terörle mücadele ittifakı askerlerinin niçin Taliban liderini yakalayıp tutuklamada başarısız oldukları sorusuna ise ''Ne yazık ki, bu bölgeler ulaşma alanımızda değil'' yanıtını verdi. 
     





</TEXT>
</DOC>
