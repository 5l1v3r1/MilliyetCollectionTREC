<DOC>
<DOCNO> 92037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo27.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA, Alman Neuville'in kartını Jeremies'e verdi 
</HEADLINE>
<TEXT>

     FIFA, 17. Dünya Kupası'nın çeyrek finalinde Almanya ile ABD arasında yapılan maçta Almanya'dan Neuville'nin gördüğü sarı kartı iptal ederek, kartın Jeremies'e yazılmasını kararlaştırdı. 
     Konuyla ilgili olarak Almanya Futbol Federasyonu'nun itiraz mektubu üzerine bugün toplanan FIFA Disiplin Komitesi, Almanya'nın bu itirazının haklı olduğuna karar verdi ve Neuville'nin sarı kartını iptal ederek bu kartı Jeremies'e gösterilmiş saydı. 
     Almanya-ABD maçında 60. dakikada oyuna giren Jeremies, 68. dakikada sarı kartla cezalandırılacak bir harekete yol açmış, ancak maçın hakemi kartı Jeremies yerine Neuville'ye göstermişti. 
     Almanya Futbol Federasyonu da yanlış kart gösterdildiğini beyan ederek FIFA'ya itiraz başvurusunda bulunmuştu. 
     





</TEXT>
</DOC>
