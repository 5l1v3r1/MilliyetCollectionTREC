<DOC>
<DOCNO> 51013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/siyaset/asiy.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Temiz siyaset için ÖNCE ŞEFFAFLIK 
</HEADLINE>
<TEXT>

Ecevit, Çiller’in seçim harcamasının şeffaf olması önerisine tam destek verdi. Başbakan, milletvekili sayısının düşürülmesi konusuna ise sıcak bakmadı 
     AYDIN HASAN Ankara 

     Başbakan Bülent Ecevit ile DYP Genel Başkanı Tansu Çiller’in görüşmesinde "temiz siyaset" için önemli bir adım atıldı. Ecevit, Çiller’in partilerin ve adayların seçim harcamasının şeffaflaştırılması önerisine tam destek verdi. Ecevit, Çiller’in milletvekili sayısının düşürülmesi konusundaki önerisine ise sıcak bakmadı. 
     Çiller, seçim mevzuatında yapılmasını istedikleri değişikliklerle ilgili önerilerine destek arayışı için dün Ecevit’i, Başbakanlık’ta ziyaret etti. Kuşburnu çayı ikram edilen ziyarette Çiller’le Başbakan arasında şu diyalog geçti 
     Çiller Siyasi Partiler Yasası’nda yapılacak değişiklikle üye kayıt sistemi yeniden düzenlenmeli. Mükerrer kayıtların önüne geçilmesi sağlanmalı. İlçe seçim kurulları etkinleştirilmeli. 

</TEXT>
</DOC>
