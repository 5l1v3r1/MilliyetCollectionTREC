<DOC>
<DOCNO> 86651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/guncel/gun02.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk halkı, Dünya Kupası’nda Milli Takım’ın maçlarını seyretmek istiyor 
</HEADLINE>
<TEXT>
Maçları rahat seyredelim 
Türkiye’nin maçlarının mesai saatlerine denk gelmesi sorun oldu... Okuyucularımız, maç tarihlerinde yarım gün tatil önerdi. Hükümet ise bu öneriye sıcak bakmıyor... 
     İSTANBUL Milliyet 

     Türkiye 48 yıl sonra Dünya Kupası’nda mücadele edecek. Tüm Türkiye nefesini tuttu, milli takımımızın maçlarını bekliyor. Ancak maçların oynandığı saatlerde çalışanlar işlerinin başında, öğrenciler de sınıflarında olacaklar. 
     Türkiye’nin ilk maçı Brezilya ile 3 Haziran’da saat 12.00’de başlayacak. Millilerimiz Kosta Rika ile 9 Haziran’da saat 12.00’de karşılaşırken, son maçını ise 13 Haziran’da saat 09.30’da Çin’le yapacak. 
     
     Maç günü sınav var 
     Gruptan çıkarsa da diğer maç ya da maçlar gelecek. Maçların mesai saatine denk gelmesi nedeniyle şimdi herkes aynı şeyi söylüyor "Maçları izlememiz için bir çare bulun." Gazetemizi telefonla arayan ve e - mail gönderen birçok okurumuz, maçların oynanacağı tarihlerin yarım gün tatil edilmesini öneriyor. Kosta Rika maçının olduğu gün ise Anadolu Lisesi sınavı var. Onlar da maçı izleyebilmek için bir çözüm bulunmasını istiyor. 
     Öte yandan hükümette böyle bir çalışmanın olmadığı ve memura kısa izin fikrine de sıcak bakılmadığı öğrenildi. 
     



 GÜNCEL 












</TEXT>
</DOC>
