<DOC>
<DOCNO> 99814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sondun03.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül'den sonra gözaltına alınanların isimleri açıklanacak 
</HEADLINE>
<TEXT>

     ABD Bölge Mahkemesi Yargıcı, ABD'de 11 Eylül'de düzenlenen terör saldırılarının ardından yapılan soruşturmada gözaltına alınan kişilerin isimlerinin, hükümet tarafından 15 gün içinde açıklanması yönünde karar verdi. 
     Gözaltına alınan kişilerin isimlerinin açıklanması kararı, ABD Bölge Mahkemesi Yargıcı Barbara Kessler tarafından verildi. 
     İnsan hakları grupları tarafından zafer olarak tanımlanan kararda, sadece iki istisnai durum sağlandı. Gözaltına alınan kişinin terör soruşturmasında önemli bir tanık olması durumunda, bu kişinin isminin hükümet tarafından gizli tutulmasını, hakim göz önünde bulunduracak. 
     Hakim ayrıca gözaltına alınan kişinin talebi doğrultusunda, hükümetin ismi saklı tutmasına izin verecek. 
     Hakim Kessler, ''diğer ülkelerdeki teröristlerin, kimin yakalandığını belirleyerek ABD müfettişlerinin soruşturma haritasını çıkarabilecekleri'' yönündeki Amerikan hükümetinin tezini de mantıksız ve yetersiz buldu. 
     Kessler ayrıca gizliliği olmayacağı gerekçesiyle, gözaltına alınan kişilerin avukatlarının isimlerinin de açıklanmasını karara bağladı. 
     ABD Adalet Bakanlığı, soruşturmayla bağlantılı olarak yaklaşık 1200 kişiyi gözaltına almıştı. Bu kişilerin birçoğu sınır dışı edilmişti. 
     





</TEXT>
</DOC>
