<DOC>
<DOCNO> 69078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/magazin/mag01.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenan sahnede Çağla takipte 
</HEADLINE>
<TEXT>

Çağla Şıkel, dedikoduları doğrularcasına Kenan Doğulu nerede sahneye çıkarsa orada eğleniyor 
     DENİZ ALTUNTAŞ 

     Bar bar dolaşıyor 
     MANKEN Çağla Şıkel, şarkıcı Kenan Doğulu’yla aralarında çıkan aşk dedikodularını doğrularcasına geçtiğimiz hafta ünlü popçunun sahne aldığı Şaziye’ye playboy Volkan Büyükanlı ile birlikte gitmişti. Şaziye’den sabah saatlerine kadar çıkmayan Şıkel, önceki gece de annesi Asuman Şıkel ile birlikte Doğulu’yu izlemek için soluğu Ortaköy Mix Bar’da aldı. 
     
     Aramızda bir şey yok’ 
     ŞIKEL gece boyunca, Kenan Doğulu’nun şarkıları eşliğinde annesiyle dans etti. Programının bitiminde annesiyle dışarı çıkan manken, adı aşk dedikodusuna karışan Baran Süzer’le aynı kareye girmemek için kaçtı. Doğulu’yla sevgili olmadıklarını söyleyen ünlü manken, "Buraya annemle eğlenmeye geldim. Başka hiçbir şey yok" dedi. 
     



 MAGAZİN 













</TEXT>
</DOC>
