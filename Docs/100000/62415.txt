<DOC>
<DOCNO> 62415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo13.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un avukatı savcıyı dava için ispiyoncu kullanmakla suçladı 
</HEADLINE>
<TEXT>

     Beşiktaş Teknik Direktörü Christoph Daum hakkında bugün Koblenz Eyalet Mahkemesi'nde sürdürülen davada, Daum'un avukatı Ralph Mayer, savcı Jörg Angerer'i, dava için ispiyoncu kullanmakla suçladı. 
     Mayer, 8 Ocak'ta ifadesi alındıktan sonra tutuklanan bir tanığın, savcılık tarafından Daum'a uyuşturucu veren sanığın hücresine konulduğunu söyledi. 
     Bu kişinin, sanığın ağzından Daum hakkında bilgi aldığını ve bunları not ettiğini belirten Mayer, Yargıtay'a göre bu tür delillerin ana duruşmalarda delil olarak kullanılamayacağına dikkati çekti. 
     Angerer ise Mayer'in suçlamalarını reddederek, ''Herhalde kendinizi gülünç duruma düşürmekten hiç korkmuyorsunuz'' dedi. 
     Daum, kendisine uyuşturucu veren sanıktan 63 kez 3'er ya da 5'er gramlık kokaini gram başına 160 mark karşılığında almak ve 100 gram kokain satın almak için talimat vermekle suçlanıyor. 
     






</TEXT>
</DOC>
