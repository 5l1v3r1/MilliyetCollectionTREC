<DOC>
<DOCNO> 52660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo17.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak "Erzurumspor'dan çok soğuk havadan çekiniyoruz" 
</HEADLINE>
<TEXT>

     Futbolda Türkiye Kupası 3. 
     kademesinde Erzurumspor ile eşleyen Galatasaray'ın, kulüp futbol şubesi üyesi Abdurrahim Albayrak, Erzurumspor'dan çok, soğuktan çekindiklerini söyledi. Maçın yapılacağı kentin belirleneceği kurayı elleriyle çeken, ancak İstanbul'u değil Erzurum'u çeken Abdurrahim Albayrak, ''Erzurum'da hava soğuk. Hava koşullarından dolayı endişeliyim. Her zaman uçak inip kalkmıyor'' dedi. Albayrak, kurada Erzurumspor'un çıkmasıyla ilgili, ''Galatasaray için fark etmez. Biz dünyanın öbür ucunda maçlar oynuyoruz'' diye konuştu. Beşiktaş Kulübü İletişim Komitesi Üyesi Mete Düren de Türkiye Kupası'nda eşleştikleri Sakaryaspor'un dost bir kulüp olduğunu, tur atlamayı istediklerini, ancak öncelikle iyi bir maç olmasını arzuladığını dile getirdi. Altay ile eşleşen Fenerbahçe'nin yöneticisi İlhan Ekşioğlu ise, kurada karşılarına kimin çıktığının çok önemli olmadığını ifade ederek, ''Rakip kim olursa olsun, sonuçta bir maç oynayacaksınız. Umarım kazanır, tur atlarız'' dedi. 
     






</TEXT>
</DOC>
