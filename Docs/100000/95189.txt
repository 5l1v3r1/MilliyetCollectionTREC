<DOC>
<DOCNO> 95189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/ekonomi/aeko.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Türkiye’ye Kore muamelesi yapar mı 
</HEADLINE>
<TEXT>

IMF, seçim döneminde müzakere yaptığı G. Kore’de, muhalefetten bile taahhüt istemişti. Türkiye’de de erken seçim olasılığı nedeniyle siyasi parti liderlerinden taahhüt istenir mi sorusu tartışılmaya başlandı 
     EKONOMİ SERVİSİ 

     Üçüncü gözden geçirme çalışmaları, erken seçim tartışmalarının ciddi biçimde gündeme geldiği bir döneme rastlayan IMF heyetinin, erken seçim olması halinde, ekonomik programın kurulacak yeni koalisyon tarafından da sürdürüleceği konusunda güvenceler araması olasılığını gündeme getirdi. 
     Daha önce Güney Kore’de benzer bir uygulamaya giden IMF, bu ülkedeki başkanlık seçimlerinde, muhalif adaydan görüşmeleri sürdürülen programa uyum taahhüdü istemişti. 
     
     Programın sahibi 
     IMF heyeti, üçüncü gözden geçirme için hafta başında çalışmalarına başladı. İstanbul temaslarından sonra Ankara’ya geçti. Heyetin Ankara’da ekonomi yönetimi ile temasları, koalisyonun büyük ortağı DSP’den 30’u aşkın milletvekilinin istifası ile dengelerin sarsıldığı, koalisyon ortağı iki parti dahil muhalefetin erken seçim’ talebinin yükseldiği bir döneme rastladı. 
     Daha da önemlisi programın sahibi sayılan Ekonomiden sorumlu Devlet Bakanı Kemal Derviş istifa etti. Bakan Derviş’in istifası Cumhurbaşkanı Sezer’in müdahalesiyle geri çevrildi. Ancak, Derviş’in koalisyon içindeki durumu daha da tartışmalı hale geldi. 
     Temasları sırasında siyasi belirsizliğin programı olumsuz etkileyeceğine dikkat çeken IMF heyetininin, Güney Kore’deki gibi Meclis’te grubu bulunan ve Meclis’e girmesi muhtemel partilerin liderlerinden programa uyum taahhüdü isteyip istemeyeceği merak ediliyor. 
     
Kim’den garanti’ istemişti      1997 Ağustos’unda patlayan Asya Krizi’nden en çok etkilenen ülkelerin başında gelen Güney Kore’de krizin doruğa çıktığı günlerde büyük kargaşalıklar ve protestolar yaşanmıştı. Aynı günlerde hükümet de IMF ile görüşmelere başlayarak, krizden çıkış için Fon’un desteğini sağlamaya çalıştı. Ancak IMF ile görüşmeler ülkede seçim atmosferi içinde gerçekleşti. IMF yönetimi, mevcut yönetimle müzakerelerini sürdürdüğü yeni stand by anlaşması için, seçimlerden zaferle çıkması muhtemel muhalif aday Kim Dea Jung’dan da garanti’ istedi. IMF ile anlaşma sonuçlanmadan devlet başkanı koltuğu el değiştirdi. IMF, 57 milyar dolarlık mali yardımı içeren kurtarma paketini muhalefetteyken uyum garantisi’ istediği Kim Dea Jung ile imzaladı. 
     
     



 EKONOMİ 


















</TEXT>
</DOC>
