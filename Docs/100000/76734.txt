<DOC>
<DOCNO> 76734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/siyaset/siy02.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK, İran’ı tehdit etti 
</HEADLINE>
<TEXT>

Bayık’ın iadesini önlemeye çalışan PKK, İran’ı köşeye sıkıştırmaya çalışıyor 
     ANKARA Milliyet 

     İran’da bulunan Cemil Bayık, Halil Ataç ve 2 PKK’lının Türkiye’ye iade edilmemesi için terör örgütünün İran’ı tehdit ettiği belirtildi. 
     NTV televizyonunun güvenlik birimlerinin raporlarına dayandırarak verdiği habere göre Bayık’ın iade edilmemesi için harekete geçen PKK, İran’a tehdit dolu mesajlar gönderdi. 
     
     Mesajlar 
     NTV’nin yayınladığı rapora göre PKK, İran sorumlusu Rıza Altun aracılığıyla gönderdiği mesajda Bayık’ın iadesi durumunda, örgütün İran aleyhine faaliyete başlayacağı uyarısında bulundu. Rapora göre, PKK, İran’a, "bu ülkede bulunan Kürtleri Tahran aleyhinde örgütleyebileceği" tehdidinde de bulundu. 
     NTV, aynı raporda istihbarat örgütü Savama, Devrim Muhafızları ve Ayetullahların Bayık’ın iadesine karşı çıktığı bildirildi. 
     
Polisin elinde kesin delil yok      ANKARA, Milliyet 

     Emniyet Genel Müdürlüğü Sözcüsü Feyzullah Arslan, PKK’nın sözde başkanlık konseyi üyesi ve üst düzey yöneticisi Cemil Bayık’ın yakalandığına dair Emniyet’te kesin bilgi bulunmadığını söyledi. 
     Aslan, haftalık bilgilendirme toplantısında Bayık’ın yakalanmasıyla ilgili soruyu yanıtlarken şöyle dedi 
     "Kırmızı bültenle aranan Cemil Bayık’ın İran’da olduğu yönündeki bilgileri göz önüne alıp topraklarındaysa yakalanmasını istedik. Ancak, henüz yanıt alamadık. Dışişleri Bakanlığı’nın istediğini biliyoruz." 
     



 SİYASET 











</TEXT>
</DOC>
