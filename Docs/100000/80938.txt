<DOC>
<DOCNO> 80938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur33.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP Başkanı Uras "21. yüzyılın hastalığı işsizlik" 
</HEADLINE>
<TEXT>

     ÖDP Genel Başkanı Ufuk Uras, 21. yüzyılın en büyük hastalığının işsizlik olduğunu belirtti. 
     Uras, ÖDP Trabzon İl Teşkilatı tarafından Hamamizade İhsanbey Kültür Merkezi'nde düzenlenen, ''İnsanca Düzen'' konulu konferansta yaptığı konuşmada, İşsizliği ortadan kaldırmaya yönelik istihdam politikasını izlemek için yoksullukla, yolsuzluğa karşı mücadele programını, Ankara'da iktidara getirmek gerektiğini savunarak, şöyle konuştu 
     ''Bunun içinde çok fazla zaman yok. Hala bu düzen partilerine destek verip, suça ortak olacak mıyız yoksa onların kovasına çomak sokacak mıyız İşin esası ve özü budur. İşsiz insan güçsüz insandır. 
     İstihdamı, büyümeyi ve kalkınmayı arttırıcı, halk bütçesi gerçekleştirmeden Türkiye'nin tüm geliri rantiyeciye, faizciye spekülatif sermeyaye giderken, biz bu pirelerin filleri yuttuğu düzeni, bu yapıyı değiştiremeyiz. Bu ülkede kimse mayın eşeği değil, ya hep birlikte batacağız ya hep birlikte çıkacağız.'' Uras, 1 Mayıs İşçi Bayramı'nda ÖDP'nin Türkiye'de gövde gösterisi yapmaya hazırlandığını da söyledi. 
     





</TEXT>
</DOC>
