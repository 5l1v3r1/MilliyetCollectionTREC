<DOC>
<DOCNO> 69128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Enron ile ilgili belgeleri vermeyen Beyaz Saray'a dava.. 
</HEADLINE>
<TEXT>

     ABD Kongresi'nin teftiş kolu Genel Muhasebe Hizmetleri GAO , batan Enron şirketi yöneticilerinin ilişkileriyle ilgili belgeleri elde etmek için Beyaz Saray aleyhinde dava açtı. 
     GAO'nun internet sitesinde yayımlanan açıklamada, davanın Washington Federal Mahkemesi'nde açıldığı belirtilerek, ''Üzülerek bu kararı aldık. GAO'nun Kongre ve Amerikan halkına karşı sorumluluğunu göz önüne aldığımızda başka seçeneğimiz yoktu'' denildi. 
     GAO, Beyaz Saray'dan ABD Başkan Yardımcısı Dick Cheney'nin Enron yetkilileriyle yaptığı görüşmelerin belgelerini talep etmiş, Beyaz Saray bu talebe olumlu yanıt vermemişti. 
     Batan Enron şirketinin, Cheney'nin başında olduğu ''Enerji Görev Gücü'' adlı Beyaz Saray'a bağlı birimin enerji politikalarını oluşturmasında hükümetle içli dışlı olduğu ve bundan özel çıkar sağladığı iddia ediliyor. 
     






</TEXT>
</DOC>
