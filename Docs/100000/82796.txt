<DOC>
<DOCNO> 82796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun22.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci intifadan beri düzenlenen intihar saldırılarının kronolojisi 
</HEADLINE>
<TEXT>

     İsrail muhalefetinin ''asker ve siyaset şahini'' Ariel Şaron'un Kudüs'de Haremmüşşerif'i ziyaret etmesiyle başlayan ikinci Filistin intifadasında, Filistinli militanlar tarafından İsrail hedeflerine düzenlenen intihar saldırıları yoğunlaştı. 
     Filistinli militanlar, dün akşam İsrail'in Tel Aviv kentinin Rişon Letzion bölgesinde 16 kişinin öldüğü, 60 kişinin de yaralandığı intihar saldırısı düzenledi. 
     Hayfa yakınlarında da bugün bir eylemci, kendini havaya uçurdu. 
     İkinci Filistin intifadasının başladığı 28 Eylül 2000 tarihinden bu yana düzenlenen intihar saldırılarının kronolojisi şöyle 
     26 Ekim 2000 Filistinli eylemci Gazze Şeridi'ndeki bir İsrail 
     askeri kontrol noktasında kendini havaya uçurdu, saldırgan öldü, bir İsrail askeri yaralandı. 
     27 Mart 2001 İntihar bombacısı Kudüs'ün French Hill bölgesinde bir otobüs yakınlarında üzerindeki bombaları patlattı, eylemci öldü, 30 İsrailli yaralandı. 
     28 Mart 2001 İntihar eylemcisinin Kfar Şeba kentinin Neve Yamin bölgesinde düzenlediği intihar saldırIsında, kendisi ve 2 İsrailli öldü. 
     22 Nisan 2001 İntihar komandosunun Kfar Şeba kentindeki eyleminde kendisi ve bir doktor öldü, 41 kişi yaralandı. 
     18 Mayıs 2001 Netanya kentindeki bir alışveriş merkezinde düzenlenen saldırıda eylemcinin de aralarında olduğu 6 kişi öldü, 60 kişi yaralandı. 
     1 Haziran 2001 Tel Aviv kentindeki bir gece kulübüne düzenlenen saldırıda, eylemciyle birlikte 23 kişi öldü. 
     16 Temmuz 2001 İslami Cihad grubuna üye bir intihar komandosu, İsrail'in Binyamin kasabasındaki otobüs durağında üzerindeki bombaları patlattı, eylemci ve 2 İsrail askeri öldü. 
     9 Ağustos 2001 Kudüs'te Filistinli eylemci pizza lokantasında intihar saldırısı düzenledi, eylemci ve 15 İsrailli öldü. 
     12 Ağustos 2001 Filistinli intihar eylemcisi, İsrail'in kuzeyinde Kiryat Motzkin bölgesindeki bir restorana kendini havaya uçurdu, eylemci öldü 15 İsrailli yaralandı. 
     4 Eylül 2001 Kudüs'teki bir hastanenin dışında düzenlenen intihar saldırısında Filistinli militan öldü, 15 kişi yaralandı. 
     9 Eylül 2001 İsrail'in kuzeyindeki Nahariye bölgesindeki bir tren istasyonunda İsrailli bir Arap kendini havaya uçurdu, eylemci ve 3 İsrailli öldü. 
     29 Kasım 2001 İsrail'in Hadera kentinde intihar komandosu bir otobüste kendini havaya uçurdu, kendisi ve 3 İsrailli öldü. 
     1 Aralık 2001 Kudüs'ün merkezinde düzenlenen iki ayrı saldırıda 10 İsrailli öldü, 150'si yaralandı. 
     2 Aralık 2001 Hayfa kentinde otobüste yapılan intihar eyleminde eylemciyle birlikte 16 kişi öldü, 40 kişi yaralandı. 
     5 Aralık 2001 Kudüs'te bir otelin dışında düzenlenen saldırıda eylemci öldü, 3 kişi yaralandı. 
     9 Aralık 2001 Hayfa yakınlarında meydana gelen eylemde Filistinli militan ve 8 kişi yaralandı. Militan, İsrail askerlerince öldürüldü. 
     12 Aralık 2001 Filistinli iki intihar komandosu, Gazze Şeridi'ndeki bir Yahudi yerleşim biriminde eylem düzenledi. Eylemciler öldü, 3 İsrailli yaralandı. 
     25 Ocak 2002 Tel Aviv kentindeki bir kafe yakınında İslami Cihad'ın Kudüs Tugayları'ndan Saffet Abdurrahman Halil kendini havaya uçurdu. Halil öldü, 25 İsralli yaralandı. 
     27 Ocak 2002 Kudüs'teki Yafa Caddesi üzerinde Vefa İdris adındaki ilk kadın intihar komandosu eylem düzenledi. Ramallah kenti yakınlarındaki El Emiri mülteci kampından olan İdris'nin yanı sıra 2 İsrailli öldü, 111'i yaralandı. 
     30 Ocak 2002 Taybe bölgesindeki saldırıda, İsrail gizli servisi Şin Bet üyesi 2 ajan yaralandı, eylemci öldü. 
     16 Şubat 2002 Yahudi yerleşim birimi Karney Şomron'daki bir alışveriş merkezinde düzenlenen saldırıda, eylemciyle birlikte 2 İsrailli öldü, 20 kişi yaralandı. 
     27 Şubat 2002 Yine kadın intihar komandosu, İsrail kasabası Modi yakınlarındaki İsrail askeri kontrol noktasında kendini havaya uçurdu, eylemci öldü, 5 kişi yaralandı. 
     2 Mart 2002 Kudüs'te aşırı dinci Yahudilerin oturduğu bölgede yapılan intihar eyleminde, eylemciyle birlikte 10 kişi öldü. 
     5 Mart 2002 Afula kentinde Filistinli eylemci otobüste kendini havaya uçurdu, militanla birlikte 2 kişi öldü, 5 kişi yaralandı. 
     9 Mart 2002 Kudüs'te Başbakan Ariel Şaron'un konutunun yakınındaki Moment Cafe'de düzenlenen saldırıda, eylemciyle birlikte 14 kişi öldü, 50'den fazla insan da yaralandı. 
     20 Mart 2002 İsrailli Arapların oturduğu Um El Fehim kasabasında, intihar komandosu kendini havaya uçurdu, 8 kişi öldü, 27 kişi yaralandı. 
     27 Mart 2002 Netanya kentindeki Park Hotel'in lobisinde intihar komandosunun saldırısında eylemciyle birlikte 29 kişi öldü, 100'den fazla insan yaralandı. 
     29 Mart 2002 Kudüs'ün Kiryat Yovel banliyösündeki saldırıda kadın intihar eylemcisi ve 2 İsrailli öldü, 20 kişi yaralandı. 
     30 Mart 2002 Tel Aviv'in Allenby Caddesi'ndeki kalabalık bir restoranda düzenlenen saldırıda eylemci öldü, en az 20 kişi yaralandı. 
     31 Mart 2002 Hayfa kentinde İsralli Arapların gittiği Matza restorantinda düzenlenen eylemde 16 kişi öldü, 44 kişi yaralandı. - Batı Şeria'daki Efrat Yahudi yerleşim merkezindeki eylemde ise saldırgan öldü, 6 kişi yaralandı. 
     10 Nisan 2002 Hayfa kentinde Filistinli eylemci otobüste kendini havaya uçurdu, 9 kişi öldü, 12 kişi yaralandı. 
     12 Nisan 2002 Kudüs'ün dışındaki Mahane Yehuda markette meydana gelen eylemde 7 kişi öldü, 90 kişi yaralandı. 
     





</TEXT>
</DOC>
