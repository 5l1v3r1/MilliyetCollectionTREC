<DOC>
<DOCNO> 51673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/siyaset/siy04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimse çıkmazsa İnönü çıkacak 
</HEADLINE>
<TEXT>

İnönü, "Yeni liderlerin ortaya çıkmaması için bir neden yok" dedi 
     Solda yeni parti hazırlıklarını sürdüren Prof. Dr. Erdal İnönü, Türkiye’de iyi yetişmiş pek çok insan bulunduğunu belirterek, "Yeni liderlerin ortaya çıkmaması için neden yok, kimse çıkmazsa ben çıkacağım" dedi. Rotary Kulüpleri’nin Devlet Konukevi’nde düzenlediği toplantıya katılan İnönü, Türkiye’nin hak etmediği sıkıntılı günler yaşadığını, kadercilikten kurtulup sıkıntılı günleri aşması gerektiğini söyledi. Türkiye’nin, Cumhuriyet’in ardından bugün 4. kuşağı yetiştirdiğini kaydeden İnönü, 4. kuşağın Türkiye’yi, özlenen çağdaş dünyaya taşıyacağına inandığını ifade etti. İnönü, Türkiye’nin yeni liderler çıkarıp çıkaramayacağına ilişkin bir soruya şu yanıtı verdi "Türkiye’de iyi yetişmiş pek çok insan var. Yeni liderler ortaya çıkmaması için neden yok, kimse çıkmazsa ben çıkacağım. Bu kadar yetişmiş genç varken, tek değil, birçok yetişmiş liderin ortaya çıkacağına inanıyorum. Türkiye bugün hak etmediği sıkıntılı günler yaşamaktadır. Umutsuzluğa gerek yok, Türkiye demokrasi ve piyasa ekonomisinin doğru uygulanmasıyla sıkıntıları aşar." 



 SİYASET 











</TEXT>
</DOC>
