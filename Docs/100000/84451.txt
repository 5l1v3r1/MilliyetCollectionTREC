<DOC>
<DOCNO> 84451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/magazin/mag02.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nilüfer çeki iade etti... 
</HEADLINE>
<TEXT>

Reha desteği’ lafına sinirlenen Nilüfer, Oba Gazinosu ile 180 milyarlık anlaşmasını feshetti 
     MAGAZİN SERVİSİ 

     SARIŞIN manken Yeliz Yeşilmen’in sevgilisi Ceyhun Başaran’ın işletmeciliğini üstlendiği Baltalimanı’ndaki Oba Gazinosu’nun pop müziğin ünlü yıldızı Nilüfer’le yapacağı iddialı açılış, suya düştü. Nilüfer, dün Milliyet’te yayımlanan haberden sonra, Oba Gazinosu’ndan 9 gala karşılığı aldığı 180 milyarlık çeki geri verdi ve sözleşmeyi de feshetti. 
     
     Başaran konuşunca... 
     ÜNLÜ sanatçıyı kızdıran ise, gecede 20 milyar alacağının açıklanması ve işletmeci Başaran’ın, sevgilisi Reha Muhtar’ın tam desteğini alabilmek için Nilüfer’le hiç pazarlık etmeyip istediği ücreti ödeyeceğini söylemesi oldu. Milliyet’i okur okumaz işletmeci Başaran’ı arayan sanatçı, Oba Gazinosu’nda çalışmaktan vazgeçtiğini belirtip, aldığı çeki de iade etti. 
     



 MAGAZİN 













</TEXT>
</DOC>
