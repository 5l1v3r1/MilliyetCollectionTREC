<DOC>
<DOCNO> 78636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun18.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
UUİ'nin küçük vagonu ilk test sürüşünde "takıldı" 
</HEADLINE>
<TEXT>

     Amerikan Ulusal Havacılık ve Uzay Dairesi NASA , Uluslararası Uzay İstasyonu'na UUİ yeni eklenen kirişe monte edilen küçük vagonun, ilk test sürüşünde, harekete geçmesinden birkaç metre sonra "takıldığını" açıkladı. 
     NASA'nın açıklamasında, 855 kilogram ağırlığındaki küçük vagonun test sürüşünün, öngörülenden bir saat geç başladığı belirtildi. 
     NASA, küçük vagonu, istasyona eklenen 13 metre uzunluğundaki kirişin raylarında uzaktan kumandayla ileri geri hareket ettirmeyi planlıyordu. 
     Yavaşça harekete geçen ve yaklaşık 5 metre ilerleyen vagonun öngörüldüğü gibi ilk durması gereken yerde durduğu belirtildi. Ancak uzaktan kumandayla gönderilen sinyallere rağmen vagoncuk, daha ileriye gitmedi. Vagondaki ilk arızanın birkaç saat ardından yapılan ikinci deneme de başarısızlıkla sonuçlandı. 
     Uzay tarihinde ilk kez böyle bir deneme yapıldı. 
     





</TEXT>
</DOC>
