<DOC>
<DOCNO> 61049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur05.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitime kar engeli... 
</HEADLINE>
<TEXT>

     Yoğun kar yağışı tüm yurtta etkisini sürdürürken, ilköğretim okulları ve liselerde eğitim aksıyor. 
     Alınan bilgiye göre, Adana'nın Pozantı ilçe merkezi ve köylerdeki ilköğretim okulları, yoğun kar yağışı nedeniyle bugün tatil edildi. 
     Tufanbeyli ve Saimbeyli ilçelerinde de dün, kar nedeniyle okullarda bugün eğitim yapılamayacağı açıklanmıştı. 
     Manisa'nın Kula İlçesi ile Diyarbakır'ın Çüngüş İlçesi'nde ise olumsuz hava şartları nedeniyle ilköğretim okulları ve liseler 2 gün tatil edildi. 
     Öte yandan, Elazığ'da okullar bugün, meteorolojinin tahmini üzerine bir gün tatil edilmişti. Ancak, kentte hava koşulları beklenilenin aksi oldu. 
     Milli Eğitim Müdürü Hayrettin Gürsoy, A.A muhabirine yaptığı açıklamada, Meteoroloji Müdürlüğü yetkilileri ile dün yaptığı görüşmede bugün havanın kar yağışlı olacağı ve sıcaklığın eksi 3'e kadar düşeceğini kendilerine iletiklerini söyledi. 
     Bu tahmin üzerine eğitime bir gün süre ile ara verilmesini kararlaştırdıklarını ifade eden Gürsoy, ''Okulları bugün tatil ettik. 
     Ancak bugün kentte kar yağmadı ve hava sıcaklığı çok düşük olmadı'' dedi. 
     Öte yandan, kar yağışının sürdüğü Sivrice ve Baskil ilçelerindeki okullarda bugün eğitime ara verilmesi kararlaştırıldı. 
     






</TEXT>
</DOC>
