<DOC>
<DOCNO> 97144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/soneko02.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşı dolar karşısında 3 yılda 32.6 eridi... 
</HEADLINE>
<TEXT>

     Memurların saat ücretinde dolar bazında 3 yılda ortalama yüzde 32.6 oranında kayıp olduğu belirtildi. 
     Bağımsız Kamu Görevlileri Sendikaları Konfederasyonu BASK tarafından yapılan araştırmaya göre, en düşük kademede maaş alan memurun saat ücreti Temmuz 1999'da 1 dolar 48 cent iken, Temmuz 2002'de saat ücreti, 49 cent kayıpla 99 cent'e indi. 
     BASK araştırmasında dolar bazında memurların saat ücretinde 3 yılda ortalama yüzde 32.6 oranında kayıp olduğu belirtilerek, 3 yılda memurların her bir çalışma saatinde ücretinin üçte birini kaybettiği savunuldu. 
     Araştırmaya göre, Temmuz 1999 ile Temmuz 2002 tarihlerini kapsayan 3 yıllık dönemde, çalıştığı her saat için birinci derece dördüncü 
     kademede bulunan şube müdürünün 1 dolar, mühendisin 1 dolar 12 cent, hakimin 1 dolar 63 cent, doktorun 1 dolar 21 cent kaybı oldu. BASK Genel Başkanı Resul Akay, ekonomideki kötü gidişin tüm çalışanları olduğu gibi memurları da büyük ölçüde olumsuz etkilediğini kaydetti. Akay, ''Son 3 yılda 57. hükümet tarafından uygulanan ekonomik politika ile memurların satın alma gücündeki gerileme ile birlikte, sosyal yaşamlarında da gerileme oldu. Türkiye Cumhuriyeti Devletinin hayati öneme sahip işlerini yürüten memurların bu olumsuz tablo içine sürüklenmesi düşündürücü olduğu kadar da üzüntü vericidir'' dedi. 
     





</TEXT>
</DOC>
