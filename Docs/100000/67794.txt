<DOC>
<DOCNO> 67794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun06.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist saldırı korkusu Hacı sayısını da vurdu 
</HEADLINE>
<TEXT>

     Terörist saldırı korkusu ve küresel ekonomik durgunluk yüzünden bu yıl hacca gidenlerin sayısında düşüş olması bekleniyor. 
     Her yıl 2 milyon kadar Müslümanın hac farizasını yerine getirmek için gittiği Mekke'de güvenliğin de bu yıl daha sıkı olacağı belirtiliyor. 
     Tur operatörleri, hacca gitmek için başvuranların sayısında önemli azalma olduğu bildirdiler. Hindistan ve Pakistan ile bölgedeki diğer ülkelerden hacı adaylarının sayısının bu yıl yüzde 25-30 azaldığı, bunun nedeninin de başta alım gücünün düşmesi olduğu belirtildi. 
     Suudi yetkililerin, hac farizasını güvenlik içinde yerine getirmeleri için hacı adaylarına gereken her şeyin yapıldığı teminatı verdikleri belirtiliyor. Ancak acente yetkilileri, geçen yıl 90 bin kişinin hacı olduğu Kuzey Amerika ve Avrupa'dan, bu yıl bu rakamın yarısı kadar kişinin kutsal topraklara gelmesinin beklendiğini bildirdiler. 
     Suudi yetkililer, genellikle hac sırasında görevlendirilen güvenlik güçlerinin sayısını açıklamezken, bu yıl sayının iki kattan fazla artırılacağını söylediler. 
     






</TEXT>
</DOC>
