<DOC>
<DOCNO> 66383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun08.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore, Bush'a "deli' dedi 
</HEADLINE>
<TEXT>

     Kuzey Kore, ABD Başkanı George Bush'un geçen hafta yaptığı açıklamaların "onun nasıl deli olduğunu açıkça kanıtladığını" bildirdi. 
     Resmi haber ajansı KCNA'nın, bugün yayınladığı haberde, Bush'un açıklamalarının "pervasızca" olduğu belirtilerek, Washington yönetimi, Kuzey Kore'nin kendini savunma hakkının saklı tuttuğu konusunda uyarıldı. 
     Haberde, "Bush'un ABD Kongresi'nde yaptığı konuşma, Kore Demokratik Halk Cumhuriyeti'ni boğmak için izlediği düşmanca siyasetinde nasıl deli olduğunu açıkça ispat etmektedir" denildi. 
     Bush, geçen hafta Kongre'de yaptığı Ulusa Sesleniş konuşmasında, terörizmi desteklemek ve kitle imha silahları edinmeye çalışmakla suçladığı İran, Irak ve Kuzey Kore'yi "şer ekseni" olarak tanımlamıştı. 
     






</TEXT>
</DOC>
