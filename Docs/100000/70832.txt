<DOC>
<DOCNO> 70832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/spor/aspo.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kaderinizi çizin" 
</HEADLINE>
<TEXT>

Göztepe karşılaşması sonrasında futbolcularına, "Hatanızı bulun" diyen Teknik Direktör Mircea Lucescu beklemeye çekildi. Oyuncular suçu üstlerine aldılar, rehavete kapıldıklarını söylediler. 
     ERHAN TELLİ 

     GALATASARAY Teknik Direktörü Lucescu, Göztepe yenilgisinden sonra yaptığı konuşmada, futbolcularından özeleştiri yapmalarını istedi. Rumen hoca, "Size hatalarınızı anlatmayacağım. Neden bu sonucu aldık diye kendi kendinize sorun ve düşünün. Niye kötü oynadığınızı ve yenildiğinizi tartışın. Bunun için kaptanınız sizinle bir toplantı yapsın" dedi. 
     LUCESCU’NUN yaptığı bu konuşmanın ardından Takım kaptanı Bülent Korkmaz’ın futbolcu arkadaşlarını bugün toplantıya çağırdığı ve teknik adamın bu isteğini yerine getireceği öğrenildi. Bülent’in, Beşiktaş maçı öncesinde arkadaşlarına uyarılarda bulunacağı, özellikle kendilerine iyi bakmayıp performans düşüklüğü gösteren bazı arkadaşlarını uyararak, kulak çekeceği bildirildi. 
     
Futbolcular SUÇLU BİZİZ      EMRE Aşık, sözlerine "Takım halinde çok kötüydük" diye başlarken, "Büyük maçların ardından takımda bir rahavet oluyor. Gevşiyoruz ve ligde oynadığımız maçlar ya böyle sonuçlanıyor yada beraberlikle bitiyor. Beşiktaş derbisi bizim için ölüm kalım maçı olacak. Eğer bu maçla birlikte 4 - 5 maçlık bir galibiyet serisi oluşturursak, şampiyon oluruz" şeklinde konuştu. 
     
Beşiktaş’ı düşünmeliyiz’      FORVETİN etkili ismi Arif, "Eğer ortada bir hata varsa bu hepimizindir. Şimdi bu maçtan gereken dersi alıp önümüzdeki kritik Beşiktaş maçını düşünmeliyiz. Ali Sami Yen’de Beşiktaş’ı yenerek aradaki puan farkını yeniden üçe çıkartmak istiyoruz" dedi. Gurbetçi yıldız Berkant "Çok kötü oynadık. Artık deplasmanda maç kazanmamız lazım. Beşiktaş’ı yenip öne geçmek istiyoruz. Bu maç 6 puanlık bir maç olacak" dedi. 
     
Geri sayım başladı’      ÜMİT Karan ise rehavete kapılmadıklarını, kötü oynadıkları için yenildiklerini söyledi. Karan, "Bu yenilginin hatası hepimize ait. Takım halinde çok kötü oynadık. Biz yenildik, telafisini de yine biz yapacağız. Artık geriye sayım başladı. 9 hafta kaldı ve şimdi önümüzde çok önemli bir Beşiktaş derbisi var. Bu maç Şampiyonluk düğümünü de çözebilir. Ama sonrası da çok önemli" ifadelerini kullandı. 
     
     



 SPOR 


























</TEXT>
</DOC>
