<DOC>
<DOCNO> 69207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/guncel/gun04.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TSE belgeli taksi şoförleri geliyor 
</HEADLINE>
<TEXT>

Türk şoförlerine ilkyardım, harita okuma ve Türkçe’nin doğru konuşulması gibi konularda eğitim verilecek 
     Türkiye Şoförler ve Otomobilciler Federasyonu TŞOF , Türk Standartları Enstitüsü’nün TSE öngördüğü şartlar doğrultusunda eğitim çalışması başlatıyor. 
     
     AB sürecine hazırlık 
     Türkiye’nin AB sürecindeki hazırlıklarına paralel olarak sürücüler, ilk yardım, Türkçe’nin doğru konuşulması, kaza durumlarında hukuki işlemlerin yapılması, harita ve şehir planlarının okunması gibi konularda bilgilendirilecek. 
     TŞOF, sürücüleri eğitimden geçirmek üzere hazırlanan eğitim çalışma programını tamamladı. Finansman bulunması durumunda 5 yılda tüm sürücüler, bu eğitim programından geçecekler. Öncelikle taksi sürücülerinden başlanacak eğitim programı için Ankara pilot il olarak seçildi. 
     TŞOF Başkanı Derviş Günday, şoförlük mesleğinin seçkin ve saygın olması için çaba gösterdiklerini belirterek, şunları kaydetti "Seminer düzenlenmesinden, broşür dağıtılmasından oluşan eğitim çalışmaları, TSE’nin taksi şoförleri için hazırladığı standartlar ışığında hazırlandı. Ancak biz, bu çalışmalarda TSE’nin öngördüğü normların da aşılması arzusundayız. Türk şoförünün Avrupalı meslektaşlarının sahip olduğu tüm olanaklara sahip olmasını biz de istiyoruz." 
     
     TSE’li şoförün özellikleri 

</TEXT>
</DOC>
