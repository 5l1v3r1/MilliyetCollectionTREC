<DOC>
<DOCNO> 60067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sontur27.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükçekmece'de zincirleme kaza... 20 kişi yaralandı... 
</HEADLINE>
<TEXT>

     Büyükçekmece'de, 1 kamyon ile 2 midibüsün karıştığı zincirleme trafik kazasında 20 kişi yaralandı. 
     İl Jandarma Komutanlığı'ndan alınan bilgiye göre, Mevlüt Yağ yönetimindeki 34 JA 358 plakalı kamyon ile bir fabrikanın işçilerini taşıyan Selahattin Altınbaş'ın kullandığı 34 TU 6211 plakalı servis midibüsü, tedbirsizlik ve dikkatsizlik sonucu Çakmaklı Köyü Mevkii'nde çarpıştı. Servis midibüsü ayrıca, Ömer Tellioğlu idaresindeki 34 YZH 12 plakalı minibüse vurdu. 
     Kamyon sürücüsü Mevlüt Yağ'ın yara almadan atlattığı kazada, minibüs şoförü Ömer Tellioğlu ile servis aracını kullanan Selahattin Altınbaş ve bu araçta bulunan Gülşen Kayaoğlu, İlker Tursun, Satılmış Geldilioğlu, Faik Hınık, Hasan Aydın, Ali Kısaoğulları, Saniye Karakaya, Ebru Kondıs, Halil Altay, Kerim Atabey, Döndü Yazıcı, Nurcan Yaman, Murat Karakaya, Osman Yılmaz, Bülent Güngör, Ekrem Gündüz, Eyüp Rıklı ve Süleyman Firaz yaralandı. 
     Kaldırıldıkları çeşitli hastanelerde tedavi altına alınan yaralıların hayati tehlikelerinin bulunmadığı bildirildi. 
     Kazaya karışan her 3 aracın şoförü de jandarma tarafından gözaltına alınarak, haklarında yasal işlem başlatıldı. 
     





</TEXT>
</DOC>
