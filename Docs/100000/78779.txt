<DOC>
<DOCNO> 78779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun11.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
En düşük gelir grubu prefabrikte 
</HEADLINE>
<TEXT>

     Kocaeli’ndeki prefabrike konutlarda barınanların önemli bölümünü, aylık geliri 0 - 200 milyon lira olan düşük gelir düzeyine sahip ailelerin oluşturduğu açıklandı. Vali Yardımcısı Caner Yıldız, Bayındırlık Bakanlığı tarafından yapılan araştırmada 17 bölgede yaptırılan 14 bin 94 konutta, toplam 42 bin 869 kişinin barındığını belirtti. Araştırmanın, bu ailelerin gelir dağılımlarını da ortaya koyduğunu ifade eden Yıldız şöyle konuştu 
     "Bu ailerden 2582’si, 100 milyon liranın altında gelire sahip olup, çok fakir kategorisinde değerlendiriliyor. 2856 ailenin 100 - 150, 2651 ailenin de 150 - 200 milyon lira arası geliri var. Bu aileler de orta gelirli kategorisinde yer alıyor. Bu rakamlara göre, geliri 0 - 200 milyon lira arasında değişen 8089 aile var. Bu da toplam aile sayısının yüzde 70.71’ini oluşturuyor. Geliri 200 milyon liranın üstünde olan aile sayısı 3350. Fakir ve çok fakir kategorisine giren 5438 ailenin de, özellikle Körfez ve Gölcük ilçelerinde yoğun olduğunu belirten Yıldız okullar kapandıktan sonra tasfiye işlemleri için değerlendirme yapılacağını belirterek "Prefabrike konut için hiç kimse talepte bulunmasın, kesinlikle vermeyeceğiz" diye konuştu. 
     



 GÜNCEL 




























</TEXT>
</DOC>
