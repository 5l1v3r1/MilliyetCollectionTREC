<DOC>
<DOCNO> 90793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sonspo18.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milliler Osaka'da... 
</HEADLINE>
<TEXT>

     17. Dünya Kupası çeyrek finalinde Senegal ile karşılaşacak A milliler, maçın 
     yapılacağı Osaka kentine gelerek, kampa girdi. 
     Bugün, özel bir uçakla Sendai Havaalanı'ndan ayrılan Türk Milli Takım kafilesi, yaklaşık 2 saatlik uçak yolculuğundan sonra, Osaka kentine geldi. Özel otobüslerle kamp yapacağı ''Ringa Royal'' oteline yerleşen A milliler, günü dinlenerek geçirecek. 
     Osaka'ya gelindikten sonra, FIFA tarafından belirlenen antrenman sahasında incelemelerde bulunan A Milli Takım Menajeri Can Çobanoğlu, çimlerin bozuk olması nedeniyle antrenman sahasını beğenmedi. 
     Can Çobanoğlu'nun itirazları sonucunda FIFA yetkilileri milli takım için yeni bir antrenman sahası gösterdi. 
     A milliler, yarın TSİ 14.00'te Minami-Tsumori Sahası'nda yapacağı idmanla Senegal maçı hazırlıklarına başlayacak. 
     





</TEXT>
</DOC>
