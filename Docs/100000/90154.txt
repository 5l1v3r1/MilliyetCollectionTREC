<DOC>
<DOCNO> 90154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/tamer.html </URL>
<DATE> 2002/06/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Şirketinizi Ecevit yönetsin ister miydiniz 
</HEADLINE>
<TEXT>

     Uçakta yanımda oturan bey, benimle sıkı bir sohbete koyulmakta kararlı. Zaten ön ismimle hitap edecek derecede tanıyor beni yazılarımdan. İyi bir gazete okuru ve televizyon izleyicisi olduğu her halinden belli. Ayıptır söylemesi, gündemi benden daha iyi takip ettiğinden kuşkum yok. 
     Ecevit’in hastalığı da sıkı takibinde. Hangi kemiği ne zaman kırılmış, neden kırılmış, en ince detaylarına kadar biliyor. 
     Sohbetimizin bir noktasında bana pat diye "Milliyet’te yöneticiniz Ecevit olsun ister miydiniz " diye soruveriyor. 
     Mehmet Y. Yılmaz’ın yerine Bülent Ecevit mi 
     Derhal kaşlarım çatılıyor, nefesim boğazımda düğümleniyor. Allah korusun 
     Herhalde hiçbir çalışan, kendisinin ciddi sağlık sorunları olan 78 yaşında biri tarafından yönetilmesini istemez. Pekiyi ne ister 
     Aslında uçak arkadaşım haklı galiba. Şirket ölçeğinde geçerli olan, pek çok bakımdan ülke için de geçerli. 
     
     İdeal başbakan 
     Prometheus Danışmanlık’ın sahibi Yücel Atış, geçtiğimiz ay yaptıkları bir araştırmanın sonucunu e - postama göndermiş. 
     "Türkiye’yi yönetecek Başbakan’ın yeterlilikleri neler olmalı " sorusunu İstanbul, Ankara, İzmir, Antalya, Adana, Kocaeli, Bursa ve Tekirdağ’da görev yapan 18’i yabancı, 240 yöneticiye sormuşlar. Çıkan sonuç bana göre hayli çarpıcı 
     Tablodan da görebileceğiniz gibi ideal başbakanın hukuk ve tarih bilgisinin yüksek olması şart değil. Hatta yakın geçmişin büyük modası bilgisayarla, internetle falan fazla aşina olması da gerekmiyor. 
     İdeal başbakandan uygulamada da ustalık beklenmiyor. Nasıl olsa uygulatacak insanlar var altında diye düşünülüyor herhalde. 
     Ama strateji ve vizyon sahibi olması, farklılıkları yönetebilmesi, sunum ve temsil yeteneği, iş ahlakına sahip olması ve iyi iletişim kurabilmesi OLMAZSA OLMAZ koşullar 
     
     Çocuk sahibi olsun 
     Ankete yanıt veren yöneticiler, ideal başbakanın espri kabiliyetinin de yüksek olmasını istiyorlar ki, yerden göğe haklılar. Bill Clinton’dan bu yana ben de aynen öyle düşünüyorum. Bir de evli ve çocuklu olsun demişler ve de çok isabet etmişler. Biriyle aynı çatı altında birlikte yaşama deneyimini geçirmedikçe, hele hele çocuk sahibi olmadıkça kolay kolay Hanya’yı Konya’yı anlayamıyor insan. Hep çocuk kalıp, büyüyemeyebiliyor. Özellikle çocuk, insanı hizaya getiriyor. Karşınızdakini anlama, farklılıkları yönetme, uzlaşma, sabretme melekelerinizi fevkalade artırıyor. 
     Verilen yanıtlardan ilgimi çeken bir diğeri ise ideal başbakanın yabancı dil durumuyla ilgili. Elbette iyi yabancı dil bilsin istiyorlar, ama bunu olmazsa olmaz koşul olarak da görmüyorlar. Eğer başbakan diğer özellikleri açısından tam puan alıyorsa, yabancı dil bilmese de olabilir diye düşünüyorlar. 
     Günümüz dünyasında yabancı dil, özellikle de İngilizce bilmeden dünyayı kavrayabilmek, makro bakışa sahip olabilmek mümkünse mesele yok 
     
İdeal başbakan nasıl olmalı Yeterlilik Puanlama Strateji, vizyon U 6 Takım kurma, yönetme U 3 Etkileme, uzlaşma U 2.5 Uygulama B 1.5 Yenilik, yaratıcılık B 1.5 İş ahlakı, etik U 6 Planlama B 1.5 Kaynak yönetimi B 1.5 Yönlendirme U 2.5 İletişim U 6 Analiz, sentez U 2.5 Farklılıkları yönetme U 6 Sunum, temsil yeteneği U 6 Espri yeteneği B 3 Genel kültür U 2.5 Ekonomi bilgisi B 1.5 Tarih B 1.5 Sosyoloji B 2 Bilgisayar, internet B 1.5 Hukuk B 1.5      
     Uzman üstü 3 puan 
     Uzman 2.5 puan 
     Bilgi üstü 2 puan 
     Bilgili 1.5 puan 
     Olmazsa olmaz çarpı 2 
     
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
