<DOC>
<DOCNO> 56879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur21.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG evinde beklenen ayrılık Volkan, Sinem'i terketti 
</HEADLINE>
<TEXT>

     Türkiye aylardır dışarıdan bakıldığında hayli garip, bir miktar gülünç gelen bir evin peşinden sürüklenip duruyor. 
     Bu ev televizyonda bir program için yaratılan bir tür sanal ortam da olsa hayatın gerçeklerini barındırdığı için ilgiyle izleniyor. 
     Biri Bizi Gözetliyor evinden sözediyoruz elbette. 
     Evin "Süslü Volkan" adıyla tanınıp ünlenen yarışmacısı ile İsviçre'den gelen gurbetçi kızı Sinem arasındaki aşk da bu nedenle ülkenin en ünlü sevdaları arasına karışıvermişti. 
     Her ne kadar Volkan'ın farklı eğilimlerini gizlemek için Sinem'i kullandığı söylentilerini yayan "münafıklar " olsa da aşk aşktı işte... 
     Volkan'ın evden ayrılışından sonra tek kalan Sinem'in döktüğü sular seller gibi gözyaşları herkesi derinden etkiledi. Sonunda önceki hafta Sinem evden dışarı çıkınca "çocuklar gibi şendi". Herkes de bu durumdan son derece memnundu. Nede olsa sevenler kavuşmuştu... 
     Ama bu ilişkinin fazla uzun ömürlü olmayacağı kanısı da nedense çok yaygındı. 
     İşte o beklenti bugün gerçeğe dönüştü. Kolayca tahmin edeceğiniz gibi "canlı yayında". 
     E kameralar önünde başlayan aşk elbette kameralar önünde bitmeliydi, öyle de oldu... 
     Terkeden taraf Volkan'dı. Bu konunun artık daha fazla kurcalanmamasını istiyordu. Sinem'e hafiften dokunmadan da edemiyordu "Umarım orada burada ağlamazsın" Sinem, terkedilmenin acısı ve metanet ile "ağlamam ağlamam" diye yanıtladı ve bu aşk da böylece bitti. 
     Herşey bir şaka gibi gelse de, Türkiye BBG evinin gerçeğini, kendi gerçeğinin üzerinde tuttuğu sürece, Süslü Volkan ile Sinem'in ayrılışı da haber oluyor işte... 
     






</TEXT>
</DOC>
