<DOC>
<DOCNO> 50857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/bila.html </URL>
<DATE> 2001/11/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
NATO GENEL SEKRETERİ ROBERTSON’UN SÖZLERİ, ASKERİ VE HÜKÜMETİ RAHATSIZ ETTİ 
</HEADLINE>
<TEXT>
Robertson Irak için zemin mi hazırlıyor 
Düne kadar 11 Eylül saldırılarının sorumlusu olarak Ladin'i gördüklerini dile getiren NATO Genel Sekreteri Robertson, birden bire ağız değiştirdi. Robertson'un "Saldırılar Ladin'in işi olmayabilir. Ladin ve Irak arasında da bağlantı çıkmadı ama çıkarsa konu değerlendirilir" sözleri sıkıntı yarattı 
     NATO Genel Sekreteri George Robertson'un, El Cezire televizyonuna yaptığı açıklamalar Ankara'da kafaları biraz karıştırmış durumda. Bugüne kadar, ABD'ye yapılan terörist saldırıların sorumlusu olarak Usame bin Ladin'i gördüklerini, bu konuda sunulan delilleri yeterli bulduklarını, başkaca delile gerek olmadığını belirten NATO Genel Sekreteri'nin bu söylemini değiştirmiş olması, Ankara'nın dikkatinden kaçmadı. Önce Robertson'un, daha önceki açıklamalarıyla çelişen sözlerini anımsatalım. 
     NATO Genel Sekreteri şöyle diyor 
     "Saldırıların tek sorumlusunun Bin Ladin olup olmadığı konusu belirsiz. 11 Eylül'de düzenlenen terör saldırıları çok karmaşık. Bütün bunların tek sorumlusunun Usame bin Ladin olduğu henüz bilinmiyor... Amerikalılar şimdiye kadar Bin Ladin ile Irak arasında bağlantı olduğuna ilişkin bir kanıt görmediklerini söylediler. Eğer böyle bir kanıt ortaya çıkarsa, uluslararası toplum, harek ta gerek olup olmadığını değerlendirmek için konuyu ele alacak." 
     İşte Ankara'nın kafasını karıştıran sözler bunlar. 
     
     KUŞKU CİDDİ BOYUTLARDA 
     Daha önce kesin bir dille Bin Ladin'i tek sorumlu gören NATO'nun, yeni söylemiyle bir "manevra" içinde olup olmadığı sorusu, Ankara'da masaya yatırılmış durumda. Acaba, NATO Genel Sekreteri'nin bu sözlerinin altında, operasyonun ileride Ortadoğu'ya, diğer bir ifadeyle Irak'a da kaydırılması gibi bir niyet mi yatıyor Bu amaçla, Robertson şimdiden "zemin hazırlayıcı" bir konuşma mı yaptı Ankara'nın kuşkusu bu... Bu kuşku ciddi boyutlarda... 
     
     METNİ İNCELEDİLER 
     Örneğin, Genelkurmay Kararg hı'nın, Robertson'un El Cezire'ye verdiği mülakatın orijinal metnini getirtip incelemeye aldığını söylememiz, Ankara'nın bu açıklamayı ne kadar önemsediğini göstermeye yeter. Aynı dikkat ve titizlik, hükümet ve Dışişleri Bakanlığı tarafından da gösteriliyor. Benzeri incelemeler hükümet ve bakanlık düzeyinde de sürdürülüyor. Ankara, NATO'nun ve Robertson'un, bu sözlerine açıklık getirmesini isteyebilir. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
