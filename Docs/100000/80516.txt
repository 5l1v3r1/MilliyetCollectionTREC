<DOC>
<DOCNO> 80516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/guclu.html </URL>
<DATE> 2002/04/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteye sınavsız geçiş 
</HEADLINE>
<TEXT>

     MEB ve YÖK'ün meslek yüksekokullarına sınavsız geçiş projesinde dağ fare doğurursa hiç şaşırmayın. 
     Örgün meslek yüksekokullarının toplam kontenjanı 140 bin, oysa başvuran öğrenci sayısı 800 bin. En iyi ihtimalle her beş meslek lisesi mezunundan 4'ü, söylenenin aksine açıkta kalacak. 
     Meslek yüksekokullarının kapılarının düz lise mezunlarına kapanması ise eğitimin temel felsefesine aykırı. Ayrıca kişilerin eğitim haklarını engellediği için Anayasa da ihlal ediliyor. 
     Projenin en acıklı yanı ise, 415 meslek yüksekokulundan pek çoğunun bina, araç gereç ve öğretim kadrosu açısından meslek liselerinden daha geri durumda olması. 
     İşte bu konuda YÖK'ün acı itirafı 
     "Mevcut meslek yüksekokullarının bazılarının kendilerine ait binaları yoktur. Bir kısmı devlet dairelerinin kullandığı binalarda görev yapmakta, bazıları ise başka okullarla aynı binayı paylaşmaktadır. Meslek yüksekokullarından bazıları kendilerine altyapı teşkil eden meslek liselerinden, tesis, araç ve gereç bakımından daha üstün bir düzeye henüz ulaşamamıştır." 
     
MYO mu, yüksek lise mi      Sınavsız üniversite hayali, öyle anlaşılıyor ki çok kolay gerçekleşmeyecek. Proje sorumlusu YÖK Yürütme Kurulu üyesi Erdoğan Öznal da bu görüşte. Birkaç yılımızı alacak diyor. Ama hemen arkasından tüm koşulların planlandığı şekilde gelişmesi halinde proje hedefine ulaşır. Aksi takdirde zora girer demeyi de ihmal etmiyor. 
     Hava Harp Okulu Komutanlığı döneminden tanıdığım Öznal Paşa, işini fazlasıyla ciddiye alan bir kişiliğe sahip. Ama işler askeriyedeki gibi düzenli gitmediği için 5 yıldır üzerinde çalıştığı meslek yüksekokullarına bir türlü çekidüzen veremiyor. Bina bulsa hoca bulamıyor, hoca bulsa kadro açamıyor, kaynak bulsa kaliteli öğrenci çekemiyor. Anlayacağınız iş onun da boyunu aşıyor. 
     Öznal Paşa üzerinde çalıştıkları yeni bir projeyle 300'ü aşkın değişik alanda eğitim yapan meslek yüksekokullarında program sayısını 15'e indireceklerine de dikkati çekerek şöyle konuştu 
     Bir yandan kaliteyi öte yandan kontenjanı artıracağız. En önemli sorunumuz hoca. Bu sorun çözüldüğünde Avrupa düzeyindeki okul sayımız hızla artacaktır... 
     
Öncelik kimlerde      Meslek yüksekokullarına sınavsız girişte 5 yıllık anadolu teknik liselerinden yeni mezun olanlara öncelik verilecek. Daha sonra sırasıyla 4 yıllık teknik liseler ve 3 yıllık meslek liselerinden mezun olanlar alınacak. Eğer kontenjanlar dolmaz ise eski mezunlar da 5, 4 ve 3 yıllık eğitim durumlarına göre yerleştirilecekler. Yine boş kontenjan kalırsa, ki bu çok zor, bu durumda düz lise mezunlarının başvuruları değerlendirilecek. 
     Öznal, meslek lisesi mezunlarının alanlarıyla ilgili fakültelere girişte OÖBP nedeniyle hak kaybına uğramalarının önlemesi konusunda bir gelişme olup olmadığı yönündeki sorumuzu ise hayır şu an için hiçbir değişiklik söz konusu değil yanıtını verdi... 
     Öznal'ın verdiği bir diğer bilgi ise 2 yıllık açıköğretim programlarında kontenjan sınırlaması olmadığı yönünde. Yani isteyen öğrenci alanıyla ilgili 2 yıllık açık öğretim programlarına rahatlıkla girebilecek. 
     Özetin özeti MEB ve YÖK, meslek liselerini el birliği ile çökme noktasına getirdi. Şimdi kurtarmaya çalışıyorlar ama bu çok zor. On binlerce mühendisin işsiz gezdiği ve her işe razı olduğu bir ortamda meslek yüksekokulu mezunlarının yüzüne kim bakar o da ayrı bir konu. Umarım yanılan ben olunum .. 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
