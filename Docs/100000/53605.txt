<DOC>
<DOCNO> 53605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo09.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA Sağlık Kurulu ''Futbolda doping kullanımı çok büyük boyutta'' 
</HEADLINE>
<TEXT>

     Uluslararası Futbol Federasyonları Birliği FIFA 'nin Sağlık Kurulu Başkanı Belçikalı Doktor Michel D'Hooge, futbolda dopinge karşı savaş açtığını söyledi. 
     Michel D'Hooge, futbol camiasında, doping kullanımının tahmin edilenlerden daha büyük boyutlara ulaştığını, futbolcuların zamanla piyasaya son olarak çıkarılan ve kontrolü güç olan dopingleri kullanmaya başladığını söyledi. 
     Yapılan araştırmalarda, futbolcuların doping ve gıda maddelerinde kullanılan dopingleri gün geçtikte daha fazla aldıklarını bildiren D'Hooge, şöyle konuştu 
     ''Bu tür dopingler, ancak 3. dünya ülkelerinde gıda eksikliği olan insanlara verilir. Profesyonel sporcuların bunları kullanması tamamen kanunlara aykırıdır. Örneğin, Uluslararası Olimpiyat Komitesi IOC , şirketlerin öne sürdüğü 600 değişik gıda maddesini araştırdıktan sonra bu maddelerin yüzde 25'nin içinde yasaklanmış doping maddeleri buldu. 
     Bu gıda pazarında, yılık 16 milyar dolar dönüyor.'' Dopinge karşı 3 önlem alınması gerektigine dikkati çeken Michel D'Hooge, ''Laboratuvarlarda yapılan analiz metodlarımızı daha geliştirmemiz gerekir. Tüm dünyada futbol federasyonlarının doping konusunda tek fikir ve kararda buluşmaları lazım. Genç nesili, doping kullanmadan da bir karşılaşmayı kazanabileceğine ikna etmemiz gerekiyor. Bu 3 konuda, ben öncelik yapmaya hazırım'' diye konuştu. 
     D'Hooge, 2 büyük problemin olduğuna da işaret ederek, sözlerini şöyle sürdürdü 
     ''Bir zengin ve bir de fakirlerin kullandığı dopingler var. 
     Fakirlerin kullandığı doping maddeleri Amfetamin ve Anabol. Bunlar çok kolay bulunuyor. Zor bulunabilen doping maddeleri için yeni bir çağ açıldı. Bu tür dopingler, çok detaylı araştırma gerektiriyor veya hiç bulunamıyor. Bunlar arasında da Epo isimli doping bulunuyor. Buna karşı iyi bir test bulabildik. Futbolda, futbolcular, doping üzerinden iyi futbola ulaşmaya çalışıyorlar. Ancak kendi zihniyetleriyle iyi futbol sergileseler, dopinge gerek kalmaz.'' D'Hooge, dünyada, 1971 yılından bugüne dek en çok doping maddesi kullanan futbolcuların 14 kişiyle İtalyanlar olduğunu ve bu ülkeyi Fransa 8 , Hollanda 6 , Belçika ve İngiltere 5 'er, Arjantin 3 , Brezilya ve İskoçya'nın 1 'er futbolcuyla izlediğini belirtiyor. 
     Doktor Michel D'Hooge, en çok kullanılan doping türlerini ise Nandrolone, Kokain, Kanalis Marihuana , Anabolesteroid ve Androstenedion olarak açıklıyor. 
     






</TEXT>
</DOC>
