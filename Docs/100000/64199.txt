<DOC>
<DOCNO> 64199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sontur18.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam Hatip Müdürü ve yardımcıları hakim önünde 
</HEADLINE>
<TEXT>

     Bursa'da okul harcamalarıyla ilgili sahte belge düzenledikleri ve devamsızlıktan kalan bir öğrenciyi usulsüz şekilde not yükseltme sınavlarına sokarak sınıf geçirdikleri öne sürülen Yeşil Kız İmam Hatip Lisesi Müdür ve müdür yardımcılarının yargılanmalarına başlandı. 
     5. Ağır Ceza Mahkemesi'nde, ''görevi kötüye kullanmak'' 
     suçlamasıyla 3 yıla kadar ağır hapis cezası istemiyle tutuksuz yargılanan Yeşil Kız İmam Hatip Lisesi Müdürü Hasan Eminsoy ile müdür yardımcıları Ramazan Yıldırım, Salim Arput ve Nazmi Koçak duruşmada hazır bulundu. Okul Müdürü Hasan Eminsoy, verdiği ifadede, okuldaki demokratik tavırlarından dolayı kendisine komplo kurulduğunu savundu ve suçlamaları reddetti. Usulsüz olarak sınavlara sokulduğu öne sürülen öğrenci A.Y'nin baldızı olduğunu belirten Eminsoy, bu öğrenciye hiçbir ayrıcalık tanınmadığını da kaydetti. Müdür yardımcıları da, haklarındaki iddiaları reddederek, beraatlerini istediler. Mahkeme heyeti, söz konusu öğrenci A.Y.'nin tanık olarak dinlenmesine karar vererek, duruşmayı erteledi. 
     






</TEXT>
</DOC>
