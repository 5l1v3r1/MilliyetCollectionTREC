<DOC>
<DOCNO> 80996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/yasam/yas02.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısını vurdu kendini öldürdü 
</HEADLINE>
<TEXT>

Eski nişanlısıyla ablasını kurşunlayan astsubay vicdan azabına yenik düşüp bir kurşun da kendi kafasına sıktı... 
     ŞAKİR AYDIN İstanbul 

     Bakırköy’de astsubay kıdemli çavuş Bahadır Akkaya 26 , tartıştığı eski nişanlısı Nurten Öztürk 27 ile ablası Türkan Öztürk’ü 30 tabancayla yaraladıktan sonra intihar etti. 
     Hava Harp Okulu’nda, bandoda görev yapan Bahadır Akkaya, bir süre önce anlaşarak ayrıldığı üniversite öğrencisi nişanlısı Nurten Öztürk ile ablası Türkan Öztürk’le birlikte sinemaya gitti. 
     Akkaya, sinema dönüşü tartıştığı Nurten ve Türkan Öztürk ile birlikte gece geç saatlerde, Öztürk kardeşlerin Kartaltepe Mahallesi’ndeki evine geldi. Apartman girişinde üçlü arasında tekrar tartışma çıktı. 
     Bu sırada beylik tabancasını çeken Akkaya, Nurten Öztürk’ü kafasından, Türkan Öztürk’ü de sağ omuzu ve kulağından yaraladı. 
     
     Silahı ağzına dayadı ve... 
     Ardından evin yaklaşık 30 metre uzağındaki parka giderek bir süre oturan Bahadır Akkaya, ağzına dayadığı silahını ateşleyerek yaşamına son verdi. 
     Acıbadem Carousel Hastanesi’ne kaldırılan Nurten Öztürk’ün hayati tehlikesinin bulunduğu, ablasının sağlık durumunun iyi olduğu belirtildi. Hava Harp Okulu misafirhanesinde kalan Akkaya’nın cesedi ise Bakırköy Ruh ve Sinir Hastalıkları Hastanesi morguna kaldırıldı. 
     



 YAŞAM 















</TEXT>
</DOC>
