<DOC>
<DOCNO> 74078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sontur18.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arto, Serdar Ortaç'a hakaret iddiasıyla ifade verdi... 
</HEADLINE>
<TEXT>

     ''Arto'' olarak tanınan şarkıcı Harutyun Dalga, Serdar Ortaç ile avukatına hakaret ettiği gerekçesiyle hakkında başlatılan soruşturma kapsamında ifade verdi. 
     İstanbul Adalet Sarayı'na gelen Harutyun Dalga'nın, Cumhuriyet Savcısı Nurten Altınok tarafından ifadesi alındı. İfadesinde, ''Yapılan sözleşmeye kızdığını ve kızgınlığını dile getirdiğini'' söylediği öğrenilen Dalga, daha sonra adliye binasından ayrıldı. 
     Serdar Ortaç ile avukatı Ömer Durak'ın, Harutyun Dalga'nın kendilerine hakaret ettiği gerekçesiyle şikayette bulunması üzerine soruşturma başlatılmıştı. 
     Serdar Ortaç ile avukatı Durak'ın şikayet dilekçelerinde, ''Silaha hiç gerek yok'' adlı parçanın Ortaç tarafından Harutyun Dalga'ya verildiği ve bir sözleşme gönderildiği, bu sözleşmeye tepki gösteren Dalga'nın hakaret içeren çeşitli yorumlarda bulunduğu belirtilmişti. 
     






</TEXT>
</DOC>
