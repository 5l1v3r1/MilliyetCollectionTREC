<DOC>
<DOCNO> 77467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/siyaset/siy02.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakın şu Belediye’nin mazeretine 
</HEADLINE>
<TEXT>
Moralleri bozuldu N zım’ı iptal ettiler 
Haftalarca önce bilboardlarla duyurulan "N zım 100 yaşında" etkinliğinin iptal edilmesinin ardında "politik intikam" çıktı... 
     ŞENOL DEMİRCİ İstanbul 

     İstanbul Büyükşehir Belediyesi’nce 5 Nisan’da Cemal Reşit Rey’de düzenlenecek "N zım Hikmet 100 Yaşında" etkinliğinin ani bir kararla iptal edilmesinin arkasından "politik intikam" çıktı. Belediyenin, yolsuzlukları araştıran müfettişleri suçlamak için etkinliği iptal ettiği iddia edildi. 
     Haftalar öncesinden davetiye ve billboardlarla duyurulan etkinlik, yapılacağı gün iptal edildi. Belediye, etkinliğin neden iptal edildiği yönündeki sorulara, Basın Danışmanı Mehmet Ali Bulut aracılığıyla verdiği yanıtta, görevden almalar nedeniyle gereken ihalenin encümen tarafından yapılamadığı gerekçesiyle organizasyonun iptal edildiğini açıkladı. 
     Organizasyonu üstlenen İBB Kültür Daire Başkanı Şenol Demiröz ise, organizasyon ihalesinin 29 Mart’ta yapıldığını, son imzayı atması gereken Belediye Genel Sekreteri Adem Baştürk’ün, görevden alınacağını öğrendiği için moralinin bozulması sonucu imza atmadığını belirtti. 
     İBB ihale kayıtlarının incelenmesi sonucuysa, encümenin 28 Mart’taki toplantısında "N zım Hikmet 100 Yaşında" etkinliğinin de yer aldığı "Nisan - Mayıs Kültürel Etkinlikler Organizasyonu" ihalesini yaptığı, onay dosya numarasının da 417 - 282 olduğu ortaya çıktı. Encümen onayında, Baştürk’ün de imzası mevcut. 
     



 SİYASET 












</TEXT>
</DOC>
