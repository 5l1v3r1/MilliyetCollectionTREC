<DOC>
<DOCNO> 71947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun17.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Jospin ile Chirac seçim yar 305 351 305 sertle 351 iyor 
</HEADLINE>
<TEXT>

     Fransa'da ilk turu Nisan ayında yapılacak cumhurbaşkanlığı seçimi için adayların birbirlerine yönelttiği eleştiriler giderek sertleşiyor. 
     Başbakan Lionel Jospin'in, Cumhurbaşkanı Jacques Chirac'ı, ''yaşlı, yorgun, yıpranmış ve pasiflikle'' sert bir biçimde eleştirmesinin ardından, Chirac da Jospin'i ''kontrolünü kaybetmekle'' suçladı. 
     Chirac, Le Figaro gazetesine verdiği demeçte, ''Görülüyor ki, bazı adaylar saldırganlığı ve küstahlığı ön plana çıkartıyorlar. Bütün adayları, saygın bir kampanya için soğukkanlı davranmaya davet ediyorum'' şeklinde konuştu. 
     Jospin'in hafta sonu yaptığı açıklamaya kendi partisinden Sağlık Bakanı Bernard Kouchner'den de tepki geldi. Kouchner, Jospin'in sert açıklamasından duyduğu rahatsızlığı, ''Bu Jospin'in tarzı değil'' diyerek ifade etti. 
     Fransa'da cumhurbaşkanlığı seçiminin ilk turu 21 Nisan, ikinci turu ise 5 Mayıs'ta yapılacak. 
     Son yapılan kamuoyu yoklamaları, Jospin'in, Chirac'a oranla az bir farkla önde olduğunu gösteriyor. 
     






</TEXT>
</DOC>
