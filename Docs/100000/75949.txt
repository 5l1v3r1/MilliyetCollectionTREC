<DOC>
<DOCNO> 75949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun05.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahibin tacizine uğrayan kadın 1.2 milyon dolar alacak 
</HEADLINE>
<TEXT>

     ABD'nin California eyaletindeki iki piskoposluk, bir rahibin kendisini hamile bıraktığı gerekçesiyle davacı olan bir kadına toplam 1,2 milyon dolar ödemeyi kabul etti. 
     Lori Capobianco Haigh adlı 37 yaşındaki kadının, geçen Aralık ayında Orange ilçesi piskoposluğuna bağlı bir rahip tarafından cinsel saldırıya uğradığını ve 16 yaşında da hamile bırakıldığını öne sürerek açtığı davada, taraflar arasında anlaşma sağlandı. 
     Kendisini hamile bırakan Rahip John Lenihan 56 adlı rahibin kürtaj parasını da ödediğini söyleyen Haigh, Los Angeles başpiskoposluğuna bağlı ismini bilmediği bir rahibin de kendisine cinsel tacizde bulunduğunu iddia etmişti. 
     Varılan anlaşmaya göre, Los Angeles Başpiskoposluğu 1,2 milyon doların yüzde 20'sini, Orange piskoposluğu da paranın geri kalanını ödemeyi kabul etti. 
     Lenihan, bazı kadınlar ve genç kızlarla geçmişte cinsel ilişkide bulunduğunu itiraf etmesinin ardından geçen yıl istifa etmişti. 
     






</TEXT>
</DOC>
