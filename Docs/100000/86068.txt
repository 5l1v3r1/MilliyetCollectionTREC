<DOC>
<DOCNO> 86068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun04.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakılan cesedin küllerini uçaktan atmaya kalkınca panik doğdu 
</HEADLINE>
<TEXT>

     ABD'nin Seattle kentinde bir kişinin yakılan cesedinin küllerinin uçaktan, taraftarı olduğu beyzbol takımının sahasına atılması, stadyumda terör saldırısı paniğine yol açtı. 
     Yetkililer, Cessna 182 tipi uçağın havadan bıraktığı içi ceset külü dolu bir paketin, Seattle Mariners'ın maçlarını oynadığı Safeco Stadyumu'na düşmesinin ardından etrafa beyaz toz saçıldığını, bunun üzerine stadyumun boşaltıldığını ve bölgeye tehlikeli maddeler konusunda uzman bir ekibin gönderildiğini söylediler. 
     Seattle İtfaiye Dairesi sözcüsü Harold Webb, ''11 Eylül saldırılarının etkisi ve olayın içinde bir uçak olması gibi etkenlerden ötürü, bunun bir çeşit terörist saldırı olabileceğinden endişe ettik'' dedi. 
     Olayla ilgili incelemeyi yürüten Amerikan Federal Havacılık İdaresi FAA , uçağın pilotunun, sevdiklerinin küllerinin uygun yerlere bırakılmasına yönelik hizmet veren bir şirket adına çalıştığını bildirdi. 
     





</TEXT>
</DOC>
