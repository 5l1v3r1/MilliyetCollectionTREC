<DOC>
<DOCNO> 73686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/dunya/dun01.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA Başkanı Tenet 
</HEADLINE>
<TEXT>
Irak ve El Kaide işbirliği yapıyor 
     YASEMİN ÇONGAR Washington 

     Amerikan Merkezi İstihbarat Örgütü CIA Başkanı George Tenet, El Kaide ile Irak yönetimi arasında "taktik düzeyde" bir işbirliğinin sürdüğünü söyledi. Tenet, İran’ı da Afganistan’dan kaçan El Kaide ve Taliban üyelerine karşı yeterli ömnlem almamakla eleştirdi. 
     Senato’nun Silahlı Hizmetler Komitesi’nde bir konuşma yapan Tenet’in Irak - El Kaide bağlantısı konusundaki sözlerini, CIA kaynaklarından ziyade "Suudi Arabistan yetkililerinin izlenimlerine" dayandırması dikkat çekti. Tenet, daha önceki açıklamalarında İran’ı, El Kaide’ye üstü kapalı destek vermekle suçlamış, ancak Bağdat ile bu örgüt arasında işbirliği olduğu yönünde görüş belirtmemişti. 
     Tenet, Türkiye’deki ABD tesislerine yönelik tehditlerin de devam ettiğini bildirdi. 
     



 DÜNYA 











</TEXT>
</DOC>
