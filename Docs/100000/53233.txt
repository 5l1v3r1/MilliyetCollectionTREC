<DOC>
<DOCNO> 53233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/soneko26.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beymen satışlarını kampanya ile yüzde 400 arttırdı 
</HEADLINE>
<TEXT>

     Beymen, Şişli Belediyesi'nin düzenlediği ''İster bir simit, ister bir otomobil'' kampanyasına verdiği desteği sürdürüyor. 
     Beymen'in hafta sonundaki kampanya için tahsis ettiği Teşvikiye mağazası, ilk gün yaşanan yoğun ilgi neticesinde tek bir günle sınırlanmayıp ''Beymen Pazar'' ismiyle faaliyetine devam ediyor. 
     Beymen yetkilileri, yaptıkları açıklamada, ''Beymen Pazar'' mağazasında beklenenin çok üstünde bir müşteri trafiği yaşandığını, sadece bir günde satışların yüzde 400 oranında arttığını bildirdiler. 
     Beymen'in seri sonu ürünlerini, alışverişin merkezi sayılan Nişantaşı'nda tüketicilerle buluşturduklarını belirten yetkililer, fırsat ve kolaylık sağlayan, tüketicinin lehine uygulamalarına devam edeceklerini kaydettiler. 
     ''Beymen Pazar'' mağazasında, Beymen markalı ürünlerin yanı sıra Corneliani, Moschino, Versace, V2, Donna Karan, Etro, Zegna, Calvin Klein, Polo Jeans, Reiss, Campanile, Rossetti, Charles Jourdan, Sergio Rossi, Bruno Magli, Blumarine ve Dice Kayek gibi dünyaca ünlü markalar yer alıyor. 
     






</TEXT>
</DOC>
