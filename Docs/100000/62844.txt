<DOC>
<DOCNO> 62844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/dunya/dun03.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacıyı El Kaide eğitmiş 
</HEADLINE>
<TEXT>

     DIŞ HABERLER SERVİSİ 

     ABD’de bir federal mahkeme jürisi, Paris - Miami seferini yapan American Airlines uçağında, ayakkabısının topuğuna sakladığı bombayı patlatmaya çalışırken etkisiz hale getirilen Richard Reid’i "El Kaide tarafından eğitilmiş bir terörist olmakla" suçladı. 
     Adalet Bakanı John Ashcroft, jüriye sunduğu resmi iddianamenin kabul edilmesini, "Amerikan hükümetinin teröristleri kovuşturma konusundaki gücünün yeni bir göstergesi" olarak yorumlarken, iddianamenin El Kaide’nin ABD’ye tekrar saldırabileceğini gösterdiğini söyledi. 
     İddianamede "ayakkabı bombacısı", cinayete teşebüs, kitle imha silahı kullanmaya teşebbüs, uçağa patlayıcı yerleştirmek, uçuş görevlilerini engelleme, uçağı tahrip etmeye teşebbüs ve toplu taşım aracını tahrip etmeye teşebbüs gibi dokuz suçlamayla karşı karşıya geldi. 
     



 DÜNYA 














</TEXT>
</DOC>
