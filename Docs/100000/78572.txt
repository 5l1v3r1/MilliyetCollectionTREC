<DOC>
<DOCNO> 78572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/siyaset/siy07.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB hatadan dönecek 
</HEADLINE>
<TEXT>

Brüksel’de AB Komisyonu Başkanı Prodi’yle görüşen Başbakan Yardımcısı Yılmaz, terör listesiyle ilgili olumlu sinyaller aldığını söyledi 
     GÜVEN ÖZALP Brüksel 

     Avrupa Konvansiyonu toplantılarına katılmak üzere Brüksel’de bulunan Başbakan Mesut Yılmaz, Avrupa Birliği’nin terör listesi konusunda düştüğü hatadan geri döneceğini söyledi. Yılmaz, çeşitli temasları sonrasında terör listesine ilişkin olarak aldığı sinyallerin olumlu olduğunu belirtti. Türkiye’nin özellikle iki örgüt, PKK ve DHKP-C, konusunda hassasiyet gösterdiğine dikkat çeken Yılmaz, "Terör listesi konusunda yapılan haksızlığı telafi edecekleri yönünde sinyaller alıyoruz" dedi. Yılmaz, birliğin terör örgütleri konusunda değerlendirmelerini sürdürdüğünü, bu çerçevede yeni bir düzenlemeye gideceklerini ifade etti. Terör listesi konusu cuma günü Brüksel’de Birliğe üye ülke büyükelçileri düzeyinde gerçekleştirilecek bir toplantıda ele alınacak. 
     



 SİYASET 














</TEXT>
</DOC>
