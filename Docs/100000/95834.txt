<DOC>
<DOCNO> 95834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko17.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Kongo'nun borçlarını siliyor... 
</HEADLINE>
<TEXT>

     Dünya Bankası, Kongo'nun dış borçlarının yüzde 80'inden fazlasını 2003 yılının ilk çeyreğinde silmeyi teklif etti. 
     Dünya Bankası Başkanı James Wolfensohn'un savaştan çıkmış Kongo'ya üç günlük ziyareti sonundaki açıklamasına göre, bu ülkenin dış borç yükünün 12 milyar dolardan 2 milyar dolara indirilmesi öngörülüyor. 
     Kongo'dan sonra dün Ruanda'nın Kigali şehrine hareket eden Wolfensohn, Dünya Bankası'nca geçen ay onaylanan 450 milyon dolarlık kredinin eğitim ve tarım gibi sektörlere odaklı yeniden inşa, imar için kullanılması gerektiğini söyledi. 
     Kongo Merkez Bankası Başkanı Jean-Claude Masangu'nun Associated Press AP Haber Ajansı'na verdiği bilgiye göre, Dünya Bankası kredisiyle altyapı, sağlık hizmetleri ve eğitim iyileştirilecek. 
     Wolfensohn, Ruanda'da iki gün kaldıktan sonra Tanzanya'yı da ziyaret edecek. Dünya Bankası Başkanı Wolfensohn'un Afrika ziyareti, çatışmalardan çıkıp barışa doğru giden ülkeleri desteklemeyi amaçlıyor. 
     





</TEXT>
</DOC>
