<DOC>
<DOCNO> 73743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/spor/spo05.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar atakta 
</HEADLINE>
<TEXT>

Kicker’e konuşan Alman Futbol Federasyonu Başkanı Vorfelder, "Yabancı çocuklar, büyüdükleri memleketin milli takımında oynamalı" dedi 
     Politikaya devam 
     BÜYÜK kulüplerin alt yapısını gurbetçilere kapatan Almanya, yetenekli gençleri kendi milli takımında oynatmak için seçtiği politikadan vazgeçmiyor. Kicker, Yunan, İtalyan, Türk ve Polonyalı gurbetçiler arasında Alman Milli Takımı formasını giyenlerin çokluğuna dikkat çekti, Yıldıray Baştürk’e de değinerek, "Hayatında başka hiçbir ülkede yaşamamış, Almanca konuşuyor, ama 16 yaşından beri Türk Milli Takımı formasını giyiyor" diye yazdı. 
     
     FIFA’ya şikayet 
     ALMAN Futbol Federasyonu Başkanı Gerhard Mayer - Vorfelder de dergiye durumu değerlendirdi. Gurbetçi çocuklarının, Alman vatandaşlığına geçmesinde payları olduğunu açıklayan Vorfelder, "Bu çocuklar Almanya’da doğuyor, okullarımıza gidip, dilimizi konuşuyor. Niçin memleketimiz için oynamasınlar " dedi. Alman futbol adamı, genç oyuncunun bir defa milli olmasıyla, ömür boyu kendisini bağladığından da şikayetçi oldu, konuyu FIFA’ya götüreceğini söyledi. 
     



 SPOR 

























</TEXT>
</DOC>
