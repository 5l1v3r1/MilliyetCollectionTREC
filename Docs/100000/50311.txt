<DOC>
<DOCNO> 50311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/siyaset/siy01.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE’DEN TARİHİ REST 
</HEADLINE>
<TEXT>
Ya biz, ya Rumlar ’ 
Dışişleri Bakanı Cem Türkiye, bedel ödemek zorunda kalacağı çok kesin bir karar alabilir 
     ANKARA Milliyet 

     Türkiye, kendisini dışlama belirtileri gösteren AB'nin Güney Kıbrıs'ı tam üyeliğe alma eğilimine karşı en sert restini çekmeye hazırlanıyor. Dışişleri Bakanı İsmail Cem, Kıbrıs konusunun iyi gelişmediğini belirterek, "Türkiye, bedel ödeyeceği çok kesin bir karar almak zorunda kalabilir ve bu kararları almalıdır" dedi. TBMM Plan ve Bütçe Komisyonu'nda bakanlığının bütçe sunuş konuşmasını yapan Cem, "alınacak kesin kararın Türkiye'ye bedel ödettireceğini" vurguladı. 
     "AB üyeliğinin Rum kesimine verilmesi konusunda Türkiye'nin menfaatleri hiçe sayılmaktadır" diyen Cem, Kıbrıs'ın, Türkiye'nin güvenliği ve Doğu Akdeniz'deki konumu açısından çok önemli olduğunu kaydederek, şöyle konuştu 
     
     "Kararı tanımayız" 
     "Adadaki Türklerin haklarının göz ardı edilmesine göz yumulamaz ve buna izin vermeyiz. Türkiye kararını vermek durumundadır. Ya, 'Bu böyle olsun' denir ya da 'Ben buna karşı mümkün olan ne ise yapıp bu kararı tanımayacağım' denir. Tüm partilerimiz çok kesin bir karar alma noktasına gelineceğini bilmelidir. Bu kararın bedel getireceğini de bilmeliyiz. Ama bence bu kararı almalıyız." 
     Türkiye'nin AB üyeliğinin uzun bir süreç olduğunu ve genelde somut gelişmeler yaşandığını vurgulayan Cem, ilişkilerdeki "bazı sıkıntılara" dikkat çekerek, "Anayasa değişiklikleri, çoğunun yıllardır verdiği mücadelelerdir. Biz kendi insanımız için bu değişiklikleri gerçekleştirdik" değerlendirmesini yaptı. 
     
     "Kökten hareket" 
     Bazı milletvekillerinin Kıbrıs eleştirileri ve soruları üzerine Cem şu mesajları verdi 
     "Türkiye'nin AB ile ilişkilerinde Kıbrıs'la ilgili tek yükümlülük, BM çalışmalarına destek vermektir. AB ile ilişkimizdeki ciddi mesele, Güney Kıbrıs Rum Kesimi'ni, tüm adanın tek temsilcisiymiş gibi AB'ye üye alma hazırlığıdır. Türkiye buna karşı çok ciddi ve kökten bir hareket yapmak zorundadır." 
     
     Bedel’in anlamı 
AB’ye giriş askıya alınır      Eski Dışişleri Bakanı ve KKTC Cumhurbaşkanı Rauf Denktaş'ın danışmanı Prof. Dr. Mümtaz Soysal, "bedel ödetecek karar"ın "Türkiye'nin AB ile ilişkilerini askıya alacak karar" olduğunu söyledi. Soysal, NTV'de şu değerlendirmeyi yaptı "Çok yakın bir gelecekte AB üyeliği umudu olsaydı, Türkiye esneklik gösterebilirdi. Gelinen noktada, Türkiye, çok uzak bir üyelik umudu için çok yakın Kıbrıs bir çıkarından vazgeçmemelidir. Zaten talepler Kıbrıs'la da bitmeyecektir, arkasından Ege gibi sorunlar masaya getirilecektir." 
     
     KKTC ile bütünleşme 
     Diplomatik kaynaklar da, Cem'in, "bedel ödetecek karar" ifadesi için, "Çözüm olmadan Rum Yönetimi'nin AB'ye alınması olasılığına karşılık Türkiye KKTC ile bütünleşir ve Doğu Akdeniz'de barış ve istikrar bozulur" değerlendirmesini yaptılar. 
     



 SİYASET 













</TEXT>
</DOC>
