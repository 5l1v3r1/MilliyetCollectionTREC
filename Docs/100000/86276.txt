<DOC>
<DOCNO> 86276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/magazin/amag.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz, içkiyi de ölçüyü de kaçırdı 
</HEADLINE>
<TEXT>

Mesut Yılmaz’ın büyük oğlu Yavuz, sarhoş olup tehditler yağdırarak gazetecilere saldırdı. Polisler gecenin sonunda bir de kaza yapan Yılmaz’ı uzaktan izlemeyi tercih etti... 
     DENİZ ALTUNTAŞ 

     Başbakan Yardımcısı ve ANAP Genel Başkanı Mesut Yılmaz’ın oğlu Yavuz Yılmaz geçtiğimiz gece yeni sarışın sevgilisi ve erkek arkadaşlarıyla Ortaköy Reina’da eğlendi. 
     Yaklaşık iki ay önce sevgilisi Melis İpekçi ile Etiler’deki Şamdan çıkışında yakalanan Yılmaz, yeni sevgilisiyle görüntülenince çıngar çıkardı. 
     Önceki gece 03.45 civarında eğlendiği mek ndan sarhoş şekilde çıkan Yılmaz, fotoğraflarının çekilmesinin engellenmesi için güvenlik görevlilerine 100 dolar ve 20 milyon liradan oluşan yüklü bir bahşiş verdi. 
     
Seni çekip vursam, ne olacak ..’      Güvenlik görevlilerinin tehditlerine rağmen gazeteciler, mek ndan tek başına çıkan Yavuz Yılmaz’ı görüntülemeye başladı. Kameramanlara "Çekmeyin lan" diye bağıran Yılmaz, bu arada Show Haber kameramanı Hakan Yeşildağ’ın üzerine yürüdü ve kameramanını korumak isteyen Show Haber muhabiri Selim Genç’e de tokat attı. Yavuz Yılmaz, Genç’e "Ben seni çekip vursam ne olacak" diye bağırırken Yılmaz’ın kendisini polis olarak tanıtan arkadaşı da Show Haber muhabirine saldırdı. Bu arada Yılmaz, h l görüntü aldığını fark ettiği kameraman Hakan Yeşildağ’a bir de arkadan yumruk attı. 
     
Ağza alınmayacak küfürler      Kavga alevlenirken Yavuz Yılmaz’ın "Ben polisim" diyen arkadaşı, bir muhabirin darbesiyle kendisini yerde buldu. Sevgilisiyle cipine binen Yavuz Yılmaz, aracı gazetecilerin üzerine sürerek bir kısmına çarptı ve polisin gözü önünde hızla Kuruçeşme yönüne doğru hareket etti. 
     Ancak Kuruçeşme’deki Laila’nın önünde bir araçla çarpışan Yavuz Yılmaz oraya yetişip fotoğrafını çeken gazetecilere ağır küfürler etmeyi burada da sürdürdü "İnsanın özel hayatına niye karışıyorsunuz. Siz ne şerefsiz insanlarsınız. A.. s.. çocukları, hepiniz o.. çocuklarısınız." 
     Muhabirimiz Deniz Altuntaş, Selim Genç ve Hakan Yeşildağ Ortaköy Polis Karakolu’na giderek Yavuz Yılmaz ve arkadaşlarından şik yetçi oldu. 
     



 MAGAZİN 











</TEXT>
</DOC>
