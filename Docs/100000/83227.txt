<DOC>
<DOCNO> 83227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun19.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı Schröder'in ölümden döndüğü iddia edildi 
</HEADLINE>
<TEXT>

     Almanya Başbakanı Gerhard Schröder'in içinde bulunduğu Transall tipi nakliyat uçağının Afganistan'dan Özbekistan'a giderken bir füze savunma sistemi radarına kilitlendiği bildirildi. 
     Alman Haber Ajansı DPA , Schröder'e eşlik eden heyet üyelerine dayanarak verdiği haberde, uçaktaki savunma sisteminin otomatik olarak harekete geçtiğini ve uçaktan füzeleri yanıltmak için kullanılan ''ısı toplarının'' atıldığını belirtti. 
     Alman Hava Kuvvetleri'nin bir sözcüsü, kötü hava şartlarından dolayı uçağın farklı bir güzergah izlediğini belirterek, ''Bunun bir füze tehdidi olduğunu sanmıyorum. Uçaktaki savunma sistemi kötü hava şartlarından dolayı da harekete geçmiş olabilir'' şeklinde konuştu. 
     Federal hükümet sözcüsü Uwe-Karsten Heye ise ''Uçakta 2 küçük patlama duyulmuş. Ama uçağın içinde herhangi bir sorun yaşanmadı. 
     Savunma sisteminin neden harekete geçtiğini henüz bilmiyoruz. Ancak pilotlar Kabil'e yaptıkları uçuşlar sırasında böyle bir şeyi sıkça yaşadıklarını belirttiler'' dedi. 
     Afganistan'daki dağlarda hala çok sayıda Stinger tipi füzelerin bulunduğu ve füze sistemleri radarlarının arada bir uçaklara kilitlendiği bildirildi. 
     





</TEXT>
</DOC>
