<DOC>
<DOCNO> 74379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sonspo14.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 3 - ÇaykurRize 1 
</HEADLINE>
<TEXT>

     Birinci Süper Futbol Ligi'nde Beşiktaş, deplasmanda Çaykur Rizespor'u 3-1 yendi. 
     
     İlk devre 

     2. dakikada ani gelişen Çaykur Rizespor atağında, Ümit Ozan'ın 
     derinleme pasında, topla buluşarak kaleci Mhyre'yi geçen Tetteh'in yerden şutunda, savunmada Ali Eren çizgi üzerinden topu yatarak uzaklaştırmayı başardı. 21. dakikada Ahmet Yıldırım'ın soldan ortasında, ceza alanının içinde uygun durumdaki Bayram, kötü bir vuruşla topu auta gönderdi. 24. dakikada Ahmet Dursun'un pasında topla buluşarak Çaykur Rizespor savunmasında Koray ile birlikte ceza alanına giren İlhan Mansız, meşin yuvarlağı ayağından açınca, kaleci Hamidou tehlikeyi önledi. 26. dakikada Hasan Özer'in ceza alanı yayı içinde yerden vuruşunda, kaleci Mhyre yatarak topa sahip oldu. 30. dakikada rakiplerinden sıyrılarak sağ taraftan ceza alanına giren Tamer'in yerden ortasında, uygun durumdaki İlhan Mansız, altıpas içinde kötü bir vuruşla topu üstten auta göndererek takımını mutlak bir golden etti. 32. dakikada Çaykur Rizespor'da Ünal'ın yaklaşık 25 metreden kullandığı serbest vuruşta, kaleci Mhyre, sert gelen topu güçlükle kornere çeldi. 40. dakikada gelişen Beşiktaş atağında, topla birlikte ceza alınana giren İlhan Mansız'ın çapraz pozisyondaki şutunda, kaleci Hamidou topu kornere gönderdi. Karşılaşmada bundan sonraki dakikalarda gol olmayınca, ilk yarı 0-0 eşitlikle sonuçlandı. 
     
     İkinci devre 

     55. dakikada Baya'nın ceza alanının hemen dışından sert şutunda 
     top az farkla üstten auta gitti. 
     56. dakikada Beşiktaş'ta Bayram'ın yerine Sertan oyuna dahil 
     oldu. 
     57. dakikada Baya'nın sağdan kullandığı serbest vuruşta ceza alanı 
     içindeki İlhan Mansız kafa ile topu Ahmet Dursun'a aktardı. Bu futbolcunun yerden şutunda top filelerle buluştu 0-1 61. dakikada Erhan Namlı'nın pasında rakibinden sıyrılarak ceza alanına giren Ünal'ın sert şutunda, kaleci Mhyre topu güçlükle kornere çeldi. 
     62. dakikada Ümit Ozan'ın sağdan kullandığı korner atışında ceza 
     alanı içinde iyi yükselen Tetteh'in kafa vuruşunda top yan ağlarda kaldı. 
     63. dakikada Çaykur Rizespor'da Oumar sarı kart gördü. 
     70. dakikada İbrahim'in soldan ortasında yakın mesafeden Ahmet 
     Dursun'un kafa vuruşunda savunmanın müdahalesine rağmen top filelere gitti 0-2 72. dakikada Sertan'ın çıkardığı topa yakın mesafedeki İlhan Mansız'ın vurdu, top direğin az farkla üzerinden auta çıktı. 
     76. dakikada Çaykur Rizespor'da Erhan Namlı'nın yerine Alnoudji, 78. dakikada Ümit Ozan'ın yerine Şener, Hasan Özer'in yerine de Okan oyuna dahil oldu. 
     80. dakikada Serkan'ın soldan ortasında, ceza alanının içindeki 
     İlhan Mansız'ın gelişine şutunda, kaleci Hamidou topu kontrol etti. 
     82. dakikada Ahmet Dursun'un pasında ceza alanı içinde topla 
     buluşan İlhan Mansız, Koray ile girdiği ikili mücadelede kendini yerde bulunca maçın hakemi penaltı noktasını gösterdi. Atışı kullanan İlhan Mansız, şık bir vuruşla meşin yuvarlağı kalecinin solundan filelerle buluşturdu 0-3 Aynı dakikada Beşiktaş'ta Ahmet Dursun'un yerine Ümit oyuna girdi. 
     86. dakikada Serkan'ın pasında, savunmanın arkasında topa sahip 
     olan Tetteh'in kaleci ile karşı karşıya kaldığı pozisyondaki şutunda top yerden filelerle buluştu 1-3 Aynı dakikada Beşiktaş'ta Ali Eren çıktı, yerine Necat oyuna girdi. 
     88. dakikada ani gelişen Beşiktaş atağında ceza alanı içini terk 
     eden kaleci Hamidou ile karşı karşıya kalan Sertan'ın şutunda, Hamidou'ya çarparak boş kaleye doğru yönelen top, direğin hemen dibinden kornere çıktı. 
     90. dakikada Tetteh'in sağdan ortasında Okan'ın ceza alanı içinden 
     kafa vuruşunda kaleci Mhyre, topu üsten kornere çeldi. 
     Karşılaşmanın uzatma dakikalarında Beşiktaş'ta Kaleci Mhyre sarı kart gördü. 
     Karşılaşma Beşiktaş'ın 3-1'lik üstünlüğü ile sona erdi. 
     






</TEXT>
</DOC>
