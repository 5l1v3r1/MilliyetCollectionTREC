<DOC>
<DOCNO> 62792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko26.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de krizi protesto için insanlar kendini çarmıha geriyor.. 
</HEADLINE>
<TEXT>

     Arjantinliler, çatışma, tencere tava takırdatma, yağma gibi protesto yöntemlerine bir yenisini eklediler çarmıha gerilme. 
     Ülkenin kuzeybatısındaki dağlık And bölgesinde, geleneksel bir protesto yöntemine başvuran çok sayıda kişi kalabalıklar önünde gönüllü olarak çarmıha bağlanıyor. 
     Protestolara önderlik eden rahip Jesus Olmedo, eyleme katılan 50 kadar protestocunun ''kendileriyle birlikte, açlıklarını, işsizliklerini, ıstıraplarını, aç çocuklarının acılarını ve insan onurunu yitirmelerinin derin üzüntüsünü çarmuha gerdiklerini'' söylüyor. 
     Olmedo, kendi protestolarının başkent Buenos Aires'deki orta sınıf gösterilerinden farklı hedeflere yöneldiğine işaret ederek ''Bu insanlar, bankaların batmasını protesto etmiyorlar, çünkü bankada paraları yok. Açlıktan ölüyorlar ama mağazaları yağmalamak da istemiyorlar. Acılarını ve protestolarını bu şekilde dile getiriyorlar'' dedi. 
     






</TEXT>
</DOC>
