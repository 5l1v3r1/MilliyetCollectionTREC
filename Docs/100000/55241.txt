<DOC>
<DOCNO> 55241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/ekonomi/eko02.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa özel sektöründen Türkiye’ye destek raporu 
</HEADLINE>
<TEXT>

Avrupa Birliği’nin önde gelen sanayici ve işadamları örgütlerinin üyesi olduğu UNICE, hazırladığı raporda Türkiye’nin birliğe tam üyeliğine destek verdiğini açıkladı 
     EYLEM TÜRK 

     Avrupa’nın önde gelen sanayici ve işadamları derneklerinin üyesi olduğu UNICE, hazırladığı raporla Türkiye’ye moral verdi. 
     Avrupa iş çevrelerinin, Türkiye’nin Avrupa Birliği’ne AB girmesi için destek verdiğinin vurgulandığı raporda, Türkiye’nin AB’ye girme sürecindeki hazırlıkları anlatıldı. 
     Türkiye’nin Kopenhag kriterlerine uyum sürecinde yapması gerekenler ile sorunlarını ortaya koyan, ayrıca bunların aşılması için gereken hususları anlatan raporda, Türkiye’nin diğer aday ülkelerle birlikte Helsinki’den beri birliğe üye olmak için çalıştığı belirtildi. 
     
Değişim başladı      Türkiye’nin makro ekonomik alanda dengeyi sağlayabilmesi yapısal reformlara öncelik vermesi gereğinin ifade edildiği raporda, ilk adımın Mart 2001’de atıldığının altı çizildi ve bu adımın bir değişimin habercisi olduğu anlatıldı. 
     Raporda şu ifadelere yer verildi "Türkiye ekonomisi 1998 Rusya krizi, 1999 depremi, 2000 kasım ve 2001 şubat ayında yaşanan dış şoklar nedeniyle birbiri ardına zorluklar yaşadı. Direkt dış yatırım Türkiye piyasası ve ekonomisinde fazla bir rol oynamıyor. Tüm yabancı sermayeli işletmeler son beş yıldır büyük bir rol oynuyor." 
     
Acil finans reformu      Türk ekonomisinde direkt yabancı yatırımların yüzde 10’luk bir payı olduğunu ve sermaye girişinin de yüzde 4’lük bir payı olduğunun altı çizildiği raporda Türkiye’nin iş çevrelerini rayına oturtmak ve dış yatırımın akışı için şu noktaları gerçekleştirmesi gerektiği vurgulandı 
     "Finansal alanda dengeye gelinmesi ve finansal sektörün acil olarak özelleştirilmesi, başta hizmet setörü olmak üzere sektörlerdeki rekabetin arttırılması, standartların sağlanması, enerji ve telekomünikasyon sektörlerinin liberalizasyonun sağlanması, kamu yapısındaki düzenleyici uygulamaların geliştirilmesi." 
     



 EKONOMİ 













</TEXT>
</DOC>
