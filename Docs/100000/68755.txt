<DOC>
<DOCNO> 68755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun06.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötürüm hayvan kurban sayılmaz 
</HEADLINE>
<TEXT>

10 Soru 10 Cevap 
     ASLI ÖKTENER İstanbul 

Kurban kimlere farzdır 
     Temel ihtiyaçlarından ve borcundan başka 80.18 gram altın veya bunun değerinde para ya da eşyaya sahip olan kişi kurban kesmekle yükümlüdür. 
     
Kurban kesilebilecek hayvanlar hangileri 
     Koyun, keçi, sığır, manda ve devedir. Kesilebilmesi için kurbanlık hayvanın süt dişlerini değiştirmiş olması gerekir. Kötürüm hayvanlar kurban olmaz. 
     
Elektro şok ve bayıltarak kesim caiz midir 
     Canlı olarak kesilmek kaydıyla kurbanlık hayvanın elektrik şokuyla bayıltılıp kesilmesi caizdir. Ama kesilmeden şokla ölürse, hem kurban olmaz hem eti yenmez. 
     
Kurban yerine sadaka verilebilir mi 
     Kurbanın parasını fakirlere vermekle bu ibadet yerine getirilmiş olmaz. 
     
Kurban ücreti kredi kartıyla ödenebilir mi 
     Ücretin kredi kartıyla ödenmesi, kurbanın sıhhatine engel teşkil etmez. Satıcı taksit yaparsa bir zararı yoktur. 
     
Kurbanı kasaplar mı kesmeli 
     Doğru budur ama kurban sahibi şartlarını biliyorsa, kesmesinde engel yoktur. 
     
Kurban nerede kesilmeli, atıkları ne yapılmalı 
     Belediyelerin gösterdiği yerlerde kesilmelidir. İç organları gömülür ya da belediye toplar. 
     
Hangi zaman dilimi içinde kurban kesilmeli 
     Kesim, bayramın 1. günü bayram namazından sonra başlar, bayramın 3. günü ikindi namazına kadar devam eder. Saatin önemi yoktur. 
     
Kurban eti hangi ölçüye göre dağıtılır 
     Kurban eti üçe bölünür biri kurban kesmeyen yoksullara, bir bölümü akraba, tanıdık ve komşulara, diğeri eve kalır. 
     
Kurban derileri nasıl korunmalıdır 
     Türk Hava Kurumu yasal olanakla topluyor. Kesildikten sonra uzun süre bekletilecekse deri tuzlanır. 
     



 GÜNCEL 




















</TEXT>
</DOC>
