<DOC>
<DOCNO> 88120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo12.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ''Ortega'nın transferinde sorunumuz yok'' 
</HEADLINE>
<TEXT>

     Fenerbahçe Kulübü, bugün ''www.fenerbahce.org'' adresli resmi internet sitesinden yaptığı açıklamada, Arjantinli oyuncu Ortega'nın transferiyle ilgili görüşmelerin sürdüğünün açıkladı. 
     Yönetim kurulu imzalı açıklamada şöyle denildi 
     '' Basında Washington'un menajeri olduğu bildirilen menajer Orhan Cingözoğlu'nun, Washington ile herhangi bir bağlantısı olmayıp, Washington'un resmi menajeri Gilmar Luiz Rinaldi'dir. 
     Ayrıca, menajer Orhan Cingözoğlu'nun başkanımızı arayarak Ortega'nın yerine başka iyi oyuncularının olduğunu gündeme getirmesi, Aziz Yıldırım tarafından tepkiyle karşılanmıştır. 
     Anılan kişinin, basın kuruluşlarını da arayarak bu tür şaşırtıcı ve kasıtlı haberleri vermesi, kendisine haksız kazanç sağlamak amacıyladır. 
     Diğer yandan Ortega'nın menajeri de Arjantinli olmayıp İtalya'da yaşayan bir İtalyandır. 
     Ortega'nın transferiyle ilgili görüşmelerimizin sürdüğünü ve herhangi bir sorunumuzun olmadığını bildiririz.'' 
     





</TEXT>
</DOC>
