<DOC>
<DOCNO> 63676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/eko08.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
114.3 katrilyon borç ödeyeceğiz 
</HEADLINE>
<TEXT>

Bu yıl ödenecek toplam borcun 98.2 katrilyon lirasını iç borç, 16.1 katrilyon lirasını ise dış borç oluşturuyor 
     ANKARA Milliyet 

     Hazine’nin 2002 yılında öngördüğü toplam borç servisi, geçen yıla göre yüzde 36.9 artarak 114.3 katrilyon lira olarak tahmin edildi. Hazine geçen yıl, geçici rakamlara göre 83.5 katrilyon lira tutarında toplam borç servisi gerçekleştirmişti. Hazine Müsteşar Yardımcısı Hakan Özyıldız’ın, 18 Ocak’taki İç Borç Danışma Kurulu’nda yaptığı sunuşa göre, Hazine’nin bu yıl yerine getirmeyi planladığı iç borç servisi ise geçen yıla kıyasla yüzde 39.3 artarak 70.5 katrilyon liradan 98.2 katrilyon liraya çıktı. 
     2002 iç borç servisinin 60.4 katrilyonu anapara, 37.8 katrilyonu da faizden oluşuyor. Hazine’nin 2002’de gerçekleştireceği dış borç servisinin ise geçen yıla kıyasla yüzde 22.9 artarak, 13.1 katrilyondan 16.1 katrilyona yükseleceği öngörüldü. 
     
     74.4 katrilyonluk iç borçlanma 
     Bu arada Hazine, 2002’de 63.6 katrilyon lirası piyasalardan, 10.8 katrilyon lirası da kamu kurumlarından olmak üzere, toplam 74.4 katrilyon lira tutarında iç borçlanma öngörüyor. Toplam iç borçlanmanın iç borç servisine oranı, bu yıl da yüzde 76 olarak öngörülürken, toplam nakit borçlanmanın GSMH’ye oranı bu yıl yüzde 26.3’e gerileyecek. 
     
Hazine'nin 2001 - 2002 finansman durumu katrilyon lira  2001 geçici 2002 tahmin Toplam borç servisi 83.5 114.3 - İç borç servisi 70.5 98.2 -- Anapara 43.2 60.4 -- Faiz 27.3 37.8 - İç borç servisi 70.4 98.2 -- Piyasalara 44.5 73.9 -- Kamu kesimine 25.9 24.3 - Dış borç servisi 13.1 16.1 -- Anapara 9.4 10.5 -- Faiz 3.7 5.6 Finansman 83.5 114.3 - İç borçlanma 53.3 74.4 -- Piy. iç borçlanma 43.3 63.6 -- Kamudan borç. 10.0 10.8 - Diğer 30.2 39.9 -- Faiz dışı fazla 11.1 16.3 -- Özelleştirme 1.4 1.3 IMF - Dünya Bankası 14.3 16.6 -- Dış borçlanma 3.7 5.2      
     



 EKONOMİ 




















</TEXT>
</DOC>
