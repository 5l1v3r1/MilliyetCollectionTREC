<DOC>
<DOCNO> 53454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur19.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşık 650 bin kişinin ruhsatlı tabancası var 
</HEADLINE>
<TEXT>

     Türkiye'de, yaklaşık 650 bin kişinin 585 trilyon lirayı belinde taşıdığı, 500 bin bulundurma ruhsatı ile birlikte silaha yatırılan paranın yaklaşık 1 katrilyon 35 trilyon lira olduğu ortaya çıktı. 
     Yerli ve yabancı silahlar dolar bazında 400 milyon lira ile 2 milyar lira arasında alıcı buluyor. Altın ve gümüş kaplama ile özel işlemeli silahların fiyatı ise 5 milyar liraya kadar ulaşıyor. 
     Emniyet Genel Müdürlüğü verilerine göre, Türkiye genelinde çoğunluğu can güvenliği gerekçesiyle alınan 1 milyon 150 bin civarındaki silahtan, 650 bini taşıma, 500 bini ise bulundurma ruhsatlılardan oluşuyor. 
     Taşıma ve bulundurma ruhsatlı silahlara bugünün fiyatıyla ödenen para 1 katrilyon lirayı aşıyor. 650 bin civarındaki taşıma ruhsatlı silahın parasal değeri 585 trilyon lira, ev ve işyerlerindeki 500 bine yakın bulundurma ruhsatlı silahın parasal değeri ise 450 trilyon lirayı buluyor. 
     MKEK Genel Müdürlüğü'nün satış listesine göre, 307 milyon 125 bin lirayla Tisaş Kanuni en ucuz, 1 milyar 262 milyon 772 bin lira ile de MKE Yavuz 16 Regard ise en pahalı silahlar arasında yer alıyor. İthal silahlarda ise 445 dolarla Taurus en ucuz, 3 bin 442 dolarla da Desert - Eagle marka silah en pahalı silahlar arasında bulunuyor. 
     






</TEXT>
</DOC>
