<DOC>
<DOCNO> 91810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo26.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe sezonun ilk idmanını yaptı... Ortega Samandıra'da... 
</HEADLINE>
<TEXT>

     Fenerbahçe, 2002-2003 futbol sezonunun hazırlıklarına bugünden itibaren başladı. 
     Samandıra Tesisleri'nde toplanan futbolcular, öncelikle teknik direktör Werner Lorant yönetiminde yaklaşık 2 saat süren bir toplantı yaptılar. 
     Mustafa, Hakan, Ceyhun, Mirkoviç, Yusuf, Revivo, Oktay, Ali Akdeniz ve Simao'dan oluşan 8 kişilik kadro Alman çalıştırıcı yönetiminde koşu yaptı. 
     Sarı-lacivertlilerde Oğuz, Recep, Ali Güneş, Ogün, Johnson ile yeni transferler İsmail Güldüren, Cem Karaca, Tuncay Şanlı, kaleci Volkan ise Özel Acıbadem Hastanesi'nde sağlık kontrolünden geçtiler. 
     Diğer futbolcuların sağlık kontrolleri ise yarın yine aynı hastanede yapılacak. 
     Fenerbahçe'nin yeni transferi Ariel Ortega, Samandıra Tesisleri'ne gelerek teknik heyet ve futbolcu arkadaşlarıyla tanıştı. 
     Tesislerde futbolcularla ve teknik heyetle bir süre görüşen Ortega, daha sonra teknik direktör Lorant, yardımcıları Oğuz Çetin ve Nurettin Yıldız ile birlikte çim sahaya inerek tesisleri gezdi. 
     Bugün akşam saatlerinde İstanbul'dan ayrılacak olan Ortega'nın 2 hafta tatil yapıp, Fenerbahçe'nin sezon hazırlıklarının ikinci etabını gerçekleştireceği Avusturya kampına katılacağı bildirildi. 
     Öte yandan Ortega'nın giyeceği forma numarası konusunda yönetim kurulunun karar vereceği belirtildi. 
     





</TEXT>
</DOC>
