<DOC>
<DOCNO> 74935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo11.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe idmanında gol yağmuru... 
</HEADLINE>
<TEXT>

     Fenerbahçe, hafta sonunda Gençlerbirliği ile deplasmanda yapacağı zorlu lig maçının hazırlıklarını tek antrenmanla sürdürdü. 
     A Milli Futbol Takımı'ndan dönen Rüştü, Fatih, Ogün, Abdullah ve Ümit de idmana çıkarken, günü takımdan ayrı koşu yaparak geçirdi. 
     Teknik direktör Werner Lorant yönetiminde, Samandıra Tesisleri'nde gerçekleştirilen antrenmanda sarı-lacivertli futbolcular, çift kale maç yaptı. 
     Lorant'ın ümit takımdan çağırdığı genç futbolcular Alp, Hüsnü ve Can da antrenmana katıldı. 
     Çift kale maçta, Recep, Johnson, Mustafa, Ali Güneş, Simao, Ceyhun, Hakan, Revivo ve Oktay'dan kurulu as futbolcuların oluşturduğu kırmızılı takım, Oğuz, Uche, Ali Akdeniz, Yusuf, Misko Mirkoviç, Andersson, Serdal, Alp, Hüsnü ve Can'dan kurulu takım karşısında ilk yarıyı 7-2 yenik bitirdi. 
     Maçın ilk yarısında as futbolculardan kurulu takım 9, yedek oyunculardan oluşan takım ise 10 oyuncuyla mücadele etti. 
     Antrenman maçının ikinci yarısını yarım alanda oynatan Werner Lorant, Misko Mirkoviç'i aslardan kurulu takıma dahil etti. Maçın bu yarısında ise as futbolculardan oluşan kırmızılı ekibin 15 golüne diğer takım karşılık veremedi ve maç 17-7 sona erdi. 
     Maçta Oktay, attığı 6 golle dikkatleri üzerine çekerken, Andersson ve Revivo 3'er gol kaydetti. 
     Bu arada maçın ikinci yarısında teknik direktör Lorant, Brezilyalı futbolcu Simao'yu oyundan çıkararak, saha kenarında koşu yaptırdı. 
     Fenerbahçe, Gençlerbirliği maçının hazırlıklarını yarın yapacağı tek çalışmayla sürdürecek. 
     






</TEXT>
</DOC>
