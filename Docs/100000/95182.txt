<DOC>
<DOCNO> 95182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur37.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki uzun günün özeti... 
</HEADLINE>
<TEXT>

     149   Ecevit'in kendisini azletmeye hazırlandığını öğrenen Dışişleri Bakanı İsmail Cem, Dışişleri Bakanlığı'ndan istifasını, yarın yapacağı basın toplantısını beklemeden Başbakanlığa gönderdi. 

     149   Başbakan Ecevit, Kemal Derviş'i saat 13 00 sıralarında Başbakanlık konutuna çağırdı. Yaklaşık 20 dakika süren toplantıda Ecevit, Derviş'in Yeni Oluşum ile ilişkisini gündeme getirip bu durumda istifa etmesi gerektiğini söyledi. 

     149   Kemal Derviş, "gençliğe güvendiğini", "yeni bir rüzgar" gerektiğini belirterek, istifaya karar verdi. 

     149   Derviş, azledileceği haberleri yayılınca, IMF heyetiyle görüşmeler bittikten sonra planladığı istifasına ilişkin dilekçeyi akşam üzeri Başbakanlığa gönderdi. 

     149   Gelişmelere sonunda Cumhurbaşkanı Ahmet Necdet Sezer el koydu. Kemal Derviş'i arayıp istifa etmemesini istedi. Ancak Derviş, "Benden istifam istendi ben de açıklama yapmadan istifamı Başbakanlığa gönderdim" dedi. 

     149   Bunun üzerine Sezer Başbakan Ecevit ile görüşerek istifanın yürürlüğe konulmamasını istedi. 

     149   Cumhurbaşkanı Sezer'in de "şimdilik ayrılmasını" istemediği Derviş'in istifası, eşi görülmedik bir uygulamayla Ecevit tarafından işleme konulmadı. 

     149   Böylece Derviş, 2 saat içinde bakanlıktan ayrılıp dönen ilk isim oldu. 

     149   Kriz, 29 yıldır Türkiye'ye gelecek ilk AB Komisyonu Başkanı'nın ziyaretine de engel oldu. Türkiye'nin AB'ye üyeliği yolunda çok önemli bir ziyaret yapacak olan AB Konseyi Başkanı Prodi ile Genişlemeden Sorumlu Üye Verheugen, Türkiye ziyaretini erteledi. 

     149   İsmail Cem, Hasan Fehmi Konyalı, Tarık Cengiz, Ahmet Zamantılı, Mahmut Erdir ve Bekir Gündoğan'ın istifasıyla DSP'nin milletvekili sayısı 87'ye, koalisyonun parlomentodaki desteği 293'e düşerken, ayrılanların sayısı 41'e yükseldi. 

     149   DYP, Meclis'in 28 Temmuz'da olağanüstü toplanması için önerge hazırladı. 

     149   Yeni oluşum solda hareketlenme yarattı. Gaziantep Büyükşehir belediye Başkanı Celal Doğan, Hikmet Çetin, Murat Karayalçın harekete sıcak bakıyor. 

     149   Bütün bu gelişmeler yaşanırken Başbakan Ecevit, spekülasyonlara neden olacağı gerekçesiyle bugün geçmesi gereken sağlık kontroluna gitmedi. 
     





</TEXT>
</DOC>
