<DOC>
<DOCNO> 58233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/spor/bbas.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER EZDİ, GEÇTİ 79-66 
</HEADLINE>
<TEXT>

Eurolig’de göğsümüzü kabartan temsilcimiz, Zalgiris Kaunas’a rövanşta da nefes aldırmadı ABD’li oyuncuları Lollis ve Eley ile skorda etkili olan Turuncu-Yeşilliler, altıncı galibiyetine ulaştı 
     TURUNCU - Yeşilliler, Eurolig B Grubu’ndaki dokuzuncu sınavında rakip sahada devirdiği Litvanyalı Zalgiris Kaunas’a İstanbul’da da şans tanımadı, aldığı farklı galibiyetle zirve yarışında önemli bir adım daha attı 79 - 66. Rakibi karşısında maç boyunca mükemmel savunma yapan ve ribauntlarda ezici üstünlük kuran temsilcimiz 30 - 17 , altıncı galibiyetine rahat ulaştı. Baskılı savunma ile rakibini sürekli bunaltan Ülker’de iki ABD’li Lollis ve Eley, skorda takımlarını sırtladı. 
     
İbo, ayın adamı’      YUNANİSTAN’IN Panathinaikos takımında forma giyen İbrahim Kutluay, ülkenin yüksek tirajlı gazetelerinden Ethnos tarafından "ayın adamı" seçildi. Atina’da yayınlanan gazetede, milli basketbolcumuzun aynı zamanda Türkiye ile Yunanistan arasındaki dostluk bağının kurulmasında pay sahibi olduğu vurgulandı. 
     



 SPOR 


























</TEXT>
</DOC>
