<DOC>
<DOCNO> 93461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun20.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'da yerel seçim hazırlıkları sürüyor 
</HEADLINE>
<TEXT>

     Kosova'da 26 Ekim 2002 tarihinde yapılacak ikinci yerel seçimlerle ilgili hazırlıklar devam ediyor. 
     Kosova'nın demokratikleşmesi için çalışan AGİT Kosova Misyonu tarafından yapılan açıklamaya göre, seçimlere katılmak isteyen parti ve bireylerin kayıtları tamamlandı. 
     25 siyasi parti, 23 yurttaş girişimi, 9 bağımsız aday ve bir 
     koalisyon kayıt yaptırdı. 
     Yerel seçimlere katılan tek Türk partisi ise Mahir Yağcılar'ın liderliğindeki Kosova Demokratik Türk Partisi KDTP . 
     Öte yandan Arnavut siyasi çevreleri, merkezi Sırbistan'da bulunan bazı Sırp partilerinin seçimlere katılmasına karşı çıktılar ve seçimlere katılmak isteyen Sırp partilerin sayısının Arnavut partilerden daha fazla olduğuna dikkat çektiler. 
     AGİT sözcüsü Poul Smith de, kayıtlarla ilgili açıklamasında, kaydını yaptıranlar arasında 21 Arnavut, 26 Sırp, 5 Boşnak ve Goralı, 5 Roman ve Haşkalı ile bir Türk partisinin bulunduğunu belirtti. 
     





</TEXT>
</DOC>
