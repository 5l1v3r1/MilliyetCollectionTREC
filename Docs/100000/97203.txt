<DOC>
<DOCNO> 97203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/guncel/gun03.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercihli yolda ölüm 
</HEADLINE>
<TEXT>

Yenikapı sahilinde ters yola giren BMW, karşı yönden gelen otomobille çarpıştı 1 kişi öldü, 2 kişi yaralandı 
     DİNÇER ŞEREF İstanbul 

     Samatya’da tercihli yola ters yönden giren otomobille, karşıdan gelen başka bir otomobilin çarpışması sonucu 1 kişi öldü, 2 kişi de ağır yaralandı. 
     Onur Akar’ın 20 kullandığı BMW marka otomobil, Kennedy Caddesi’ndeki Namık Kemal kavşağında tercihli yola ters yönden girip 1 kilometre ilerledikten sonra, karşı yönden gelen Tibet Bilge’nin 27 kullandığı otomobille Samatya Hastanesi önünde çarpıştı. Hurdaya dönen BMW’nin sürücüsü Onur Akar ağır yaralanırken, aynı aracın ön koltuğunda oturan Uğur Akar 26 , ise hayatını kaybetti. 
     Ağır yaralanan Bilge de, İÜ Cerrahpaşa Tıp Fakültesi Hastanesi’ne kaldırıldı. 
     Ataköy - Yenikapı arasındaki tercihli yolun saat 13.00’e kadar Yenikapı istikametine, bu saatten sonra da Ataköy istikametine trafiğe açıldığını belirten polis yetkilileri, BMW marka otomobilin bariyer arasından kaçak geçerek, ters istikametten tercihli yola girmiş olabileceğini söyledi. 
     Bu arada, Beyoğlu Hasköy İmrahor Caddesi’nde de Fatih Özaydın’ın kullandığı otomobil, aşırı hız sonucu önce refüje ardından İETT otobüsüne çarptı... Kazada Özaydın ile yanında bulunan 3 kişi yaralandı. 
     



 GÜNCEL 




















</TEXT>
</DOC>
