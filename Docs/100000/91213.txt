<DOC>
<DOCNO> 91213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/soneko04.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatının yüzde 63'ü AB'ye 
</HEADLINE>
<TEXT>

     Türkiye ekonomisinin lokomotifi olarak nitelendirilen otomotiv sektörü, yılın ilk 5 ayında 1 ülkeye ulaşırken, ihracatın yüzde 63'ünü Avrupa Birliği AB üyesi 15 ülkeye yaptı. 
     Bu dönemde, 1.7 milyar dolarlık otomotiv ihracatının bir milyar dolarlık kısmının, AB pazarından elde edildiği bildirildi. 
     Uludağ İhracatçı Birlikleri UİB verilerinden derlenen bilgiye göre, Türk otomotiv sektörü gelişmiş batı ülkeleri başta olmak üzere, 5 kıtada toplam 1 ülke ve özerk bölge ile 10 serbest bölgeye ihracat yapıyor. 
     Yılın ilk 5 ayında gerçekleştirilen toplam 1 milyar 722 milyon dolarlık otomotiv ihracatının, 1 milyar 82 milyon dolarlık kısmı, Türkiye'nin geleneksel olarak en büyük ticari partnerleri konumundaki AB ülkelerine yapıldı. 
     Bu rakam, toplam otomotiv ihracatının yüzde 63'ünü oluştururken, yalnız 15 ülkenin 138 ülke karşısındaki potansiyelini de kanıtlıyor. 
     Sadece, Almanya, İtalya ve Fransa'nın ihracatı bile 810 milyon 905 bin dolar ile neredeyse toplam otomotiv ihracatının yarısını oluşturuyor. 
     AB üyesi, İngiltere, İspanya, Belçika, İrlanda, Hollanda, Avusturya, İsveç, Yunanistan, Finlandiya, Danimarka, Portekiz ve Lüksemburg'a yapılan ihracatta yine üst sıralarda yer alıyor. 
     
     ADAY ÜLKELERDEKİ DURUM 
     Bu arada, ihracatın yapılmadığı Kıbrıs Rum kesimi dışındaki 11 aday ülkeye gerçekleştirilen ihracat da eklendiğinde, Avrupa pazarının payı, yüzde 71'i buluyor. 
     Bulgaristan, Polonya, Letonya, Macaristan, Litvanya, Romanya, Slovenya, Slovakya, Malta, Çek Cumhuriyeti ve Estonya'ya, bu yılın Ocak- Mayıs döneminde 139 milyon 225 bin dolar ihracat yapıldı. 
     Toplam otomotiv ihracatının yüzde 8'inin yapıldığı ve yakın gelecekte AB adayı olması beklenen bu ülkelerde, ihracatın artış hızı dikkati çekiyor. 
     İhracat, geçen yılın aynı dönemine göre, Polonya'da yüzde 158, Malta'da yüzde 206, Romanya'da yüzde 47, Macaristan'da yüzde 164 oranında attı. Bu trendin devamı halinde, AB adayı ülkelerde pazar potansiyelinin daha da artması bekleniyor. 
     





</TEXT>
</DOC>
