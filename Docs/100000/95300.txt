<DOC>
<DOCNO> 95300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun29.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor Antinori klonlanmış bebeğin Aralık'ta doğacağını yalanladı 
</HEADLINE>
<TEXT>

     Dünyanın ilk kopya insanı üzerinde çalışan doktoru olarak bilinen İtalyan hekim Severino Antinori, klonlama yoluyla elde edilen embriyodan ilk bebeğin, Aralık ayında doğacağı şeklinde Liberation gazetesinde yayımlanan açıklamasını ''kesin bir dille'' yalanladı. 
     Antinori, sözcüsü tarafından yayımlanan açıklamasında, ''Bu konuda bana atfedilen tüm bilgileri kesin bir dille yalanlıyorum'' dedi. 
     Antinori açıklamasında, bu konudaki bilgilerin, şu anda yaptığı bilimsel araştırmalarla bir ilgisinin bulunmadığını belirterek, ''Ben hiçbir zaman klonlamadan bahsetmedim. Ben sadece hücre genetiğinin yeniden programlanmasının bazı yönlerini yorumladım, bu, benim Viyana'daki kolokyumda uluslararası ekibimle birlikte ele aldığım bir araştırma'' dedi. 
     İtalya'da 19 Haziran'da kabul edilen yeni yasa uyarınca, insan klonlayanlar 10 ila 20 yıl hapis ve meslekten ömür boyu men cezasına çarptırılacak. 
     





</TEXT>
</DOC>
