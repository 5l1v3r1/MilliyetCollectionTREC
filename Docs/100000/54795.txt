<DOC>
<DOCNO> 54795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur29.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz " Ümit ederim Koray Aydın hükümette sorun yaratmaz" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ''Koray Aydın'la ilgili kararın hükümette sorun yaratmamasını ümit ediyorum'' dedi. 
     Yılmaz, Çalışma ve Sosyal Güvenlik Bakanı Yaşar Okuyan'ın sivil toplum örgütü temsilcilerine verdiği iftar yemeğine katıldı. 
     Yemekten ayrılırken gazetecilerin sorularını yanıtlayan Yılmaz, Koray Aydın'la ilgili soruşturma önergesinin kabul edilmesini nasıl değerlendirdiğini ve bunun hükümette sorun yaratıp yaratmayacağına ilişkin soruyu şöyle yanıtladı 
     ''Sorun yaratmayacağını ümit ediyorum, sorun yaratmamasını diliyorum. Biliyorsunuz gizli oylama olduğu gibi aynı anda siyasi parti gruplarının da bu konuda herhangi bir karar almaları, hatta görüşme yapmaları dahi Anayasa'ya göre mümkün değildi. Meclis'in iradesi bu şekilde tezahür etti. Umuyorum ki bu konuyu soruşturma ihtiyacını duyan Meclis, sonunda en haklı karara varacaktır.'' 
     






</TEXT>
</DOC>
