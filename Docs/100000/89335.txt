<DOC>
<DOCNO> 89335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/siy03.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM’den tazminat kararı 
</HEADLINE>
<TEXT>
DEP’lilere 937 milyar 
     GÜVEN ÖZALP 

     Avrupa İnsan Hakları Mahkemesi AİHM , Ankara’yı, aralarında Leyla Zana’nın da bulunduğu 13 eski DEP milletvekiline toplam 669 bin 500 euro 937 milyar 300 milyon lira tazminat ödemeye mahk m etti. 
     DEP’in kapatılmasının ardından, Türkiye’nin Avrupa İnsan Hakları Sözleşmesi’nin toplam yedi maddesini ihlal ettiği gerekçesiyle Selim Sadak, kendisi ve 12 meslektaşı adına AİHM’ye başvurdu. Mahkeme, düşünce özgürlüğünden adil yargılamaya kadar geniş bir yelpazeye yayılan suçlamalara ilişkin değerlendirme sonucunda 2000’de ek bir karar aldı. Kararda davanın, serbest seçimleri garanti altına alan 1. protokolün 3. maddesi çerçevesinde değerlendirilmesi gerektiği vurgulandı. 
     Dün açıklanan nihai kararda da bu yaklaşım ön plana çıktı. Davacıların ihlal olduğunu öne sürdükleri yedi madde kaale alınmazken, oybirliğiyle Türkiye’nin 1. protokolün 3. maddesini ihlal ettiğine karar verildi. Bu kararla Türkiye, 13 eski DEP’liye 669 bin 500 euro tazminat ödemeye mahk m edildi. Milletvekilliği düşürülerek serbest seçim hakkının ihlal edildiğine vurgu yapan bu karar, gündeme gelebilecek aynı nitelikteki davalar açısından örnek teşkil edecek olması nedeniyle önem taşıyor. 
     



 SİYASET 















</TEXT>
</DOC>
