<DOC>
<DOCNO> 83396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/spor/spo19.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kayseri - Sivas şike ithamında      İKİNCİ Lig A Kategorisinde bugün oynanacak Kayseri - Sivas karşılaşması, şike söylentilerini ayyuka çıkardı. Dün Kayserispor’da önlerine uzatılan boş mukaveleyi imzalamadıkları gerekçesiyle Sarı - Kırmızılı futbolcular Vahit, Alper, Erdinç, Ali ve Hakkı kadro dışı bırakıldı. Bunun üzerine Teknik Direktör Hüsnü Özkara da görevinden istifa etti. 
     SİVASLI olduğu bilinen Kayseri Valisi Nihat Canpolat’ın maçın kaybı için Kayseri yönetimine ve ayrıca maddi rüşvet sağlaması için de Organize Sanayi Bölgesi Başkanı Memici Kızılkaya’ya baskı yaptığı, bu baskılar üzerine yönetimin de teknik kadroyu maçı kaybetmesi için etki altına almaya çalıştığı iddia edildi. Karşılaşma bugün saat 15.30’da oynanacak. 
     
Tekvandoda şampiyonuz      SAMSUN’DA dün sona eren Avrupa Tekvando Şampiyonası’da Türkiye bayanlarda ve erkeklerde takım halinde şampiyon oldu. Son gün yapılan finallerde bayanlar 51’de Döndü Güvenç, 63’te Ayşenur Taşbakan ile erkekler 84’de Bahri Tanrıkulu altın madalya kazandılar. Artı 84’de ise Ali Özen gümüş madalya aldı. 
     
Çekler’i yendik      29. Avrupa Erkekler Bahar Kupası Voleybol Turnuvası’nda Milli Takımımız ev sahibi Çek Cumhuriyeti’ni 3 - 0 mağlup etti. Brno kentindeki turnuvada milliler setleri 25 - 19, 25 - 16 ve 26 - 24 aldı. Turnuvada Türkiye bugün TSİ 16.00’da İspanya - Danimarka maçının galibiyle, 5.’lik maçı yapacak. 
     
Efsaneler İstanbul’da      FUTBOLUN ünlü isimleri bugün Kemer Golf Country Club Futbol Festivali’nde bir araya gelecek. İki gün sürecek organizasyona Rıdvan Dilmen, Oğuz Çetin, Tanju Çolak ve Mehmet Özdilek’in yanı sıra Dünya futbolunun efsaneleri Kempes, Abramczik, Kuntz, Kerkof, Jean Marie Pfaff, Burdenski, Manfred Kaltz, Dieder Six ve Berthold gibi isimler katılacak. Dünya karmasının başında Fatih Terim, Almanya Karması’nda ise Feldkamp yer alacak. 
     
Formula zamanı      FORMULA 1 Dünya Şampiyonası’nda sezonun altıncı Grand Prix’si hafta sonu Avusturya’da koşulacak. A1 Ring pistinde bugünkü sıralama turlarının ardından yarın dev yarış gerçekleştirilecek. Antrenman turlarında Ferrari’den Brezilyalı Barrichello en iyi dereceyi yaptı. Genel klasmanda Schumacher 34 puanla lider durumda bulunuyor. 
     
Kupa Parma’nın      İTALYA Kupası’nı 1 - 2’nin rövanşında evinde Juventus’u 1 - 0 yenen Hakan Şükür’ün takımı Parma kazandı. Maçın tek golü üçüncü dakikada Junior’dan geldi. Milli futbolcumuz sakatlığı nedeniyle kadroda yer almadı. İspanya Ligi’nde Deportivo, sahasında Real Madrid’i 3 - 0 mağlup etti. 
     
2. Lig’de bugün      A Kategorisi 
     15.30 Siirt Jetpa - Adana 
     15.30 Kayseri - Sivasspor 
     15.30 İzmirspor - Hatay 
     15.30 Ankaraspor - Erzurum 
     15.30 A.Sebat - İst.B.Bld. 
     15.30 Elazığ - Gümüşhane Doğan 
     15.30 Sakarya - Şekerspor 
     15.30 B.Petrol - Altay 
     15.30 Dardanel - Erciyesspor 
     15.30 K.Konya - Aydınspor 
     
3. Lig’de bugün      15.30 Nusaybin DS - Ş.Urfa Bld. 
     15.30 G.Telekom - B.Özgüzeldere 
     15.30 D.Bakır DİSKİ - Muş 
     15.30 GASKİ - Kayapınar Bld. 
     15.30 B.Karşıyaka - Adıyaman 
     15.30 Kilis Bld. - Ceyhan 
     



 SPOR 























</TEXT>
</DOC>
