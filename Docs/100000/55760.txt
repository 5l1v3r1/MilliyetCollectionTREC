<DOC>
<DOCNO> 55760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/guncel/gun05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
22 kişiyi oldürdü 
</HEADLINE>
<TEXT>

Hizbullah’ın ölüm makinesi 
     BÜLENT ÖZDEMİR İstanbul 

     Küçükçekmece’de üç polisin, Esenler’de itirafçı baba ile oğlunun da aralarında bulunduğu 22 kişiyi öldürdüğü iddia edilen Hizbullah terör örgütü üyesi Rıfat Demir’e tatbikat yaptırıldı. Terörle Mücadele Şube Müdürlüğü’nden zırhlı bir araçla çıkarılan Rıfat Demir, 3 polisin şehit olduğu Küçükçekmece Fevzi Çakmak Mahallesi Okul Sokak’a getirildi. Demir, geniş güvenlik önlemlerinin alındığı olay yerinde saldırıyı bütün ayrıntılarıyla anlattı. Hizbullah lideri Hüseyin Velioğlu’nun teyzesinin oğlu olan ve "Nezir Dana" sahte kimliğini kullanan Demir, daha sonra itirafçı baba oğulun öldürüldüğü Esenler Ayvalıdere’ye götürüldü. Demir, tatbikat sırasında, kırmızı ışıkta durdurulan araca sol ön camından yaklaşarak, tabancayla nasıl ateş ettiğini gösterdi. 
     



 GÜNCEL 
















</TEXT>
</DOC>
