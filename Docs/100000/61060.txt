<DOC>
<DOCNO> 61060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur16.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz zirvesi başladı 
</HEADLINE>
<TEXT>

     Doğalgaz fiyatlarındaki aşırı artışa çözüm bulmak ve büyük ihtimalle indirime gitmek üzere Enerji ve Tabii Kaynaklar Bakanı Zeki Çakan ile bazı illerin büyükşehir belediye başkanları, doğalgazda arz-talep ve fiyatlandırma konularını ele almak üzere toplandı. Enerji Bakanlığı’ndan yapılan açıklamaya göre, toplantı Ankara’da BOTAŞ Genel Müdürlüğü’nde yapılıyor. 
     Bakan Çakan’ın daveti üzerine gerçekleşen toplantıya Ankara, İstanbul, İzmit, Bursa ve Eskişehir illerinin büyükşehir belediye başkanları katılıyor. Toplantıda doğalgaz fiyatlarını aşağı çekmenin yolları aranacak. 
     Geçen hafta Bakan Çakan, doğalgazdaki artıştan belediyelerin sorumlu olduğunu söylemişti. 
     Ankara Büyükşehir Belediye Başkanı Melih Gökçek ise Zeki Çakan’ın gerçekleri çarpıttığını öne sürmüştü. İstanbul Büyükşehir Belediye Başkanı Ali Müfit Gürtuna da doğalgazdaki artıştan BOTAŞ’ı sorumlu tutmuştu. 
     
     Ecevit "Doğalgaz halka makul fiyatlarla sunulmalı" 
     Kamouyunda doğalgaz fiyatlarına karşı yükselen tepki üzerine geçen Cuma günü Başbakan Bülent Ecevit’in makamında Bakan Çakan ile BOTAŞ yetkilileri bir toplantı yapmıştı. 
     Başbakan Ecevit, cumartesi günü yaptığı açıklamada ise bu konuya bir çözüm bulunacağını ifade etmişti. Ecevit, doğalgaz fiyatlarında indirim konusundaki sorusuyu şöyle yanıtlamıştı 
     Mutlaka, hele bu kışın ağır bastığı dönemde doğalgazın makul fiyatlarla vatandaşa ulaştırılması önem taşıyor. Enerji Bakanlığı çalışma yapıyor. Pazartesi günü belediye başkanlarını Ankara’da toplayacak ve mutlaka bir karara varılacak.ö 
     
     Turhan Çakar "Sonuç çıkmazsa dava açarız" 
     Öte yandan Tüketici Hakları Derneği Genel Başkanı Turhan Çakar, doğal kazığaö dönüşen doğalgaz fiyatları konusunda yapılacak toplantıdan bir sonuç çıkmaması halinde ilgililer hakkında dava açacaklarını bildirdi. 
     Çakar, düzenlediği basın toplantısında doğalgaz fiyatlarına yapılan yüksek zamlar nedeniyle zaten sıkıntıda olan tüketicilerin doğalgaz faturalarını ödeyemez duruma düştüğünü belirtti. 
     Ankara’da 1 Ocak 2001’de 1 metreküp doğalgazın sabit ücret ve KDV hariç 151 bin 334 liradan satıldığını, bu rakamın 1 Ocak 2002’de 356 bin 507 liraya yükseldiğini vurgulayan Çakar, vergiler ilave edildiğinde satış fiyatının 420 bin 678 liraya çıktığını anlattı. 
     Başkentte doğalgaz satış fiyatında 1 yılda yüzde 226 artış olduğuna dikkat çeken Tüketici Hakları Derneği Genel Başkanı, şöyle konuştu 
     Doğalgaz satışında Enerji Bakanlığı-BOTAŞ ve belediyeler ile Maliye Bakanlığı kamu yararını terk etmişlerdir. Tüketici haklarına saygılı ve kamu yararına uygun bir fiyat politikası yerine, Tüketiciden ne kopartabilirsek kardır mantığı egemen olmuştur. Bu kuruluşlar, anayasal ve yasal suç işlemektedir, tüketici haklarını çiğnemektedir. Doğalgazın fiyat ve maliyet analizleri konusunda yapılan açıklamalar hakkında Enerji Bakanlığı-BOTAŞ ve belediyeler birbirlerini yalancılıkla ve doğru söylememekle suçlamaktadır. Bu durum skandaldır, ülkemiz ve tüketiciler adına son derece tehlikeli ve düşündürücüdür. Bu bir vurgundur, soygundur. Kamu kuruluşları bu soygunun içinde olamaz. Böyle bir rezalet, saçmalık olamaz.ö Doğalgazın günümüzde diğer yakıtlar arasında en pahalı duruma geldiğini kaydeden Çakar, bin kcal için fuel-oilde 21 bin 750, LPG’de 26 bin 58, odun ve linyitte 45 bin, doğalgazda 50 bin 941 lira fatura ödendiğini bildirdi. Görüldüğü gibi doğalgaz doğal kazık olduö diyen Çakar, şöyle devam etti 
     Dernek olarak, BOTAŞ ve belediyelerden kamu yararı ve tüketici haklarına uygun olarak ivedilikle fiyatları yarıya indirmelerini, Maliye Bakanlığının da yüzde 18’lik KDV’yi yüzde 2-3’lere çekmesini istiyoruz. Enerji Bakanı başkanlığında yapılacak zirveden olumlu bir sonuç bekliyoruz. Bir sonuç çıkmadığı takdirde ilgililer hakkında gerekli idari ve adli başvuru, şikayet ve dava açma haklarımızı kullanacağız.ö 
     






</TEXT>
</DOC>
