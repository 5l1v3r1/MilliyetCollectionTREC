<DOC>
<DOCNO> 83187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/yasam/ayas.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayalar Mersin’i ziyaret mi etti 
</HEADLINE>
<TEXT>

Kızkalesi’ndeki iskeletlerin incelenmesinin ardından ortaya ilginç bir iddia atıldı Güney Amerika’da yaşamış Mayalar’a ait olabilirler 
     MERSİN AA 

     Mersin Kızkalesi’nde geçen ekim ayında bulunan 22 adet insan kemiğinin Mayalar’a ait olabileceği kaydedildi. 
     Adli Tıp Kurumu uzmanları, yaklaşık 500 yıllık olduğu sanılan kemiklerin kesin yaşının belirlenmesi için karbon testi uygulayacaklar. 
     Adli Tıp Kurumu uzmanı Hüseyin Afşin, iskeletlerden çoğunun dişinde kesik olduğunu belirterek, "Toplumdaki statüyü belirleyen diş kesme adeti, M.Ö. 1400 - M.S. 1500 yılları arasında görülmüş" dedi. 
     Dünyada bulunan tüm diş kesme şekillerinin uzmanlarca gruplandırıldığını söyleyen Hüseyin Afşin, Kızkalesi’ndeki iskeletlere ait diş kesiklerinin yalnızca Maya uygarlığında görüldüğünü vurguladı. 
     Adli Tıp uzmanlarından Sadi Çağdır da, bu bulgunun kanıtlanması halinde insanlık tarihine önemli bir katkı yapmış olacaklarını söyledi. 
     Kazı çalışmalarına yeniden başlanan Kızkalesi’nde dün iki iskelet daha çıkarıldı. Böylece toplam iskelet sayısı 24’e ulaştı. 
     
     Adada komutanlar oturuyordu 
     Kazı çalışmalarını yürüten ekibin başkanı arkeolog Güler Gürkan, geçen yılki çalışmalarda küçük buluntu yerine mimari alanda çok zengin sayılabilecek mek nların ortaya çıktığını belirterek, şunları söyledi "Gözetleme ve koruma özelliği bulunan bu kalenin askeri nitelik taşıdığı, askeri yapılar dolayısıyla da imtiyaz sahibi komutanların burada ikamet ettiği netleşti. Geçen yılki kazılarda, şapel etrafında her biri farklı istikametlere yönelik, çok sade ve basit mezarlar ortaya çıkmıştı. Buradaki iskeletler yüzeye çok yakın gömülüydü." 
     



 YAŞAM 














</TEXT>
</DOC>
