<DOC>
<DOCNO> 91198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun27.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberation "İstanbul batı cennetinin kapısı" 
</HEADLINE>
<TEXT>

     Türkiye'nin, batıya gitmek isteyen kaçaklarla geçmişe oranla daha etkili mücadele ettiği bildirildi. 
     Fransa'da yayımlanan Liberation gazetesinde, ''İstanbul, Batı Cenneti'nin Kapısı'' başlığıyla çıkan yazıda, kaçakların hala Batı Avrupa'ya geçiş için İstanbul'u önemli bir transit noktası olarak gördüğünü ileri sürüldü. 
     Yazıda, sadece Iraklı Kürtler, İranlı, Pakistanlı ve Afgan göçmenlerin dışında, Afrikalı kaçakların bile daha az tehlikeli olduğu gerekçesiyle İstanbul üzerinden Avrupa'ya kaçmaya çalıştığı bildirildi. 
     Türkiye'nin sınırlarının ve sahillerinin kaçaklara karşı kontrol altına alınmasının zor olduğuna dikkat çekilen yazıda, dağlık sınır boyları yüzünden Türkiye'ye giren ve çıkan kaçakları tamamen engellemenin imkansız olduğu ifade edildi. 
     Liberation, Türk Dışişleri Bakanlığı'ndan bir üst düzey yetkilinin ''Sürekli suçlanmaktan bıktık, bu sorun aynı zamanda AB'nin de sorunu, suçlayacaklarına bize yardım etsinler'' şeklindeki açıklamalarına yer verdiği yazıda, gerçekte Türkiye'nin geçmişe oranla kaçaklarla daha etkili mücadele ettiği bildirildi. 
     Yazıda, Türkiye'de geçen yıl 92 bin kaçak yakalandığı hatırlatıldı ve bu rakamın bir önceki yılla göre 10 misli daha fazla olduğuna işaret edildi. 
     





</TEXT>
</DOC>
