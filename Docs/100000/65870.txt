<DOC>
<DOCNO> 65870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sonspo04.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sacramento'da Hidayet ribauntları topladı, Webber sayıları attı 
</HEADLINE>
<TEXT>

     ABD Profesyonel Basketbol Ligi'ne NBA bu sahaba karşı yapılan maçlarla devam edildi. 
     Batı Konferansı Pasifik Grubu lideri Sacramento Kings, Hidayet Türkoğlu'nun 3 sayı, 10 ribaunt ve 3 asistle oynadığı maçta, Minnessota Timberwolves'u 112-107 yendi. 
     Deplasmanda mücadele eden Kings'te Chris Webber, 31 sayı ve 14 ribauntla oynarken, Mike Bibby, sahadan 24 sayıyla ayrıldı. 
     Timberwolves'ta ise Kevin Garnett'ın 32 sayı ve 12 ribaunt, Joe Smith'in ise 22 sayı ve 9 ribauntluk performansları yenilgiyi engelleyemedi. 
     Kings ile aynı grupta 2. sırada yer alan son 2 sezonun şampiyonu Los Angeles Lakers, Batı Konferansı Ortabatı Grubu lideri Dallas Mavericks'i 101-94'lük skorla geçti. 
     Lakers'ta ünlü pivot Shaquille O'Neal, 31 sayı, 13 ribaunt ve 3 asistle galibiyetin mimarı olurken, Kobe Bryant da 24 sayı, 10 ribaunt ve 6 sayıyla maçı tamamladı. 
     Mavericks'te ise Steve Nash, 20 sayı, 6 ribaunt ve 6 asistlik performans gösterirken, Alman forvet Dirk Nowitzki, karşılaşmayı 19 sayı ve 15 ribauntla bitirdi. 
     Alınan sonuçlar şöyle 
     

Los Angeles Lakers-Dallas Mavericks 101-94 Sacramento Kings-Minnesota Timberwolves 112-107 Boston Celtics-Los Angeles Clippers 104-91 Charlotte Hornets-Memphis Grizzlies 97-79 Miami Heat-New York Knicks 94-83 San Antonio Spurs-Orlando Magic 105-98 Uzatma Washington Wizards-Indiana Pacers 109-89 Phoenix Suns-Golden State Warriors 98-97 Chicago Bulls-Portland Trail Blazers 96-101      






</TEXT>
</DOC>
