<DOC>
<DOCNO> 76696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/dunya/adun.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’yle Uzi’li diyalog 
</HEADLINE>
<TEXT>

Bush’un temsilcisi Zinni, kuşatma altında görüştüğü Arafat’tan ateşkes komitesi’ kurmasını istedi. Masada ise Arafat’ın yanından ayırmadığı Uzi marka otomatik tabanca duruyordu 
     YASEMİN ÇONGAR Washington 

     Günlerdir İsrail ordusunun kuşatması altında bulunan ve yüz yüze diplomatik temaslardan tecrit edilen Filistin lideri Yaser Arafat, dün "kuşatma altındaki" ilk üst düzeyli temasını ABD’nin bölgedeki arabulucusu emekli general Anthony Zinni ile gerçekleştirdi. İsrail Başbakanı Ariel Şaron’un izniyle, İsrail tankları arasından geçerek Ramallah’taki Filistin Yönetimi binasına gelen Zinni ve heyetinin binaya girişini izlemek isteyen medya ekipleri, İsrail birliklerinin saldırısına uğradı ve engellendi. İki saate yakın süren Zinni - Arafat görüşmesinden daha sonra basına yansıyan fotoğraflar ise, Filistin heyetinin toplantı masasına, İsrail yapımı tam otomatik bir Uzi silahıyla oturduğunu gösteriyordu. 
     
     Arafat İsrail, Bush’u bile dinlemiyor 
     Zinni - Arafat diyaloğu konusunda, ABD kaynaklarından edindiğimiz bilgilere göre, Filistin lideri, İsrail’in Batı Şeria’daki işgaline bir an önce son vermesinin önemini anlatarak, "Başkan Bush’un çağrısına bile uymuyorlar, saldırıyı sürdürüyorlar" diye Zinni’ye şik yette bulundu. Zinni’nin ise İsrail’in son bir haftada işgal ettiği Filistin kentlerinde "kalıcı olmama" konusunda kendilerine garanti verdiğini, ancak geri çekilmek için Filistin tarafından "ateşkese uyulacağı yönünde bir teminat" beklediklerini aktardı. 
     Zinni’nin Arafat’tan ayrıca, ABD Dışişleri Bakanı Colin Powell bölgeye geldiğinde ateşkes ve siyasi çözüm görüşmelerini yürütmek üzere, bir Filistin komitesi oluşturulmasını istediği öğrenildi. Arafat, Filistin tarafının ateşkes, güvenlik ve siyasi çözüm konularında ABD öncülüğünde daha önceden hazırlanan planlara sıcak baktığını Zinni’ye iletti. 
     
     İsrail El Halil’e girdi 
     İsrail, ABD Başkanı George W. Bush’un "çekilin" çağrısını dinlemedi. Daha önce Ramallah, Beytüllahim, Kalkilya, Tulkarim, Salfit, Cenin kentleriyle Batı Şeria’nın en büyük şehri Nablus’u işgal eden İsrail tankları, dün El Halil’e girdi. Nablus ve Cenin’de dünkü operasyonlar sırasında biri 14 yaşındaki bir kız olmak üzere 18 Filistinli öldü. İsrail, Cenin’de biri lider 6 HAMAS militanını da füze saldırısıyla öldürdü. Nablus’ta da bir mülteci kampına düzenlenen füze saldırısında ise 3 Filistinli öldü. Beytüllahim’de 240 Filistinlinin sığındığı Nativitas Kilisesi’nden dün 4 rahip kaçtı. 
     



 DÜNYA 













</TEXT>
</DOC>
