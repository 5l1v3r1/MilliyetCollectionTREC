<DOC>
<DOCNO> 55120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/agun.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTAÇAĞ GELİNLERİ 
</HEADLINE>
<TEXT>

Aydın’da korkunç bir gerçek ortaya çıktı. 10 - 13 yaşlarındaki kız öğrencilerin evlendirilmesi üzerine kaymakam ilçedeki düğünleri izne bağladı 
     YALÇIN ATA AYDIN DHA 

     Aydın’ın İncirliova İlçesi’ne bağlı Acarlar Beldesi, 21. yüzyılda Ortaçağ karanlığını yaşıyor. Beldede, kayıtlı oldukları ilköğretim okullarına devam etmeyen 10 - 13 yaşlarındaki 100 kız çocuğunun 1.5 - 2 milyar lira başlık parası karşılığında evlendirildikleri ortaya çıktı. Skandal üzerine Kaymakam Kamil Köten, resmi nik hsız düğünleri yasakladı. 
     
Çocuğu olan bile var      Korkunç tablo 8 yıllık kesintisiz eğitim çerçevesinde yapılan denetimlerde ortaya çıktı. Acarlar’da bulunan 3 ilköğretim okulundaki öğrencilerden 168’inin devamsızlığının dikkat çekmesi üzerine yapılan araştırmada, ilköğretim çağındaki bu öğrencilerden 10 - 13 yaş arasındaki 100 kız çocuğunun, okula gitmeleri gerekirken evlendirildikleri, kimilerinin hamile, hatta çocuklu olduğu belirlendi. 
     
Erkek çocuklar çırak oldu      Sürekli devamsızlık gösteren 68 erkek çocuğunun da çalıştırıldığı ortaya çıktı. Bu skandal karşısında dehşete düşen İncirliova Kaymakamı Kamil Köten, beldede çocuk evliliğini önlemek için düğün yasağı’ ilan etti. Yasak, muhtarların bilgilendirilmesiyle halka duyuruldu. Küçük çocukların kesinlikle evlendirilmemesi istendi. Düğünler izne bağlandı. Yasağa uymayanlar hakkında ise savcılığa suç duyurusunda bulunulacak. 
     
Okul olmazsa kursa      Skandal üzerine harekete geçen Aydın Valisi Emir Durmaz, hiç okula gitmeyen öğrencilerin Ulusal Eğitim Kampanyası çerçevesinde açılan kurslara gönderilmesi talimatını verdi. Ancak kursa gidecek çocukların yaşı sorun yarattı. Bu sorun da ara formülün bulunmasıyla çözüldü. Böylece çocuklu ve hamile olanların kursa, diğerlerinin de okula devam etmeleri talimatı verildi. Ailelerine yazılı tebligatta bulunuldu. Tebligata uymayanlar hakkında savcılığa suç duyurusunda bulunulacağı belirtildi. 
     
Cezası Ağır hapis      Medeni Kanun hükümlerine göre 10 - 13 yaşındaki çocuğun evlenmesi ailesi istese bile mümkün değil. Bu durum suç teşkil eder. Reşit olsun, olmasın imam nik hı da yasalara göre suç. Yaşı küçük kızla evlenen erkek, tecavüz, ırza geçme’ suçunu işlemiş oluyor. Eğer başka bir eve götürürse buna alıkoyma’ suçu da ekleniyor. TCK’nın 414. maddesine göre ırza geçme 5 yıldan az olmamak üzere ağır hapis cezasını öngörüyor. Bu yaşlarda çocuğun evlenmesine müsaade eden anne ve baba da aynı suça iştirak etmiş sayılıyor. Ayrıca aile Medeni Kanun’a göre, "velayetin kötüye kullanılması" suçunu da işliyor. 
     



 GÜNCEL 

















</TEXT>
</DOC>
