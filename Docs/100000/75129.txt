<DOC>
<DOCNO> 75129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sonspo05.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Gonzales nereye koşuyor 
</HEADLINE>
<TEXT>

     Galatasaray'da, sağ kanatta görev alması için transfer edilen Gonzales, henüz 1 dakika dahi oynayamadı. 
     Galatasaray'ın 31 Ocak 2002 tarihinde Avrupa Şampiyonlar Ligi için UEFA'ya liste vermesinden 1 gün önce Brezilya'nın America Cali takımından apar topar transfer edilen Jersson Amur Gonzales Diaz, geldiği günden bu yana teknik direktör Mircea Lucescu'nun gözüne giremedi. 
     Dönemin futbol şubesi üyesi Abdurrahim Albayrak'ın, oyuncunun transfer edilişi sırasında ''Müthiş şutları var, aynı Prekazi gibi'' diye tanımladığı Brezilyalı futbolcu, bugüne dek yalnızca ligde Göztepe ve Gençlerbirliği, Avrupa Şampiyonlar Ligi'nde ise FC Liverpool maçlarında 18 kişilik maç kadrolarına girebildi. 
     100 bin dolara transfer edilen ve yalnızca antrenmanlarda futbol 
     oynayabilen Ganzales'in, ne zaman Lucescu'nun gözüne girebileceği ise merakla bekleniyor. 
     






</TEXT>
</DOC>
