<DOC>
<DOCNO> 71876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/guncel/agun.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenlikten para kazanmadım’ 
</HEADLINE>
<TEXT>

Motivasyon Davası’yla artan şöhretini bilerek ve isteyerek değerlendirmedi Buket Saygı... Çoğunluk para ve ün için taklalar atarken Saygı, farklı bir portre çiziyor... 
     Buluşmalar 
Ahmet Tulgar 

     Taciz davaları, tehditler, meslektaşlarının ihaneti, bir kadının gülümsemesini kolayca karartabilecek birçok şeye rağmen Buket Saygı, h l o kadar güzel gülümsüyor ki. Poz verirken hopluyor, zıplıyor, şakalar yapıyor. 
     Hiç de öyle podyumdaki kız gibi değil. Hani o sert adımlarla yürüyen, podyumun kenarındaki fotoğrafçılara ciğerlerini söküp alacakmış gibi bakan kıza benzemiyor. 
     Ama belki de onun podyumdaki bu tavrı, Buket’i, Yıldırım Mayruk’un deyişiyle, "Mankenliğe haysiyet kazandıran manken" yapan kişiliğinin bir sonucu. 
     Bundan sonra Yıldırım Mayruk defilelerinden başka bir defileye çıkmayacak mısınız 
     Evet, çıkmayacağım. Ondan daha iyi bir modacı bulunmuyor zaten Türkiye’de. Bugüne kadar mankenlik hayatımda en keyif aldığım defileler Yıldırım Mayruk defileleri oldu. Podyuma çıkmayı özledikçe onun defilesine çıkıyorum. O beni istedikçe, kabul ettikçe onun defilelerine çıkacağım. 
     
     Resmi bir anlaşma mı yaptınız 
     Evet, ama şartları çok katı bir anlaşma değil. 
     
     Ama Yıldırım Bey de zaten başka defilelere çıkan mankenlerle çalışmayacakmış. Değil mi 
     Evet, Türk mankenleri fazla kullanmak istemiyor. Benimle ve Sema Şimşek ile çalışacak. 
     
     Peki hem para açısından hem de mesleki tatmin açısından yetecek mi yılda iki tane Mayruk defilesi 
     Duygusal olarak beni doyuruyor Yıldırım Bey’in defileleri. Haz alıyor, mankenliğimi hissediyorum. 
     
     Ne size Yıldırım Mayruk defilelerinde manken olduğunuzu hissetiriyor 
     Manken olarak bize değer verildiğini anlıyorum Yıldırım Bey’in defilelerinde. En önemlisi bu. Yiyeceğimiz bile özel geliyor. Herkes ne yiyeceğini kendi seçiyor. Bunlar küçük ayrıntılar ama bizler için önemli. Yıldırım Bey’in kişiliğine ise ayrı hastayım. Bilmiyorum, onun defilelerinde bana garip bir şeyler oluyor. 
     
     Başka defilelerde size değer verilmediğini mi hissediyorsunuz 
     Her yerde mankeniz ama bazı defilelerde farklı bir şekilde değerlendirdikleri de oluyor mankenleri. 
     
     Arabamı davada kaybettim’ 
     Şimdi siz ve Sema Şimşek fazla medyatik değilsiniz. Bundan kaçınıyorsunuz. Ama Yıldırım Bey de bir dönem kendisini Deniz Akkaya’nın medyatikliğine kaptırmıştı sanki. O dönemde kırılmadınız mı ona 
     Bana ilk dönemlerimde "Daha popüler olabilirsin, daha yükselebilirsin" diyorlardı ama benim öyle bir çabam olmadı. Yıldırım Bey’e kırılmadım çünkü ben Deniz’i çok beğeniyorum. O podyumda çok farklı oluyor. Onun bir ruhu söz konusu. Hepimizin ruhu söz konusu podyumda ama o göz zevkini çok dolduruyor. 
     
     Siz çok sertsiniz podyumda, değil mi 
     Ben sertimdir. Aslında ruh halimden ruh halime değişiyor. 
     
     Peki, bir modacı para açısından size yetecek mi Tekrar sorayım. 
     Ben tokgözlü bir kızım. 
     
     Birçok manken kısa sürede parayı buluyor. Siz de küpünüzü doldurdunuz mu 
     Ben altı senedir mankenlik yapıyorum. Mankenlikten para kazanmadım ben. Benim tek kazandığım şey güzellik yarışmasında arabamdı. Onu da bir defile sayesinde kaybettim. 
     
     Nasıl 
     İşte bir Türk bayrağı giymiştik defilede. Milli Eğitim Bakanı da oradaydı. Ona güvenerek çıktım, "Bir şey olmaz" dediler. Bir seyirci takılmış, bana dava açtı. Tazminatta arabam gitti. Tek mülküm bu arabaydı. Şu anda da bana söylüyorlar, "Bu kadar çok teklif geliyor, niye çalışmıyorsun " diye. Ama içimden gelmiyor. Para delisi biri değilim. 
     
     Beni soğuk bulurlar’ 
     Diğer mankenlerle ilişkiniz nasıldır Sizi kibirli mi buluyorlar 
     Ben daha sık defileye çıktığım zamanlarda da aramda hep belli bir mesafe olurdu diğer mankenlerle. O yüzden beni soğuk bulanlar da olmuştur. Ne bileyim, dışarıda kalmak bana daha iyi geliyor. 
     
     Buket, sizin tarzınızdaki mankenler mankenliği bıraktıktan sonra okuyan, yazan çevrelere, daha mütevazı, fazla makyaj, giyim kuşam gerektirmeyen çevrelere giriyorlar. Deniz Pulaş’ı geçenlerde Cihangir’de bu tür bir pastanede arkadaşlarıyla kahvaltıda gördüm. Hoşuma gitti. Sema Şimşek, Burak Hakkı ile Adatepe’de mütevazı, evcimen bir hayat sürdürüyor. 
     Ben de mütevazı bir hayat sürdürmek istiyorum. Şimdi bu işten çekilirken bana "Ne yapıyorsun, ev kadını mı oluyorsun " diyorlar. Hayır. İnsanın kendini geliştirmesi gerekiyor. Ben Çelik’le birlikte olduktan sonra apayrı şeyler kazandım. Görüş açım çok farklı oldu. 
     
Şimdi de karnıma takmış’      Sizin sırt bölgenizi çok beğenirler. 
     Yıldırım Bey de çok beğeniyor. 
     
     Sizin için hazırlanan kıyafetlerde buna dikkat ediliyor mu 
     Evet, en son bir kıyafetim sırtıma dikkat çekmek için yapıldı. Şimdi de karnıma takmış, karnımdaki kaslar güzelmiş. 
     
     Tam bu sırada Yıldırım Mayruk geliyor ve lafa giriyor Şu anda Türkiye’nin en güzel vücutlu mankeni ile konuşuyorsunuz. Hem de en kaliteli. Podyuma sekiz veya dokuz Avrupalı model çıkarıyorum birisi Buket, birisi Sema, yedi tane de yabancı. 
     Buket Saygı Ay, çok teşekkür ederim. 
     Yıldırım Mayruk Hiç kimse Buket’in ayarına gelemeyecek. Buket mankenliğe haysiyet getirmiştir. Ben bunlar gibi mankenler istiyorum. 
     Bu kez de Yıldırım Mayruk’un ortağı Barbaros Şansal devreye giriyor Geçen yaz 250 kişiye yemek pişirdik Sema Şimşek ile Burak Hakkı’nın Yıldırım Bey’in evindeki düğününden bahsediyor , bu sene 500 kişiye yemek pişirip Çelik’le evlendireceğiz Buket’i. 
     



 GÜNCEL 














</TEXT>
</DOC>
