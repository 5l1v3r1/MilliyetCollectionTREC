<DOC>
<DOCNO> 65567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko06.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Sosyal Forumu "Arjantin'in sorumlusu global kapitalizm..." 
</HEADLINE>
<TEXT>

     Bu yıl New York'ta düzenlenen Davos Dünya Ekonomik Forumu'na alternatif Dünya Sosyal Forumu, serbest pazar ekonomisi reformlarının uygulandığı Arjantin'de ekonomik erimenin, dizginlenmemiş global kapitalizmin kötülüklerinin kanıtı olduğunu bildirdi. 
     Forum katılımcısı küreselleşme aleyhtarı eylemciler, Arjantin'in çöküşünün Latin Amerikalıların demokrasiye ve açık pazarlara güvenlerini daha da sarsabileceğine dikkat çekti. 
     Latin Amerika Sosyal Bilimler Konseyi üyesi Arjantinli Emilio Taddei, "1990'larda izlenecek bir örnek olarak gösteriliyorduk, şimdi sonuçlar görülebilir, ülke iflas etti ve halk daha önce görülmemiş zorluklardan acı çekiyor" dedi. 
     New York'taki Dünya Ekonomik Forumu'na katılan Brezilya Dışişleri Bakanı Celso Lafer de, ABD Dışişleri Bakanı Colin Powell'a, ABD'nin Arjantin'e mali yardım vermediği sürece, krizin kıta genelinde kargaşaya neden olabileceği uyarısında bulundu. 
     






</TEXT>
</DOC>
