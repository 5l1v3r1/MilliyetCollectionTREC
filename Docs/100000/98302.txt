<DOC>
<DOCNO> 98302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yasam/ayas.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food’un suyu ısınıyor 
</HEADLINE>
<TEXT>

Sigara firmalarına açılan milyonlarca dolarlık davaları gören Amerikalı obezler’, McDonalds, Burger King gibi yiyecek devlerine savaş açtı... 
     DIŞ HABERLER SERVİSİ 

     Bir grup aşırı şişman Amerikalı, müşterilere bile bile obezite ve bağlantılı hastalıklara yol açan yiyecekler sundukları iddiasıyla, önde gelen Amerikan fast food devlerine karşı mahkemeye başvurdu. 
     McDonald’s, Burger King, Wendy’s ve Kentucky Fried Chicken aleyhine New York Eyalet Yüksek Mahkemesi’nde dava açan obez grubu’, söz konusu şirketlerin, müşterilerini yağlı, tuzlu ve şekerli gıdalarla kandırdıklarını savundu. 
     
     Doktor öldürür dedi’ 
     Davacılardan Ceasar Barbar 57 adlı 125 kiloluk Amerikalı, 1996’ya kadar düzenli olarak fast food yediğini, sonunda doktorunun kendisine, "Bu beslenme şekli seni öldürebilir" dediğini söyledi. 
     
     Hayatımızı mahvetti’ 
     İki kez kalp krizi geçiren ve şeker hastası olan Barbar’ın "Fast food sektörü hayatımı mahvetti" sözlerine ilk tepki ise, davaya ince bir alayla yaklaşan ABD Tüketici Özgürlüğü Merkezi yetkililerinden John Doyle’den geldi. 
     Doyle, "Amerika’da yemeklerin üçte ikilik bölümü evde tüketiliyor. O zaman Amerikalı anneleri de mi dava etmeliyiz " diye konuştu. 
     Uzmanlar ise, obezite salgınının’ en büyük nedenini abur cubur yemek’ olarak gösteriyor ve bundan en iyi genç yaşta kurtulanacağını söylüyor. 
     



 YAŞAM 






















</TEXT>
</DOC>
