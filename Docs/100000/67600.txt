<DOC>
<DOCNO> 67600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun12.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denise Richards'ı aldatırsa Charlie Sheen'in cebi yanacak 
</HEADLINE>
<TEXT>

     Ünlü aktör Charlie Sheen, bir süre önce nişanlandığı güzel yıldız Denise Richards ile ilginç bir anlaşma imzaladı. Eğer, Sheen evlendikten sonra Richards'ı aldatırsa karşılığında 4 milyon dolar ödeyecek. 
     Internetteki ''imdb'' sitesinin haberine göre, Hollywood'un ''yaramaz çocuğu'', Denise Richards'ı aldatırsa önce kendi, sonra cebi yanacak. Artık akıllandığını söyleyen Sheen'den ''sözlerden daha fazlasını isteyen'' Richards, imzaladıkları evlilik öncesi anlaşmayla aktörün sadakatini büyük ölçüde garanti altına almış oldu. 
     Kariyerinde başarılı bir döneme giren Sheen, bu yıl içerisinde hayatını Richards ile birleştirecek. 
     Sinemanın haşarı çocuğu Sheen, 90'lı yıllarda bazı ilişkileri ve kız arkadaşlarına kötü davranışlarıyla gazete sayfalarına konu olmuştu. 36 yaşındaki Charlie Sheen, 1998'de de aşırı dozda uyuşturucu alarak ölümden dönmüştü. 
     






</TEXT>
</DOC>
