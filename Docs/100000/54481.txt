<DOC>
<DOCNO> 54481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/spor/yozer.html </URL>
<DATE> 2001/11/28/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Mazaretim var 
</HEADLINE>
<TEXT>

     RAKİP kim olursa olsun, oynamadan kimse kazanamaz... İster ikinci lig takımı, ister üçüncü lig takımı... Ne kadar güçlü olursan ol, o sahaya çıkıp, iki top yapman lazım. Maçı kazanman için çaba harcaman gerek. Hiç bir şey yapmazsan yenilip gidersin. Sonra da bakarsın, ağlarsın Kafanı vurursun ah nasıl oldu diye 
     Maçtan önce Abdurrahim Albayrak şöyle diyordu 
     "Elenirsek, fazla üzülmem, Şu maçın masrafı bile bize 300 bin dolar. Gereksiz bir maç" 
     Yöneticinin fikri buyken, futbolcu da maça konsantre olamaz. Oynamadan, "Bitse de gitsek" diye maça çıkar. Doksan dakikanın en hararetli anlarında bile Galatasaraylı futbolcuların kafasında "Aman bir an önce gidelim. Kar yağmadan uçağa binelim" düşünceleri vardı. 
     Herşeyiyle haketti Galatasaray yenilgiyi... Tamam, hava buz gibi, saha rezil. Ama hiç bir şey özür değil. İki top yapsan Erzurumspor teslim olacak. Bir gol atsan iş bitecek. Ama Galatasaray onbirinde turu geçmek için neredeyse hiç bir istek yoktu. Bu çocukları tanımasam, kasıtlı elendiler diyeceğim. Ancak kasıtlı elenmek için bu kadar kötü oynarsın. 
     Galatasaray'da forvette Ümit Karan ve Serkan'ın beceriksizlikleri ve formsuzluklarını neye bağlamak gerekir bilmiyorum Acaba Murat Sözkesen alındı mı diye böyle oldular Erzurumspor savunmasında gömülüp kalan iki forvet bu ağır sahada takımlarını dokuz kişi oynamasına neden oldular. Ümit Karan, formsuzluğu yüzünden büyük bir sinir içinde. Maç sonunda bile gazetecileri tokatlaması bunun en büyük göstergesidir. Daha ligin üçüncü haftasından sonra bu çocuğu İtalya'ya layık gören bizler mi suçluyuz acaba 
     Sahada Perez ve Victoria dışında maça asılan oyuncu fazla yoktu. Hasan Şaş biraz gayretli, son bölümde de oyuna giren Ergün biraz istekliydi, hepsi o kadar. 
     



 SPOR 

























</TEXT>
</DOC>
