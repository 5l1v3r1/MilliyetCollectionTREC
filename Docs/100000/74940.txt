<DOC>
<DOCNO> 74940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo16.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüplerde "yıldız tartışması" sürüyor... 
</HEADLINE>
<TEXT>

     Futbol Federasyonu Yönetim Kurulu'nun, Beşiktaş'a 2. yıldız hakkını vermesinden sonra başlayan tartışmalarla ilgili olarak konuşan Beşiktaş Kulübü yöneticisi İzzet Ceylan, ''Galatasaray ve Fenerbahçe bunu neden polemik konusu ediyorlar anlayamıyorum'' dedi. 
     2. yıldızın Beşiktaş'ın gecikmiş bir hakkı olduğunu belirten İzzet 
     Ceylan, ''Bu Beşiktaş'ın hakkıdır. Hakkımız verildi, takacağız. 
     Bizimle tartışmasınlar. Muhatapları Futbol Federasyonu. Galatasaray'ın da böyle bir müracaatı varmış, olabilir. Ancak biz bununla yetinmeyeceğiz. Naklen yayın havuzundaki payımızın da artırılmasını istiyoruz'' diye konuştu. 
     Galatasaray Kulübü yöneticisi Sinan Kalpakçıoğlu da konuyla ilgili yaptığı açıklamada, şunları söyledi 
     ''Yarın yönetim kurulu toplantımız var. Hem kulüp, hem de futbol federasyonu arşivlerinde inceleme yapıyoruz. Bu incelemeden sonra gerekirse Futbol Federasyonu'na başvururuz.'' 
     






</TEXT>
</DOC>
