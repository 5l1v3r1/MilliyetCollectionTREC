<DOC>
<DOCNO> 88049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yazar/gureli.html </URL>
<DATE> 2002/06/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Futbol gıcığı 
</HEADLINE>
<TEXT>

     Türkiye - Brezilya maçından söz ederek biraz gıcıklık yapalım diyoruz. Öyle ya, yıllardır maça gitmeyen, futbolcu olmayan, kulüp yöneticisi olmayan, teknik direktör olmayan, hatta futbol yazarı hiç olmayan bir ehli garibin kalkıp Dünya Kupası yoksa Avrupa Şampiyonası mıydı maçlarını "kritik" etmesi gıcıklıktan başka nedir ki .. İşte bizim gıcıklıklar... 
     Gıcık 1 Şenol Güneş çok başarılı bir teknik yönetim gösterdi. Maçın ilk yarısı 1 - 0 üstünlüğümüz ile sonuçlanınca herkes onu ve "çocuklarını" alkışlamadı mı Maç galibiyetimizle bitse Şenol Güneş’e düzülecek övgüleri tahmin edebiliyor musunuz 
     Gıcık 2 Skora göre eleştiri yapmaktan vazgeçin beyler Maçın son 4 dakikasına beraberlikle giren Türkiye, hakemin o gıcıklığı olmayıp da maçtan bir puanla çıksaydı, 90 dakika baş tacı edilmeyecek miydi 
     Gıcık 3 Şenol Güneş, en başarılı futbolcu olan Yıldıray’ı oyundan almakla çok yerinde bir hareket yapmış, böylece takım üzerindeki otoritesini kanıtlamıştır. Maç ilk yarıdaki skorla bitse, spor medyamız bunun nedenlerini ayrıntılı biçimde anlatacaktı, ama olmadı. 
     Gıcık 4 Maçın Koreli hakemi başarılı bir yönetim gösterdi. Nitekim Brezilya’nın ofsayt gölünü ofsayt diye saymadı saysaydı ne icap ederdi ki Bizim aleyhimize icat ettiği penaltıyla da ilk hatasını pardon başarısını telafi etmiş oldu. Nankör adam n’olacak, onları komünistlerin elinden nasıl kurtardığımızı unuttu Haram olsun 
     Gıcık 5 Alpay o faulü yapmakla fair playlikti doğrusu Çocuk, yıllar önce bir maçta penaltı yapmayıp, gole engel olmadığı için az mı eleştirilmişti Alın işte, eleştirileri dikkate alıp biraz geç de olsa hattı hareketini değiştirmek centilmenlik değil de nedir 
     Aslında daha birçok "başarılı" nokta var, ama biz yer darlığı nedeniyle bu kadarını belirtmekle yetiniyoruz. Siz Şenol Güneş aleyhinde yazılanları alıp ters yüz ederseniz, ne kadar başarılı bir teknik direktör olduğunu anlarsınız. Şenol Güneş’i eleştirenleri de Allah ıslah etsin, hayırlara vesile olsunlar, e mi .. 
     Biz Şenol Güneş’e bir iyilik daha yapıp, önümüzdeki iki maç için "baba" nasihatinde bulunalım 
     Şenol’cuğum, şu Karadenizli inadından vazgeç de eleştirilere kulak ver. Otoritemi kanıtlayacağım diye Ogün’den sonra Yıldıray gibi yıldızları da kesmeye kalkma. Ve de vefa göstereceğim diye Hakan Şükür gibilerinde ısrar etme. Bak, Kemal Derviş bile politikayı öğrenmeye başladı, sen inatla yerinde sayma. Bizden sana "baba" nasihati .. 
     
     Bir şiir 
     Nazım Hikmet’i doğumunun 100. yılında, ölümünün 39. yıldönümünde büyük şairin dizelerini "Bahçe" dergisinin mayıs - haziran sayısından aktararak anıyoruz 
     "Bu sıcaklarda seni düşünüyorum bilmiyorum aklımda en çok kalan ne gözümün önüne gelen boynun mu bileklerin mi çıplak ayağın mı bana benim olurken söylediklerin mi " 
     
     







Bahçeli ve basın 


Türkiye'deki evrensel bir başarı açlığı 


Ya seversin... 


Bahçeli tutarlı 


Kelime haznemiz bizi yansıtıyor 


Bahçeli, seçim kampanyası için düğmeye bastı 


Siyasi defile... 


Parti kurmak kolay da... 


Enflasyona rabbena mı, ettehıyyatü mü 


Futbol gıcığı 


Takvimi yakalamak... 


Kahvehane sohbeti için rehber 


Yeniden yapılanma 


Devlet Bahçeli’nin açık sözlülüğü 


Daha 180 dakika var 


Dava çeşidi çok 


İş Bankası’ndaki CHP hisselerinin satış formülü 


</TEXT>
</DOC>
