<DOC>
<DOCNO> 83300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo15.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarayan "1.5 milyon dolar getiren Sergen'i alır" 
</HEADLINE>
<TEXT>

     Siirt Jet-Pa Spor Kulübü Başkanı Takiddin Yarayan, Sergen Yalçın'ın bonservis bedelini 1.5 milyon dolar olarak açıkladı. Yarayan, ''1.5 milyon doları getiren kulüp Sergen'i alır'' dedi. 
     Sergen'e talip olan Beşiktaşlı yöneticilerle görüştüğünü kaydeden Yarayan, Galatasaray'dan talep ettikleri bonservis bedelini Beşiktaş'tan da istediklerini ifade etti. 
     Siyah-beyazlı yöneticilerin konuyu yönetim kurulunda görüşeceklerini anlatan Takiddin Yarayan, konunun 1 hafta içinde neticeye ulaşacağını sandığını vurgulayarak, ''Hangi kulüp istediğimiz parayı verirse Sergen'i o alır. Sergen olaya profesyonelce bakıyor'' diye konuştu. 
     Yarayan ayrıca, Kombassan Konyaspor maçında çıkan olaylar nedeniyle hükmen yenilginin yanı sıra, 3 puanlarının silinmesine büyük tepki gösterdi ve Futbol Federasyonu'nun bu kararla adeta kendilerine ''küme düşün'' dediğini kaydetti. Yarayan, Futbol Federasyonu Tahkim Kurulu'na başvurarak, haklarını arayacaklarını ifade etti. 
     





</TEXT>
</DOC>
