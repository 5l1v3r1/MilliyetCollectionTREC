<DOC>
<DOCNO> 69707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/guncel/gun09.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Miyavımı duyan var mı 
</HEADLINE>
<TEXT>

     İzmit’te apartman boşluğuna düşen ve 2 gün boyunca aç - susuz kalan kedi, itfaiyenin düzenlediği operasyonla kurtarıldı. İnönü caddesindeki Pınar apartmanının havalandırma boşluğuna düşen kedinin sürekli bağırmasını duyan apartman sakinleri de, kurtarma çalışmalarında başarısız olunca, itfaiye ekiplerinden yardım istemek zorunda kaldı. Olay yerine gelen ekipler, havalandırma boşluğuna açılan kapıyı kırarak içeri girdi. 2 gün sonra özgürlüğüne kavuşan kedi de hemen dışarıya fırlayarak kayıplara karıştı. Kedinin bağırmasına dayanamadığını söyleyen apartman sakinlerinden Dursun Metin 65 , şöyle konuştu "Kedi sürekli bağırıyordu. Önce yerini belirleyemedik. Bu yüzden yiyecek ya da su veremedik. Açlıktan ölecek diye çok korktuk. Neyse ki kapının açılmasıyla özgür kaldı". 
     



 GÜNCEL 


















</TEXT>
</DOC>
