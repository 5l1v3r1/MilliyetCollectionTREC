<DOC>
<DOCNO> 69976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun08.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da etnik çatışmalar tırmanıyor, Hintliler ayaklandı... 
</HEADLINE>
<TEXT>

     Hindistan'ın Gucarat eyaletinde dün bir grup Müslüman'ın Hintlileri taşıyan treni yakmasından sonra eyaletin en büyük kenti Ahmedabad'da ayaklanma çıktı. 
     Polis ve görgü tanıklarının verdiği bilgiye göre, kentte Müslümanlar ile Hintliler arasında çatışma yok, ancak sokaklara dağılan Hintliler, Müslümanlara ait mallara zarar veriyor ve dükkanları yağmalıyor. Müslümanların sahibi olduğu en az üç restoran ve bazı oteller ateşe verildi. 
     Kentteki Müslümanların evlerinden çıkmamaları yolunda önceden uyarıldığı belirtildi. 
     Trenin yakıldığı Godhra kentine 25 kilometre uzaklıktaki bir kasabada da, bir caminin yakıldığı bildirildi. 
     Hindistan'ın Gucarat eyaletinde, Ayodhya kentindeki dini törenden evlerine dönen Hintli eylemcileri taşıyan trenin Godhra'da bir Müslüman grup tarafından yakılması sonucu 58 kişi ölmüştü. 
     Trenin yakılmasından sonra dün çeşitli yerlerde çıkan olaylarda, 8 Müslüman öldü. 
     Hintli eylemcilerin bağlı olduğu Dünya Hint Konseyi, Ayodhya'da 16. yüzyıla ait caminin yıkıldığı bölgeye tapınak yapmak istiyor. 
     






</TEXT>
</DOC>
