<DOC>
<DOCNO> 64903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/magazin/mag01.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir ilk İlk üçe beş güzel girdi 
</HEADLINE>
<TEXT>

     BORA ENGİN 

     MANKENLİK ajansı sahibi Hakan Seçen’in düzenlediği Look Models Search’ yarışmasına 21 ülkeden 36 aday katılınca, bu bollukta ilk üçe de beş kişi birden girdi. Yarışmada Rusya’yı 5, Polonya, Yugoslavya ve Çek Cumhuriyeti’ni 3’er, Macaristan, Portekiz, Slovakya, İngiltere ve Bosna’yı da 2’şer aday temsil etti. Türkiye dahil 12 ülke adına da birer yarışmacı podyuma çıktı. Efendy Show Theatre’daki yarışmanın şarkıcı Kenan Doğulu, müteahhit Yurdal Sert ve ABD’li aktör John Philip Law gibi isimlerden kurulu jürisi de, iki birinci, bir ikinci, iki de üçüncü güzel seçti. Birinciliği Polonyalı İzabela Folga ve Portekizli Ana Sofia Martins paylaştı. İkinci Çek Veronika Svobodova oldu. Estonyalı Kristel Jogis ve Avusturyalı Verena Vorraber üçüncü seçildi. Türkiye’yi temsil eden Nilay Dorsa ise dereceye giremedi. 
     



 MAGAZİN 













</TEXT>
</DOC>
