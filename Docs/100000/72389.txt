<DOC>
<DOCNO> 72389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sonspo09.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant Antalya'ya gitti... Oğuz Çetin idman maçında 2 forvete döndü 
</HEADLINE>
<TEXT>

     Fenerbahçe, Malatyaspor ile yapacağı lig maçının hazırlıklarını tek antrenmanla sürdürdü. 
     Ümit Milli Takımı'nın Polonya ile yapacağı özel maçı izlemek için Antalya'ya giden teknik direktör Werner Lorant'ın yer almadığı antrenmanda, antrenör Oğuz Çetin yönetiminde futbolcular koşu ve depar çalışmasının ardından tam sahada çift kale maç yaptı. 
     Antrenör Oğuz Çetin, antrenman maçında, forvette 2 oyuncuya görev verdi. 
     Son haftalarda yapılan maçlarda 4'lü forvet oynatan Lorant'ın tersine Oğuz Çetin, yalnızca Oktay ve Revivo'yu ileri uçta oynattı. 
     Lazetiç ve Yusuf da bugün yine as takımda yer alırken, Andersson, Simao, Hakan ve Rapaiç'in yedek takımda oynaması dikkat çekti. 
     Dünkü antrenmanda yedek takımda oynayan Johnson ve Ogün ise bugün yeniden as takımda yer aldı. 
     Antrenman maçında yedek takım, as takımı 5-1 gibi farklı bir skorla yendi. Yedeklerin gollerini Andersson, Hakan, Rapaiç, Ali Akdeniz ve Ceyhun atarken, as takımın tek golü Oktay'dan geldi. 
     Çift kale maçta as takımın, yedek takıma rakip sahada pres uygulaması ve top kapma çalışması dikkati çekti. Antrenmana, ümit milli takımda bulunan Serhat, PAF takımda yer alan Recep, Fahri ve Bilal katılmadı. Fenerbahçe, Malatyaspor maçı hazırlıklarını yarın yapacağı çift antrenmanla sürdürecek. 
     






</TEXT>
</DOC>
