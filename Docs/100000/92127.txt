<DOC>
<DOCNO> 92127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/spo03.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay harek tı 
</HEADLINE>
<TEXT>

Galatasaray, Aston Villa ile yıldız futbolcu için prensip anlaşmasına vardı. İngilizler, para garantisi isteyince, devreye Futbol Federasyonu girdi 
     CÜNEYT KARAKAYA 

     GALATASARAY, transfer gündeminde ilk sıraya Aston Villa’da oynayan Alpay Özalan’ı aldı. Sarı - Kırmızılı takım, eski Başkanlar’dan Selahattin Beyazıt’ın girişimleri sonrasında, İngilizler ile anlaşma noktasına geldi. Maddi sıkıntıyı duyan İngiliz kulübü yöneticileri, Cim - Bom’dan para garantisi istedi. Bu gelişme üzerine Futbol Federasyonu devreye girdi. 
     FUTBOL Federasyonu’nun para garanti vermesinin ardından, Aston Villa’nın bu transfere bakış açısı daha da yumuşadı. Sarı - Kırmızılılar’ın Şampiyonlar Ligi’nden gelecek olan parayı, Alpay’ın bonservisinde kullanacağı bildirildi. Öte yandan kulübe yakın çevreler, Galatasaray’ın Blackburn Rovers’ta oynayan Tugay için de teklif yapmaya hazırlandığını iddia ettiler. 
     
E.Albayrak pürüz çıkardı      ALMANYA’NIN Bielefeld Takımı’nda oynayan Erhan Albayrak’ın, Lucescu döneminde her şartta anlaşma yapılmasına karşın, kendisine yollanan sözleşmeyi imzalamadığı açıklandı. Bu davranış, Sarı - Kırmızılı yönetimin tepkisini çekerken, olayı öğrenen Teknik Direktör Fatih Terim’in, sezon sonunda bu transferden vazgeçtiği öğrenildi. 
     
UEFA’ya hazırlık      ŞAMPİYONLAR Ligi’nde mücadele edecek olan Galatasaray’da, Ali Sami Yen’in hazırlıkları hızlandırıldı. Saha ve tribünlerin yenilenmesi için başlanılan tadilatın 20 gün içinde bitirileceği açıklandı. 19 Temmuz’da, UEFA gözlemcilerinin, stadı inceleyeceği bildirildi. Eğer heyetten, "Uygun" raporunu çıkarsa, Şampiyonlar Ligi maçları yine Ali Sami Yen’de oynanacak. 
     



 SPOR 

































</TEXT>
</DOC>
