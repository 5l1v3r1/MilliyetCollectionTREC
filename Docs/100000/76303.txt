<DOC>
<DOCNO> 76303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/siyaset/siy03.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Peki, Sayın Parlamenter 
</HEADLINE>
<TEXT>
PKK ne örgütü 
Ankara’da bulunan Hollandalı parlamenterler PKK’yı "farklı organizasyon" olorak tanımlarken, "terör örgütü" demekten ısrarla kaçındılar 
     ANKARA Milliyet 

     Türkiye’de bulunan Hollandalı parlamenterler, terör listesine almadıkları PKK konusundaki "kaçamak" açıklamalarıyla görüştükleri yetkilileri şoke ettiler. Kendi topraklarında eylem yapmayan örgütü terör listesine almanın zor olduğunu ifade eden heyetin sözcüsü Gewrrit Jan Van Oven, PKK’dan söz ederken de "terör örgütü" demekten ısrarla kaçındı. 
     Devlet Bakanı Nejat Arseven, dün Hollanda Parlamentosu AB Dış İlişkiler Komisyonu üyelerini kabul etti. Aralarında Türk Parlamento üyesi Coşkun Çörüz’ün de bulunduğu heyet adına konuşan Oven, AB Konseyi’nin terör listesine değinerek, "Bu konudaki tartışmalar h l devam etmektedir. PKK gibi farklı organizasyonlar da bu tartışmanın içindedir. PKK ile ilgili tartışmalar sürüyor. Hollanda hükümeti, bu konuda bir araştırma süreci başlatmıştır. Nisan ayı sonunda terör örgütleriyle ilgili bir sonuca varılacak ve parlamentoda değerlendirilecektir" dedi. 
     Oven, "PKK’nın Hollanda topraklarında suç işlediğine dair sağlam kanıtların olması gerekiyor" diye konuştu. 
     Oven, El Kaide’nin Hollanda sınırları içinde faaliyet göstermediği için terör örgütü olarak tanınıp tanınmadığı sorusunu yanıtlarken de, Hollanda’da diğer ülkelere yönelik terörist eylem hazırlığı olursa, bunun örgütün listeye eklenmesinde etken olacağını kaydetti. 
     



 SİYASET 










</TEXT>
</DOC>
