<DOC>
<DOCNO> 65632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/siyaset/asiy.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçiyi geri gönderin’ 
</HEADLINE>
<TEXT>

İsveç eski sefiresi Nil Liljegren Broşürü görünce tüylerim diken diken oldu. Büyükelçi, istenmeyen adam ilan edilmeli’ 
     UTKU ÇAKIRÖZER Ankara 

     İsveç Büyükelçiliği’nin İzmir’de dağıttığı broşüre en büyük tepkiyi aynı ülkenin eski Ankara Büyükelçisi Henri Liljegren’in eşi Nil Liljegren verdi. 
     Kriz yaratan broşürün eşi görevdeyken Ankara’ya gönderildiğini belirten Nil Liljegren, "Biz kimsenin eline geçmesin diye bunları tavan arasına sakladık. Yeni büyükelçi bunları indirip dağıtmış. Türkiye sert tepki vermeli, büyükelçiyi persona non grata istenmeyen adam’ ilan etmeli" dedi. 
     Eşinin Ankara’daki görevi süresince Atatürkçü, laik çıkışları ve yabancılara karşı Türkiye’yi savunan tavırlarıyla öne çıkan Nil Liljegren, İsveç Büyükelçiliği’nce dağıtılan broşürle ilgili şu değerlendirmelerde bulundu 
     "Türk-İsveç ilişkilerinin bu hale gelmiş olmasını görmek çok üzücü. Tüylerim diken diken oldu. Yeni büyükelçinin Anne Dismorr kasıtlı davrandığını söylemek istemiyorum. Tecrübesizlik demeyi tercih ederim. Türkiye çok sert tepki göstermelidir. Ben de dün MHP Genel Başkan Yardımcısını aradım. Eşiyle konuşup çok sert tepki gösterilmesini istedim. Açıklama yapmış ama yeterince sert değil." 
     
     Dışişleri tepkisini iletti 
     Bu arada dün, İsveç’in Ankara Büyükelçi Müsteşarı Dışişleri Bakanlığı’na çağrılarak Türkiye’nin tepkisi sert bir biçimde iletildi. MHP Genel Başkan Yardımcısı Şevket Bülent Yahnici de İsveç’in davranışının, Avrupa’nın Türkiye’ye karşı tavrının küçük bir örneği olduğunu söyledi. 
     



 SİYASET 











</TEXT>
</DOC>
