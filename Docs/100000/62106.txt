<DOC>
<DOCNO> 62106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/ekonomi/eko07.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
En pahalı sokak, Güniz Sokak 
</HEADLINE>
<TEXT>

Emlak vergisinde beyan dönemine girilirken takdir komisyonlarının belirlemelerine göre, Ecevit ve Yılmaz’ın evlerinin metrekaresi 200 milyon, Demirel’inki ise 350 milyon lira oldu 
     Emlak vergisinde genel beyan dönemi öncesi, Türkiye’nin en kıymetli yerleri İstanbul’daki İstiklal Caddesi ile İzmir’deki Opera ve Nadir Nadi Caddeleri olarak belirlendi. Başbakan Bülent Ecevit ve Başbakan Yardımcısı Mesut Yılmaz’ın konutları ile DYP lideri Tansu Çiller’in yalısının bulunduğu yerlerde metrekare fiyatı 200 milyon, dokuzuncu Cumhurbaşkanı Süleyman Demirel’in evinin bulunduğu Güniz Sokak’ta ise 350 milyon lira oldu. 
     Emlak vergisinde dört yılda bir gerçekleştirilen genel beyan dönemi mart ayında başlayacak. 17 - 18 milyon dolayında vatandaş, mart, nisan ve mayıs aylarında belediyelerin oluşturduğu emlak vergisi bürolarına giderek, belediye ve mücavir alan sınırları içinde kalan bina, arsa ve arazileri için yeni beyanname verecek. 
     
İlk taksit ağustos ayında      Belediye ve mücavir alan sınırları dışında kalmakla birlikte ticari ve sınai faaliyetlerde kullanılan arsa ve binalar da beyanname kapsamında bulunacak. 
     Beyan edilen değerler üzerinden de binalar için binde 2, arsalar için binde 3, araziler için de binde 1 oranında vergi verilecek. Maliye Bakanlığı’nın ağustos ayı sonuna kadar uzatma yetkisinin bulunduğu genel beyan dönemi içinde, emlak vergisinin ilk taksidi de yatırılacak. İkinci taksit ise kasım ayında ödenecek. 
     



 EKONOMİ 















</TEXT>
</DOC>
