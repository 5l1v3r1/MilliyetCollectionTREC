<DOC>
<DOCNO> 93406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo04.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da Jarro krizi 
</HEADLINE>
<TEXT>

Kampa katılmayan Brezilyalı futbolcu yüzünden, Samet Aybaba ile yönetim karşı karşıya kaldı. Yöneticilerin Kampa katılsın’ önerisini, başarılı teknik adam reddetti 
     HAZIRLIK kampına katılmayan Trabzonspor’un Brezilyalı oyuncusu Marcio Jarro, Bordo - Mavili kulüp için sorun olmaya devam ediyor. Bordo - Mavili yönetimin, Kampa katılsın’ teklifini, Teknik Direktör Samet Aybaba sert bir dille geri çevirdi. Bu gelişme üzerine Sambacı, İstanbul’dan Trabzon’a gitti. Aybaba’nın isteği doğrultusunda Jarro’nun PAF Takım ile birlikte çalışacağı bildirildi. 
     SUÇSUZ olduğunu iddia eden Jarro, menajeri Miranda’nın kendisini yanlış yönlendirdiğini açıkladı. Brezilyalı futbolcu, "Dönüş tarihim ve uçak biletim hakkında sağlıklı bilgiler alamadım. Trabzon’da oynamak istemesem, dönmezdim" dedi. Yönetim Kurulu’nun ortak ricası doğrultusunda, Jarro için Başkan Özkan Sümer’in Aybaba ile bir görüşme yapacağı iddia edildi. 
     
     Taksitler ödeniyor 
     TRABZONSPOR Yönetimi, futbolcuların transfer taksitlerinin ilk bölümünü Gerede kampında dağıtma kararı aldı. Taksitler, söz verildiği üzere çek ve nakit olarak verilecek. Genel Sekreter Mahmut Ören, "Bütün gücümüzle ekonomik sorunları aşmaya çalışıyoruz. Sadece bizim için değil, bütün kulüplerimiz ekonomik olarak kritik günlerin eşiğinde. Bu dönemi karşılıklı özveri ile hasarsız atlatmak istiyoruz" dedi. 
     
     Erman MR çektirdi 
     GEREDE’DE yapılan hazırlık çalışmalarını sakat olduğu için düz koşu ve kondüsyon çalışmasıyla sürdüren Erman MR çektirdi. Yıldız futbolcunun bir süre daha takımdan ayrı çalışacağı öğrenildi. Öte yandan geçtiğimiz sezon sonu karın kaslarından ameliyat olan Erman Özgür, ağrılarının devam etmesi üzerine kendisini ameliyat eden doktor ile görüştü. Yıldız futbolcunun şikayetinin 6 ay daha sürebileceği bildirildi. 
     



 SPOR 




























</TEXT>
</DOC>
