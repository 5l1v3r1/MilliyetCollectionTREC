<DOC>
<DOCNO> 88339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo06.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası toplarına doğru hava basılmadığı iddiası... 
</HEADLINE>
<TEXT>

     17. Dünya Kupası finallerinde kullanılan ve ''Fevernova'' adı veilen toplara doğru hava basılmadığı iddia edildi. 
     ABD Milli Takımı Teknik Direktörü Bruce Arena, dün D Grubu'nda Portekiz ile yaptıkları ve 3-2 kazandıkları maçta her 2 takımın yetkililerinin de sahadaki bazı toplara az hava basıldığından yakındıklarını söyledi. 
     Arena, toplara gereken havanın verilmiş olması durumunda dün daha iyi futbol oynayacaklarını savundu. 
     FIFA Sözcüsü Keith Cooper da Güney Kore'nin Suwon kentinde yaptığı açıklamada, yakınmalarla ilgili olarak, maçtan sonra tüm topların teste tabi tutulduğunu ve FIFA'nın şartnamelerine uygun bulunduğunu bildirdi. 
     Birçok futbolcu ve teknik direktör, maçlarda kullanılan ve kupa için Adidas firmasına yaptırılan toplardan yakınırken FIFA, Dünya Kupası'nda en iyi topların kullanıldığını açıkladı. 
     ABD'nin dünkü maçta golünü atan forvet Brian McBri de da topun yapımında herhangi bir sorun olmadığını, yalnızca biraz havasının eksik olduğunu belirterek, hava basıncının, pas verirken ve şut atarken topun gidişini kesinlikle etkilediğini söyledi. 
     





</TEXT>
</DOC>
