<DOC>
<DOCNO> 61979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/agun.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım Hikmet’in 39 yıllık sırrı 
</HEADLINE>
<TEXT>

Ünlü şairin, eşi Vera ile yaşadıkları evi terk etmeyi düşündüğü günlerde öldüğü ortaya çıktı. Gizli sevgili Adile Hüseyinova, Moskova'da yıllar sonra şairi anlattı... 
     Doğumunun 100. yıldönümü kutlamalarına hazırlanılan ünlü şair N zım Hikmet'le ilgili 39 yıldır gizli kalan büyük bir sır ortaya çıktı. 
     N zım Hikmet'in, şiirlerine ilham kaynağı olan "saçları saman sarısı kirpikleri mavi" karısı Vera ile yaşadıkları evi, öldüğü gün, 3 Haziran 1963'te terk ederek gizli sevgilisi Adile Hüseyinova'nın evine yerleşme planı yaptığı belirtildi. N zım'ın, 60'lı yaşlarına doğru şık olduğu Vera'nın eski kocasıyla gizlice buluşmakta olduğunu öğrenmesiyle evi terk etmeye karar verdiği kaydedildi. 
     Şimdi 73 yaşında olan Hüseyinova, Moskova'da zor koşullarda yaşadığı tek odalı evde ünlü şairle ilgili çok önemli açıklamalarda bulundu. Hüseyinova, N zım'la 1961'de tanıştığını belirterek şunları söyledi 
     "Onu görünce ağzım açık kaldı. Çok yakışıklıydı. O da bana uzun süre şaşkınlıkla baktı. Yüzümü avuçlarının içine aldı, gözleri buğulandı. Sonradan anladım ki, Türk kadınına benzerliğim onu çok etkilemişti. Beni annesine de benzetirdi." 
     
     Bakü’de birlikte olduk’ 
     N zım'ın Vera ile yaşadığı eve defalarca gittiğini anlatan Hüseyinova, "Ancak N zım o evde benimle asla yakınlaşmadı. İki kez Bakü'de buluştuk. Birbirimizle yalnızca orada yakın olduk, birlikte olduk" dedi. 
     Ölümünden üç gün önce 31 Mayıs 1963'te N zım'ın evine geldiğini kaydeden Hüseyinova, şöyle devam etti "Bu bana Allah'ın bir lütfuydu. Birkaç dakika önce çıkmış olsaydım, beni evde bulamayacaktı, belki de ölmeden önce onu bir daha göremeyecektim. Evde yine sustu. Dalıp gitti. 'Dalından koparılmış bir yaprak gibiyim. Dolaşıyor, dolaşıyor, nereye düşeceğimi bilmiyorum. Muhtemelen de yurduma düşmeyeceğim' dedi. Bir süre sonra da, 'Yaşamdaki en zor, en korkunç şey aldatılmak. Daha zoru yok' dedi. Bu sözleri işitmek çok ağırdı. Hıçkırıklarla ağlamaya başladım." 
     "Senin için ne yapabilirim " sorusuna N zım'ın, "Benimle ağlaman bana yeter" yanıtını verdiğini belirten Hüseyinova, şöyle devam etti "Gözlerimi öptü ve 'Bu bizde veda anlamına gelir' dedi." 
     N zım, ertesi gün gelerek, Hüseyinova'ya daha önce söz verdiği daktiloyu getireceğini bildirdi ve ayrıldı. 
     Hüseyinova, 3 Haziran 1963'te, saat 12.00'de N zım'ı beklerken, ünlü şair birkaç saat önce ölmüştü. 
     



 GÜNCEL 

























</TEXT>
</DOC>
