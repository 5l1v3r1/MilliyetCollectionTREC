<DOC>
<DOCNO> 68788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk m olsa kurtulacak 
</HEADLINE>
<TEXT>

Boynundan aşağısı tutmadığı için birilerinin yardımı olmadan yaşayamayan Yıldırım, hükümlü değil tutuklu olduğu için 9 aydır cezaevinde yatıyor... 
     SEMRA KARDEŞOĞLU 

     Geçirdiği trafik kazası sonucu boynundan aşağısı felç olduktan sonra yasadışı TKPML - Birlik örgütü üyesi olduğu iddiasıyla tutuklanan Hüseyin Yıldırım, Adli Tıp Kurumu’nun "Cezası CMUK’un 399. maddesi uyarınca ertelenmelidir" kararına rağmen dokuz aydır hapiste. 
     İstanbul 6 Nolu DGM, yasadan sadece hükümlülerin yararlanabileceği gerekçesiyle tahliye istemini reddetti. Yıldırım’ın avukatı Mihriban Kırdök, ertelemenin bir süre öncesine kadar tutuklulara da uygulandığını belirterek uygulamanın Anayasa’nın eşitlik ilkesine aykırı olduğunu iddia ediyor. 
     
Felçli halde tuttuklandı      Reklam işleriyle uğraşan 42 yaşındaki Hüseyin Yıldırım, Mayıs 2001’de arkadaşının kullandığı otomobille, ayrıldığı eşinden olan kızını gezdiriyordu. Gebze yakınlarında alkollü bir şoför otomobillerine çarptı. Camdan fırlayan Yıldırım’ın, omuriliği ve kafatası kırılırken, boynundan altı felç oldu. Artık o yatağa bağlı biriydi ve yaşamını yakınlarının desteğiyle sürdürecekti. Ve Temmuz 2001’de bir yasadışı örgüt operasyonu nedeniyle gözaltına alındı. Tutuklanıp önce Bayrampaşa Cezaevi’ne, ardından da halen yatmakta olduğu Tekirdağ F Tipi Cezaevi’ne gönderildi. 
     
Delilleri nasıl karartır      Ağabeyi Haydar Yıldırım, kardeşi için Adli Tıp Kurumu’ndan "Cezaevi koşullarında yaşamını sürdüremez" yolunda bir rapor aldı. Ancak, İstanbul 6 Nolu DGM söz konusu yasanın tutuklulara değil hükümlülere uygulandığını gerekçe göstererek Yıldırım’ın tahliyesini reddetti. 
     "Felçli bir insan delilleri nasıl karartabilir, nasıl kaçabilir " diyen Haydar Yıldırım şunları söylüyor "Kardeşimin hayati tehlikesi var. Ona şu anda koğuşunda biri ölüm orucunda olan diğeri operasyonda yaralanan arkadaşları bakıyor." 
     



 YAŞAM 




















</TEXT>
</DOC>
