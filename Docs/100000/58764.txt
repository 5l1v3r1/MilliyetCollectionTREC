<DOC>
<DOCNO> 58764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo13.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, 2 yabancı oyuncu ile flörtte... 
</HEADLINE>
<TEXT>

     Trabzonspor Kulübü Başkan Yardımcısı Ahmet Ağaoğlu, Almanya ve Avusturya'da toplam 5 yabancı oyuncuyla görüştüğünü ve bunlardan 2 tanesini kadrolarına dahil etmeyi düşündüklerini söyledi. 
     Ağaoğlu, 1 Nijeryalı, 2 Brezilyalı, 2 de Alman futbolcuyla görüşme yaptığını belirterek, ''Bu oyuncularla ilgili konuyu, bu akşam veya yarın yönetim kurulunda yapacağımız görüşmelerde bir karara bağlayarak, 2'sini kadromuza dahil etmeye çalışacağız'' dedi. 
     İmza atılmadan hiçbir transferin bitirilmeyeceğini de ifade eden Ağaoğlu, şunları söyledi 
     ''Transferde her an her şey olabilir. Nijeryalı Akwuegbu görüştüğüm oyuncular içerisinde, ancak bu futbocuyla bir anlaşma sağlamadık. Anlaşsaydık, bu futbolcuyu alır, Türkiye'ye getirirdim. Şu ana dek bir futbolcuyla anlaşma sağlamadık. Bugün veya yarın yönetim kuruluna sunacağım rapor doğrultusunda, bir karar vereceğiz.'' 
     






</TEXT>
</DOC>
