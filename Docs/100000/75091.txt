<DOC>
<DOCNO> 75091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun25.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Suudi barış planını red etti 
</HEADLINE>
<TEXT>

     İsrail, Arap liderlerinin kabul ettiği Suudi barış planını reddederek, planın bugünkü şekliyle başarı şansı bulunmadığını bildirdi. 
     İsrail Dışişleri Bakanlığı sözcüsü Emmanuel Nachshon, ''Arap Birliği zirvesinde sunulan plan incelemeye değmez'' dedi. 
     Nachshon, bir taraftan bağımsız Filistin devletinin kurulması için müzakerelere başlamayı, diğer taraftan da mülteci durumundaki Filistinlilerin İsrail'e gelmesini kabul edemeyeceklerini söyledi. 
     Sözcü, bunun ''İsrail devletinin yok olması'' anlamına geldiğini ve bunu kabul etmeyeceklerini belirtti. 
     Başlangıçta Suudi önerisini reddetmediklerini söyleyen Nachshon, ancak bunu son şekliyle görüşmelerinin mümkün olmadığını kaydetti. 
     Arap zirvesinde benimsenen plan, İsrail'in tüm Arap topraklarından çekilmesi karşılığında bu ülkeyle ilişkilerin normalleştirilmesini öngörüyor. Planda ayrıca İsrail'den Filistin devletini ve Filistinli mültecilerle ilgili olarak, mültecilerin iade edilmesi veya onlara tazminat ödenmesini öngören BM kararı çerçevesinde ''adil çözüm''ü kabul etmesi isteniyor. 
     






</TEXT>
</DOC>
