<DOC>
<DOCNO> 60728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/soneko09.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Başkasının parasıyla bankacılık yapılmaz" 
</HEADLINE>
<TEXT>

     Devlet Bakanı Kemal Derviş, bankacılık operasyonunda hedefin finans sektöründe tam şeffaflık olduğunu belirterek, "başkasının parasıyla bankacılık yapılmaz" dedi. 
     Bakan Derviş, TRT'de yayımlanan "Derviş'le 2002'ye Bakış" adlı özel programda, bankaların sermayesini yitirmesi durumunda, fona Tasarruf Mevduatı Sigorta Fonu alınmaya devam edileceğini kaydetti. 
     Böyle bir bankaya devlet desteğinin söz konusu olmadığını vurgulayan Derviş, "Devlet desteği hala sermayesi olan yani sıfırın üstünde ancak bu sermayesinin bir kısmını kriz nedeniyle yitirmiş bankalara çok şeffaf ve aslında zor şartlarda verilecek. Bu şeffaflığa hiçbir zaman Türkiye'de ulaşamadık" dedi. 
     Büyüme hedefinin yüzde 3'e çekilmesinin, dünya konjonktüründe yaşanan son olumsuzluklardan kaynaklandığını ifade eden Derviş, bunun ihtiyatlı bir oran olduğunu, kendisinin ve ekonomi yönetiminin yılı bu büyümeyi aşan bir sonuçla kapatacaklarını kaydetti. 
     Derviş, siyasi geleceğine ilişkin sorular üzerine de, "istesem de yapabilir miyim, ciddi şüphelerim var" dedi. 
     






</TEXT>
</DOC>
