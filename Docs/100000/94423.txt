<DOC>
<DOCNO> 94423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko11.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Bir süredir belirsizlik konusu olan erken seçim, Devlet Bakanı ve Başbakan Yardımcısı Devlet Bahçeli'nin açıklamalarının ardından finans piyasalarının ilk gündem maddesine yükseldi. 
     Şekeryatırım Menkul Değerler A.Ş. Kurumsal Finansman ve Araştırma Bölümü Müdür Yardımcısı Aslı Yüksel, geçtiğimiz hafta gerçekleşen iki önemli zirve sonucu koalisyonu oluşturan siyasi parti genel başkanları tarafından erken seçim olmayacağının açıklandığını hatırlattı. 
     Ardından ekonomiden sorumlu Devlet Bakanı Kemal Derviş'in siyasette daha etkin olacağını açıkladığını belirten Yüksel, bu açıklamanın piyasalarda yansımalarının hemen görüldüğünü, Borsa'da hacmin arttığını, dövizde gerilemenin yaşandığını ve faizler yüzde 74.50'lere kadar çekildiğini anımsattı. 
     Şekeryatırım Menkul Değerler A.Ş. Kurumsal Finansman ve Araştırma Bölümü Müdür Yardımcısı Yüksel, şunları kaydetti 
     ''Sayın Devlet Bahçeli, erken seçim tarihi vererek geri dönümü zor net bir açıklama yaptı. Hisse senetleri piyasasında geri çekilmeyi başlattı, gelen olumsuz açıklamalar 8,500 desteğinin kırılmasına neden olursa uzun vadeli dip noktamıza 0.44-0.46 cente gerilemeyi beraberinde getirebilir. 
     Dövizde ise zaten primli olan kurların yukarı hareketinde yavaşlama olacağını düşünüyoruz. Bu haftaki 4.2 katrilyon liralık itfaya karşılık gelen ihalelerde faiz oranı yine yukarda çıkarak hazinenin yükünü arttırmaya devam edecek gibi görülüyor.'' Yüksel, bu hafta yapılacak açıklamaların izlenmesi gerektiğini ve her açıklamanın orta vadeli yatırım kararlarını belirleyeceğini aktardı. 
     ''Erken seçim aslında sürekli konuşulan ve olasılığını sürekli bize hissettiren belirsizlik kaynaklarından biriydi'' diyen Yüksel, bu tedirginliğin sonuçlanacak olmasının da piyasalarda bir rahatlama yaratabileceğini kaydetti. 
     





</TEXT>
</DOC>
