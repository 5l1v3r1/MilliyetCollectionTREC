<DOC>
<DOCNO> 71820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko08.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan "İşverenler, İş Güvencesi Yasa Tasarısını yanlış anlıyor" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, İş Güvencesi Yasa Tasarısı'nın işverenler tarafından yanlış anlaşıldığını belirterek, yasanın, hiçbir işverenin işçi çıkartmasına engel olmadığını söyledi. 
     
     İş Güvencesi Yasa Tasarısı 
     Bakan Okuyan, Türkiye'nin ILO Sözleşmesi'ne imza attığını, ayrıca AB Katılım Ortaklığı Belgesi ve Ulusal Program'da İş Güvencesi Yasa Tasarısı'nın gündeme alındığını belirterek, şunları söyledi 
     ''Ulusal Program'da kısa vadede İş Güvencesi Yasa Tasarısı'nın 19 Mart tarihine kadar Türkiye tarafından hayata geçirileceği AB'ye taahhüt edildi. İş Güvencesi Yasa Tasarısı işveren tarafından yanlış anlaşılıyor. Bu yasa kesinlikle hiçbir işverenin işçi çıkartmasına engel değil. Bugün Türkiye'de hukuksal başvurularda iş mahkemelerinde işçiler tarafından işverenler aleyhinde açılan davaların büyük bir bölümü işveren aleyhine sonuçlanıyor. Burada hukuksal bir boşluk var. 
     İşveren işçiyi hırsızlık yaparken yakalasa bile işçi mahkemeye başvurduğunda, mahkeme işçiyi haklı bulup, tazminat verilmesini kararlaştırabiliyor. 
     Ben şunu anlatmaya çalışıyorum Yapılan propaganda yanlış. 
     İşveren hiçbir işçiyi çıkaramayacak propagandası yanlış. Bunu bir örnekle anlatmak istiyorum. 100 işçinin çalıştığı bir fabrikada işveren, yaptığı teknolojik yenilemeler sonrasında 60 işçi ile işini yapacağına karar verirse, 40 işçiyi çıkarmasına bu yasa karşı çıkmıyor. Bu yasa, işçileri haklı sebeplerle çıkarma hakkı da veriyor. 
     Öyle olmazsa ne olur 3-4 ay sonra fabrika kapanır ve 100 işçi işsiz kalır. Bunun mantığı yok.'' Bakan Okuyan'ın bazı işverenlerin vasıfsız çalıştırdığı işçileri 10-11 ay çalıştırıp kıdem tazminatı ödememek için işten çıkardığını 
     söylemesi üzerine, ANAP Milletvekili Ekrem Pakdemirli, ''1475'e göre, 6 ay sonra işçiler tazminat hakkı kazanıyor'' diyerek, karşılık verdi. Bakan Okuyan, bunun üzerine, ''Sayın Pakdemirli, daha önce de söylemiştim. Bu konuyu siz iyice tetkik edin. Siz yanlış biliyorsunuz. 13 aydan önce kıdem tazminatı hakkı verilmiyor. Bu konuyu gerekirse grupta da tartışırız'' dedi. -''PERFORMANS KRİTERİ HAZIRLANMALI''- Çalışma ve Sosyal Güvenlik Bakanı Okuyan, kamuda çalışanların sebep olduğu devletin hantal yapısının biraz da 657 sayılı yasada yer alan mutlak bir iş güvencesi olmasından kaynaklandığına dikkati çekerek, ''Ben bunu doğru bulmuyorum. Bence bir performans kriteri hazırlanmalı. Bu kriter çerçevesinde 2-3 yıllık sözleşme yapılmalı. Ama 300 alıyorsa, çalışana 500 lira verilmeli'' diye konuştu. Hazırlanan İş Güvencesi Yasa Tasarısı'nın en mutedil, en muhafazakar yasa tasarısı olduğunu vurgulan Okuyan, ''Bu tasarıya itiraz edenler ve tasarının itiraz edilecek yönleri olacaktır. Ben en doğrusunun sosyal tarafların gayretleriyle hayata geçirileceğine inanıyorum'' dedi. -''KEŞKE İŞÇİLER DE BURADA OLSAYDI''- Bakan Okuyan, Abant'ta yapılan toplantıda tartışmaların bir bölümüne çalışanların da katılmasının daha iyi olacağına işaret ederek, şunları kaydetti ''Burada TİSK'in düzenlediği bir seminer yapılıyor. Onları çağırmamalarını kendi takdirlerine bırakıyorum. Keşke şu anda işçiler de burada olsaydı. Hükümet burada, işveren burada, işçiler nerede '' Bakan Okuyan, seminerden sonra bir gazetecinin, TİSK Başkanı Refik Baydur'un ''Sosyal haklar ekonominin önüne geçti sözlerini nasıl değerlendiriyorsunuz '' sorusuna şu yanıtı verdi 'Ben öyle düşünmüyorum. Gelişmeler o tarzda değil. Bu iddianın alt zemininin ne olduğunu tartışmamız lazım. Bu ülkede 50 yıl süreyle İş Güvencesi Yasa Tasarısı, İşsizlik Sigortası tartışılıyor. Cumhuriyet'in kurulduğu günden bugüne geçen zamanın yarısı bu tartışmalarla geçmiş. Yaptığımız çalışmalara bakarsanız, ilk defa 31 Mart'ta işsizlik ödeneği ödemesi yapılacak. İngiltere'de bu ödeme ilk defa 1911 yılında yapılmış. Türkiye'de 90 yıl sonra bu aşamaya gelinmiş. İngiltere'de çalışan işçilerin Türkiye'dekilerden farkı ne '' Bakan Okuyan, Abant'a gelişinde Türk-İş'e bağlı 20 sendikanın yöneticisi tarafından karanfilerle karşılandı. 
     






</TEXT>
</DOC>
