<DOC>
<DOCNO> 93082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/spor/spo22.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası Notları 
</HEADLINE>
<TEXT>

Seksten güzel ’      SAMBACILAR’IN altın çocuğu Ronaldo, kupayı kazanmanın seks yapmaktan daha güzel olduğunu söyledi. Ronaldo, "İkisinden de vazgeçmek mümkün değil. Ancak seksi her an yapabilirsiniz, Dünya Kupası’nı ise ancak dört yılda kazanabilirsiniz" dedi. Ronaldo, "Kupayı aldık. Birazdan seks de yapacağım" esprisini yaptı. 
     
Karnaval başladı      BREZİLYA’DA halk, şampiyonluğu sokaklarda dans edip, şarkılar söyleyerek kutladı. Finali Rio’nun ünlü Copacabana Plajı’ndaki dev ekrandan izleyen binlerce Brezilyalı sokaklara döküldü. Globo TV’si, "Ronaldo Berlin Duvarı’nı yıktı" yorumunu yaptı. 
     
Kahn’a teselli      FIFA, Oliver Kahn’ı kupanın en başarılı kalecisi seçti. Finale kadar sadece bir gol yiyen, ancak finalde kalesinde iki golle tanışan 33 yaşındaki Kahn, ünlü Sovyet file bekçisi Lev Yashin adına konulan ödülün bu yılki sahibi oldu. 
     
Völler’den övgü      ALMANYA’NIN hocası Rudi Völler, Brezilya’yı, "muhteşem bir takım" olarak nitelendirdi. Völler, "Hak ettiler. Brezilya’ya yenilmek utanılacak birşey değil. Ancak h l hayal kırıklığı yaşıyorum" dedi. Genç hoca, Kahn’ı teselli edip, "Kendisini suçlamamalı. Çünkü müthiş bir kupa çıkardı" diye konuştu. 
     
Rekor izleyici      FİNAL maçı 1.5 milyarı aşkın insanı TV başına çekti. Merakla beklenen final, tribünlerdeki 69 bin kişiyle en fazla ilgi çeken maç oldu. Türkiye - Kore üçüncülük maçı ve Fransa - Senegal açılış karşılaşması da en kalabalık üç maç arasına girdi. 
     
2006 Almanya’da      ASYA’DA düzenlenen ilk Dünya Kupası, final maçı ve renkli kapanış gösterileriyle son buldu. 18. Dünya Kupası, Almanya’nın 12 kentinde 9 Haziran - 9 Temmuz 2006 tarihlerinde gerçekleşecek. 
     
En kötüler de oynadı      BHUTAN’DA Dünya’nın en kötü iki takımı da karşı karşıya geldi. Thimphu kentindeki maçta, Karayip Adaları’ndan Montserrat’ı 4 - 0 mağlup eden Bhutan, 202. sıraya otururken, Montserrat FIFA klasmanının "en kötüsü" olarak kaldı. 
     
En iyi, en hırçın      DÜNYA Kupası’nda uygulanan "maçın adamı" seçiminde Brezilyalı Rivaldo üç kez bu unvanı kazanarak zirveye yerleşti. Kupada yedi karşılaşma oynayan Türkiye’nin üç futbolcusu ise dört karşılaşmada "maçın adamı" seçilmeyi başardı. Hasan Şaş iki, Alpay ve Hakan Şükür de birer kez maçın adamı oldular. 2 kırmızı ve 16 sarı kart gören Ay - Yıldızlı ekibimiz hırçınlıkta ilk sırada oturdu. 
     



 SPOR 



























</TEXT>
</DOC>
