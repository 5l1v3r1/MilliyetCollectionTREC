<DOC>
<DOCNO> 75579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/siyaset/asiy.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna göz yumdu 
</HEADLINE>
<TEXT>

Haklarında ağır suçlamalar bulunan 16 üst düzey bürokratın görevlerini sürdürmelerine göz yuman Gürtuna için kararı İçişleri Bakanlığı verecek 
     İSTANBUL Milliyet 

     İstanbul Büyükşehir Belediyesi’nin üst yönetiminde yaşanan deprem için 2 ay beklendiği, Başkan Ali Müfit Gürtuna’nın harekete geçmemesi üzerine devreye Mülkiye Başmüfettişi Candan Eren’in girdiği ortaya çıktı. 
     İçişleri Bakanlığı Mülkiye başmüfettişlerinin, Albayrak kardeşlere verilen ihalelere ilişkin yürüttüğü soruşturmalar sonucu hazırlanan savcılık iddianamelerinde, son operasyonla görevlerinden alınan 16 üst düzey bürokratın adları sıkça yer aldı. 
     Bu bürokratların görevlerinden alınması için Gürtuna’nın harekete geçmesi beklendi. Ancak DGM’nin görevsizlik kararıyla dosyayı gönderdiği İstanbul ve Eyüp Cumhuriyet başsavcılıklarının iddianameyi hazırlamasının üzerinden 2 ay geçmesine karşın, Gürtuna herhangi bir girişimde bulunmadı. Bunun üzerine devreye Mülkiye Başmüfettişi Candan Eren girdi. Haklarında ağır suçlamalar bulunan 16 bürokratın görevlerini sürdürmelerini sakıncalı gören Eren, çareyi bu kişileri görevden almakta buldu. 
     Söz konusu bürokratların, suç işlemek amacıyla oluşturulan çetenin içinde yer almaları, haklarında "irtikap, zimmet, ihalelere fesat karıştırmak, görevi kötüye kullanmak, özel evrakta sahtek rlık ve kamu kurumlarını dolandırmak" gibi suçlamalar bulunmasına karşın, görevde kalmalarının doğru olmadığı ifade edildi. 
     Haklarında ağır suçlamalar bulunan bürokratların görevlerini sürdürmelerine göz yuman Gürtuna hakkında herhangi bir yasal işlem yapılıp yapılmayacağına da, İçişleri Bakanlığı’nın karar vereceği ifade edildi. 
     
Bu ilk değil      Eren’in talimatıyla kısa süre önce Genel Sekreter Yardımcısı Dursun Ali Çodur, Fen İşleri Daire Başkanı Şaban Erdem ve Fen İşleri Müdürü Yunus Balta açığa alınmıştı. Danışmanlardan büyük bölümünün belediyeye bağlı BiT’lerde işe başlatıldığını ve ardından "başkan danışmanı" sıfatıyla göreve atandıklarını saptayan Mülkiye başmüfettişleri de, Gürtuna’nın yasaya aykırı görev yapan 9 danışmanının eski kadrolarına gönderilmesini sağlamıştı. 
     



 SİYASET 














</TEXT>
</DOC>
