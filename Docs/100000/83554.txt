<DOC>
<DOCNO> 83554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yazar/tamer.html </URL>
<DATE> 2002/05/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kızım, benim için ikinci üniversiteydi 
</HEADLINE>
<TEXT>

Anneler Günü'nde Doğa'cığıma bu köşeden açık teşekkür 
     Hülya Koçyiğit ile kendisi de 2 kız annesi olan kızı Gülşah, 1.5 yaşındaki oğlu Can'ı içi titreyerek seven genç anne Arzum Onan ve kızım Doğa ile ben, Anneler Günü nedeniyle düzenlenen bir panelin konuşmacılarıydık. 
     Omo Kadınlar Klübü'nün ev sahipliğindeki panelde önce bizlere değişik anne tipleri bakınız alttaki yazı tiyatro oyunuyla canlandırıldı. Ardından da Doğa hariç her birimiz, nasıl bir anne olduğumuzu tarif etmeye çalıştık. Hülya Koçyiğit'le benim işim, Gülşah ve Arzum'a göre daha zordu. Zira çocuklarımız da panelist olarak yanıbaşımızda oturuyorlardı. 
     Daha önce de benimle yapılan çeşitli röportajlarda söylemişimdir. Benim için annelik, ikinci üniversiteydi. Ve Doğa'dan aldığım diplomayı, -hiç abartmıyorum- mimarlık diplomamdan çok daha zahmetli bir süreç sonucu elde ettim. 
     Doğa'yı anlayabilmek, onunla çatışmak yerine anlaşabilmek için, üniversitedeki öğrencilik yıllarıma oranla çok daha fazla emek verip göz nuru döktüm, kafa patlattım. Çocuk sahibi oluncaya kadar bana tüm kapıları açan pek güvendiğim zekam, çalışkanlığım ve iç disiplinim, Doğa ile ilişkimizde beni zaman zaman yarı yolda bıraktı. Ama Doğa'yı kendi istediğim kalıplara sokamıyorsam, terk edip gitme şansım da yoktu. Kapana sıkışmış gibiydim 
     Zihinsel sıçramalar da, kapana sıkışmadan yapılamıyor pek galiba. Bir eliniz yağda, diğeri baldayken yaratıcı olamıyorsunuz. 
     Doğa'nın huyunun, becerilerinin ve kişilik özelliklerinin benimkilerden çok farklı olduğunu, onu kendime benzetmemin mümkün olmadığını, olaylar karşısındaki farklı tepkilerimizin bir çatışma noktası değil, tam tersine bir zenginlik olduğunu kavrayabilmem epey zaman aldı. Galiba 10 yaşına kadar falan sürdü. 
     Doğa bugün 23 yaşında. Onunla her türlü sırrımızı paylaştığımız çok yakın iki arkadaşız artık. Onu anlamaya çalışırken, diğer tüm insanlara karşı da daha anlayışlı, farklılıktan ürkmeyen, çeşitliliği paylaşabilen ve keyif alan biri oldum. 
     Teşekkürler Doğa'cığım. Beni zenginleştirdiğin için. Benimle paylaştıkların ve eminim bundan sonra da hiç kısıt koymadan paylaşacakların için... 
     
Hangi anne tipi size daha yakın      Özdeşleştiren anne Kendi hayatlarında yapamadıklarını çocuklarının yapmasını isterler. Onların yerine düşünür, hatta onların ödevlerini bile kendileri yapmaya kalkarlar. İtalik Böyle davranırsak çocuklarımız kararı hep bizden beklerler. Bağımsız davranamazlar. 
     Kontrol eden anne Annesi tarafından sürekli kontrol edilen çocuk, kendi başına karar almakta zorlanır. Yetişkin olduğunda attığı her adımda, vereceği her kararda başkasından onay bekler. Kendisine güveni yoktur. 
     Eleştiren anne Çocuğunun hep olumsuz yönlerini ön plana çıkartır. Dolayısıyla çocuk, sürekli suçluluk duygusu içindedir. Yanlış bir şey yapmamak için dış dünyaya kapanır. Çekingen ve ürkek olur. 
     Baskıcı anne Çocuğunu sürekli baskı altında tutar, beğenmediği davranışları için cezalandırır. İtalik Böyle bir ortamda yetişen çocuk, ya sıklıkla ağlar ve baskılara boyun eğer, ya da isyankar olup doğru - yanlış her söylenene karşı çıkar. 
     İhmal eden anne Çocuğunun ruhsal ve bedensel ihtiyaçlarını aksatır. Onu birey olarak kabul etmez. İletişimsizliğin hakim olduğu bu ortam çocuğun özgüvenini yok eder. 
     Aşırı hoşgörülü anne Her dediği yapılan çocuk bencil olur. Hatta annelerini kontrol edebilirler. Her istediğini elde etmeye alışan çocuğun büyüdüğünde mutsuz olma olasılığı yüksektir. 
     Özgüvenli anne Çocuğunu kendinden bağımsız bir birey olarak kabul ettiği için duygu patlamaları yaşanmaz. Çocuk gerektiğinde eleştirilir, hak ediyorsa ödüllendirilir. Cezalandırma yerine doğrular anlatılır. İtalik Onları birey olarak kabul ettiğimizde çocuklarımız kendilerine çok güvenirler. 
     
     







Küçücük fıçıcık, işi dolu turşucuk... 


66’ncı sone... 


Rahşan Ecevit Bülent bilge konumundadır’ 


Acıyla, kopuşla gelen olgunluk 


Enginar ve çam 


Çocuklardan mesaj var 


KKTC ve Doğu Akdeniz Üniversitesi 


Ya üvey anneler... 


"Karen Fogg'un E - Postalları" 


Gençler, Derviş, liderlik 


Kızım, benim için ikinci üniversiteydi 


United Colors of İdeoloji 


Benim Oyum 


Ekonomide büyüme sinyalleri var ama... 


Annemin elbisecisi 


Dans etmek hiç de hafif bir eylem değil 


</TEXT>
</DOC>
