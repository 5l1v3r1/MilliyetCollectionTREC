<DOC>
<DOCNO> 71233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/spor/spo01.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pirim 11 milyar 
</HEADLINE>
<TEXT>

Beşiktaş yönetimi, Denizlispor’u saf dışı bırakıp, Türkiye Kupası’nda adını finale yazdıran oyunculara 8’er bin dolar verileceğini açıkladı 
     Kesenin ağzı açıldı 
     LİGDE şampiyonluk yarışında iddiasını sürdüren Beşiktaş’ın, Türkiye Kupası’nda da final vizesini alması büyük sevinç yarattı. Siyah - Beyazlı yöneticiler, finalde Kocaelispor ile karşılaşacak olan futbolcularına tur primi olarak 8’er bin dolar Yaklaşık 11 milyar lira prim dağıtacaklarını açıkladılar. Kesenin ağzını açan yönetim, kupanın müzeye taşınması halinde primi ikiye katlayacak. 
     
     "Kupa tamam" 
     FUTBOL Komitesi Başkanı Yıldırım Demirören, "Önemli olan turu geçmekti. Bunu da başardık. Sezon başında iki kupa parolasıyla yola çıktık. Sürpriz yaşanmazsa bir kupa tamam. Sırada lig şampiyonluğu var. Bu ekip ikisini de başaracak güçte. Onlara güveniyoruz" dedi. Menajer Sinan Engin ise, "Bu tür maçlarda iyi futbol beklemek zordur. Galip geldik, istediğimizi aldık" diye konuştu. 
     
Daum’dan boykotAlman hoca, sigara içerken görüntülendi diye, yine basın toplantısı yapmadı 

     KOCAELİ ve Yozgat maçlarından sonra konuşmayan Daum, dünkü Denizli karşılaşmasında da protestosunu sürdürdü, basın toplantısı yapmadı. Alman hocanın sigara içerken kamera tarafından görüntülenmesine sinirlendiği, bu nedenle üç haftadır basına açıklama yapmadığı belirtildi. 
     KARŞILAŞMANIN bitimine az bir süre kala Denizlispor aleyhine faul veren orta orta hakem Serdar Tatlı’nın kafasına tribünlerden çakmak atıldı. Serdar Tatlı, ensesine isabet eden çakmak nedeniyle maçı bir süre durdurdu ve yapılan uyarı anonsundan sonra tekrar başlattı. 
     
Ahmet Dursun sürprizi      BEŞİKTAŞ Teknik Direktörü Daum, Denizlispor maçı öncesinde kadroda sürpriz değişiklikler yaptı. Cezası biten Ronaldo’yu ilk on birde sahaya süren Daum, Erman’ı yedeğe çekti. Alman hocanın en büyük sürprizi forvette oldu. Yozgatspor maçında iki gol atan ve oynadığı futbolla yıldızlaşan Ahmet Dursun’u yedeğe çekti, yerine Bayram’ı gizli golcü olarak sahaya sürdü. Ahmet Dursun son dakikada oyuna girdi. 
     



 SPOR 


























</TEXT>
</DOC>
