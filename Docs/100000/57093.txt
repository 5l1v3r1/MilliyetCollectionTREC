<DOC>
<DOCNO> 57093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko08.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 11 Eylül öncesine döndü 
</HEADLINE>
<TEXT>

1 milyon 410 bine düşen dolar, 11 Eylül öncesi seviyesine geriledi. Son iki aydaki değer kaybı ise yüzde 17.16 oldu 
     TARIK YILMAZ 

     Mali piyasalardaki olumlu atmosfer doları ABD’ye 11 Eylül’de yapılan terörist saldırıdan önceki seviyesinin de altına düşürdü. 10 Eylül’de 1 milyon 432 bin liradan işlem gören dolar, dün 1 milyon 410 bine kadar gerileyerek üç ay önceki düzeyine indi. 
     
İki ayda yüzde 17 düştü      ABD’deki terörist saldırıyla başlayan soluksuz yükselişini 19 Ekim’e kadar sürdüren dolar, bu tarihte 1 milyon 652 bin lirayı görmesinin ardından düşmeye başladı. ABD gazetelerinin "ABD’nin müttefiki Türkiye’ye para yağacak" haberleriyle 19 Ekim sonrası başlayan düşüş, 21 Ekim’de Devlet Bakanı Kemal Derviş’in "IMF’den ek kaynak geleceği"ne ilişkin üstü kapalı mesajlar vermesiyle hızlandı. 
     Dün 1 milyon 400 binin altını deneyen dolar, günü 1 milyon 410 bin liradan kapattı. Doların son iki aydaki düşüşü yüzde 17.16 oldu. 
     
SPK yetki devri yapacak      Sermaye Piyasası Kurulu SPK Başkanı Doğan Cansızlar, Kurul’un bundan sonraki süreçte daha stratejik konularla ilgileneceğini, düzenleme ve uygulamaların takibi gibi konuların ise Aracı Kuruluşlar Birliği’ne devredilmesinin planlandığını söyledi. Türkiye Sermaye Piyasası Aracı Kuruluşlar Birliği’nin üçüncü üye toplantısına katılan Cansızlar, Komisyon oranları, Aracı Kuruluşlar Birliği’nin önerisi ve onayıyla kesinleşir’ şeklindeki düzenleme taslağının, Bakanlar Kurulu’nun onayına sunulduğunu bildirdi. 
     



 EKONOMİ 



















</TEXT>
</DOC>
