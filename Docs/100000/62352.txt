<DOC>
<DOCNO> 62352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yazar/yilmaz.html </URL>
<DATE> 2002/01/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bu kez konuşma sırası Akçan’da 
</HEADLINE>
<TEXT>

     Bayındırlık ve İskan Bakanı Abdülkadir Akçan, bugün düzenleyeceği bir basın toplantısında, Bayındır Holding’in patronu Kamuran Çörtük ile ilgili bu sütunlarda dile getirdiği iddialara açıklık getirecek. Çörtük yanıt hakkını, kendi televizyonu BRT’de kullanmıştı. 
     Olayı biraz hatırlatayım 
     Gümüşova - Gerede Bolu Dağı Geçişi Projesi 2. Kısım İnşaatı için kurulan "Astaldi - Bayındır Ortak Girişimi" hakkında 2001 yılında alınan bir mahkeme kararı ile tasfiye süreci başladı. 
     Bu süreçte, Karayolları Genel Müdürlüğü KGM yüklenici pilot firma olarak Astaldi’yi tayin edip, işin devamından sorumlu tuttu. 12 Kasım Düzce depreminde, Bolu Tüneli’nin çökmesiyle birlikte Generali Sigorta, KGM ve Astaldi’ye 105 milyon dolar tazminat ödedi. Ancak bu parayı ne KGM, ne de Astaldi Türkiye’ye getirmedi. Taraflar, tazminat bedelini İngiltere’deki hesaplarda bloke ettiler. 
     Bayındırlık Bakanı Akçan’a Meclis’ten tepkiler geldi. DYP Milletvekili Rıza Akçalı, Akçan’a "Türkiye’ye gelmesi gereken 105 milyon dolar neden İngiltere’de tutuluyor KGM neden Astaldi ile birlikte İngiliz mahkemelerine başvuruyor " sorularını bir önerge ile yöneltti. 
     Akçan bu sütunlardaki açıklamasına kadar, kendisine yöneltilen sorulara "Çörtük sigorta tazminat bedeline ortak olduğu iddiasıyla, paranın Bankacılık Düzenleme ve Denetleme Kurulu’na BDDK gitmesi için uğraşıyor" yanıtını vermemişti. 
     Çörtük’ün bankası Bayındırbank Fon’a geçti ve bu nedenle Bayındır Holding gelirleri üzerinde BDDK’nın tedbir kararı bulunuyor. Çörtük, BDDK’ya, İngiltere’de bloke edilen sigorta parasını ihbar ediyor. BDDK da bu ihbarı değerlendirip, KGM’den paranın hesabını soruyor. 
     Çörtük’e göre Bakan "BDDK masalı" anlatıyor. Böyle bir durum ne hukuki, ne de mantıki... 
     İşte bugünkü basın toplantısında Akçan, Çörtük’ün öne sürdüğü "Gerçekdışı" iddialarına yanıt verecek. 
     Akçan, BDDK Başkanı Engin Akçakoca’ya konuyu geçtiğimiz günlerde iletti ve "Bu paraya Bayındırbank’tan dolayı el koymayacağınızı açıklayın, getireyim" sözü verdi. 
     Konunun can alıcı noktası, KGM ve Astaldi’nin İngiliz mahkemelerine verdikleri dava dilekçesinde, "Türkiye’de paranın zayi olma ihtimalini" vurgulaması. 
     Hale bakın ki, devletin birimleri, ülkenin menfaati konusunda ortak bir tutum takınmakta güçlük çekiyor, anlaşamıyor... 
     İşin teknik ayrıntıları da var tabii. Astaldi ile Bayındır ortaklığındaki hukuki sorunlar, paranın iki parça halinde İngiltere’deki hesapta bloke edilmesi, sigorta bedeli üzerinde yapılan anlaşmanın içeriği gibi... 
     Sanırım Bakan bu konulara da toplantısında açıklık getirecektir. 
     1993’ten beri yürüyen Bolu Tüneli Projesi’nde, 1998’de kıyılan Bayındır - Astaldi nik hı tartışmalı geçmişti. Bakan Akçan yazımda yer alan, "9. Cumhurbaşkanı ve zamanın Bayındırlık Bakanı Yaşar Topçu’nun itmesiyle Çörtük son anda trene bindirildi" sözlerinin, kamuoyunda dile getirilen söylentiden ibaret olduğunu belirtiyor. Topçu da aynı konuda beni arayıp, "Sayın Demirel’in ne bir talebi, ne de iması oldu. Kamuran babamın oğlu değil. Astaldi buldu, getirdi" açıklamasını yapıyor. 
     
     







Ecevit Amerika'da 


100’üncü yıl... 


Ecevit Irak’ı çözmeliyiz 


Ecevit'in Washington ziyareti ne getirir 


Amerika rüyası 


Bir yalnız adam... 


Ankara'nın biyoteknoloji atağı 


ABD ile yeni ortaklık 


Bedava maç biletini keseceğiz başka yolu yok 


Siyasetin yeni oyuncuları 


Ecevit'in ABD gezisi 


Dört başı mamur bir skandal Enron 


Bağlı kuruluş iştirak kredileri baş ağrıtıyor 


Bu kez konuşma sırası Akçan’da 


</TEXT>
</DOC>
