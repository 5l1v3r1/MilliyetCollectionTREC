<DOC>
<DOCNO> 77280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas01.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıkarın bagetleri davul çalacağım..’ 
</HEADLINE>
<TEXT>

Sıddık Yarman, koca bir rektör... Ama öğrencileri derslerine koşa koşa gidiyor. Çünkü, o piyanodan kalkıp davula koşuyor. Hiç olmazsa, yerinde zıplıyor 
     PINAR AKTAŞ İstanbul 

     Işık Üniversitesi Rektörü Prof. Dr. Sıddık Yarman, birçok meslektaşına hiç benzemiyor. O öğrencilerinin gözünde farklı bir hoca. Öğrencilerine göre Yarman, hiperaktif, güvenilir, dert dinleyen, sanki onlardan biri’.. Hatta Yarman o kadar hareketli ki, ders anlatırken bile sürekli yerinde zıplıyor, sınıfın içinde oradan oraya koşuyor. 
     Yarman’ın günlük mesaisi de kendisi gibi garip’. İşe gece yarısı 03.00’te başlıyor. O gün dersi üç saat sürecekse, hazırlığı yaklaşık 4 saati buluyor. Yarman da bu sıradışı mesaiyi, "Üniversiteye girdiğim anda günlük düşünceye ilişkin tüm işlerimi bitirmiş olurum. Rektörlük ofisinde bir şey üretmek mümkün değildir. Burada ancak koordinasyon görevi yapılır" diyerek açıklıyor. 
     
     Öğrencilerle müzik yapıyor 
     Rektör Yarman’ın dersleri dışındaki en büyük zevki de piyano, bateri ve ağız armonikası çalmak. Ve tabii öğrencileriyle zaman geçirmeye bayılıyor. 
     Hatta özel günlerde baterinin başına oturup öğrencilerinin kurduğu müzik grubuyla birlikte müzik yapıyor. Bütün bu koşuşturmanın içinde spora da zaman ayıran Rektör Yarman, baharda eşofmanları çekerek, okulun yakınında bulunan Belgrad Ormanı’na gidiyor, 7 kilometreyi, yaklaşık 40 dakikada koşuyor. 
     
     Koşmazsam uyurlar’ 
     Böylesine renkli bir hocanın dersi, tabii öğrenciler için de çekilmez bir zorunluluk’ değil, zevkli ve eğlenceli bir macera’ halini alıyor. Yarman’ın ünü Işık Üniversitesi’ni öylesine aşmış ki, Hoca’nın dersini dinlemek için başka üniversitelerden bile öğrenciler geliyor. Öğrencilerinin O derste de sürekli koşar adımlarla yürür, tahtanın önünde sürekli zıplar’ dediği Yarman, sınıftaki bu hiperaktif ders tarzını’ da şöyle açıklıyor "Öğrencilerin dikkatini çekmeye çalışırım. Arka sırada uyumasınlar diye hızla yanlarına giderim. Bir şey anlattığımda bir ara durur ve yüzlerine bakarım. Anlamadıklarını görürsem, anlattığım konuyu hemen bırakırım." 
     



 YAŞAM 
























</TEXT>
</DOC>
