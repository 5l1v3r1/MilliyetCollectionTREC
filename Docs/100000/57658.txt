<DOC>
<DOCNO> 57658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sontur15.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Manisa'da 100 ev ve işyerini su bastı 
</HEADLINE>
<TEXT>

     Manisa'da, dün gece başlayan sağanak yağış sonucu 100'e yakın ev ve işyerini su bastığı bildirildi. 
     Manisa Valisi Rasih Öztürk, sağanak nedeniyle özellikle kent merkezinde su baskınlarının olduğunu belirterek, su basan evlerde oturanların komşuları ve yakınları tarafından misafir edildiğini söyledi. 
     Vali Özbek, oluşturulan Kriz Masası'nın dün geceden bu yana aralıksız hizmet verdiğini kaydederek, baskına uğrayan ev ve işyerlerindeki suların tahliye çalışmalarının sürdüğünü belirtti. 
     Yağışa karşı her tür önlemi aldıklarını ifade eden Özbek, kentteki yatılı okul ve hastane acil servislerinin, yağmur nedeniyle mağdur olan halka yardım için hazır duruma getirildiğini kaydetti. 
     Manisa'da, dün geceden bu yana metrekareye 90 kilogram yağış düştüğü bildirildi. 
     






</TEXT>
</DOC>
