<DOC>
<DOCNO> 66164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas05.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Saçkesen’ Jack 
</HEADLINE>
<TEXT>

Daha önce aynı suçtan bir yıl hapis yatan saç fetişisti’ sapık İskoçyalı uslanmadı ve evine gizlice girdiği kadının saçlarını kökünden kazıdı 
     DIŞ HABERLER SERVİSİ 

     İskoçya’nın Aberdeen kentinde, kurban seçtiği kadının saçlarını kökünden kazıyarak çalan’, saç fetişisti 62 yaşındaki Leonard Bowie’nin duruşması ülkede günün konusu oldu. 
     Akıl almaz olay şöyle gelişti. Aberdeen’de geçen yıl, Mary Mullady’nin evine tırmanan Bowie, elindeki keskin bıçakla uykuda olan kadının saçlarını kazımaya başladı. 20 dakika süren vahşi işlem boyunca Mullady’nin tüm yalvarmalarına da kulak tıkadı. Bowie’nin işini bitirmesinin ardından tuvalete gideceğini söyleyen Mullady, saç sapığı’nın dalgınlığından yararlanıp kaçmayı başardı. 
     Hastanelik olan talihsiz kadın olaydan aylar sonra bir otobüse binerken Bowie’yi gördü ve durumu polise bildirerek yakalanmasını sağladı. 
     Cezaya çarptırılmadan önce psikiyatrik testlerden geçirilecek olan Bowie, 19 yaşında bir kuaförde çırak olarak çalışırken sapıklığı anlaşıldığı için işinden kovulmuş. Bowie’nin 1983’te de aynı suçtan bir yıl hapis cezasına çarptırıldığı öğrenildi. 
     
     Saç onun seksüel fantezisi 
     Glasgow’da önceki gün mahkemeye çıkarılan Bowie, geçen yıl Aberdeen’de zihinsel özürlü bir kadına da saçlarını keseceği vaadiyle cinsel tacizde bulunduğunu itiraf etti. 
     Bowie’nin avukatı Frances McMenamin ise müvekkilinin seksüel fantezileri saçlarla sarmalanmış takıntılı biri insan olduğunu söyledi. Avukatına göre, Bowie bu takıntısını kuaförlük yaptığı yıllarda edinmiş. 
     



 YAŞAM 




















</TEXT>
</DOC>
