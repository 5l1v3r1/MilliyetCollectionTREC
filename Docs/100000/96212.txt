<DOC>
<DOCNO> 96212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/siyaset/siy07.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Denktaş’ın çabaları önemli 
</HEADLINE>
<TEXT>

     ANKARA Milliyet 

     Başbakan Yardımcısı Mesut Yılmaz, Kıbrıs’ta siyasi bir çözüme varılmadan AB’nin Güney Kıbrıs Rum yönetimine üyelik için yeşil ışık yakmasının, Kıbrıs meselesinin çözüm çabalarını güçleştireceğini söyledi. 
     KKTC’nin Ankara Büyükelçisi Ahmet Zeki Bulunç ve Kıbrıs Türk Mücahitleri Derneği Başkanı Faik Koyuncuoğlu’nu kabul eden Yılmaz, Kıbrıs meselesinin, şu anda dünyanın henüz çözüme kavuşmamış en uzun ihtilaflardan birisi olduğunu söyledi. "Son zamanlarda bu meselenin çözüme kavuşması için umut doğmuştur. Bunda, Sayın Rauf Denktaş’ın girişiminin büyük payı vardır" diyen Yılmaz, şöyle konuştu 
     "Kıbrıs’ta Türkiye’nin vazgeçilmezleri vardır. Bu, artık bütün dünya tarafından bilinmektedir. Kıbrıs Türkleri’nin eşit, ortak statüsünü göz ardı eden, Kıbrıs Türk toplumunun güvenliğini tehlikeye atacak, Kıbrıs’ta tarihin tekerrürüne imkan sağlayacak hiçbir çözümü Türkiye’nin kabul etmesi mümkün değildir. Ama inanıyorum ki ortak bir noktada buluşma imkanı vardır ve bu noktada daha çok sorumluluk Kıbrıs Rum yönetimine düşmektedir." 
     



 SİYASET 

















</TEXT>
</DOC>
