<DOC>
<DOCNO> 52944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo08.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Real Sociedad ile görüşmek üzere İspanya'ya gitti 
</HEADLINE>
<TEXT>

     Beşiktaş'ta uzun süredir Real Sociedad'a transferi gündemde olan Nihat Kahveci, bugün kulüp asbaşkanı Yıldırım Demirören ve menajer Sinan Engin ile birlikte İspanya'ya gitti. 
     Beşiktaş Kulübü İletişim Komitesi Başkanı Mete Düren, Demirören, Engin ve Nihat'ın, İspanya'da Real Sociedad Kulübü yöneticileri ve teknik direktör John Benjamin Toshack ile transfer için masaya oturacaklarını söyledi. 
     Kendilerinin, İspanyol kulübüyle aralarında anlaşmazlık bulunmadığını anlatan Düren, Nihat ile Real Socieadad arasında yapılacak görüşmelerin ardından, transferin netlik kazanacağını bildirdi. 
     Bu arada günü dinlenerek geçiren siyah-beyazlılar, Malatyaspor maçı hazırlıklarını yarın Belgrad Ormanları'nda yapacakları kros çalışmasıyla sürdürecek. 
     






</TEXT>
</DOC>
