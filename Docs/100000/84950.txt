<DOC>
<DOCNO> 84950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/dunya/tur.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Filistinliler yedi ülkeye dağıtılacak 
     GÜVEN ÖZALP Brüksel 

     Sürgüne gönderilmeleri karşılığında İsrail’in Beytüllahim’deki Milat Kilisesi çevresindeki kuşatmayı kaldırmayı kabul ettiği 13 Filistinli militanın durumları netleşiyor. Avrupa Birliği Dönem Başkanlığı’nı yürüten İspanya anlaşmaya varıldığını açıkladı. 
     İspanya kaynaklı bilgiler 13 Filistinli’nin yedi ülkeye dağıtılacağı yönünde. Buna göre İspanya ve İtalya 3, Yunanistan ve İrlanda 2, Portekiz ve Belçika bir Filistinli’yi alacak. Bir Filistinli’nin de Güney Kıbrıs’ta kalacağı belirtiliyor. İsrail’in iade istemesinin de söz konusu olamayacağı belirtiliyor. 
     
     İngiliz askerlerinin derdi tahta kurusu 
     Afganistan’daki bir üste hastalanan 40 kadar İngiliz askerinden bir bölümünün kusmaya neden olan virüs kaptığı ortaya çıktı. İngiltere’deki Halk Sağlığı Laboratuvarı Servisi bilim adamları, askerlerin virüsü böcekler ya da tahta kurusu ısırıkları yoluyla kaptığını, bu virüsün de askerlerde kusmalara neden olduğunu söyledi. 
     Bilim adamları, Afganistan’ın başkenti Kabil’in kuzeyindeki Bagram hava üssünde görev yaparken hastalanan 40 kadar İngiliz askerinden 25’inin Norwalk Virüsü denilen ve kış kusma virüsü olarak da bilinen virüsü kaptıklarına inandıklarını belirtti. 
     



 DÜNYA 












</TEXT>
</DOC>
