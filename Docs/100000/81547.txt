<DOC>
<DOCNO> 81547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/eko05.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi muafiyeti 10 yıl uzatılsın 
</HEADLINE>
<TEXT>

Cansızlar Hisse senedini üç aydan fazla tutanların beyanname verme süresi 10 yıl daha uzatılsın’ 
     ANKARA Milliyet 

     Sermaye Piyasası Kurulu SPK Başkanı Doğan Cansızlar, bu yıl sonunda bitecek olan "Hisse senetlerini 3 aydan fazla tutanların beyanname vermemesi’’ ve yatırım fonlarında beyan keyfiyeti gibi bazı düzenlemelerin 10 yıl daha uzatılması görüşünü, Maliye Bakanlığı’na ilettiklerini açıkladı. 
     Ekonomi Muhabirleri Derneği EMD üyeleri ile kahvaltılı sohbet toplantısı düzenleyen Cansızlar, dünyanın her tarafında böyle vergi teşvikleri sağlandığını belirterek, kurumlar vergisinin toplam vergiler içinde yüzde 7 - 8’lik bir paya sahip olduğunu, dolayısıyla buradan yapılacak fedakarlığın bir gelir kaybı anlamına gelmeyeceğini söyledi. 
     
     IOSCO’ya ev sahipliği yapacağız’ 
     Cansızlar, 18 - 24 Mayıs arasında SPK’nın ev sahipliğinde İstanbul’da düzenlenecek olan Uluslararası Menkul Kıymetler Örgütü IOSCO yıllık olağan kongresine ilişkin bilgi verdi. Cansızlar, 100’ü aşkın ülkeden sermaye piyasası başkanları ve borsacılardan oluşan 500 - 600 kişilik bir katılım beklediklerini kaydetti. Cansızlar, "Toplantı, uluslararası finans merkezi olmasını istediğimiz İstanbul için son derece önemli" dedi. 
     



 EKONOMİ 


















</TEXT>
</DOC>
