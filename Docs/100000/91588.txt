<DOC>
<DOCNO> 91588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo08.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Oliver Kahn "Kore karşısında hakem hatalarına hazırlıklıyız" 
</HEADLINE>
<TEXT>

     17. Dünya Kupası'nın yarı finalinde, 25 Haziran Salı günü ev sahibi ülkelerden Güney Kore ile karşılaşacak olan Almanya Milli Takımı'da, kaleci ve kaptan Oliver Kahn, Güney Kore ile yapacakları yarı final maçı öncesi hakem hatalarına karşı hazırlıklı olduklarını belirterek, yanlış kararların kendilerini 
     etkilemesine izin vermeyeceklerini söyledi. 
     3 kez Dünya Şampiyonu olan Almanya'nın kalecisi Oliver Kahn, ''Hakemler, Almanya'ya karşı 1 veya 2 kez yanlış karar verebilir. Ev sahibi takım avantajını düşünürsek bu normal. Böyle bir durum karşısında demoralize olmamalıyız. Eğer bir golümüz iptal edilirse diğerini atmak için konsantre olmalıyız'' dedi. 
     2. tur ve çeyrek final maçlarında Güney Kore ile oynayan ve elenen İtalya ve İspanya, hakemlerin verdiği kararlar karşısında adeta çileden çıkmıştı. 
     İspanya'nın dün çeyrek final maçında Güney Kore'ye attığı ve maç görüntüleri yeniden izlendiğinde kurallara uygun olan golü, hakem tarafından iptal edilmişti. İspanya, penaltı atışları sonunda Güney Kore'ye yenilerek elenmişti. 
     FIFA ise bugün yaptığı açıklamada, hakemlerin 1 veya 2 büyük hatası olduğunu açıkladı. 
     





</TEXT>
</DOC>
