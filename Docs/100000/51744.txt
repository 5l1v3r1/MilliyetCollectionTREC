<DOC>
<DOCNO> 51744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/soneko05.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası ile sınıf atladık... Şimdi Üst Orta Gelirli olduk... 
</HEADLINE>
<TEXT>

     Dünya Bankası, Türkiye'yi, yeniden ''Üst Orta Gelirli'' ülkeler sınıfı kategorisine çıkardı. 
     Dünya Bankası'nın ''Ekonomilerin Sınıflandırılması'' başlıklı çalışmasından derlenen bilgiye göre, ülkelerin, gelir ve ekonomik yapılarına göre 2000 yılı verileriyle ''düşük, orta, üst-orta ve yüksek'' kategorize edildiği sınıflandırmada, Türkiye ''Üst Orta'' gelirli ülkeler düzeyine çıkarıldı. 
     Marmara ve Düzce depremlerinin etkisiyle, ekonominin zayıflaması nedeniyle, Türkiye, daha önce ''orta'' gelirli ülkeler düzeyine inmişti. 
     Çalışmaya göre, Türkiye'nin kategorisinin yükseltilmesinde, ekonomide yeniden yapılanma ve ekonomik geleceğindeki olumlu beklentiler etkili oldu. Ayrıca, Türkiye'nin, Avrupa ve Orta Asya bölgesinin ekonomisini etkileyen bir ekonomik güç olması da, bölgesel değerlendirmede belirleyici oldu. 
     
     'Türkiye komşularını geçti 

     Türkiye, ''Üst Orta Gelirli'' düzeyde yer alırken, Türkiye'nin komşularından, Bulgaristan, İran, Irak, Suriye Gürcistan, Azerbaycan ve Ermenistan da bu katagoride gibi ülkelerle, ekonomik olarak yapılan değerlendirmelerde aynı paralelde değerlendirilen Rusya ve Tayland gibi ülkeler, Türkiye'nin altında bulunan ''Orta Gelirli'' düzeyde yer aldılar. 
     Türkiye'nin kişi başına milli gelir düzeyi ortalama 3000 dolar düzeyinde bulunuyor. Bu rakam, dönemsel olarak bazen düşmesine karşın, ekonomik gelişmelere göre trend olarak genelde aynı düzeyini koruyor. 
     
     Borç yapısı da riskli değil 

     Bankaya göre, Türkiye ''ılımlı borçlu'' ülkeler kategorisinde yer alıyor ve Türkiye'nin borç yapısı ''kritik'' düzeyde bulunmuyor. 
     Aşırı borçlu ülkelerin borç yapısının ''kritik'' düzeyde olduğu belirtilirken, bu ülkeler arasında, Türkiye ile ekonomik açıdan aynı paralelde bulunan ya da Türkiye'ye komşu olan Arjantin, Brezilya, Bulgaristan, Irak, Suriye ve Ürdün gibi ülkeler yer alıyor. 
     Ülkelerin borç yapısı, borçların ve borç faizlerinin ihracata, borç ödeme kapasitesine, Gayri Safi Milli Hasıla'ya bağlı olarak değerlendirildi. 
     Türkiye'nin 2001 verileriyle 2 bin 200 dolar milli gelire inecek 
     yeniden orta gelirli ülkeler sınıfına düşmesi bekleniyor. 
     






</TEXT>
</DOC>
