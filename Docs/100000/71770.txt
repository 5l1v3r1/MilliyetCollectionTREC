<DOC>
<DOCNO> 71770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas02.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prematüre bebeğe kanguru’ bakımı 
</HEADLINE>
<TEXT>

Yavrularını ceplerinde taşıyan kangurular gibi anne teniyle temas ettirilen prematüre bebeklerin, daha erken iyileştiği ortaya çıktı 
     LEYLA ATAMAN İstanbul 

     ZAMANINDAN önce ve küçük doğan prematüre bebeklerin yaşama şansları, zamanında doğan bebeklere göre daha az. Prematüre bebekler yenidoğan yoğun bakım ünitelerinde kuvöze alınıyor. Almanya, Belçika ve ABD’de ise bir süredir bebek yoğun bakım ünitelerinde, yavrularını ceplerinde taşıyan kangurulardan esinlenerek geliştirilen "kanguru bakımı" uygulanıyor. Yöntem, Türkiye’de de uygulanmaya başlandı. 
     
     Solunumları düzeliyor 
     İSTANBUL’DA, Amerikan Hastanesi Yenidoğan Yoğun Bakım Ünitesi’nde de bu uygulamayı başlattıklarını söyleyen Pediatri Uzmanı Dr. Gülnihal Şarman, şunları söylüyor "Doğumdan 2 gün sonra yoğun bakıma aldığımız annelere, her gün 1 saat süreyle bebekleriyle ten teması yaptırıyoruz. Bebeklerin solunumlarının düzene girdiği, daha çok yemeye başladıklarını ve daha az ağladıklarını görüyoruz." 
     



 YAŞAM 






















</TEXT>
</DOC>
