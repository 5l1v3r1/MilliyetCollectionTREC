<DOC>
<DOCNO> 51211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/siyaset/siy03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İzgi, düşürme’ taktikleri öğrendi 
</HEADLINE>
<TEXT>

İran Dışişleri Bakanı Harrazi ile TBMM Başkanı İzgi’nin görüşmesinin Cumhurbaşkanı nasıl düşürülür’ sohbetiyle geçtiği bildirildi 
     BARÇIN YİNANÇ Ankara 

     İran Dışişleri Bakanı Kemal Harrazi’nin Ankara’daki temaslarının en ilginci, TBMM Başkanı Ömer İzgi ile gerçekleştirdiği görüşme oldu. Harrazi, İzgi’ye "Bizim Meclis çok güçlüdür, cumhurbaşkanını bile devirebilir" derken, yarım saatlik görüşmenin 20 dakikası, İran Meclisi’nin yetkileri ve "Cumhurbaşkanı nasıl düşürülür" sohbetiyle geçti. İzgi’nin Harrazi’nin sözlerini ilgiyle dinlediği belirtildi. 
     Harrazi’nin temaslarının bir başka önemli boyutu da terörle mücadele konusu oldu. İran’ın son dönemde özelikle PKK konusunda gösterdiği işbirliğinden memnun olan Ankara, işbirliği düzeyinin daha da artırılması gerektiğini savunmakla birlikte, sert üslubunu kısmen azalttı. Ancak bu kez İran, gösterdiği işbirliğinin karşılığını alabilmek için atağa geçti. Harrazi, Birleşmiş Milletler’in 11 Eylül saldırılarından sonra terörle mücadele konusunda ülkelerin neler yapacağına ilişkin 1373 sayılı kararını göstererek, Türkiye’den, İran’daki rejim aleyhtarı Halkın Mücahitleri militanlarının yakalanmasını ve para kaynaklarının kurutulmasını istedi. 
     



 SİYASET 














</TEXT>
</DOC>
