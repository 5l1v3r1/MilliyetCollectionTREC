<DOC>
<DOCNO> 86077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun13.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere uyuşturucu kaçakçısı Türk'e iltica hakkı tanımış 
</HEADLINE>
<TEXT>

     İngiltere İçişleri Bakanlığı Vize Dairesi görevlilerinin yaptıkları bir dizi gaf sonucu, eroin kaçakçılığından suçlu bulunmuş bir Türk'e, ''yanlışlıkla'' iltica hakkı tanınmış olduğu ortaya çıktı. 
     Halen bir polis memurunu öldürmeye teşebbüsten yargılanmakta olduğu belirtilen kişinin adı ve hakkındaki diğer bilgilerin, yasal sebeplerle gizli tutulduğu belirtiliyor. 
     Eroin kaçakçılığı suçundan 10 yıllık cezasını çekmekte olduğu sırada İçişleri Bakanlığı'na bazı kimlik bilgileri üzerinde sahtekarlık yaparak ''oturum ve iltica'' başvurusunda bulunduğu belirtilen kişinin, bu hakkı kazandığı belirtiliyor. Bu kişinin, hapisten çıkması halinde de sınırdışı edilemeyeceği ve kendisine tanınan ''mülteci'' statüsünün geri alınamayacağı belirtiliyor. 
     Bu arada eroin kaçakçılığı suçundan 10 yıllık cezasını çekerken affa uğratılan ve otomobilinin içindeyken bir polis tarafından durdurulmaya çalışıldığı sırada polis vuran bu kişinin, bu kez de bu nedenle 18 yıl hapis cezasına çarptırıldığı belirtiliyor. 
     Suçluyu 18 yıl cezaya çarptıran yargıç, İçişleri Bakanlığı Vize Dairesi'ni de uyarırken, sistemin gözden geçirilmesini ve oturum ya da iltica hakkı vermeden önce, bu tür kişilerin açıklardan faydalanmalarına olanak tanımayan genişlikte bir soruşturma yapılmasını tavsiye etti. 
     Adı ve yargılandığı mehkeme gizli tutulan kişinin, İngiltere'ye 1988 yılında Heathrow Havaalanı'ndan kaçak olarak girdiği 
     belirtiliyor. 
     





</TEXT>
</DOC>
