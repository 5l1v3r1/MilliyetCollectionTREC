<DOC>
<DOCNO> 64427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yazar/sazak.html </URL>
<DATE> 2002/01/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda boş koltuk 
</HEADLINE>
<TEXT>

     Aslan sosyal demokratlar haftayı "boş koltuk" projesini tartışarak geçirdiler. 
     Haberi Hürriyet muhabiri şaban Sevinç yazdı. 
     Yeni oluşumcular arasında Erdal Bey çekildikten sonra bir türlü çözülemeyen "kim genel başkan olacak " sorununu aşacak formül bulunmuş. 
     İsimler üzerinde uzlaşamayan tarafları bir araya getirmek üzere "İnönü hala başlarındaymış gibi boş koltuk etrafında toplanılması" yöntemi önerilmiş. 
     Erdal Bey'in "totem" gibi görülmesine medya büyük ilgi gösterdi. 
     Boş koltukla dalga geçildi. 
     Oysa öneri ciddiydi ve bir öğretim üyesinden gelmişti. 
     Murat Karayalçın ipucunu verdiğine göre yeni oluşumun başkan adaylarını buluşturacak yöntemi ortaya atan kişiyi tahmin edebiliyoruz 
     Solda saygın bir isim olan Prof. Burhan Şenatalar. 
     Şenatalar, TÜSES Vakfı Başkanı İnönü'nün yeni parti kurma çalışmaları sırasında adı, Sabancı Üniversitesi'nden Prof.Tosun Terzioğlu ile birlikte potansiyel adaylar arasında anılıyordu. 
     Burhan Hoca, İnönü'nün çalışmalarını yakından izledi ama yeni partide kurucu olmak istemedi. 
     Erdal Bey çekildikten sonra Burhan Şenatalar adı öne çıkmaya başladı DiSK başta olmak üzere kimi sivil toplum örgütlerince, yeni parti kurmaya aday siyasilerin "dışarıdan" bir isim üzerinde uzlaşmaları isteniyordu. Üzerinde birleşilen kişi Prof. Burhan Şenatalar'dı. 
     Karayalçın nabız yokladı, Fikri Sağlar başkanlık önerdi, TÜSES nedeniyle Ercan Karakaş'la yakın çalışıyor olması istanbul Grubu'nun da desteğini almasına olanak sağlıyordu. 
     Ancak Burhan Şenatalar bu önerileri kabul etmedi. 
     Öğretim üyeliğini sürdüreceğini bildirdi. 
     Ve yeni oluşumcuların kişiler yerine ilkeler etrafında buluşmalarına ortam hazırlayacağı düşüncesiyle esprili bir yöntem önerdi 
     "Erdal Bey partiyi kursa, hepiniz onun etrafında uzlaşmayacak mıydınız İnönü hala başınızdaymış gibi düşünün ve koltuklardan birini boş bırakarak toplanın." 
     Anlaşılan Hoca bu öneriyi Murat Karayalçın'a açmış. Oradan da CHP kulislerini iyi izleyen şaban Sevinç haberi patlatmış. 
     Perde arkasında yaşanan öneri ve temas trafiğine rağmen yeni oluşumcular, 'dörtlü zirve'de başkan adayları sayısını teke düşüremediler. 
     Mümtaz Sosyal, Zekeriya Temizel bir yanda, Fikri Sağlar, Murat Karayalçın öte yanda... Bu manzara en az 2 partinin habercisi. 
     Karayalçın, marta kadar bekleyecek, uzlaşma olmazsa kendi partisini kuracak. Sağlar da çıkışa hazır. 
     Sema Pişkinsüt'ün partisi haftaya doğuyor. 
     İnönü, aslan sosyal demokratları 9 ay beklettikten sonra çekilmekle yeni oluşuma zarar verdi. 
     Kurulmamış partiyi dağıttı 
     Yeni oluşumcuları 'parti' adı altında, 'dernekleşme' tehlikesi bekliyor. 
     
     







Çocuğumuza 


Kürtçe eğitim 


Nazım'dan Bukowski'ye, Batur'a mahkeme kapıları 


Şeytanı taşlamak 


"Keşke burada olsaydın" 


Ankara eğitimi önemsemiyor 


Esas uyum AB ile olmalı 


Bütün iyi erkekler kapılmış 


"Marko Paşa"dan 50 yıl sonra... 


Solda boş koltuk 


İşler sahiden açılıyor mu 


Şimdiki büyükler harika 


Tımarhanelik tarih yazıları 


Ekonomide büyüme nasıl ve ne zaman 


Defterdar Frankfurt'a "gitti - geldi" 


Emlak Konut'un suları durulmuyor 


</TEXT>
</DOC>
