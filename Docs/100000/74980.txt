<DOC>
<DOCNO> 74980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/dunya/dun01.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MECLİSTE KATLİAM 
</HEADLINE>
<TEXT>

Fransa’nın Nanterre Belediye Meclisi’ni basan bir kişi, elindeki silahlarla üyeleri kurşun yağmurunu tuttu. 8 meclis üyesi öldü, 30’u da yaralandı 
     DIŞ HABERLER SERVİSİ 

     Fransa, dün sabah Paris’in banliyölerinden Nanterre’den gelen bir cinnet haberiyle sarsıldı. Kasabanın belediye binasını basan Richard Durn isimli kişi her iki elindeki silahlarla o an toplantı halinde olan belediye meclisi üyelerini taradı, üçü kadın sekiz kişiyi öldürdü, 14’ü ağır 30 kişiyi de yaraladı. Saldırı yüzünden şoka giren 22 kişi de yaralılarla birlikte hastaneye kaldırıldı. Durn, o sırada toplantı salonunda bulunan diğer meclis üyeleri tarafından etkisiz hale getirilerek güvenlik güçlerine teslim edildi. Ölenlerden dördünün Komünist Partisi, birininse Yeşiller üyesi olduğu açıklandı. Saldırıda Belediye Başkan Yardımcısı Gerard Perault - Bezzouille de öldü. 
     Fransa’yı şok eden saldırı şöyle gerçekleşti Sık sık meclis toplantılarına katılan Durn, dün sabah saatlerinde elindeki Glock marka ruhsatlı tabancalarıyla Belediye Binası’na gelerek hışımla toplantının yapıldığı salona girdi. Durn, bir an bile tereddüt etmeden her iki elindeki tabancalarının şarjörlerini önce belediye başkanına ardından da şaşkınlıkla kendisini izleyen belediye meclisi üyelerinin üzerine boşaltmaya başladı. 
     Tanıdıkları birinin gerçekleştirdiği saldırıyla bir an şoka giren meclis üyeleri Durn’ün üzerine atladı. "Beni öldürün, beni öldürün" diye bağırmaya başlayan Durn, bazıları yaralı azaların elinden kurtulmayı başararak yeni bir silah çıkarttı ve saldırısını sürdürdü. 
     Sonrasında da diğer üyeler saldırganın üzerine atılıp onu etkisiz hale getirdi. 
     



 DÜNYA 












</TEXT>
</DOC>
