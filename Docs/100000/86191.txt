<DOC>
<DOCNO> 86191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/yazar/asik.html </URL>
<DATE> 2002/05/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Urfa notları 
</HEADLINE>
<TEXT>

     Sanlıurfa’ya giden uçakta tanıdık isimler... Prof. Metin Sözen, Oktay Ekinci, Hasan Özgen, Avniye Tansuğ... Yüzü aşkın uzman, mimar, belediyeci yurt sevgisinin isimsiz kahramanları Tarihi Kentler Birliği’nin toplantısına gidiyormuş. Peygamberler Şehri’ne hep birlikte uçuyoruz... Şanlıurfa, yaz sıcağına hazırlanıyor. Hava hoş... Ne var ki kentin tarihi dokusunu ilkellik ve umursamazlık sarmış.. Tarihi yapılar anlamsız tabelalarla örtülmüş... Örneğin DYP İl Merkezi’nin tabelası, içine yerleştiği binadan daha çok göze batıyor. Urfa’ya kimliğini veren eski taş yapıların çoğunluğu gecekondu büfelerle, anlamsız eklentilerle görünmez hale gelmiş. 
     Urfa’nın eli yüzü düzeltilirse turizm potansiyeli daha hızlı gelişecek... 
     Her kesimden övgü alan Vali Muzaffer Dilek, eğer yeterli destek ve imkan bulursa, bu potansiyeli harekete geçirebilir. Böyle bir uğraşta Çekül Vakfı gibi pek çok kuruluştan destek bulur... 
     Urfa’da sabaha karşı 04 sularında büyük bir gürültüyle yataktan fırladık. Meğer sabah ezanı okunuyormuş. Bütün Urfa inliyordu. 
     GAP’ın enerji potansiyelinin henüz yüzde 44’ü, sulama potansiyelinin ancak yüzde 10’u kullanılabiliyor. Yanlış sulamadan dolayı Harran’da çok geniş alanlarda tarım imkanı ortadan kalkmış. Urfa - Gaziantep otoyolunun bir an önce bitirilmesi lazım. Bitmiyor. Çok dert var. Daha yazacağız... 
     
     Uzun vadede kötümserin haklı olduğu kesin olsa da, iyimser aynı zaman diliminde iyi vakit geçirmiş olur. 
     Daniel L.Reardon 

     
Hasar tespiti      Metin Üstündağ, "Hasar Tespit Çalışmaları" adlı son kitabında hayatımızdan zek damlaları düşürmüş beyaz k ğıdın üzerine... Birkaç damla da buraya düşürelim 

</TEXT>
</DOC>
