<DOC>
<DOCNO> 63664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/dunya/dun05.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Guantanamo için dava açılıyor 
</HEADLINE>
<TEXT>

     DIŞ HABERLER SERVİSİ 

     ABD’nin Guantanamo’daki esirlere yaptığı muamele insan hakları örgütleriyle Avrupa’dan sonra Amerika içinden de tepki çekmeye başladı. 
     Aralarında ABD’nin eski Adalet Bakanı Ramsey Clark’ın da bulunduğu bir grup avukat, Guantanamo’daki esirlerin ABD Anayasası ve Cenevre Sözleşmesi’ni ihlal edecek şekilde tutulduklarını savunarak, tutsakların derhal mahkemeye çıkarılmasını istedi. 
     100’den fazla El Kaide şüphelisi için hazırlanan dilekçe, geçen Cumartesi günü Los Angeles Mahkemesi’ne iletildi. Mahkeme davaya bakıp bakmayacağına önümüzdeki günlerde karar verecek. 
     Beklenmedik dilekçe, Bush yönetiminin El Kaide şüphelilerini Guantanamo’da tutmasına karşı ilk mahkeme mücadelesi olarak değerlendiriliyor. 
     



 DÜNYA 















</TEXT>
</DOC>
