<DOC>
<DOCNO> 80502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yasam/yas02.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Test sonuçları acil olarak açıklandı 
</HEADLINE>
<TEXT>
Cipste kanser tehlikesi 
İsveçli bilim adamları ekmek, cips ve kızarmış patateste, "olası kanserojen maddeleröden bolca bulunduğunu açıkladı 
     DIŞ HABERLER SERVİSİ 

     İSVEÇ’TEKİ Stockholm Üniversitesi araştırmacıları tarafından yapılan ve "durumun ciddiyeti" nedeniyle resmi olarak bir bilim dergisinde yayımlanmadan açıklanan test sonuçları, ekmek, cips ve kızarmış patates gibi gıdalarda, "olası kanserojen maddeler" sınıfına sokulan "akrilamid" maddesinden yüksek miktarlarda bulunduğunu ortaya çıkardı. 
     
     Üst limitin üzerinde 
     SIRADAN bir paket cipste, Dünya Sağlık Örgütü’nün WHO içme suyu için belirlediği üst limitin 500 kat üzerinde akrilamid bulunuyor. İsveç’teki Amerikan fastfood restoranlarında satılan kızarmış patateslerde de WHO’nun bir litre su için belirlediği 1 mikrogramlık üst limitin 100 katı fazlası kadar akrilamid var. 
     
     Akrilamid nedir 
     PATATES, pirinç ve tahıllar gibi, karbohidrat yönünden zengin gıdaların ısıtılması sonucu ortaya çıkan akrilamid, iyi ve kötü huylu mide tümörlerine yol açarken, gen mutasyonlarına da neden olabiliyor. Akrilamid, merkezi ve merkezi olmayan sinir sistemine de zarar verebiliyor. 
     



 YAŞAM 


















</TEXT>
</DOC>
