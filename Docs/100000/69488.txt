<DOC>
<DOCNO> 69488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sontur19.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram dönüşü çilesi... Çanakkale'de de uzun kuyruklar... 
</HEADLINE>
<TEXT>

     Kurban Bayramı tatillerini Ege sahillerinde geçiren taatilciler, dönüş yolculuğunu aynı güne getirince, Çanakkale'de uzun araba vapuru kuyruğu oluşmasına neden oldular. 
     Öğle saatlerinde Çanakkale'ye ulaşan, çoğunluğu İstanbul plakalı araçların izdihamı yüzünden, Çanakkale-Eceabat, Çanakkale-Kilitbahir ve Lapseki-Gelibolu arasında çalışan araba vapuru ve araç taşıyan motorlar, dolmuş usulü çalışmaya başladı. 
     Çanakkale İskelesi'nde yaşanan araç yoğunluğu nedeniyle trafik ekipleri, kentin girişindeki kavşakta önlem alarak araçları yönlendiriyorlar. 
     Türkiye Denizcilik İşletmeleri yetkilileri, yoğunluğun bir günlük ve geçici olduğunu belirterek, ''Yoğunluğu beklediğimiz için önlemlerimizi aldık. Araba vapurlarımız, dolmuş usulü çalışıyor. 
     Vatandaşlarımızı saatlerce kuyruklarda bekletmeden Eceabat'a geçirerek yollarına devam etmelerini sağlıyoruz'' dediler. 
     






</TEXT>
</DOC>
