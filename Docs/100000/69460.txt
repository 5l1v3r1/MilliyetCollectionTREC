<DOC>
<DOCNO> 69460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo17.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basınından Galatasaray'a övgü "Yenemeyeceği takım yok" 
</HEADLINE>
<TEXT>

     Yunan basını, Avrupa Şampiyonlar Ligi'nde yarın akşam İngiliz Liverpool'a karşı mücadele verecek Galatasaray'ın ''maçı kazanmasına kesin gözüyle bakıldığı'' yorumunu yaptı. 
     Atina'da yayınlanan Ethnos gazetesi, Galatasaray'ın son derece tecrübeli ve kendi sahasında korkunç güçlü bir takım olduğunu, bu koşullar altında ise yenemeyeceği takım olmadığını vurguladığı haberinde, ''Kim Galatasaray'ın değeri hakkında şüpheye düştüyse, yanıldığını görmüştür'' değerlendirmesinde bulundu. 
     Ethnos, yarın oynanacak Galatasaray-Liverpool karşılaşmasında da ''kendi evinde bileği bükülemeyen'' Galatasaray'ın, ''İngilizleri dize getirmekte'' başarılı olacağını kaydetti. 
     






</TEXT>
</DOC>
