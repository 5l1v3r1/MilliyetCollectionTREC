<DOC>
<DOCNO> 69012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/soneko08.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram, besicinin yüzünü güldürdü... 
</HEADLINE>
<TEXT>

     Bursa'da, yoğun talep nedeniyle, kurbanlık hayvanlar bayramın ilk gününde tükendi. 
     Bursa'da belediyelerin belirlediği hayvan pazarlarında arife günü sabahından itibaren büyük hareketlilik yaşandı. Yurdun değişik bölgelerinden kamyonlarla Bursa'ya getirilen küçük ve büyükbaş hayvanlar, kurban kesecek vatandaşlar tarafından adeta kapışıldı. 
     Arife gününün akşamına doğru birçok pazarda satılacak hayvan kalmazken, kurban alımını bayramın ilk gününe bırakanlar, besicilerin elinde kalan son hayvanlara çok yüksek fiyatlar ödemek zorunda kaldılar. 
     Arife günü sabahı 110-150 milyon lira olan küçükbaş hayvanlar, bayramın ilk günü sabahı 180-225 milyon liraya kadar yükseldi. Dün 800 milyon lira ile 1 milyar 300 milyon lira arasında değişen büyükbaş hayvanlar da, bugün 1,5-2 milyar liraya rahatlıkla alıcı buldu. 
     Fiyatların yüksekliğine rağmen bu hayvanlar, pazarlık dahi yapılmadan sabahın erken saatlerinde tükenince, besiciler çadırlarını sökerek dönmeye başladılar. 
     






</TEXT>
</DOC>
