<DOC>
<DOCNO> 61902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yasam/yas04.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatının kurtarışını yaptı 
</HEADLINE>
<TEXT>

Kenya’nın en ıssız bölgesinde yapılan hayatta kalma yarışı Surviver’da, kaleci Ethan Zohn 15 yarışmacıyı ekarte ederek 1.4 trilyon lirayı yakaladı 
     DIŞ HABERLER SERVİSİ 

     Amerikan CBS televizyonunun en çok izlenen reality show programlarından Surviver’da şampiyon belli oldu. Afrika’nın çeşitli takımlarında kaleci olarak futbol oynayan New Yorklu Ethan Zohn, yapılan oylamada birinci olarak 1 milyon dolarlık yaklaşık 1.4 trilyon lira ödülü aldı. 
     
     Hayvanları yediler 
     16 Ekim’de, 16 kişiyle başlayan ve Jeff Probst’un sunduğu Survivor Africa Show programında yarışmacılar, Kenya’nın Shaba Ulusal Parkı’ndaki ıssız bir bölgeye getirilerek kendi başlarına bırakıldı. Kurallar gereği sadece mevcut ortamdaki imkanlardan yararlanarak hayatta kalmaya çalışan ve bunun için yerel bitki örtüsü ve ağaçlardan kendilerine barınak inşa ederek, çeşitli hayvanları yiyen yarışmacılara, bu faaliyetlerindeki performanslarına göre puanlar verildi, başarısız olanlar da elendi. 
     
     Finalde büyük heyecan 
     Sonuçta Rich Valley’den çiftçi Tom Buchanan, Santa Cruz’dan pazarlama müdürü Lex Van Den Berghe, Oyster Bay’den emekli öğretmen Kim Johnson ve profesyonel futbolcu Zohn finale kaldı. CBS’in Los Angeles’teki stüdyolarında yapılan nihai değerlendirmede ipi Zohn göğüsledi. 
     1 milyon doları alan Zohn, sevincini çığlık atarak sergilerken, diğer finalistler şampiyonu kutlamakla yetindi. 
     



 YAŞAM 




















</TEXT>
</DOC>
