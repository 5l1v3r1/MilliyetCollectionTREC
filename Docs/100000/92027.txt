<DOC>
<DOCNO> 92027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo17.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Juninho "Nasıl takım olduğumuzu yarın göstereceğiz" 
</HEADLINE>
<TEXT>

     17. Dünya Kupası yarı finalinde yarın 
     Türkiye ile karşılaşacak Brezilya Milli Takımı'nda, orta alan oyuncusu Juninho, maçla ilgili iddialı konuşarak, ''Biz, nasıl bir takım olduğumuzu yarın sahada kanıtlayacağız'' dedi. 
     Takımının bugün yaptığı son idmandan önce gazetecilerin sorularını yanıtlayan Juninho, aslında kimseye birşey kanıtlamak zorunda olmadıklarını belirterek, ''Ama biz yarın nasıl bir takım olduğumuzu sahada göstereceğiz. Türkler, 'en iyi takım'' oldukları iddiasındalarsa, bunu yarın kanıtlamak zorundalar, göreceğiz'' diye konuştu. 
     Cezası nedeniyle oynayamayacak Ronaldinho'nun yerine ilk 11'de sahaya çıkması beklenen Juninho, ''İlk hedefimiz tabii ki finale kalmak. Ama asıl amaç finali de kazanıp şampiyon olmak'' dedi. 
     Juninho, kupanın başından beri zorlu rakipleri aşarak yarı finale geldiklerini ve şampiyonluğa çok yaklaştıklarını ifade ederek, önceki maçlarda gösterdikleri performansı yine göstermeleri durumunda şampiyonluk için en büyük şansa sahip takım olduklarını sözlerine ekledi. 
     





</TEXT>
</DOC>
