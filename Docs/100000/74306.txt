<DOC>
<DOCNO> 74306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/spor/spo04.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON HAYATA KÜSTÜ 
</HEADLINE>
<TEXT>

Bordo - Mavili takımın Denizlispor’a yine şansı tutmadı, öne geçtiği maçın sonunu kötü bitirdi. Kendisini Türkiye Kupası’ndan eleyen rakibine teslim olup, Avrupa hedefinin uzağında kaldı 
     KARADENİZ ekibi, kupadan kendisini saf dışı bırakan, ilk yarıda sahasında iki puan bırakmasına yol açan Denizli’ye deplasmanda boyun eğdi. Trabzon, Hami’nin kornerinde topa iyi yükselen Osman’ın kafa golüyle maça hızlı başladı. Kürşat’ın topu elle kesmesinin penaltı tartışmalarına yol açtığı ilk yarıda Hami’nin bir şutu da direkten döndü. Denizli, aradığı golü 45’te Timuçin’le buldu. İkinci yarıda sahneye Veysel çıktı, takımına üç puanı kazandırdı. 
     
     Hami’nin şutu kader anı’ 
     TEKNİK Direktör Briegel kötü futbol oynadıklarını ve kaybettiklerini söyledi. Alman hoca, "Hami’nin direkten dönen şutu bence kader anıydı. Gol olsa, sonuç farklı olurdu. Şanssızdık ama yine de kazanacak performansı sahaya süremedik" dedi. Osman oyundan alınırken kendisine laf atan bir taraftara el kol hareketi yaptı. Denizli’nin ilk golünde faul yapıldığı gerekçesiyle futbolcular hakemle tartıştı. Güvenlik görevlileri ortamı sakinleştirdi. 
     



 SPOR 





























</TEXT>
</DOC>
