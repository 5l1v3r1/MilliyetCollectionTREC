<DOC>
<DOCNO> 76840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo18.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 3 puanı ikinci yarıda attığı 2 gol ile aldı 2-1 
</HEADLINE>
<TEXT>

     Stat Atatürk. 
     Hakemler Selçuk Dereli xx, İsmail Köse xx, Tekin Lenk xx. 
     Denizlispor Süleyman x, Alper x, Hakan Çimen xx, Bülent xx,Ali Tandoğan xx, İlyas x, Levent xx, Serdal xx, Timuçin xx, Veysel x, Coşkun x. 
     Diyarbakırspor Şenol xx, Ömer xx, Birol xxx, Murat xx, Bülent xx, Deniz xxx, Ergin xx, Celaleddin xx, Da Silva xx, Fazlı xxx, Kona xx. 
     Birinci Süper Lig'de Denizlispor, Diyarbakırspor'u 2-1 yenmeyi başardı. 
     
     İlk yarı 

     Bu karşılaşmadan 3 puan alarak, tehlikeli bölgeden tamamıyla uzaklaşmayı hedefleyen Denizlispor maçtan önce yağan yağmurun ağırlaştırdığı sahada istediği oyunu sergileyemedi. Ev sahibi takım özellikle orta alanda oyuna hakim olamayınca etkili ataklar geliştiremedi. 
     Diyarbakırspor ise Fazlı-Kona ikilisiyle kontrataklar yaptı. Özellikle Fazlı'nın başarılı oyunu konuk takıma golü getiren önemli etkenlerden biri oldu. 
     13. dakikadaki Denizlispor atağında Alper'in kale içine havalandırdığı topu Veysel, Timuçin'e bıraktı. Bu futbolcunun vuruşunda top ağlara gitti ancak ''ofsayt'' gerekçesiyle gol olarak değer kazanmadı. 
     18. dakikadaki Diyarbakırspor atağında Celaleddin'in vuruşunda, kaleci Süleyman'ın dokunduğu top üst direkten geri döndü. Savunma oyuncuları tehlikeyi uzaklaştırdı. 23. dakikada Diyarbakırspor'un golü geldi. Fazlı'nın sol kanattan taşıyıp ortaladığı topa Denizlispor defansı müdahale edemeyince kaleciyle karşı karşıya kalan Deniz'in vuruşunda top filelere gitti 1-0. 
     34. dakikada Fazlı'nın derinlemesine pasında kaleci Süleyman topu ıskalayınca, Kona mutlak bir pozisyon yakaladı. Ancak bu oyuncu kaygan zeminde dengesini kaybedip yere düşünce, Denizlispor savunması yetişti ve topu uzaklaştırdı. 
     İlk yarı, Diyarbakırspor'un 1-0 üstünlüğüyle kapandı. 
     
     İkinci yarı 

     Denizlispor ikinci yarıya İlyas'ın yerine Muzaffer'i xxx oyuna alarak başladı. Muzaffer sergilediği başarılı oyunla oyundaki dengeyi takımı lehine değiştirdi. 
     46. dakikada Timuçin'in kullandığı korner atışında Alper'in, 
     kafayla indirdiği topu Muzaffer kale alanı önünden düzgün bir vuruşla ağlara yolladı 1-1. 
     50. dakikada Denizlispor öne geçti. Coşkun'un arapasıyla hareketlenen Ali Tandoğan, Veysel'i topla buluşturdu. Veysel düzgün bir vuruşla meşin yuvarlağı filelere gönderdi 2-1. 
     54. dakikada Coşkun'un ara pasında Veysel kaleciyle karşı karşıya kaldı, vuruşunda kaleci Şenol topu kontrol etti. 
     57. dakikada konuk takımda Ergin sarı kart gördü. 
     71. dakikada Diyarbakırspor'da Ergin'in yerine Selçuk x oyuna girdi. 
     75. dakikada Timuçin'in pasıyla hareketlenen Alper, topu ceza alanına gönderdi. Muzaffer'in, plase vuruşunda top yandan auta gitti. 
     76. dakikada ev sahibi ekipte Levent yerini Marek'e x bıraktı. 
     78. dakikada Diyarbakırspor'da Da Silva'nın yerine Kofi x oyuna girdi. 
     83. dakikada Denizlispor'dan Hakan Çimen sarı kart gördü. 
     84. dakikada Diyarbakırspor'da Bülent'in yerine Murat oyuna dahil oldu. 
     86. dakikada Denizlispor'da Coşkun yerini Hitanen'e bıraktı. 
     89. dakikada Timuçin'in korner atışında, Bülent'in kaleye gönderdiği top direkten döndü. Maç, Denizlispor'un 2-1 üstünlüğü ile sonuçlandı. 
     






</TEXT>
</DOC>
