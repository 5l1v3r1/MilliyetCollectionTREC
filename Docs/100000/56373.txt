<DOC>
<DOCNO> 56373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/guncel/gun05.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İLAÇ VURGUNUNA BİR NEŞTER DAHA 
</HEADLINE>
<TEXT>
Ver diplomayı yan gel yat 
İlaç mafyası, Doğu’da eczane açabilmek için 2 milyar liraya eczacılardan diploma kiralıyor. Böylece halkın sağlığı ilkokul mezunu bile olmayan kişilerin eline kalıyor 
     ÜMRAN AVCI İstanbul 

     Eczacıların ekonomik sıkıntılarını fırsat bilen diploma simsarları, gazetelere ilan vererek, ilkokul mezunu bile olmayan kişilere komisyon karşılığı diploma kiralıyor. Bu yöntemle muvazaa eczane’ açanlar, hiç bir eğitimi olmadığı halde hastaların sağlığını tehdit ediyor. Özellikle Mardin, Tunceli ve Siirt olmak üzere Doğu ve Güneydoğu illeri, eczane simsarlarının gözdesi haline geldi. 
     
     Kirası ayda 2 milyar 
     Diplomasını kiraya veren eczacı eğer işinin başında durursa ayda yaklaşık 3 bin mark yaklaşık 2 milyar lira , adına açılan eczaneye adımını atmazsa 1500 mark yaklaşık 1 milyar lira maaş alıyor. Yılda bir kez gitmesi gerektiğinde de tüm masrafları karşılanıyor. İstanbul Eczacı Odası Başkanı Zafer Kaplan yılın ilk 6 ayında Mardin, Tunceli, Batman ve Siirt’te yaklaşık 30 muvazaa eczanenin şik yet sonucu kapatıldığı açıkladı. 
     
     Bakanlık torpili 
     İstanbul’da da 2000 - 2001 döneminde 22 dosyanın bakanlığa gönderildiğini hatırlatan Kaplan şöyle konuştu "22 muvazaa eczaneden 5’i ikna edilerek vazgeçirildi. Maalesef 2’si Sağlık Bakanlığı tarafından siyasi nedenlerle açılmış. Geri kalan 15 eczane de kapatıldı. Binde bir de olsa bakanlıkta adamını bulanlar bu tür eczaneleri açabiliyor. Bunu ink r edemeyiz. 
     
     İntihar edenler oldu 
     Bir eczacı diplomasını doğuya gönderirken yaşayabileceklerini bilmiyor. Geçmişte İzmir’de oturduğu halde diplomasını doğuya gönderen bir eczacı intihar etmişti. Diplomasını kiraladığı kişinin milyarlarca liralık vergi ve ilaç firmalarına borcu varmış, bu yüzden canına kıymıştı." 
     



 GÜNCEL 


















</TEXT>
</DOC>
