<DOC>
<DOCNO> 93449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun08.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta zehirli örümcek alarmı 
</HEADLINE>
<TEXT>

     New York'ta son haftalarda ortaya çıkan çok sayıda zehirli örümcek sokması vakası doktorları hayrete düşürürken, bazı uzmanlar, hastahaneye başvuranlarda görülen yaraların şarbondan kaynaklanabileceği şüphesi doğduğunu belirttiler. 
     Son haftalarda 5 kişinin birden ''kahreverengi münzevi'' adı verilen örümcek tarafından ısırıldığını belirterek hastahaneye başvurması doktorları şüpheye düşürdü. 
     Uzman doktorlar, bu örümceğin genelde ABD'nin orta ve güney kesimlerinde yaşadığını ve çok ender olarak New York ve civarında görüldüğünü belirttiler. 
     Doktorların verdiği bilgiye göre, bu vakadan şimdiye kadar yılda bir kez görülüyordu. Bir haftada 5 vakanın birden ortaya çıkması şüpheyi artırmış bulunuyor. 
     Bu gelişme üzerine Suffolk County sağlık müdürlüğü, örümcek sokması yüzünden hastahaneye başvuran kişilere şarbon testi yapılması kararı aldı. Bununla birlikte doktorların bazıları, ''hastalarda görülen, ortası delik ülserli yaraların şarbon olaylarında görülmediğini'' belirterek, ''olayların örümcek sokmasından kaynaklandığına inandıklarını'' söylediler. 
     





</TEXT>
</DOC>
