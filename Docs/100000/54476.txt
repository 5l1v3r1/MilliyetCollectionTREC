<DOC>
<DOCNO> 54476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/spor/spo07.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon kazandı 
</HEADLINE>
<TEXT>

Azerbaycan maçında yaşanan tribün kriziyle ilgili açılan davada Haluk Ulusoy aklandı. Rüştü, Bülent Korkmaz ve Abdullah da, federasyon lehine ifade verdi 
     CEMAL ERSEN 

     MİLLİ Takım’ın, Azerbaycan maçında yaşanan protokol tribünü krizi nedeniyle hakkında dava açılan Haluk Ulusoy aklandı. Genel Müdür Kemal Mutlu’nun açtığı davada, Rüştü, Bülent Korkmaz ve Abdullah’ın, Başbakanlık Teftiş Kurulu’na gönderdikleri ifadeler federasyonu kurtardı. Can Çobanoğlu ve üç futbolcunun bu ifadelerde, milli maçlarda FIFA ve UEFA kurallarının geçerli olduğunu, sorumluluğun federasyona ait bulunduğunu bildirdikleri ortaya çıktı. 
     DAVAYA bakan İstanbul 3. Sulh Ceza Mahkemesi ayrıca protokol tribünlerinin düzenlenmesi görevinin özerk federasyona ait olduğuna karar verdi. Başkan Ulusoy ve Futbol Federasyonu’nun cezalandırılması için herhangi bir gerekçe olmadığı görüşü de benimsendi. Mahkemenin söz konusu kararından sonra, genel müdürlüğün protokol tribününü düzenlemesi yetkisinin yürürlükten kalkması, söz konusu görevin federasyona devredilmesi gerekecek. 
     



 SPOR 

























</TEXT>
</DOC>
