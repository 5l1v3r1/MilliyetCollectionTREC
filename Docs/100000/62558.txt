<DOC>
<DOCNO> 62558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun17.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen "Türkiye'nin Kıbrıs konusunda borcu var" 
</HEADLINE>
<TEXT>

     AB'nin genişlemesinden sorumlu komisyon üyesi Günter Verheugen, Frankfurter Rundschau gazetesine yaptığı açıklamada, Türkiye'nin Kıbrıs konusunda borcu olduğunu söyledi. 
     Verheugen, Kıbrıs sorunu çözüldüğü takdirde Türkiye ile üyelik görüşmelerine başlanıp başlanmayacağı sorusuna karşılık, "Türkiye'nin Kıbrıs konusunda borcu var. Türkiye, BM Güvenlik Konseyi'nin kararları doğrultusunda zaten BM Genel Sekreteri'nin barış çabalarını desteklemek zorunda" dedi. 
     Verheugen, "Bunun yanı sıra Türkiye, AB ortak üyeliği doğrultusunda Kıbrıs sorununun çözümü konusunda yardımcı olacağını açıklamıştır. Türkiye'nin, Kıbrıs konusunda bizim tarafımızdan gerekli görülen adımları atması, Ankara ile üyelik müzakerelerini başlatmak için yeterli değildir" diye konuştu. 
     






</TEXT>
</DOC>
