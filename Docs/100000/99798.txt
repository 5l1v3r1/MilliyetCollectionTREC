<DOC>
<DOCNO> 99798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yazar/bila.html </URL>
<DATE> 2002/08/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş ne istiyor 
</HEADLINE>
<TEXT>

     Devlet Bakanı Kemal Derviş, kendi deyişiyle, "sosyal liberal sentez" etrafında geniş bir ittifak arayışını sürdürüyor. Bir başka deyişle "istikrarlı çoğunluk" arıyor. 
     Peki, bunu sağlamak için Kemal Derviş somut olarak ne istiyor 
     DSP - CHP - YTP’nin bir araya gelmesini mi istiyor 
     Bu üç partiden ikisinin seçimlere ortak listeyle girmelerini yeterli görüyor mu 
     Bu üç partiye Mehmet Ali Bayar’ın DTP’sinin, Murat Karayalçın’ın SHP’sinin de eklenmesini istiyor mu 
     Bu ittifaka ANAP’ın katılmasını da bekliyor mu 
     Böyle bir zemin yaratarak Özalvari bir çıkış mı yapmak istiyor 
     Derviş’in, bu yaklaşımı siyasetin koşulları açısından ne kadar gerçekçi Ne kadar uygulanabilir 
     Derviş’i yeniden partisine çağıran ve önceki gün uzun bir görüşme yapan Başbakan Ecevit, en deneyimli lider olarak nasıl bir izlenim aldı Derviş’e nasıl bakıyor 
     Başbakan’a dün bu soruları yönelttik... 
     Ecevit, Derviş’in, siyasete girmesi halinde yararlı olacağına inandığını belirttikten sonra şu değerlendirmeyi yaptı 
     "Şu anda kararsız. Ama siyaset zor iştir. Her şey arzu edildiği gibi hazır biçimde önünüze gelmez. Çok uzun ve yoğun uğraş gerektirir. Bu bakımdan Sayın Derviş, siyasete girecekse, idealize ettiği hedeflerini biraz daha daraltarak ve bir partiye girerek işe başlamalıdır. Benim konuşmalarımızdan çıkardığım izlenim, bunu en rahat DSP’de yapacağı yönündedir. Çünkü, olaylara yaklaşık, ortaya koyduğu teorik çerçeve, ekonomik, sosyal, politika tercihleri ve anlayışı başından beri DSP’de var. Böyle bir karar verirse çok katkısı olabilir." 
     Ecevit, Kemal Derviş’in, üç partiyi bir araya getirme düşüncesinin ise gerçekçi olmadığı kanısında 
     "Bilindiği gibi DSP hep bu yapay birlikteliklerden uzak durarak toplumda güven sağladı. Kendine güvenerek başarı elde etti. Şimdi, örneğin Yeni Türkiye Partisi’ni nereye koyacaksınız Sayın Derviş, YTP adına ittifak mı arıyor İşin başında daha birçok gariplik çıktı. Partinin Genel Sekreteri, biz sol parti değiliz’ diyor. Sayın Cem dahil bir itiraz gelmiyor. Sayın Cem benim her zaman değer verdiğim bir arkadaşımdır. Eğer YTP sol parti değilse, Sayın Derviş, nasıl bir sol ittifaktan söz ediyor. Bunların açıklığa kavuşması lazım." 
     Ecevit, bir diğer garipliğin de DSP ile YTP arasında ittifak sağlama çabasında yattığını düşünüyor 
     "YTP’yi kuran ve oraya geçen milletvekilleri DSP’nin milletvekilleri. DSP’yi Meclis’te bölüp bu partiyi kurdular. Şimdi aradan birkaç gün geçtikten sonra DSP’ye gelip hadi biz iki parti olarak ittifak yapalım’ önerisi geliştirmek biraz garip olmaz mı O zaman neden ayrıldıklarını izah etmekte güçlük çekmezler mi " 
     Ecevit, Derviş’in ortaya koyduğu arayışın biraz Özal’a özenme yönü de bulunduğuna işaret ederek, şu değerlendirmeyi yaptı 
     "Bu tür arayışlar akla rahmetli Özal’ı getiriyor. Ona özeniyor, hevesleniyor olabilirler ama Özal’ın ortaya çıktığı koşullar, bugün yok. O dönem askeri yönetim sonrası dönemdi, yasakların bulunduğu bir dönemdi. Toplumun ve siyasetin psikolojisi ve koşulları çok farklıydı. Bugünkü siyasi koşullar çok farklı." 
     Ecevit, Derviş için doğru adresin DSP olduğu görüşünü koruyor. 
     
     







Vatandaşlık kültürü 


Hangi dağda kurt öldü ki... 


Minnacık Dev 


Derviş ne istiyor 


Manzara farklı değil 


Mucize 


Apo getirmişti, Apo götürüyor 


YÖK ve bir ibret belgesi 


Bu kez savaş şart mı 


Cem’e stres uzmanı geliyor 


İşte o zaman umutlanırdık... 


Derviş’in arayışı ve Irak 


Kardemir’i çöz, kazan 


Hayat mı O da ne demek 


Hırsızlık yapmış 


Onların LİBOR’u var, bizim de TİBOR’umuz 


</TEXT>
</DOC>
