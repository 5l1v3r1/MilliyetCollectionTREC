<DOC>
<DOCNO> 73319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko01.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lira’yı seviyorum euro’dan korkuyorum 
</HEADLINE>
<TEXT>

AB’ye girilmesi durumunda en çok Türk Lirası’na veda etmekten çekinen Türk halkı, ulusal kimliğini en öne çıkartan aday ülke durumunda 
     GÜVEN ÖZALP Brüksel 

     Avrupa Birliği AB adına kamuoyu araştırmaları yapan Eurobarometre, birliğe üye olmak için sıra bekleyen 13 aday ülkeye ilişkin bir rapor hazırladı. 
     Türkiye son sırada beklemesine karşın AB konusunda en istekli olan adaylar arasında ama geleceğe en karamsar bakan ülke. Anketin sonuçları şöyle 
     
     En kötümserler Türkler 
     2002 Bu yıl hayatının kötüleşeceğini düşünenler yüzde 53’e ulaşıyor. Ülkenin ekonomik durumunun kötüleşeceğini düşünenlerin oranı ise yüzde 74. Bu oran durumun iyiye gideceğini düşünenlerin yaklaşık 8 katı. İş durumunun kötüleşeceğini düşünenlerin oranı ise yüzde 45. 
     Gelecekten beklenti Türk halknın yüzde 41’i gelecek beş yıl içinde durumunun daha kötü olacağını düşünüyor. Bu oran ile Türkiye, geleceğe en karamsar bakan adayların başında yer alıyor. Geleceği daha olumlu görenlerin oranı yüzde 30. Bu oranla Türkiye, Litvanya’nın önünde sondan ikinci sırada. En umutlular Romanya yüzde 53, Kıbrıs yüzde 46, Macaristan yüzde 43 
     Ulusal kimlik Aday ülkeler arasında kendi ulusal kimliğini "en öne" çıkaranlar da Türkler. Kendisini sadece Türk olarak hissedenlerin oranı yüzde 57. Avrupalı hissdenler yüzde 6. Ulusal kimliğinden gurur duyan Türkler ise yüzde 89. Malta 96, Kıbrıs 93, Slovenya 93 
     AB’ye bakış Türkler’in yüzde 60’ı AB konusunda olumlu düşünüyor. Bu oranla Türkiye Bulgaristan’ın 69 ardından ikinci sırada. Olumsuz bakanların oranıysa yüzde 14. AB’ye güvenenler yüzde 54. AB’yle ilgili haberlere en fazla ilgiyi gösterenler de yüzde 44’le Türkler. 
     
     Ancak 2008'de AB'li oluruz 
     AB'ye tam üye olma konusunda en karamsar ülke Türkiye. 
     Türk halkı ortalama olarak 2008'de AB'ye girilebileceğini düşünüyor. 
     Hiçbir zaman AB'ye dahil olmayacağımızı ya da bunun 2020'den sonra olacağını düşünenlerin oranı yüzde 19. 
     Bu oran da aday ülkeler arasında Malta'yla birlikte ilk sırada yer alıyor. 
     AB üyeliğini "iyi bir şey olarak gören" Türkler yüzde 59, "kötü" olarak nitelendirenlerin oranı yüzde 14. 
     Olası bir referandumda AB'ye evet demeye hazır olanlar ise yüzde 68. 
     Üyelikten kişisel çıkar bekleyenler yüzde 58 olurken Türkiye'nin bundan avantaj sağlayacağını düşünenler yüzde 69. 
     Türkler'in AB üyeliğinden en önemli beklentisini yüzde 65.8 ile herhangi bir AB ülkesinde yaşamak. 
     Bunu yüzde 64'le bir AB ülkesinde çalışmak ve yüzde 60'la herhangi bir AB ülkesinde eğitim görmek izliyor. 
     
     



 EKONOMİ 















</TEXT>
</DOC>
