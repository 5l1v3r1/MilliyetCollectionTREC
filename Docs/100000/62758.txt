<DOC>
<DOCNO> 62758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun19.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir zamanlar askerdi... O şimdi dansöz 
</HEADLINE>
<TEXT>

     Macar kızı Gabriella Ovari'nin hayatını Türk göbek dansı değiştirdi. 
     Askeri kursu 1998'de bitirerek çavuş olan Gabriella, 1999 yılından itibaren başkent Budapeşte'deki Feri Hegy Havaalanı'nda pasaport kontrol memuru olarak göreve başladı. 
     Havaalanındaki görevi sırasında bir göbek dansı kursuna yazılarak, kursu başarıyla bitiren Gabriella, havaalanında ''Türklerle çok samimi olduğu'' gerekçesiyle amirlerinden baskı görünce, geçen yıl istifa etti. 
     Yaşamını bundan böyle dansözlük yaparak kazanma kararı veren Gabriella, önce Budapeşte'deki sahnelerde, sonra diğer kentlerde göbek dansının aranan ismi oldu. 
     Budapeşte Bilimler Akademisi'nde öğrenimini sürdüren Gabriella, yaşamının dönüm noktası olan dansöz olma kararını nasıl verdiğini A.A muhabirine şöyle anlattı 
     ''Ben Türkleri kendime hep yakın gördüm. Budapeşte'de bir türkologdan dil dersleri aldım. Budapeşte Bilimler Akademisi'nde okuyorum. Hazırladığım tezlerin neredeyse tümü Türkiye ve Türklerle ilgili. Ben tam bir Türk aşığıyım. Nedenini bilmemekteyim. Belki de aslen Türk'üm, kimbilir. Birkaç kez Türkiye'ye de gittim, Türkiye'de Türklere göbek dansı sunmak istiyorum.'' 
     






</TEXT>
</DOC>
