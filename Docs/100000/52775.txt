<DOC>
<DOCNO> 52775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun03.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Bin Ladin büyük olasılıkla Afganistan'da.." 
</HEADLINE>
<TEXT>

     ABD Savunma Bakanı Donald Rumsfeld, Suudi asıllı terörist Usame Bin Ladin'in büyük olasılıkla hala Afganistan'da olduğunu, Pakistan'a kaçtığına inanmadığını söyledi. 
     Rumsfeld, Chicago yakınındaki bir donanma eğitim merkezinde gazetecilere yaptığı açıklamada, ''Onun Bin Ladin , Pakistan'da olduğunu düşünmek için bir neden yok. Onun Afganistan'da olduğunu düşünmek için bütün gerekçeler ise mevcut'' dedi. 
     Rumsfeld ayrıca, El Kaide'nin önde gelen isimlerinden birisi olan ve Usame bin Ladin'in halefi olarak gösterilen Muhammed Atıf'ın öldüğüne dair haberlerin ''güvenilir'' kaynaklardan geldiğini belirtti. 
     Donald Rumsfeld, buna karşın Muhammed Atıf'ın öldüğünü resmi bir şekilde doğrulayamayacağını kaydetti. 
     






</TEXT>
</DOC>
