<DOC>
<DOCNO> 92190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun20.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA uzay mekiği uçuşlarını süresiz durdurdu 
</HEADLINE>
<TEXT>

     Amerikan Uzay ve Havacılık Dairesi NASA , Atlantis ve Discovery uzay mekiklerinin ana motorlarındaki yakıt hattında küçük çatlaklar bulunması üzerine mekik filosunun uçuşlarını süresiz durdurdu. 
     NASA yetkilileri, filosundaki 6 mekikde yakın zamanda yapılan denetimler sırasında ana itme sistemine yakıt gönderen metal boruların üzerinde çatlaklar bulunduğunu kaydettiler. 
     Bu çatlakların bir güvenlik endişesi oluşturabileceğini belirten yetkililer, ilk İsrailli astronot İlan Ramon ve 6 astranotu uzaya götürecek Columbia'nın 19 Temmuz'daki fırlatılışının ertelendiğini belirttiler. 
     NASA yetkilileri, bir mekiğin motorlarını çıkarmanın ve yeniden yerine takmanın bir hafta ile 10 gün aldığını belirterek, Columbia'nın fırlatılışının bu yüzden süresiz ertelendiğini söylediler. 
     





</TEXT>
</DOC>
