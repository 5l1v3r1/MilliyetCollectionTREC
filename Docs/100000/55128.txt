<DOC>
<DOCNO> 55128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/gun09.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
120 gümrük memur evine gönderildi 
</HEADLINE>
<TEXT>

     MUSTAFA BAKACAK İstanbul 

     Gümrüklerden Sorumlu Devlet Bakanı Mehmet Keçeciler, gümrüklerin üzerindeki şaibeleri ortadan kaldırmaya kararlı olduklarını vurgulayarak, "Şu ana kadar 120 gümrükçünün görevine son verildi. Aramızdaki yanlış insanları camiamızdan atacağız. Gümrükler, güvenilir hale gelecek" dedi. 
     
Kuş uçmayacak      Keçeciler şöyle konuştu "Gurbetçilerimiz mektuplarında, birçok gümrükten geçtiklerini belirterek, Türk gümrüğünde tokat yemiş olmaktan dert yanıyorlar. Kuyruklarda beklemekten hatta tuvalet bile bulamamaktan şik yet edenler var. " 
     26 Kasım’da merkezi otomasyona geçildiğini ve gümrüklemenin yüzde 88’inin bilgisayarla yapıldığını kaydeden Keçeçiler, İpsala ve Gürbulak gümrük kapılarının modern hale getirileceğini söyledi. Gümrük Güvenlik Sistemleri Projesi’ne başlanacağını da açıklayan Keçeciler şöyle devam etti "Böylece kapılardan çok daha kolay, medeni, rahat geçiş imkanı sağlanacak. Ayrıca, uyuşturucu ve silah kaçakçılığından, radyoaktif maddeye kadar yasal olmayan her işlem görülebilecek. Plaka okuma, araç uydu takibi, kripto, insan ve eşyayı kontrol edebilen dedektörler bu projenin parçası. " 
     



 GÜNCEL 

















</TEXT>
</DOC>
