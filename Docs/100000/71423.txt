<DOC>
<DOCNO> 71423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo02.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
LORANT KÖPÜRDÜ 
</HEADLINE>
<TEXT>

Fenerbahçe’nin hocası, sezon sonunda birçok futbolcu ile yolların ayrılacağı şeklinde çıkan haberler üzerine küplere bindi. Medya mensuplarına Samandıra Tesisleri’ni yasakladı 
     Tavır aldı 
     TÜRKİYE’YE geldiğinden günden bu yana basınla iyi ilişkiler kuran Werner Lorant da sonunda patladı. Fenerbahçe Teknik Direktörü, bir gazete ile televizyonda kendisinin ağzından takımda birçok futbolcunun sezon sonunda gönderileceği şeklinde çıkan haberler üzerine küplere bindi. Dün sabahki idman öncesi basın mensuplarını çalışmaya almayacağını duyurdu. 
     
     Tepki çekti 
     HABERLERE çok sinirlendiği öğrenilen Lorant, bir hafta süreyle Samandıra Tesisleri’ne medya mensuplarının girişine yasak getirdiğini açıkladı. Başkan Aziz Yıldırım da, böyle bir raporunun bulunmadığını belirtip, "Şampiyonluğun en güçlü adayı olan takımımıza yönelik bu tür spekülatif haberler, kulübümüzü, takımımızı ve de camiamızı olumsuz etkilemektedir" dedi. 
     
Erken sözleşme rafa kalktıSarı - Lacivertli kulübün yönetimi, mukavelesi biten 12 oyuncuyla sezon sonunda masaya oturma kararı aldı 
     YUSUF KOBAL 

     SÖZLEŞMELERİ biten Fenerbahçeli futbolcuların umutları suya düştü. Yönetim iç transferde sözleşmeleri sona eren 12 oyuncu ile Mayıs ayında pazarlık masasına oturacak. Takımın ligde istenilen grafiği bir türlü yakalayamamasını göz önünü alan Sarı - Lacivertli yönetim, sözleşmeleri koz olarak kullanıp, oyuncuların performansını yükseltmeyi hedefliyor. 
     MAYIS’TA sözleşmesi biten oyuncuların kaderini performansları belirleyecek. Fenerbahçe’de Ogün, Abdullah, Oğuz, Serhat, Serkan, Lazetic, Yusuf, Mert, Simao, Andersson ve Johnson’un sezon sonunda mukaveleleri bitiriyor. Bu arada Mali İşler Sorumlusu Ali Yıldırım, "Basına yabancı transfer çalışmalarımızın sadece 9’da biri yansıdı" dedi. 
     
Revivo istekli      İSRAİLLİ futbolcu, Antalyaspor maçında forma giyebilmek için her türlü fedakarlığa hazır olduğunu belirtip, "Pazara kadar hazır olup, sahaya çıkacağım" dedi. Düz koşulara yeni başlayan Revivo, görev vermesi halinde hocası Lorant’ı da utandırmayacağını ileri sürdü. Öte yandan Fenerbahçe Kartal’ın genç kalecisi Volkan ile anlaşmaya vardı. 
     
Yurt dışında müthiş atak      GELECEĞİN takımını oluşturmak isteyen Fenerbahçe, alt yapı için takibe aldığı gurbetçi isimleri belirledi. Büyük araştırma içine giren antrenörler, 11 ülkede gelecek vadeden 84 genç ismi listeye aldı. Yaşları 12 ile 25 arası değişen adaylar arasında 55 isimle Almanya başı çekti. Bunların arasında Leverkusen’den Huzeyfe Doğan 20 , B.Dortmund’dan Mustafa Şahbaz 15 dikkati çekti. 
     11 futbolcu adayı belirlenen Hollanda’da ülkenin köklü kulüplerinden PSV takımında forma giyen Ayhan Evren, Okan Ayaz, Yaşar Takak ve Suat Usta listede yer aldı. Belçika’dan dört oyuncu takip edilirken, 7 futbolcunun bulunduğu İsviçre’de Grasshopper takımından beş isim alt yapıya önerildi. İsveç, Norveç, Danimarka, Fransa, İngiltere, Avusturya ve Kanada’dan birer oyuncu listeye girdi. 
     
Atletizmde dev transfer      FENERBAHÇE, atletizmde ezeli rakipleri Galatasaray ve Beşiktaş’tan yaptığı transferlerle gücüne güç kattı. Milli atletler Reşat Oğuz ve Nora Güner’i bünyesinde bulunduran Sarı - Lacivertliler, Galatasaray’dan Eşref Apak, Beşiktaş’tan Candeğer Kılınçer ve ENKA’dan Anzela Astrohchenka’yı aldı. Atletizm Sorumlusu Mehmet Karasu, "Avrupa’da söz sahibi olmak istiyoruz" dedi. 
     



 SPOR 






















</TEXT>
</DOC>
