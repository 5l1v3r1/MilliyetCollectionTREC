<DOC>
<DOCNO> 62996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur03.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Aykut Barka henüz komadan uyanamadı... 
</HEADLINE>
<TEXT>

     Beynindeki damar tıkanıklığı nedeniyle Marmara Üniversitesi MÜ Tıp Fakültesi Hastanesi'nde ameliyat edilen İstanbul Teknik Üniversitesi İTÜ Avrasya Yer Bilimleri Enstitüsü Öğretim Üyesi Prof. Dr. Aykut Barka'nın ''ağır koma'' durumunun devam ettiği bildirildi. 
     MÜ Tıp Fakültesi Hastanesi Nöroşirürji ve Nöroloji Anabilim Dalları tarafından saat 18.00 itibariyle yapılan ortak yazılı açıklamada, ameliyat sonrası 8. gününde olan Prof. Dr. Barka'nın ağır koma durumunun devam ettiği kaydedilerek, ''Verilen tedavi sonrasında herhangi bir iyiye gidiş durumu saptanmamıştır. Tedavisi devam etmektedir'' denildi. 
     Prof. Dr. Aykut Barka, 6 Ocak Pazar günü, hastanenin Acil Servisi'ne sağ elde güçsüzlük ve konuşma bozukluğu yakınmasıyla başvurmuş ve tetkiklerde beynin sol yarısını besleyen ana damarda tıkanıklık saptanmıştı. 
     Yapılan tedaviye rağmen 10 Ocak Perşembe günü sabahı kötüleşen Prof. Dr. Barka, yaklaşık 7 saat süren ameliyata alınmıştı. 
     






</TEXT>
</DOC>
