<DOC>
<DOCNO> 96604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sonspo01.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant, Fenerbahçe'nin oynadığı futboldan memnun 
</HEADLINE>
<TEXT>

     Alpler Turnuvası'nın ilk maçında Alman ekibi FC Kaiserslautern'i 6-2 yenen Fenerbahçe'de, teknik direktör Werner Lorant, takımın genelde iyi oynadığını söyledi. 
     Karşılaşma sonrasında bir basın toplantısı düzenleyen Lorant, gazetecilerin sorularını yanıtladı. 
     Teknik direktör Werner Lorant, ''Washington'un oyunundan memnun musunuz '' sorusuna ''Oyuncular hakkında tek tek değerlendirme yapmak istemiyorum'' yanıtı verdi. 
     Karşılaşmanın genel bir değerlendirmesini yapan Lorant, ''Biz de yorgunduk. Dün 2 antrenman yaptık. Bazı konsantrasyon hatalarımız olabilir, ama genelde iyiydik'' dedi. 
     Werner Lorant, Ortega'nın neden oynatılmadığını soran bir gazeteciye, ''Unutmayın ki biz 11 kişi ile oynarız, 12 kişi ile değil. 
     Sakat da değil. Gerekli olmadığı için almadım'' yanıtını verdi. 
     ''Ogün'ü 2 gol attıktan sonra neden oyundan aldınız sorusuna'' Lorant, ''Görevini yaptı, onun için değiştirdim'' dedi. 
     Alman takımın teknik direktörü Andreas Brehme de maç sonrasında, ''Fenerbahçe çok güzel oynadı ve hak ettiği bir galibiyet aldı. Bizim eksiklerimiz vardı ve yorgunduk'' diye konuştu. 
     





</TEXT>
</DOC>
