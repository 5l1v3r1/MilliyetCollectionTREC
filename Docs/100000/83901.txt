<DOC>
<DOCNO> 83901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun21.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailliler Filistin Devleti'nin kurulmasından yana 
</HEADLINE>
<TEXT>

     İsrail'de her 10 kişiden 6'sının Filistin devletine destek verdiği bildirildi. 
     Yediot Ahronot gazetesinde yayınlanan Dahaf Enstitüsü kamuoyu yoklamasına göre, İsraillilerin yüzde 63'ü gelecekteki bir barış anlaşması için gerekli olan Filistin devletinin kurulmasından yana tavır alıyorlar. 
     Kamuoyu yoklamasında, Likud Partisi içinde Başbakan Ariel Şaron ile eski lider Binyamin Netanyahu arasındaki rekabette de Şaron'un önde olduğu görüldü. 
     Dahaf'ın anketiyle, İsraillilerin yüzde 55'inin, Likud seçmenlerinin ise yüzde 54'ünün partinin başbakan adayı olarak Şaron'u görmek istedikleri ortaya çıktı. 
     Ankete göre, İsraillilerin ancak yüzde 23'ü ve Likud seçmenlerinin yüzde 35'i Netanyahu'yu destekliyor. 
     Dahaf'ın 501 İsrailli üzerinde yaptığı kamuoyu yoklamasında, hata payının yüzde 4.5 olduğu açıklandı. 
     





</TEXT>
</DOC>
