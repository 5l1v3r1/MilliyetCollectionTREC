<DOC>
<DOCNO> 69537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo02.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant Baba CENNETTE 
</HEADLINE>
<TEXT>

Alman hoca, Kicker dergisinde çıkan röportajda Fenerbahçe’yi Türkiye’nin Bayern Münih’i olarak gösterdi. Dergi, kulüpteki herkesin Lorant’a "baba" dediğini belirtti 
     ZEKİ DOMAÇ 

     Sevecen ve ılımlı olmuş’ 
     ALMANYA’NIN ünlü spor dergisi Kicker, Fenerbahçe Teknik Direktörü Werner Lorant ile yaptığı röportajı "Lorant Baba cennette" başlığı ile yayınladı. Dergi, "1860 Münih’teki katı Lorant gitmiş, yerine sıcak, ılımlı, sevecen biri gelmiş" yorumu yaparken, Alman hoca’nın davranışları nedeniyle Fenerbahçeli futbolcular tarafından bir baba gibi göründüğünü kaydetti. 
     
     Büyük övgü 
     LORANT, Türkiye’deki yaşamına ait fotoğraflarla, iki tam sayfa halinde yayınlanan röportajda, Fenerbahçe’nin Türkiye’nin Bayern Münih’i olduğunu belirtti. Alman hoca, tesislere de övgüler yağdırarak, "Çok yer gezdim ama böylesini görmedim. Fenerbahçe tartışmasız Türkiye’nin bir numarası. Gelecek yıl da buradayım. Şampiyonlar Ligi’nde başarılara imza atmak istiyorum" dedi. 
     
Denizli’yi geçtiWerner Lorant, 7 maçta topladığı puanlarla, eski hocanın ilk yarıdaki performansını geride bıraktı 
     YUSUF DURSUN 

     İKİNCİ yarıyla birlikte Fenerbahçe’nin başına geçen Werner Lorant mağlubiyetle başladığı görevini, son dört maçta üst üste aldığı galibiyetlerle başarıya ulaştırdı. Alman hoca ilk yedi maçında 5 galibiyet, 2 yenilgi alarak, Mustafa Denizli’den iki puan daha fazla topladı. Fenerbahçe ilk yarıda yenildiği Galatasaray’a karşı bu kez üstünlük sağladı. 
     SARI - Lacivertli ekip Mustafa Denizli ile ilk yarının yedi maçında 4 galibiyet, 1 beraberlik, 2’de yenilgi aldı. Bu maçlarda 13 gol atıp, 8 gol yedi. Lorant’ın Fenerbahçesi ise yedi maçta 12 gol atarken, kalesinde de altı gol gördü. Alman hoca ile ligde 15 puan toplayan Fenerbahçe takımı, eski hocasını geride bıraktı. 
     
DENİZLİ’NİN KARNESİ Fenerbahçe - Samsunspor 3-0 İstanbulspor - Fenerbahçe 1-0 Fenerbahçe - Ankaragücü 4-1 Kocaeli - Fenerbahçe 3-3 Fenerbahçe - Yozgat 1-0 Galatasaray - Fenerbahçe 2-0 Fenerbahçe - Denizli 2-1      
LORANT’IN KARNESİ Samsunspor - Fenerbahçe 1-0 Fenerbahçe - İstanbulspor 2-0 Ankaragücü - Fenerbahçe 3-2 Fenerbahçe - Kocaelispor 3-0 Yozgatspor - Fenerbahçe 1-2 Fenerbahçe - Galatasaray 1-0 Denizlispor - Fenerbahçe 1-2      
     
"KONGREM CUMARTESİ"Fenerbahçe kongresinde rakipsiz olan Aziz Yıldırım, tüm üyeleri seçimden bir gün önce yapılacak toplantıya davet etti, aidatın 50 milyona çıkmasının daha önemli olduğunu söyledi 
     Grupçuluğa karşı 
     FENERBAHÇE’DE başkanlık seçiminin yapılmasına 6 gün kala, tek aday olan ve karşısına rakip çıkmayan Aziz Yıldırım, bütün üyeleri cumartesi yapılacak kongrenin ilk gününe davet etti. Kendisi için yıllık aidatın 50 milyona çıkartılmasının daha önemli olduğunu vurgulayan Yıldırım, grupçuluğa karşı olan her Fenerbahçeli’nin bu yönde oy kullanması gerektiğini söyledi. 
     
     "Ek kaynak olur" 
     ÜYELİK bedeli 3 milyar liraya çıkan bir kulübün 600 bin lira yıllık aidat almasının günümüz şartlarıyla bağdaşmadığını söyleyen Başkan Aziz Yıldırım şöyle devam etti "Böylelikle toplu para yatırmaların ve dolayısıyla grupçuluğun önünü alırken, sağlanacak 500 milyar liralık kaynak ile özellikle amatör branşlara ek kaynak yaratabilir, ufak tefek açıklarımızı kapatabiliriz." 
     
     "Tarihi değiştirelim" 
     AMAÇLARININ mevcut kongre üyelerini mağdur etmek olmadığını da belirten Yıldırım şunları söyledi "65 yaş üstü üyelerimiz için bu bedel 25 milyon olacak. Yine de ödemede güçlük çeken üyelerimiz olursa kulübe başvurmaları durumunda kendilerine kolaylık da sağlanacak. Tüm üyelerimizi cumartesi kongreye, Fenerbahçe’nin tarihini değiştirmeye bekliyorum." 
     

</TEXT>
</DOC>
