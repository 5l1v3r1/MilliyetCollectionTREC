<DOC>
<DOCNO> 52460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/soneko21.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da çifte moral... 
</HEADLINE>
<TEXT>

     Borsa, 4 ay sonra 11 bin puanı aşarken, 818.9 trilyon lira ile son ayların en yüksek işlem hacmine ulaşıldı. 
     Ulusal 100 Endeksi, günü 11.193,28 puandan kapattı. Hisselerin günlük değer artışı yüzde 5.24 oldu. Son 2 günde ise 1.027,48 puanlık artış kaydedildi. Hisselerin 2 günlük getirisi yüzde 10.11'i buldu. 
     Borsa çevrelerinde memnuniyet yaratan bir başka gelişme de işlem hacminde yaşandı. 818 trilyon 911 milyar 290 milyon lira ile son ayların en yüksek işlem hacmine ulaşıldı. 
     Ziraat Yatırım Araştırma Müdürü Selçuk Özcan, yükselişte temel nedenin, IMF'den ek yardımın geleceğine ilişkin haberler ve miktarın yüksek olacağı beklentisi olduğunu kaydetti. 
     Bu haberlerin, alternatif piyasalar olan döviz fiyatı ve bono faizlerinde gerileme sağladığına işaret eden Özcan, borsaya para girişi gözlendiğini söyledi. Özellikle iç yatırımcının talebinde artış olduğunu belirten Özcan, son birkaç günden beri yabancı işlemlerinde de alış ağırlık seyir izlendiğini vurguladı. 
     






</TEXT>
</DOC>
