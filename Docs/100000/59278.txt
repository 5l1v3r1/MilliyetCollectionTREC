<DOC>
<DOCNO> 59278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun19.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakış Bulgaristan'ı esir aldı... Kar yağışı sürüyor... 
</HEADLINE>
<TEXT>

     Son 20 yılın en soğuk Aralık ayını geçiren Bulgaristan'da yoğun kar yağışı yüzünden çok sayıda yol trafiğe kapandı, yüzlerce yerleşim merkeziyle bağlantı kesildi. 
     Yaklaşık 3 gündür aralıksız devam eden kar yağışı ülkede hayatı tam anlamıyla felce uğrattı. Kar kalınlığı başkent Sofya'da şehir merkezinde yarım metreyi geçti. İçişleri Bakanlığı yetkilileri, sürücüleri mecbur kalmadıkça araçlarını trafiğe çıkarmamaları konusunda uyardı. 
     Bu arada soğuk ve yağışlı hava ülkede can almaya da devam ediyor. 
     Son 24 saat içinde toplam 3 kişi donarak hayatını kaybederken, yüzlerce kişi de buzlanma yüzünden meydana gelen kazalar sonucu yaralanarak hastanelere kaldırıldı. Yollardaki buzlanma trafik kazalarının sayısında da önemli ölçüde artışa neden oldu. Sadece Sofya'da, bir gün içinde 43 trafik kazası meydana geldi. 
     Soğuk ve yağışlı hava, özellikle yüksek bölelerdeki yerleşim merkezlerinde etkili oldu. Burgaz, Eski Zağra, Hasköy, Kırcaali ve Sliven bölgelerinde toplam 70 yerleşim merkezine su ve elektrik verilemiyor. 
     Bulgaristan Devlet Meteoroloji Genel Müdürlüğü yetkilileri, kar yağışının devam edeceğini, hava sıcaklığının da sıfırın altında 7-10 derece olacağını açıkladı. 
     






</TEXT>
</DOC>
