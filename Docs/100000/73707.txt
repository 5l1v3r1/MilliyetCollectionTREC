<DOC>
<DOCNO> 73707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun05a.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Serçe Nevruz’da kanatlanacak 
</HEADLINE>
<TEXT>

Diyarbakır’da bugün yaklaşık 1 milyon kişiye konser vereceği için çok heyecanlı olduğunu açıklayan Sezen Aksu, "Orada beslenip yepyeni şarkılarla döneceğim" diyor 
     İSTANBUL Milliyet 

     Türk müziğinin "Minik Serçe"si Sezen Aksu, Diyarbakır Büyükşehir Belediye Başkanı Feridun Çelik’in daveti üzerine, bugün yapılacak Nevruz kutlamalarına katılacak. Yaklaşık 1 milyon kişinin katılması beklenen konser öncesi çok heyecanlandığını belirten Aksu, "Oradan beslenip yepyeni şarkılarla döneceğim" dedi. 
     Aksu, konser öncesi Tempo dergisine yaptığı açıklamada, Efendy’deki şov programına gelen Çelik’in organizasyon komitesi adına teklifi ilettiğini, kendisinin de bunu hiç düşünmeden kabul ettiğini söyledi. Aksu, "Son derece heyecanlandım. Çünkü çok ciddi bir uygarlık ve çok ciddi bir değer. Büyük bir kalabalığın geleceğini düşünüyorum" diye konuştu. 
     50 kişilik bir ekiple Diyarbakır’a gideceğini kaydeden Aksu, müziğin en birleştirici unsur olduğunu söylerken, kendisine "uzlaşmacı, barış elçisi" gibi sıfatlar verilmesini istemediğini de vurguladı. Aksu, Oradan çok beslenerek döneceğim. Biriktireceğim şeyler mutlaka birkaç şarkıya dönüşür" dedi. 
     



 GÜNCEL 

























</TEXT>
</DOC>
