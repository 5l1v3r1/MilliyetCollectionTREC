<DOC>
<DOCNO> 68692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo12.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike iddiasından adı geçen hakemler ifade verecek 
</HEADLINE>
<TEXT>

     Futboldaki ''şike çetesi'' iddiasında adı geçenlerin, 28 Şubat Perşembe gününe dek savcılığa ifade verecekleri bildirildi. 
     Kadıköy Cumhuriyet Savcılığı'nın iddianamesinde adı geçenlere yaptığı tebligatta, en geç 28 Şubat Perşembe gününe kadar gelip ifadelerini vermelerinin istendiği ifade edildi. 
     Öte yandan Genelkurmay Başkanlığı'nın Futbol Federasyonu'na gönderdiği yazıda, ''şike çetesi'' iddianamesinde adı geçen asker kökenli hakemlere soruşturma sonuna dek görev verilmemesini istediği öğrenildi. 
     Ayrıca, ''şike çetesi'' iddialarında adı geçen asker kökenli hakemlerden Sadık İlhan'ın 2 ay önce emekli olduğu, Ali Uluyol, Sabahattin Bitirim ve Harun Yiğit'in ise sivil mahkemelerde sorgulanamayacağı için Ankara'da askeri mahkemede ifade verecekleri kaydedildi. 
     






</TEXT>
</DOC>
