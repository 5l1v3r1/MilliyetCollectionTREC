<DOC>
<DOCNO> 72118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/kohen.html </URL>
<DATE> 2002/03/12/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
AB de ince ayar yapabilir 
</HEADLINE>
<TEXT>

     AB, MGK Genel Sekreteri Orgeneral Tuncer Kılınç'ın çıkışı ve onu izleyen tartışmaları nasıl karşılıyor Bu vesile ile verilmek istenen mesajı nasıl algılıyor 
     Bu konuda Brüksel'den resmi bir tepki yok. Ne de olsa söz konusu olan düşünceler, Ankara'nın resmi tavrı değil, Tuncer Paşa'nın "kişisel görüşleri"... 
     Ama, bu gelişmenin AB çevrelerinde dikkatle izlendiği ve özel olarak değerlendirmeler yapıldığı muhakkak. Biz de diplomatik çevrelerin bu konuda ne düşündüğünü öğrenmeye çalıştık. 
     
     ORGENERAL Kılınç'ın Harp Akademileri'ndeki kısa konuşmasında, daha çok AB'ye yönelik bir mesaj vermeye çalıştığını daha önce yazmıştık. Mesaj AB'nin son davranışlarının Türkiye'de düş kırıklığı, hatta kızgınlık yarattığını ve Ankara'nın böyle giderse, başka alternatiflere yönelebileceğini anlatmayı amaçlıyordu. 
     AB çevrelerinin değerlendirmeleri şöyle özetlenebilir 
     Org. Kılınç'ın dile getirdiği ve Türk toplumunun bir kesimince paylaşılan AB'ye yönelik eleştirilere rağmen, Ankara'nın AB politikası yani AB ile bütünleşme stratejisi değişmiyor. Genelkurmay Başkanı'ndan Başbakan'a kadar çeşitli Türk siyasi ve askeri yetkililerinin son günlerde verdiği demeçler buna örnek gösteriliyor. 
     Türkiye - AB ilişkilerinin tartışmaya açılması, "sağlıklı bir gelişme" sayılıyor. İngiltere başta olmak üzere, birçok AB üyesi ülkede de daha önce böyle münakaşaların yapıldığı anımsatılıyor. Ancak bu tartışmaya "asker"den önce "Meclis"in girmesinin daha "demokratik" bir görünüm vereceği de söyleniyor... 
     
     TÜRKİYE'nin AB'nin son davranışlarından duyduğu hoşnutsuzluk konusunda Avrupalı diplomatların tepkisi şu 
     AB'nin Türkiye'nin çıkarlarına hiçbir konuda destek olmadığı savı yanlış. Son örnek olarak da, AB üyesi ülkelerin Türkiye'ye mali kriz sırasında IMF ve benzeri kuruluşlarla destek sağlanması için harcadığı çabalar gösteriliyor. 
     Kıbrıs konusunda AB'nin resmi ağızları, çözüm için "her iki tarafa da" baskı yapıldığını, bunun sadece Türk tarafına bir "dayatma" olarak görülmemesi gerektiğini öne sürüyorlar. 
     AB diplomatları PKK'nın terörist örgütler listesinde yer alması gerektiğini kabul ediyor. Bu konuda dönem başkanı İspanya böyle bir karar çıkartmak için uğraşıyor. Bir diplomatın deyişi ile, "böyle anlaşmazlıklar öfkeye ve umutsuzluğa kapılmadan da pekala halledilebilir." 
     Ancak AB çevreleri Rusya ve İran'ı içine alan "alternatifler" konusundaki uyarıdan pek etkilenmişe benzemiyor. Bir Avrupalı analist, AB'nin ABD'den farklı stratejiler izlediğini ve "bir NATO olmadığını" hatırlatarak, şöyle dedi "Elbet Türkiye'nin çeşitli olanakları var. Ama bunlar AB'nin yerini alabilir mi Alamayacağını Başbakanınız da söylemiyor mu .." 
     Kısacası, AB "Türkiye rota değiştirir, Avrupa'dan uzaklaşır" gibi bir kaygıya kapılmış değil. Ama, Tuncer Paşa'nın dile getirdiği duyarlılıklar karşısında da, bazı "ince ayarlar" yapmaya da eğilimli... 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
