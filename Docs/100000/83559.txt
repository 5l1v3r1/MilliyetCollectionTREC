<DOC>
<DOCNO> 83559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yazar/yilmaz.html </URL>
<DATE> 2002/05/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Dans etmek hiç de hafif bir eylem değil 
</HEADLINE>
<TEXT>

     Dans ve kültürel kimlik meselesi bir anda en çok tartışılan konular listesine girdiğiden midir, nedir lider geliştirme organizasyonu Junior Chamber International’in JCI , Amerika’da, 1912’de bir grup gencin dans grubu oluşturarak yola çıkmasından etkilendim. 
     Bugünün dans grupları, yarın toplumsal amaçlı bir sivil toplum hareketine dönüşebiliyor... Ne de olsa dünyanın hali 1912 şafağından daha az karmaşık değil. 
     JCI İstanbul İletişim ve Sponsorluk Direktörü Taner Özdeş ziyaretime gelmişti. Bizdeki adıyla "Genç Müteşbbisler Jaycees Derneği İstanbul Şubesi" denince, olaya pek sıcak bakamadım. Bu kurumu, 1987 - 1988’de adı Susurluk dosyasına giren Erol User’den duymuştum. O tarihlerde Jaycess’lerin başkanı olan User adı, bana girişimci - liderlik’ alanında pek olumlu bir anlam ifade etmedi. 
     
Chirac üye      Jaycess’lerde işler değişmiş. 1990’ların ortalarından sonra yeni bir yapılanmaya gitmişler. Her yıl başkanın değiştiği profesyonel ve girişimci 18 - 40 yaş arası 400 üye, uluslararası alanda etkin çalışmalar yapmaya başlamış. 
     Özdeş, ABD’den sonra ilk uluslararası sıçramasını Japonya’da gerçekleştiren JCI’ın üyeleri arasında, Japonya Başbakanı Yasuhiro Nakasone, Fransa Devlet Başkanı Jacgues Chirac gibi devlet adamları da bulunduğunu söylüyor. Türkiye’de henüz bir devlet adamı bu gruba üye olmamış. 
     Türk siyasetçilerinin JCI ile yakınlığı, konferanslarına katılmak, yurt dışındaki resepsiyonlarını organize etmek türünden olabiliyor. Bu yıl 12 - 16 Haziran tarihleri arasında, Lütfi Kırdar’da 40’ıncısı düzenlenen, "Avrupa Konferansı’nda" Devlet Bakanı Kemal Derviş ve Dışişleri Bakanı İsmail Cem birer konuşma yapacak. 
     Avrupa ağırlıkta olmak üzere 34 ülkesinden, toplam 30 milyar dolar iş hacminini yöneten 3 bin JCI üyesi, eğitim gruplarına bölünüp dünyanın konusunda önde gelen uzmanlarından eğitim seminerlerini izleyebilecek. Ayrıca alanlarında işbirliği geliştirebilecek guruplar, bu organizasyonda buluşacak. Girişimcilik, Pazarlama ve Satış, Strateji, Bireysel Gelişim konularında verilecek seminerlere, Jaycess olmayan 700 Türk girişmici de katılabilecek. 
     
Hollanda’dan keçi      Konferans kapsamında yapılacak "Küresel Su Bilinci Zirvesi" konuşmacısı ise GAP İdaresi Başkanı Dr.Olcay Ünver. Ünver’in bu konferansı vermesine, dünyanın çeşitli yerlerinden önerilen isimler arasında eleme yapan JCI yönetimi karar veriyor. 
     JCI, 4.5 milyon doları İstanbul’a bırakıp konferans programını tamamlayıp geri dönmeyecek. Genç girişimciler, Çanakkale’nin Bayramiç ilçesi, Türkmene Köyü’ne de varacaklar. Burada ağaçlara zarar veren keçi türünü değiştirilmesi için, Hollanda’dan özel bir tür keçi ithal edip bölgenin ormanlarının tahrip olmasını önleme projesine de imza atacaklar. JCI, köyde yerleşik 350 haneye, şimdilik 40 Hollanda keçisi getiriyor. 
     Geçen asrın başlarında JCI’lar dans ediyorlardı, bölgelerindeki bir okulun tadilatında başarılı olunca, dünyayı onarmaya kalktılar. Gençlik bu işte üretici, geliştirici... 
     
     







Küçücük fıçıcık, işi dolu turşucuk... 


66’ncı sone... 


Rahşan Ecevit Bülent bilge konumundadır’ 


Acıyla, kopuşla gelen olgunluk 


Enginar ve çam 


Çocuklardan mesaj var 


KKTC ve Doğu Akdeniz Üniversitesi 


Ya üvey anneler... 


"Karen Fogg'un E - Postalları" 


Gençler, Derviş, liderlik 


Kızım, benim için ikinci üniversiteydi 


United Colors of İdeoloji 


Benim Oyum 


Ekonomide büyüme sinyalleri var ama... 


Annemin elbisecisi 


Dans etmek hiç de hafif bir eylem değil 


</TEXT>
</DOC>
