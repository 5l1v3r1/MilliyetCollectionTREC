<DOC>
<DOCNO> 53252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo10.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Göztepe maçına 8 eksikle hazırlanıyor 
</HEADLINE>
<TEXT>

     Fenerbahçe, Göztepe ile ya Birinci Süper Futbol Ligi maçı hazırlıklarını tek idmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde sağanak yağmur altında gerçekleştirilen idmana Ogün, Revivo, Rapaiç ve Mert Meriç'in yanı sıra, hafif sakatlıkları bulunduğu bildirilen Johnson, Lazetiç, Oktay ve Oğuz da katılmadı. 
     Sarı-lacivertliler, yaklaşık 2 saat süren çalışmada koşunun ardından, top kapma, kondisyon çalışması ve yarım sahada çift kale maç yaptı. 
     İdman maçında kırmızı takım, yeşil takımı 10-5 yendi. Galip takımın golleri Yusuf 5 , Ali Akdeniz 3 , Ümit ve Deniz Uygar'dan gelirken, diğer takımın gollerini ise Ceyhun 2 ve Serhat 3 attı. 
     Maçta Ali Güneş'in attığı sert şutta suratına top isabet eden Ümit bir süre sakatlık geçirdi. 
     Sağanak yağmura rağmen sarı-lacivertli takımın idmanı çekişmeli ve zevkli geçti. 
     Fenerbahçe hazırlıklarını yarın da sürdürecek. 
     






</TEXT>
</DOC>
