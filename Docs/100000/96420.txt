<DOC>
<DOCNO> 96420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/dunya/dun01.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesör’ Türkiye yolcusuymuş 
</HEADLINE>
<TEXT>

Yunan polisinin Ege adası Lipsi’de yakaladığı 17 Kasım terör örgütü lideri profesörün üzerinden Türkiye’ye gidiş bileti çıktı 
     YORGO KIRBAKİ Atina 

     Yunan polisi, dün gece 17 Kasım terör örgütünün lideri olduğu tahmin edilen 60 yaşlarında Yunanlı bir profesörü yakaladı. Gerçek adının Aleksadros Yiotopulos olduğu sanılan zanlının üzerinden Türkiye’ye gidiş bileti çıktı. 
     Ege’deki Lipsi adasında gerçekleştirilen bir operasyonla yakalanan ve sahte olduğu sanılan kimliğinde Mihalis İkonomu yazan ancak gerçek adının Aleksadros Yiotopulos olduğu ileri sürülen zanlı, helikopterle Atina’ya nakledildi ve terörle mücadele dairesinde sorgulanmaya alındı. 
     
Fransız’la evliydi      Yunan Alter televizyonu, profesörün yakalanmadan kısa bir süre önce Türkiye’ye kaçmaya hazırlandığını ileri sürdü. Alter televizyonuna göre, terör örgütünün liderinin üzerinde Türkiye’ye gidiş bileti çıktı. 
     Gerçek adının Aleksadros Yiotopulos olduğu tahmin edilen terör örgünün lideri, Fransız bir kadınla evliydi. 20 yıldır kışları Fransa’da yazları ise Lipsi adasında yaşıyordu. 
     
Tarihi gece      Yunan televizyonları, polisin operasyonlarını "tarihi gece" olarak değerlendirdi. 
     Yunan polisinin dün gece ülke genelinde geniş operasyonlar yaptığını kaydeden televizyonlar, henüz kimlikleri hakkında bilgi alınamayan başka şahısların da yakalandığının öğrenildiğini belirttiler. 
     



 DÜNYA 












</TEXT>
</DOC>
