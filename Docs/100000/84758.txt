<DOC>
<DOCNO> 84758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun22.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore Devlet Başkanı'nın oğlu tutuklandı 
</HEADLINE>
<TEXT>

     Nobel barış ödüllü Güney Kore Devlet Başkanı Kim Dae-jung'un adı rüşvet skandalına karışan oğlu Kim Hong-gul 39 tutuklandı. 
     Başkent Seul'deki savcılık bürosundan çıkarken görüntülenen Kim, bir gazetecinin ailesine ne söyleceği yönündeki sorusunu, ''Sorun yarattığım için üzgünüm'' diye yanıtladı. 
     Loto işletmeciliği lisansına yardım ederek, şu anda cezaevinde olan aracı Choi Kyu-sun'dan milyonlarca dolar rüşvet almakla suçlanan, devlet başkanın en küçük oğlu Kim'in Seul'deki bir cezaevine götürüldüğü belirtildi. 
     Yaklaşık bir saat önce hakkında tutuklama emri çıkartılan Kim'in, suçlu bulunması halinde 5 yıla kadar hapis cezasına çarptırılabileceği ifade ediliyor. 
     Los Angeles'ta yaşayan Kim, hakkındaki suçlamalar nedeniyle geçen Salı ülkesine gelmişti. 
     Devlet Başkanı Kim Dae-jung'ın ortanca oğlu Kim Hong-up'ın rüşvet aldığına yönelik soruşturma ise hala sürüyor. Devlet Başkanı, bu ay başında, 2 oğlunun mali skandallara karıştığı iddiaları üzerine halktan özür dileyerek, kurucusu olduğu partinin üyeliğinden istifa etmişti. 
     





</TEXT>
</DOC>
