<DOC>
<DOCNO> 61154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yasam/yas12.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Biber gazı’ nın hesabını soruyor 
</HEADLINE>
<TEXT>

300 çevik kuvvet polisi, biber gazı sıktıkları iddiasıyla şik yetçi olan Doç. Adalet Alada’ya tek tek gösterildi 
     ERDEM ÖZTÜRK İstanbul 

     İstanbul Üniversitesi’ndeki bir öğrenci olayı sırasında Siyasal Bilgiler Fakültesi öğretim üyesi Doç. Dr. Adalet Alada’ya biber gazı sıktıkları öne sürülenlerin teşhisi için Çevik Kuvvet Şube Müdürlüğü’ne bağlı yaklaşık 300 polis emniyette öğretim üyesine gösterildi. 
     Alada’ya, 30 Ekim 2001’de, fakülte önüne kurdukları standı kaldırmak istemeyen öğrencilere güvenlik kuvvetlerinin müdahalesi sırasında biber gazı sıkıldı. Alada, 29 öğrencinin gözaltına alınarak standın kaldırılmasıyla sonuçlanan olaya ilişkin savcılığa şik yette bulundu. Savcılığın başlattığı soruşturma kapsamında dün İstanbul Emniyet Müdürlüğü’ne gelen Doç. Dr. Alada, A Blok’ta bulunan bir odaya alındı. Alada, daha sonra da olay günü görevli olan ve minibüslerle emniyete gelen Çevik Kuvvet Şube Müdürlüğü’ne bağlı yaklaşık 400 polis memurunun, 3’erli gruplar halinde odaya alınarak teşhis için önünden geçişini izledi. Alada, Personel Şube Müdürlüğü’ne de giderek, kendisine biber gazı sıkan polisleri fotoğraflarından teşhis etmeye çalıştı. Ancak Alada, söz konusu polisleri teşhis edemedi. 
     



 YAŞAM 






















</TEXT>
</DOC>
