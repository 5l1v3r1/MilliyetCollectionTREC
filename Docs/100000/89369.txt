<DOC>
<DOCNO> 89369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yasam/yas01.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürek yakan kaza 
</HEADLINE>
<TEXT>

Şiddetli rüzgarın kırdığı koca kavak ağacı, tenefüse çıkan küçük Müjde’nin üzerine devrildi ve ölümüne neden oldu 
     HASAN BÖLÜKBAŞ Aksaray DHA 

     Aksaray’ın Doğantarla beldesinde sert esen rüzgarın kırdığı kavak ağacı, büyük bir gürültüyle teneffüste oynayan birinci sınıf öğrencisi 7 yaşındaki Müjde Bozlak’ın üzerine düşerek ölümüne neden oldu. 
     İlköğretim okulu öğrencileri, teneffüs için okul bahçesine çıktıkları sırada şiddetli rüzgar kavak ağaçlarından birisini kırdı. Büyük bir gürültüyle devrilen kavak ağacı bahçede kaçışan öğrencilerden Bozlak’ın üzerine düştü. Yapılan tüm müdahalelere rağmen Bozlak, olay yerinde yaşamını yitirdi. 
     
     Karnesini alamadı 
     Karnesini alamadan ölen Müjde’nin arkadaşları sinir krizleri geçirdi, bayılan öğrenciler oldu. Başarılı ve sessiz bir öğrenci olan Müjde’nin olay yerine gelen ailesinin feryatları yürekleri dağladı. Talihsiz öğrencinin cenazesi toprağa verildi. 
     



 YAŞAM 















</TEXT>
</DOC>
