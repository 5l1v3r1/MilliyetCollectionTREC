<DOC>
<DOCNO> 90210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur16.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'daki kazada kaybolan 4 kişiden 2'sinin cesedi bulundu 
</HEADLINE>
<TEXT>

     İstanbul Boğazı'nda, Kamboçya bandıralı ''Modisk 3'' adlı kuru yük gemisi ile çarpışarak batan ''Yeni Beşiktaş 2'' adlı gezinti teknesinden kaybolan 4 kişiden 2'sinin cesedi bulundu. 
     Trol teknelerindeki sonar cihazları yardımıyla su altında tarama yapan Deniz Polisi, suyun dibinde görülen 2 cesedi tekneye aldı. 
     Kazada batan gezinti teknesinin görevlisi Serkan Karaca 22 ile Boğaziçi Üniversitesi öğrencilerinden Muhammet Ağaoğlu'na 21 ait oldukları anlaşılan cesetler, torbalara konulmuş halde Kuruçeşme'deki bir iskeleden kıyıya çıkarıldı. 
     Karaca ile Ağaoğlu'nun cesetleri, sahilde bekleyen yakınlarının gözyaşları arasında Adli Tıp Kurumu'na gönderildi. 
     Aynı kazada kaybolan tekne personeli Cemal Tafran ve Boğaziçi Üniversitesi öğrencisi Onur Birdal'ın cesetlerine ise henüz ulaşılamadı. 
     





</TEXT>
</DOC>
