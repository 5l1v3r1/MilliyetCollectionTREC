<DOC>
<DOCNO> 71518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo09.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Şubat ayı yayın geliri 1,5 milyon dolar 
</HEADLINE>
<TEXT>

     Beşiktaş, şubat ayına ilişkin Türkiye Süper Ligi yayın gelirinin 1.5 milyon dolar olduğunu bildirdi. 
     Beşiktaş Futbol Yatırımları Sanayi'nden yapılan açıklamada, Beşiktaş Jimnastik Kulübü Derneği'yle imzalanan lisans sözleşmesi uyarınca, şirketin 16 Şubat'tan itibaren BJK profesyonel futbol takımına ilişkin Türkiye Süper Ligi yayın gelirine sahip olacağı belirtildi. 
     Şirketin ocak ayına ilişkin süper lig yayın gelirinin bulunmadığı kaydedilen açıklamada, şubat ayına ilişkin Türkiye Futbol Federasyonu tarafından herhangi bir ödeme yapılmamış olmasına rağmen şubat ayına ilişkin sözleşmeden şirketin payına 1.5 milyon dolar düştüğü vurgulandı. Bu tutar dikkate alınarak yüzde 20 iskontoyla tahakkukun yapıldığı bildirildi. 
     Galatasaray'dan konuyla ilgili olarak yapılan açıklamada ise şubat ayına ilişkin süper lig yayın geliri tahakkunun 1 trilyon 681.2 milyar lira olduğu, bu çerçevede tahsilatın 721.2 milyar lira olarak 0gerçekleştiği belirtildi. Şubat ayı fatura miktarının henüz şirkete intikal etmediği bildirildi. 
     Böylece, Galatasaray'ın 1 Haziran 2001'den şubat ayı sonuna kadar olan dönemdeki süper lig yayın geliri tahakkuku 10 trilyon 26 milyar lira, tahsilatı 5 trilyon 350.4 milyar 
     lira oldu. 
     






</TEXT>
</DOC>
