<DOC>
<DOCNO> 72927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/pulur.html </URL>
<DATE> 2002/03/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mustafa Muğlalı, Korkut Eken ve paşalar 
</HEADLINE>
<TEXT>

     BABAMIZ ve arkadaşları, emekli subaylar, 1940'larda Osmanbey'deki Suna Kıraathanesi'nde haftada birkaç kere buluşurlardı, hepsi de Kurtuluş Savaşı'nın subaylarıydı, görevlerini yapıp bir kenara çekilmişlerdi, "Mustafa Muğlalı" adını ilk kez onlardan duyduk "Orgeneral"den saygı ile söz ederlerdi. 
     Daha sonra bu ismi çok duyduk, Muğlalı Paşa" Kurtuluş Savaşı'nın ve Cumhuriyet'in önemli subaylarındandı, Menemen ayaklanmasında Kubilay'ın başını kesen gericileri yargılayan mahkemenin başkanıydı. 
     
     ÇOK partili düzene geçildikten sonra, Van'ın Özalp ilçesinde kurşuna dizilen 33 vatandaşın hesabı, emekli olan Mustafa Muğlalı'dan soruldu, sınır boyunca eşkıyalık, kaçakçılık yapan bu insanları 3. Ordu Komutanı Mustafa Muğlalı, sorgusuz yargısız emir verip kurşuna dizdirmişti, Demokrat Parti'nin ısrarlı takibi sonunda Mustafa Muğlalı yargılandı, önce idama, sonra 20 yıla mahkum oldu, karar Askeri Yargıtay'da bozuldu ama, Paşa, cezaevinde öldü. 
     Olay Temmuz 1943'te olduğu zaman, İnönü Cumhurbaşkanı'ydı, Muğlalı Paşa yargılanıp mahkum olduğu 1950 Martında da Cumhurbaşkanı İnönü'ydü. 
     
     "MUĞLALI olayı", yıllar yılı askerlerin politikacılara güvensizliğine örnek gösterildi. "27 Mayıs"ta Zırhlı Tugay'la İstanbul'a hakim olan Orhan Erkanlı, Askeri Demokrasi" adlı kitabında "Muğlalı olayı" için şöyle yazar 
     "Elbette bu olayda devrin hükümetlerinin ve inönü'nün de haberi vardı. Fakat yiğit Muğlalı, askerliğin, kumandanlığın ezeli kuralına uyarak, kumandan yapılan ve yapılmayan her şeyden sorumludur suçlamaları üzerine aldı ve ölüme mahkum oldu. Kendisi son günlerinde akli dengesini kaybetti, yapılan bu muameleyi hazmedememişti, feci şartlar içinde dünyaya veda etti. 
     İşte bu olayı, biz Türk subayları hiç unutmadık, Muğlalı Paşa'nın acısını yüreğimizin derinliklerinde duyarak yaşadık." 
     1987'de duygularını böyle anlatan Erkanlı, yazısını şöyle noktalıyordu 
     "Kim bilir, belki ileride bir gün, son aylarda Doğu ve Güneydoğu sınırlarında yapılan operasyonların hesabını da soracaklar çıkabilir." 
     
     ŞİMDİ buraya bir nokta koyalım, bekleyelim, göreceğiz... 
     Yalnız "Muğlalı olayı" ile "Korkut Eken" olayının kaba çizgilerle benzer tarafları olsa da, "aynen" demek mümkün değildir. 
     Yargıtay'ın kararına göre Korkut Eken, Güneydoğu'daki ya da Kıbrıs'taki "kahramanlık" sıfatına uygun, hizmetleri nedeniyle değil, "çete kurmak" suçundan mahkum olmuştur. 
     Lakin herkesin aklına da, şu soru gelmelidir. 
     Peki çete kurup hangi suçları işlemiştir 
     Adam mı kaçırmıştır, banka mı soymuştur, haraç mı almıştır, ne yapmıştır 
     Eğer, varsa, bu somut suçlardan niye yangılanmamıştır 
     
     BİR sorumuz da muhterem paşalaradır 
     Korkut Eken yargılanırken, niye mahkemeye başvurup tanık olarak dinlenmenizi istemediniz 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
