<DOC>
<DOCNO> 63329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko05.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Güvencesi Yasası iki ay içinde çıkacak’ 
</HEADLINE>
<TEXT>

     ANKARA Milliyet 

     Çalışma ve Sosyal Güvenlik Bakanı Yaşar Okuyan, İş Güvencesi Yasası’nın bir - iki ay içerisinde çıkarılacağını belirtti. Türkiye İş Kurumu İl Müdürleri toplantısına katılan Okuyan, 2000 - 2001 yılları arasında yaklaşık 650 bin kişinin işini kaybettiğini belirterek, şöyle dedi 
     "İstatistiklerde, işsiz sayısı, 1 milyon 960 bin olarak görünüyor. 2000 yılında 22 bin 781 işyeri kapanmış, 54 bin 779 işyeri açılmıştır. 2001’de ise 26 bin 990 işyeri kapanmış, 48 bin 69 işyeri açılmıştır." 
     İş Güvencesi Yasası’nın bir - iki ay içerisinde çıkarılacağını belirten Okuyan, bu yasanın, çalışma hayatına AB norm ve standartlarının Türkiye’ye getirilmesi bakımından çok önemli olduğunu vurguladı. 
     
     Prim indirim tasarısı 
     İşsizlik sigorta fonunda, 2 katrilyon 341 trilyon lira biriktiğini söyleyen Okuyan, her işçinin SSK primlerinin ve vergi matrahlarının bir yıl süreyle faizsiz olarak ertelenmesine ilişkin olarak bir yasa tasarısı hazırladıklarını, tasarıyı gelecek hafta TBMM’ye sevk edeceklerini belirtti. 
     



 EKONOMİ 


















</TEXT>
</DOC>
