<DOC>
<DOCNO> 53092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur01.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu ülkede yıllardır insanlar Allah ile aldatıldı " 
</HEADLINE>
<TEXT>

     İstanbul Üniversitesi İlahiyat Fakültesi Dekanı Prof. Dr Yaşar Nuri Öztürk, Türkiye'de insanların yıllardan beri Allah ile aldatıldıklarını belirterek, ''Din istismarını, 1950'den beri ahlaksız, ilkesiz ve vicdansız bir şekilde yapıyoruz'' dedi. 
     Prof. Dr. Öztürk, Çankırılılar Sosyal Yardımlaşma ve Dayanışma Vakfı tarafından Green Park Oteli'nde verilen iftar yemeğinin ardından bir konuşma yaptı. 
     Öztürk, Türkiye'de din istismarı yapıldığını ve din istismarı sürdüğü müddetçe ülkenin iki yakasının biraraya gelmeyeceğini ifade ederek, şunları kaydetti 
     ''Bu ülkede yıllardır insanlar Allah ile aldatılmıştır. Biz, bu din istismarını 1950'den beri ahlaksız, ilkesiz ve vicdansız bir şekilde yapıyoruz. Sonunda ülkeyi bu hale getirdik. Sizin siyasette en yüksek mevkilere geldikten sonra alnınızı kameraların önünde secdeye koyduğunuz bu ülkede, 7-8 yaşından bu yana secdede olan insanlar kalktı din üzerine siyaset yaptı. İyi mi yaptılar İyi yapmadılar. 
     Şöyle bir tarafsız düşünün... Eğer din üzerinden siyasete, din istismarına izin vereceksek, ben 8 yaşından beri secde üzerinde adam duruken neden en yüksek mevkiye geldikten sonra secdeye giden adama itibar edeyim. Neticede millet bunların yüzüne oyları paçavra gibi vurdu.'' Öztürk, bazı din adamlarının bildiklerini sakladıklarını, bu nedenle insanların aldatılmaya devam edildiğini söyledi. 
     İftar yemeğine, İstanbul Valisi Erol Çakır ve vakıf üyeleri katıldı. 
     






</TEXT>
</DOC>
