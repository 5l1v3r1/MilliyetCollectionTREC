<DOC>
<DOCNO> 81828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/pulur.html </URL>
<DATE> 2002/05/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Alamanya Alamanya umduğunu bulamanya" 
</HEADLINE>
<TEXT>

     TÜRK insanı 1960'larda, Avrupa yollarına, elinde bir tahta bavulla düşmedi, bin yıldan akıp gelen kültürünü de taşıdı sazıyla, sözüyle, sesiyle... 
     Doç. Ali Osman Öztürk'ün "Alamanya Türküleri" araştırması "Türk Göçmen Edebiyatının Sözlü Öncü Kolu" adını taşıyor. Kültür Bakanlığı Yayınları 
     Almanya'daki Türklerin sazıyla çalıp söylediği türküler dört döneme ayrılıyor 
     1- 1972 - 75 Uyum zorluğu dönemi 
     2- 1976 - 79 İki kültürün karşılaştırılması 
     3- 1980 - 90 İki kültür arasında 
     4- 1990 - 95 Almanya acı vatan 
     
     ALMANYA'dan 1960'ların ortalarında gelen ilk türküyü hatırlıyoruz, bu köşede de yayımlanmıştık 
     "Alamanya, Alamanya 
     Benden aptal bulamanya" 
     Bunun değişik bir dörtlüğü de şu 
     "Alamanya Alamanya Türk işçisi gibi bulamanya Alamanya Alamanya Umduğun şeyi bulamanya" 
     
     "ALAMANYA Türküleri" Türk insanını yaşamını, acısıyla mizahıyla, özeleştirisiyle, sevinciyle anlatıyor. 
     Aşık Metin Türköz, almış sazı eline, bir Alman kızıyla karşılıklı söyleşiyor 
     "TÜRK Ah be, sen bu Türkçeyi bir çaksan var ya anadın mı, sana ne biçim cilalı laflar edicem. 
     ALMAN KIZI Cila, o yok ben parlamak, nein nein, var ben gitmek. 
     ERKEK Güle güle anam, bitte schön. 
     Sabah erken çıkar yola 
     İşe gider güle güle. 
     ALMAN KIZI Danke schön. 
     TÜRK Ah danke schön diyen dillerini yesinler senin. 
     Hiç seslenmez öpsem bile 
     Almanya'nın güzelleri. 
     ALMAN KIZI Au, sen istiyor öpmek dudak, sehr schön, sehr gut. 
     Sokaklarda bekler taksi 
     Almanya'nın güzelleri. 
     ALMAN KIZI Siz Türkler var gezmek, var kadın peşinden koşmak. Ama biz var çok çok çalışmak. 
     TÜRK İnsana biraz da zevk lazım, yavru. 
     ALMAN KIZI Ne o zevk 
     TÜRK Sevişmek hayatım. 
     ALMAN KIZI Au anladım var birbirine sarılmak kucak kucak, sen çok zampara... au." 
     Doç. Öztürk bu türküyü şöyle yorumluyor 
     "Olay öyle ters yüz edilmiş ki, sanki, gerçekte dil sorunu yaşayan Türk, Almancayı biliyor da, Alman güzeli Türkçeyi çakmıyor " 
     
     ADAM Almanya'ya gitmiş, karısı ve çocukları Türkiye'de, orada bir başka kadınla evlenmiş, çocukları olmuş. 
     Türkiye'de kalan karısı, kocası ve bu yeni evlilik üzerine bantlar dolusu türkü söylemiş... 
     Bir dörtlük 
     "Alnına dökülmüş kakül bir tutam 
     Bir yar sen tutmuşsun, bir de ben tutam 
     Gözüyün önünde sarılıp yatam 
     Bakalım ki yar tutması kolay mı " 
     Anadolu kadının bin yıllık çilesi ve yürek parçalayan çığlığı... 
     "Alamanya Türküleri" 40 yıllık Almanya maceramızın türküsü... 
     
     







Siyasette yeni isimler 


"Sol" kavramı, Türkiye ve Dünya’da ne kadar algılanabildi 


Sezer’e övgü 


Ameliyatlar arapsaçı 


Işığa götürecek tünel nerede .. 


Gül kokusu 


Bugün Milliyet'in doğum günü 


Bekleyişler hızla aşağıya dönüyor 


Kilit adam 


Milliyet 52 yıldır sadece ve sadece gerçeğin aynası 


Turizm ve Türkiye 


Bir dahaki sallantıya kadar iyisiniz 


"Alamanya Alamanya umduğunu bulamanya" 


Özal'ı çevresi öldürdü 


Çok sesli zam yapmayın korosu 


Nasıl sevmeli 


Arsel’lerin ismi okulun kapısında yaşayacak 


</TEXT>
</DOC>
