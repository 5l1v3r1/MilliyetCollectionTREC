<DOC>
<DOCNO> 53948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur14.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık protestocusu intihara kalkıştı 
</HEADLINE>
<TEXT>

     Başbakanlık Merkez Binası önünde dün protesto girişiminde bulunmak isteyen Mehmet Bozyel, bugün de Akay köprülü kavşağındaki tünelin üzerinde yer alan yatay kolonlara çıkarak, intihar etmek istedi. Hava yastığının üzerine düşen Bozyel, hastaneye kaldırıldı. 
     Başbakanlık yakınındaki Vekaletler Caddesi'nde dün protesto girişiminde bulunmaya çalışan, ancak emniyet güçlerince yakalanarak, gözaltına alınan Mehmet Bozyel 32 , sabah saatlerinde TBMM ile İçişleri Bakanlığı arasında yer alan altgeçitin üstündeki yatay kolonlara çıktı. 
     Bunun üzerine Akay kavşağının bir kısmı trafik ekiplerince her iki yönden geçişlere kapatılırken, itfaiye ekipleri de branda ve hava yastığı ile önlem aldılar. Bu arada, bir ambulans da olay yerinde hazır tutuldu. 
     Olay yerine gelen güvenlik kuvvetleri Mehmet Bozyel'i bir süre ikna etmeye çalıştılar. Uzun süre kolonların üzerinde kalan ve ''Afganistan...Afganistan'' şeklinde sözcükler söyleyen Bozyel, daha sonra hava yastığının üzerine atladı. Sağlık ekiplerince ilk yardımda bulunulan Bozyel, daha sonra ambulansla hastaneye götürüldü. 
     






</TEXT>
</DOC>
