<DOC>
<DOCNO> 98132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun17.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da aşiret emriyle toplu tecavüze uğrayan kadının davası... 
</HEADLINE>
<TEXT>

     Pakistan'da aşiret reislerinin emriyle birçok kişinin tecavüzüne uğrayan genç kadın Muktaran Bibi'nin davası, ülkenin doğusuna düşen Dera Gazi Han'daki terörle mücadele mahkemesinde başladı. 
     Davada, tecavüz eden 4 kişinin yanı sıra, köydeki aşiret reislerinden 10 kişi yargılanıyor. 
     Savcı Asker Gill, gazetecilere yaptığı açıklamada, idam cezası talep edeceğini söyledi. Gill, bu talebiyle ilgili bir soru üzerine, ''İki nedenden ötürü Biri bir kadını halk önünde çırılçıplak bırakmak, öteki de tecavüz etmek'' dedi. 
     Muhtaran Bibi'yi muayene eden doktor ile tecavüzcüleri muayene eden doktor, mahkemede tanıklık yapacak. 
     18 yaşındaki Muhtaran Bibi adlı genç kadın, Pakistan'da çok yaygın olan ''toplu tecavüz'' ile mücadelenin simgesi haline geldi. 
     Ülkeyi şaşkına çeviren bu tecavüz, aşiret ileri gelenlerinin verdiği bir ''intikam'' cezasıydı. Bibi'nin erkek kardeşi, ait olduğu kasttan daha üst kasta mensup bir kadınla cinsel ilişkiye girmiş, bunun cezası olarak da kızkardeşine ''toplu tecavüz'' cezası verilmişti. Genç kadın, 22 Haziran'da, 4 kişinin tecavüzüne uğradıktan sonra bin kadar kişinin önünden çıplak halde geçirildikten sonra evine gönderilmişti. 
     Bu olayın basında duyulmasının ardından devreye giren Devlet Başkanı Pervez Müşerref ve Yüksek Mahkeme Başkanı Şeyh Riaz Ahmed, olayın sorumlularının bulunması için 72 saat süre vermiş, olaya karışan 14 kişi tutuklanmıştı. 
     Müşerref ve sivil toplum örgütleri, Bibi'ye, hayatını yeniden düzenlemesi için maddi yardımda bulunmuş, genç kadın da bu parayı köyüne bir okul yaparak değerlendirmeye kadar vermişti. 
     





</TEXT>
</DOC>
