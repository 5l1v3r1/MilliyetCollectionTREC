<DOC>
<DOCNO> 68456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun16.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay turisti olmak için ilk kadın aday... 
</HEADLINE>
<TEXT>

     Uluslararası Uzay İstasyonu'na UUİ 
     gitmek için ilk kez bir kadının aday olduğu açıklandı. 
     Rus uzay endüstrisinden bir yetkili, milliyetini ve kimliğini açıklamadığı kadın adayın, Moskova'da sağlık muayenesinden geçirilmekte olduğunu ve sağlığı uzay yolculuğuna elverişli bulunursa, uzayın fethi öyküsünde ''ilk kadın uzay turisti'' olabileceğini bildirdi. 
     Rus Uzay Ajansı basın servisi haberi doğruladı, ancak kadın adayın henüz sözleşme imzalamadığını belirtti. 
     Yetkililer, kadın turist adayının milliyet ve kimliğini ''ticari sır'' gerekçesiyle açıklamadılar. 
     Amerikalı işadamı Dennis Tito, Rus Uzay Ajansı'na 20 milyon dolar vererek geçen yılın nisan sonunda uzaya giden ilk turist olmuştu. 
     Güney Afrikalı milyoner Mark Shuttleworth da, 25 Nisan'da Soyuz gemisiyle UUİ'ye gidecek. 
     






</TEXT>
</DOC>
