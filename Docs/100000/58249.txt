<DOC>
<DOCNO> 58249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/yasam/ayas.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam uğruna duruşma bastı 
</HEADLINE>
<TEXT>

Silahını çeken çılgın baba, oğlunun katil zanlısına mahkemedekilerin bakışları arasında kurşun yağdırdı... 
     NEŞET KARADAĞ Adana DHA 

     Geçen mart ayında bir otelde kahveci Hasan Gökmen'in 31 öldürülmesi olayı ile ilgili yakalanan Murat Talih 18 , güvenlik nedeniyle Adana yerine Pozantı Cezaevi'ne konmuştu. Dün, Adana 2. Ağır Ceza Mahkemesi'nde davayla ilgili duruşma vardı. 
     Yargılama başlayalı 10 dakika olmuştu ki, olanlar oldu. Avukatların arkasındaki dinleyici bölümünde oturan Hasan Gökmen'in babası Tevfik Gökmen 55 , silahını çekip peş peşe ateş etmeye başladı. Sanık sandalyesinde oturan ve hakkında 24 yıl hapis istenen Talih, kanlar içinde yere yığıldı. 
     
Heyet tam siper      Bu arada Eyüp Karataş başkanlığındaki mahkeme heyeti üyeleri kürsünün altına kendilerini atarak korunurken, şans eseri ölümden döndüler. Sıkılan beş kurşundan ikisi sanık sandalyesindeki Talih'e isabet ederken, iki kurşun h kimlerin arasından arka duvara, bir mermi de tavana saplandı. Kurşun seslerinin duyulması ile birlikte adliyenin bütün katlarında güvenlik görevlileri alarma geçti. Tevfik Gökmen, kıskıvrak yakalanırken, Murat Talih, ameliyata alındı. Talih'in durumunun ağır olmadığı açıklandı. 
     
Biz de vurulabilirdik      Saldırıda bir mermi başının yanından, diğeri ise üstünden geçen mahkeme başkanı Eyüp Karataş, Tevfik Gökmen’in akli dengesinin yerinde olmadığını belirterek, "Saldırganı daha önce eşini yaraladığı için yargılamıştım. Akli dengesi yerinde olmadığı için serbest kaldı. Biz de vurulabilirdik" dedi. 
     



 YAŞAM 














</TEXT>
</DOC>
