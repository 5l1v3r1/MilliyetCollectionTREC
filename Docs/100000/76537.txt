<DOC>
<DOCNO> 76537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/aspo.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Daha iş bitmedi" 
</HEADLINE>
<TEXT>

Galatasaray Teknik Direktörü Lucescu, Trabzonspor galibiyetinin kendilerini havaya sokmaması gerektiğini vurguladı, "Dört maç daha kazanmadan şampiyon olduk diyemeyiz" ifadesini kullandı 
     HALİL ÖZER 

     Suskunluğunu bozdu 
     TRABZONSPOR maçı sonrası cezası biten Galatasaray Teknik Direktörü Lucescu uzun süren suskunluğunu bozdu. Rumen teknik adam, kesinlikle havaya girmemeleri gerektiğini söyledi, "Bu iş daha bitmedi. Önümüzdeki dört maçı alırsak, o zaman şampiyon olduk diyebiliriz. Ligde hiçbir şey kolay değil. Kazanmadan mutlu sona ulaşılmaz. Samsunspor maçı çok önemli. Çünkü kümede kalmak isteyen takımların mücadelesi farklı olur" dedi. 
     
     Yeniden takım olduk’ 
     BU yıl deplasmanda çok puan kaybetmelerinin çeşitli nedenleri olduğunu kaydeden Lucescu, "Geçen yıl deplasmanda kazanıyorduk, kendi sahamızda kaybediyorduk. Bu yıl tam tersini yaşadık. Deplasmanda kazanmak için biraz deneyimli oyunculara ihtiyaç var" diye konuştu. Trabzonspor maçına inanarak çıktıklarını belirten tecrübeli hoca, "Öncelikle takım olmayı yeniden öğrendik. Herkesin maksimum gücü ortaya çıktı" ifadesini kullandı. 
     
     Sergen bizi etkiledi’ 
     SERGEN’İ kaybetmenin kendilerini çok etkilediğini de sözlerine ekleyen Lucescu "Bu kadarla da bitmedi. Üst üste şanssızlıklar yaşadık. Bir gün ortaya çıkıp şikayet etmedim. Böyle bir hakkım yok. Ama Sergen ile bazı şeyler daha kolaydı. Ama Sedat’ı oynatmak zorunda bile kalsak, maçlarımızı kazanmalıyız" dedi. Hasan Şaş’a da övgüler yağdıran Rumen hoca, "Seneye de kalmasını isterdim. Ama artık onu tutmak çok zor" diye konuştu. 
     
Ergün’ün özverisi      ÇEKİLEN MR’ında en az üç hafta oynayamayacağı açıklanan Ergün’ün Trabzon karşısında forma giymesi herkesi şaşırttı. Yıldız futbolcu, "Oynamayı ben istedim. Herhalde Guinness rekorlar kitabına girerim" dedi. Bu arada Galatasaray, Samsun maçının hazırlıklarına dün başladı. Sakatlığı geçen Serkan ve Perez de idmana çıktı. 
     



 SPOR 

























</TEXT>
</DOC>
