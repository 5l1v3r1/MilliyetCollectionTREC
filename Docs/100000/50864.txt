<DOC>
<DOCNO> 50864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/sazak.html </URL>
<DATE> 2001/11/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tema'dan Dünya 2001 Raporu 
</HEADLINE>
<TEXT>

     Erozyonla Mücadele Haftası'nı başlatan TEMA bu yılki etkinlikler çerçevesinde "Dünyanın Durumu 2001" adlı Worldwatch Enstitüsü Raporu'nu yayımladı. Hiç de parlak olmayan manzara şudur 
     "Ekolojik tahribat küresel geleceğimizi tehdit ediyor. 
     İnsanları yol açtığı çevresel değişikliğin hızı, evrimin doğal hızını katbekat aşıyor. Çevre açısından sürdürülebilir bir toplum yaratmak için hızlı bir değişim gerekiyor." 
     Küresel ısınma, Grönland'daki buz kütlesinin her yıl Nil Nehri'nin akışı kadar su kaybediyor olması, Endonezya'daki dünyanın en büyük mercan adalarının yarısının ortadan kaybolması, kirlenme, ormansızlaşma ve çölleşme 2050 yılına kalmadan insanlığı açlık başta olmak üzere çağlar boyunca yaşanmamış risklerle karşı karşıya getirecek. 
     2001 raporu yayımlandığında henüz dünya 11 Eylül dehşetiyle tanışmamıştı. Terörle savaşımın gelecek 10 yıldaki etkilerini, silahlanmaya gidecek fonların yoksul coğrafyalarda yaşayanları iyice perişan edeceğine dönük "insani" boyutu da olumsuzluk zincirine eklemek gerekiyor. 
     Halen dünyada yaşayan 6 milyar insanın 1.1 milyarı yeterince beslenemiyor veya olması gerekenden daha zayıf. Bu insanların yaşamını açlık ve açlıktan ölme korkusu şekillendiriyor. Bebek ölümleri artıyor. 
     Lester R. Brown'un makalesinde Dünya Bankası'nın "yoksulluk sınırı" olarak kabul ettiği günde 1 dolar veya daha altında geçinen 1.3 milyar insanın bulunduğuna dikkat çekerek "açlığın bir üretkenlik sorununu" belirtiyor. Açlık ve yoksulluk azgelişmiş ülkelerde "el ele" gidiyor. 
     Dünya çevre sorunlarının irdelendiği raporda çarpıcı bir bölüm var David Malin Roodman'ın IMF ve Dünya Bankası politikalarını irdelediği makalesine geniş yer ayrılmış. 
     İkinci Dünya Savaşı ertesinde ABD Başkanı Truman doktriniyle başlatılan dış yardım programının 50 yıllık serüveni yoldan çıkarak yoksul ülkeler aleyhinde sonuçlanmış. 
     Örneğin Zambia 1997 yılında ulusal bütçenin yüzde 40'ını dış borç ödemelerine ayırırken, bütçenin sadece yüzde 7'sini temel sağlık, temiz su, aile planlaması ve beslenmeye ayrılmıştır. Mozambik'te hükümet borç ödemelerine kişi başına 7 dolar harcarken her yıl 160 bin çocuk ilaç ve sağlık hizmeti alamadığı için ölmektedir. Bu ülkede kişi başına sağlık harcaması 3 dolardır. 
     Derviş Dünya Bankası'ndan geldiği için "Türkiye'nin durumunu Brundi ve Afganistan'dan daha iyi" derken aslında dili sürçmüyordu. 
     Borç zincirinin açlığı ve yoksulluğu nasıl körüklediğini en iyi Derviş bilir 
     TEMA, çölleşmeye karşı mücadele ederken bu yıl, insan yaşamı üzerindeki "iktisadi erozyonu" da tartışmaya açıyor. 
     Yoksulluk ve yolsuzluk önlenmeden küresel eşitlik sağlanamaz. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
