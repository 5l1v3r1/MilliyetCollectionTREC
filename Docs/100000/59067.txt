<DOC>
<DOCNO> 59067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yazar/tamer.html </URL>
<DATE> 2001/12/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Batan bankaların denetçileri kim 
</HEADLINE>
<TEXT>

     Bankalarımızın önce devletleştirilip sonra özelleştirilmesi, artık yüksek sesle tartışılmaya başlandı. Fona devralınan bankalar yetmiyormuş gibi, sermaye yeterliliğini yıl sonuna kadar sağlayamayan bankalara da Hazine sermaye koyarak ortak olacak, yönetimine de katılacak. IMF artı Dünya Bankası'ndan bu amaçla 3 milyar dolarlık kredi geleceği belirtiliyor. 
     Banka patronları devlete hisse devrine pek sıcak bakmıyorlarmış. Hazine'yi istemiyorlarsa, kendilerinin sermaye koymaları gerekir. Onu da yapmıyorlar ya da yapamıyorlar . 
     Aslında devlet denetimine geçen her banka, beni fena halde sinirlendiriyor. Ama bu noktadan sonra başka çare yok galiba. Tasarruf sahibi açısından ise, bir daha bulamayacağı kadar güvenli bir ortam söz konusu. 
     Benim hükümetimize naçizane tavsiyem şu Bari bundan sonra bankaların doğru - dürüst denetlenmesini sağlasınlar. Mutlaka daha net murakabe standartları oluşturulsun. Bankaların ne sorunları varsa, denetçi raporlarında açık bir şekilde yazılmalı ki, hem yatırımcı hem de mudi, banka sağlam mı değil mi kolayca görebilsin. 
     
Bankalar Birliği'nin web sitesi      Türkiye Bankalar Birliği'nin web sitesi www.tbb.org.tr'ye girecek olursanız, batan bankaların kimler tarafından denetlendiğini net olarak görebilirsiniz. Türkiye'de denetçi firmanın isminin Türkçe olması zorunluluğu nedeniyle hepsi Türk şirketi gibi duruyorsa da aslında dünyanın en ünlü uluslararası murakabe kuruluşlarının Türkiye'de kurdukları şirketler bunlar. Yabancı ayağı olmayan 1 - 2 denetçi de yok değil. 
     Batan bankaların denetçilerine göz attığımızda dünyaca ünlü Deloitte Touche Tohmatsu'nun açık ara başı çektiğini görüyoruz. Onunla rekabet edebilecek tek denetçi kuruluş var Grant Thornton Arthur Andersen ve Ernst Young da ara sıra karşımıza çıkıyor. 
     Elbette denetçi raporlarında gerekli uyarılar da yapılmış. Ama kimi denetçi, uyarıları banka tarafından dikkate alınmasa da, bir sonraki yıl denetimi sürdürmekte sakınca görmezken kimisi çekilmiş. 
     Şimdi gelelim hangi batık bankanın kim tarafından denetlendiğine 
     
Deloitte Touche açık ara önde      Toprakbank 1998, 1999 ve 2000 yılı mali tabloları, Deloitte Touche Tohmatsu'nun Türk ortağı DRT Denetim tarafından denetlenmiş. 
     Etibank 1998 ve 2000'de Deloitte Touche Tohmatsu'nun Türk ortağı DRT Denetim tarafından denetlenmiş. 
     Yurtbank Mali tablolar 1998'de Saygın Yeminli Mali Müşavirlik, 2000'de ise DRT Deloitte Touche Tohmatsu tarafından denetlenmiş. 1999'da denetim yapılmamış görünüyor. 
     
Grant Thornton da sıkı çalışmış      Egebank 1998 mali tablolarını Grant Thornton'un Türk ortağı Ergin Uluslararası Denetim denetlerken, 1999 ve 2000'de karşımıza yine DRT Deloitte Touche Tohmatsu çıkıyor. 
     Yaşarbank 1998'de denetçi olarak Grant Thornton'un Türk ortağı Ergin Uluslararası Denetim görülüyor. 1999'da denetim yapılmamış görünüyor. 2000'de ise Deloitte Touche Tohmatsu'nun Türk ortağı DRT, mali tabloları denetlemiş. 
     Demirbank 1998 ve 1999'da Grant Thornton'un Türk ortağı Ergin Uluslararası Denetim denetlemiş. 
     Türk Ticaret Bankası 1998'de Arthur Andersen'ın Türk ortağı A.A. Aktif Analiz tarafından denetlenmiş. 1999 ve 2000'de denetim görünmüyor. 
     Kentbank 1998 yılı mali denetimi Arthur Andersen Worldwide'ın Türkiye'deki kuruluşu A.A. Aktif Analiz Serbest Muhasebe ve Mali Müşavirlik tarafından yapılmış. 1999 ve 2000'de denetim görünmüyor. 
     Bayındırbank 1998 ve 1999 yılı denetimi KPMG Cevdet Suner Denetim ve Yeminli Mali Müşavirlik tarafından yapılmış. 2000'de denetim yapılmamış görülüyor. 
     Bank Kapital 1998 ve 1999'da denetçi kuruluş, Ernst Young'ın Türkiye'deki kuruluşu Denver Yeminli Mali Müşavirlik. 
     
     







Fikir suçu 


Marmaris’e veda 


16.2 milyar dolarlık gezi 


11 Eylül rüzgarında Türkiye'nin Avrupa yolu... 


Arjantinleşmemek 


Ulusal buluş yarışması 


Ça ça yerine tango 


"Aşka Davet" hem de bugün 


AB için tam hız... 


Kur bir Vakıf, bak keyfine.. 


Buyurun tartışmaya 


Türk ekonomisi nasıl battı, kim batırdı 


Romantik ve hasbi Fenerbahçelilik... 


Batan bankaların denetçileri kim 


Suyun çocukları Sudan Kalp şiiri 





Vergi iadesi kalkarsa vergi kaçağı daha çok artar 





</TEXT>
</DOC>
