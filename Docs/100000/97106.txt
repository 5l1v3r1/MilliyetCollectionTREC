<DOC>
<DOCNO> 97106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/yasam/yas06.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir lokma et bir can aldı 
</HEADLINE>
<TEXT>

Adana’da üç genç, dürüme az döner koydu diye dönerciyi döve döve öldürdü 
     FATİH KARAÇALI DHA 

     Şehir magandalarının son vahşeti Adana’da yaşandı. Kemal Ene 23 , Serkan Yılmaz 24 ve Ömer Coşkun 28 adlı üç genç, dört gün önce Yunus Şen’in 19 dönerci olarak çalıştığı lokantaya gittiler ve tavuk döner siparişi verdiler. Siparişleri geldiğinde ise, porsiyonun az olduğu’ iddiasıyla olay çıkaran gençler, döner ustası Şen ile tartışmaya başladı. Lokanta dışında kavgaya dönüşen tartışma sonucu Ene, yakındaki adliye binası inşaatından aldığı tahta parçasıyla Şen’in kafasına vurdu. 
     Darbelerle ağır yaralanan döner ustası Şen derhal Devlet Hastanesi’ne kaldırılırken, gözaltına alınan üç arkadaş serbest bırakıldı. 
     
     Baba Sebep haraç’ 
     Bu arada taburcu edilen Şen dört gün sonra yeniden fenalaşınca tekrar hastaneye kaldırıldı ve tüm müdahalelere karşın beyin kanaması sonucu can verdi. Adli Tıp’da yapılan otopsi sonucu Şen’in beyin ödeminden öldüğü rapor edilince, serbest bırakılan sanıklar çıkartıldıkları mahkemece tutuklandı. Şen’in acılı babası Sadık Şen ise, oğlunun yemek tartışması için değil, haraç için öldürüldüğünü ileri sürdü. 
     



 YAŞAM 
















</TEXT>
</DOC>
