<DOC>
<DOCNO> 61675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/guncel/gun06.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin yıktığı ev de cezalı 
</HEADLINE>
<TEXT>

Polis, Küçük Armutlu operasyonunda yıktırdığı evin tadilatına da izin vermeyince, ev sahibi sokakta kaldı.. 
     KEMAL BULUT Ankara 

     Polisin, ölüm oruçlarına müdahale etmek ve arındırılmış bölge görüntüsü veren Küçük Armutlu'da asayişi sağlamak amacıyla 5 - 13 Kasım 2001 tarihlerinde düzenlediği operasyonlarda evi belediye kepçeleri ile yerle bir edilen Yücel Hanoğlu, evini tadilat yaptırmak isteyince bir 'yıkım' daha yaşadı. 
     Avukatı yardımıyla Cumhuriyet Savcılığı'na hasar tespiti yaptıran Hanoğlu, gerekli mercilerden evinin üzerinde ihtiyati tedbir kararı olmadığını da belgeleyerek, tadilat çalışmalarına başladı. Ancak, Hanoğlu'nun evini tadilat için tuttuğu ustalar işe başladıktan kısa bir süre sonra, Küçük Armutlu'da kurulan geçici polis karakolunda tek tek gözaltına alınmaya başladı. 
     
     Evi yapmayacaksınız’ 
     İşçiler, geçici karakolda 'Bu evi yapmayacaksınız' diye tehdit edilirken, Şeker Bayramı'nda gözaltına alınan Hanoğlu'na da, 'Sana o evi yaptırmayız. Bize DGM'den evini tadilat yaptırmak istediğine dair bir yazı getireceksin, ancak o zaman evini yapmaya başlayabilirsin" diye gözdağı verildi. 
     Hanoğlu, 2 Ocak 2002’de DGM Cumhuriyet Başsavcılığı'na, polislerin kendisinden istediği izni almak için başvurdu. Ancak bu kez de DGM'den, 'Konunun DGM Cumhuriyet Başsavcılığı ile ilgisi bulunmamaktadır. Gerekirse hakkınızda mahkemeyi oyalamaktan dava açılabilir' yanıtını aldı. 
     



 GÜNCEL 






















</TEXT>
</DOC>
