<DOC>
<DOCNO> 96715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yasam/ayas.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon rahat’ çıktı 
</HEADLINE>
<TEXT>

ÖSS’de sayısal ve eşit ağırlıkta Türkiye Birincisi olan Ethem Erkan Aktakka, bu başarıya dersaneye gitmeden, programlı çalışamadan’ ve canı ne istiyorsa onu yaparak imza attı 
     NESRİN COŞKUN İzmir DHA 

     Öğrenci Seçme Sınavı’nda ÖSS Sayısal ve Eşit ağırlıkta aldığı puanlarla Türkiye birincisi, sözelde de Türkiye üçüncüsü olan Ankara TED Koleji Vakfı Özel Lisesi mezunu Ethem Erkan Aktakka, şampiyon olduğunu tatilde öğrendi. 
     Sonucun kendisi için sürpriz olduğunu belirten Aktakka, "Benim için elektrik - elektronik mühendisliğine uygun puan almak yeterliydi ama tek sınav riskli. ÖSS lise yıllarına yayılmalı" dedi. Kimya mühendisi anne Şükran ve baba Zeki Aktakka’nın küçük çocukları Erkan, ablası Gülgün Aktakka ile Didim’de tatil yaparken birinci olduğunu öğrendi. 
     Tatil keyfi, şampiyonluk sürpriziyle katmerlenen Aktakka, sınavı kazanacağından emin olduğu için sınav sonuçlarını öğrenmeden sabah denize gittiğini, dönüşünde de cep telefonundan arayan dayısı Mustafa Turhan’ın Türkiye birincisi olduğu müjdesini verdiğini söyledi. 
     
     Kaçmayı düşündüm’ 
     Aktakka, sınav sonrası duygularını da şöyle anlattı 
     "Basın mensuplarının çok ilgi göstermesi yüzünden bir ara kaçmayı düşündüm. Başarımı, hep söylendiği gibi sistemli çalışmaya borçluyum ama hiçbir zaman yaptığım günlük programlara uyamadım. Canım ne zaman ne istiyorsa onu yaptım. Boş zamanlarımı kitap okuyarak, bilgisayarla değerlendirdim. Kış boyunca özel bir fitness merkezinde spor yaptım." 
     Özel bir dershaneye yerine sadece okulunda verilen Çok Amaçlı Geliştirme Programı’na devam ettiğini de belirten ÖSS Türkiye şampiyonu Erkan, hangi üniversiteye gideceğine Ankara’ya döndüğünde karar vereceğini dile getirdi. 
     
İşte ÖSS’nin ilk üçü ve müthiş puanları      Sayısal 

</TEXT>
</DOC>
