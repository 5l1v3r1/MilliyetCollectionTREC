<DOC>
<DOCNO> 90852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/guncel/gun05.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Bey çok rahat 
</HEADLINE>
<TEXT>

Köpeklerin denize girmesini yasaklayan Datça Kaymakamı’nı haber yapan gazeteci Sinan Kara’nın duruşmasında, savcının kıyafeti tartışmaya yol açtı 
     MUSTAFA İPEK, YAŞAR ANTER Muğla DHA 

     Köpeklerin denize girmesini yasaklayan Datça Kaymakamı Savaş Tuncer’le ilgili haber yazdığı için mahkemelik olan gazeteci Sinan Kara’nın duruşmasında "savcının kıyafeti" tartışıldı. Kara’nın avukatı Burhan Apaydın, duruşmaya kravatsız gelen ve ayağa kalkmadan konuşan savcı Bestami Tezcan’ı Adalet Bakanlığı ve H kimler ve Savcılar Yüksek Kurulu’na HSYK şik yet edeceğini söyledi ve redd -i h kim talebinde bulundu. 
     Datça Asliye Ceza Mahkemesi’nde görülen dünkü duruşmada, Kara ile, haberi yayımlayan Hürriyet, Milliyet ve Posta Yazı İşleri Müdürlerinin "Basın yoluyla hakaret" suçlamasıyla 3 yıla kadar hapsi istendi. 
     Bu sırada Apaydın, h kim Mustafa Akmaz’ın, basına 5 dakika görüntü ve fotoğraf izni vermesini eleştirdi. Akmaz’ın, "Basın rahatsız edici bir konum sergiliyor" sözleri üzerine de Apaydın, "Basından yoksun duruşma olamaz. Redd -i h kim istiyorum" yanıtını verdi. Yazı işleri müdürlerinin avukatı Metin Ece de, "Mahkemenizin basına alerjisi var. Kaymakam neden gelmedi Eşitlik ilkesini herkese karşı uygulamak mahkemenizin görevi" dedi. 
     Ardından mütalaası istenen Savcı Tezcan’ın, "Müşteki suçtan zarar görmüştür" sözleri, ortamı gerginleştirdi. Ece’nin, "Bu sözle gazetecileri peşinen yargılayıp karar verdi" diye eleştirdiği Tezcan, "Bu sözde ısrar ediyorum" karşılığını verince, Apaydın, "Şahsa, duruşmaya, yasalara saygının gereği, mahkemeye kravatla gelmektir. Savcının yakası açık. Kaykılarak oturduğu yerden konuşamaz. Ayağa kalkıp konuşmak zorunda" diye konuştu. 
     Konuşmaya aynen devam eden Tezcan ise, "Yakası açık" sözleriyle görevli cumhuriyet savcısına hakaret edilmiştir. Hakkında suç duyurusunda bulunulmasını talep ediyorum" şeklinde konuştu. Tezcan’ın sözlerini zabıtlardan çıkartan Akmaz, Kara’nın ifadesinin alınmasını isteyince, Apaydın, "Dosya incelenmek üzere Ankara Nöbetçi Asliye Ceza Mahkemesi’ne gönderildi. Önünüzde dosya yokken nasıl yargılama yapabilirsiniz" diye tepki gösterdi. Çekilme talebini reddeden Akmaz, duruşmayı erteledi. 
     



 GÜNCEL 

















</TEXT>
</DOC>
