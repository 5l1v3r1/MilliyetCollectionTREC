<DOC>
<DOCNO> 63571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sondun08.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşları küçük üç öğrencisiyle ilişki kuran öğretmen yargılanıyor 
</HEADLINE>
<TEXT>

     İngiltere'de 25 yaşındaki bir kadın öğretmen, yaşları küçük 3 öğrencisiyle ilişki kurduğu iddiasıyla yargıç karşısına çıkartıldı. 
     İngiltere'nin başkenti Londra'da Hampton semtindeki bir okulda öğretmenlik yapan Kanada asıllı Amy Gehring'in, Malibu içerek sarhoş olan 15 yaşındaki erkek öğrencisiyle yılbaşı partisi sırasında ilişki kurduğu öne sürüldü. 
     Gehring'in ayrıca 15 yaşındaki bir başka öğrencisini evine bırakırken, yolda tenha bir sokakta onunla ilişki kurduğu, aynı öğrencinin 14 yaşındaki kardeşiyle de beraber olduğu iddia edildi. 
     Mahkemede suçlamaları reddeden Gehring, 19 Kasım 2000 ile 2 Ocak 2001 tarihleri arasında cereyan ettiği öne sürülen olayların tümünün 
     hayal mahsulü olduğunu savundu. 
     Surrey bölgesindeki bir okulun öğrencileri oldukları belirtilen ve yaşlarının küçük olması nedeniyle adları açıklanmayan gençler de öğretmenleriyle ilişkilerinin ayrıntılarını mahkemede anlattı. 
     






</TEXT>
</DOC>
