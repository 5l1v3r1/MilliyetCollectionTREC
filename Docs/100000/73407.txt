<DOC>
<DOCNO> 73407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun06.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI'dan internette çocuk pornosu çetesine darbe 
</HEADLINE>
<TEXT>

     ABD Federal Soruşturma Bürosu FBI , internette çocuk pornosu çetesine darbe indirdi. 
     FBI tarafından yapılan açıklamada, ''Candyman'' Şeker adam adlı operasyonda, çetenin birçok üyesinin yakalandığı ve diğer üyeler hakkında suç duyurusunda bulunulduğu bildirildi. 
     Açıklamada, çetenin yakalanan ya da aranan üyeleri arasında rahipler, din adamları, bir okul otobüsü şoförü, çocuk fotoğrafçısı ve polisin de bulunduğu belirtildi. 
     Operasyon kapsamında Yahoo adlı şirketin web sitesinde 3 internet tartışma grubunun hedeflendiği belirtilen açıklamada, kapatılan bu gruplardan birinin ''Candyman'' olarak bilindiği kaydedildi. 
     ''Candyman'' grubuna dünya çapında 7000 kişinin kayıtlı olduğunu, ancak ABD'de yalnızca 1400 kişiye ulaşılabildiğini kaydeden FBI, operasyon sürdüğü için diğer 2 grubun adının açıklanmayacağını belirtti. 
     






</TEXT>
</DOC>
