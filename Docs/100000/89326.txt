<DOC>
<DOCNO> 89326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/magazin/amag.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen şimdi general eşi 
</HEADLINE>
<TEXT>

Türkiye turnesinin ilk konserini bu akşam verecek olan Sezen Aksu, O Şimdi Asker’ adlı filmde de bir generalin karısını canlandırmaya hazırlanıyor... 
     BİRSEN ALTUNTAŞ - NURDAN AKINER 

     YÖNETMEN Mustafa Altıoklar, Genelkurmay Başkanlığı’nın da destek verdiği O Şimdi Asker’ isimli sinema filminin çekimlerine 28 Haziran’da başlıyor. Şu günlerde yeni albümü Şarkı Söylemek Lazım’ı piyasaya çıkaran Sezen Aksu da, filmde kısa bir rol oynayacak. Aksu, misafir oyuncu kadrosunda yer aldığı filmde general karısını canlandıracak. Şu sıralar, yapımcılığını Abdullah Oğuz’un üstlendiği projenin mekan çekimlerini yapan Altıoklar, "Cast çalışmamız sürüyor, sürpriz isimlerin de olacağı çok güçlü bir kadro ile çalışacağız" diyor. 
     
     Hem göze, hem kulağa... 
     SEZEN Aksu, Türkiye turnesinin ilk konserini ise bu akşam Harbiye Cemil Topuzlu Açıkhava Tiyatrosu’nda verecek. Pop müziğin kraliçesi, 13 ve 17 Haziran tarihlerinde de sahne alacağı mekanın ışık sistemi için İngiltere’den özel ekip getirtti. Aksu’nun her şarkısına ayrı ışık yapılacak olan konserde, Minik Serçe’ye 22 kişilik orkestra eşlik edecek. Orkestranın şefi Ozan Doğulu, bas gitarist ise Levent Yüksel. Sezen Aksu, "Daha pek çok sürprizim var" diyor. 
     



 MAGAZİN 














</TEXT>
</DOC>
