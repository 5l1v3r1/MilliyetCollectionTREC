<DOC>
<DOCNO> 92586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yasam/ayas.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatür Oscarı yeniden Türk’ün 
</HEADLINE>
<TEXT>

Aydın Doğan Uluslararası Karikatür Yarışması birincisi Mehmet Ateş Gülcügil oldu. Yarışmaya 90 ülkeden bin 360 sanatçı, 3 bin 157 eserle katılmıştı 
     MUSTAFA YİĞİT, İBRAHİM OKUMAMIŞ DHA 

     Aydın Doğan Vakfı’nın ADV düzenlendiği 19’uncu Aydın Doğan Uluslararası Karikatür Yarışması sonuçları açıklandı. 
     11 Eylül saldırıları sonrası Terörizm’ konusunun seçildiği yarışmanın Çek sanatçı Miroslav Bartak başkanlığındaki Seçiciler Kurulu, 90 ülkeden bin 360 sanatçıya ait 3 bin 157 karikatür arasında yapılan ön seçmeler sonucu kendilerine sunulan 330 sanatçının 386 karikatürünü değerlendirdi. Sonuçta, Mehmet Ateş Gülcügil’in eseri birinci seçildi. Böylece 5 yıl sonra bir Türk yeniden Karikatür Oscarı’na sahip olurken, ikinci İzlandalı Eythor Stefansson, üçüncü Kübalı Alberto Morales Ajubel oldu. 
     
     Bu sergiye gidilir 
     Antalya Falez Otel’de toplanan ve Bartak’ın yanısıra Arthur B.Bok ABD , Latif Demirci, Gürbüz Doğan Ekşioğlu, Roberto Fontanarrosa Arjantin , Finn Graff Norveç , Hüsamettin Koçan, Turhan Selçuk, Tan Oral ve Dieter Ronte’den Almanya oluşan jürinin değerlendirmesi sonucu Gülcügil 8 bin dolar, ADV Birincilik Ödülü, Kültür Bakanlığı plaketi ve Hürriyet Altın Plaketi’ni almaya hak kazandı. İkinci Stefansson 5 bin dolar, ADV İkincilik Ödülü ve Milliyet Gazetesi Altın Plaketi, üçüncü Ajubel de 3 bin 500 dolar, ADV Üçüncülük Ödülü ve Radikal Gazetesi Gümüş Plaketi’ni almaya hak kazandı. Seçiciler Kurulu ayrıca, 12 sanatçıyı da Başarı Ödülü’ne layık gördü. Ödül kazanan ve sergilenmeye değer görülen karikatürler, dünden itibaren Falez Otel’de sergilenmeye başladı. Sergi, 5 Temmuz’a kadar açık kalacak. Dereceye girenlere ödülleri, 5 Kasım’da Ankara Devlet Resim Heykel Müzesi’nde düzenlenecek törenle verilecek. 
     



 YAŞAM 













</TEXT>
</DOC>
