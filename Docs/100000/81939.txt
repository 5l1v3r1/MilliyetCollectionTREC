<DOC>
<DOCNO> 81939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur20.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar, Çinli turistlere Çin lokantasında yemek verdi 
</HEADLINE>
<TEXT>

     Turizm Bakanı Mustafa Taşar, bu yıl Türkiye'ye, Çin'den 100 bin turistin gelmesi halinde turizm ve ülke adına kendini başarılı göreceğini söyledi. 
     Taşar, Çin hükümetinin Türkiye'yi turizmde hedef ülkeler listesine almasının ardından Aristo Tur tarafından getirilen 25 kişilik ilk Çinli turist kafilesiyle, Beyoğlu'ndaki Konfüçyus Çin lokantasında yemek yedi. 
     Yemekte basın mensuplarının sorularını da yanıtlayan Taşar, Çin'de bir büro açtıklarını, Haziran ayında da bu ülkeyi ziyaret etmeyi planladığını ifade etti. 
     Taşar, yemeğin bir Çin lokantasında verilmesiyle aynı zamanda Çinli dostlara Türkiye'de yeteri kadar bu türde yer bulunduğu mesajının da verilmek istendiğini dile getirdi. 
     THY'nin bu ülkeden yıllık yolcu taşıma kapasitesinin 67 bin olduğunu da belirten Taşar, "Onların başka turlarla getirecekleriyle birlikte bu sene 100 bini bulursak, turizm ve Türkiye adına kendimi başarılı göreceğim" diye konuştu. Taşar, ilk gelenlerin sayısının da 222'yi bulduğun bildirdi. 
     





</TEXT>
</DOC>
