<DOC>
<DOCNO> 85557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/ekonomi/eko04a.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsalarda, suç örgütlerine karşı işbirliği protokolü 
</HEADLINE>
<TEXT>

IOSCO Yürütme Komitesi Başkanı Santos, imzalanan mutabakat belge ile küreselleşen suçlarla mücadele edileceğini söyledi 
     Uluslararası Menkul Kıymetler Komisyonları Örgütü IOSCO Yürütme Komitesi Başkanı ve Portekiz Menkul Kıymetler Komisyonu Başkanı Fernando Teixeira dos Santos, IOSCO’nun İstanbul’da yeni bir mutabakat belgesi sunduğunu belirterek, "Belge sayesinde tüm dünyada küreselleşen piyasalarda suç unsurları ve suç örgütleriyle mücadele etme konusunda başarılı olabileceğimize inanıyoruz’’ dedi. 
     IOSCO’nun 27. Yıllık konferansında konuşan Santos, küreselleşmenin uluslararası piyasalara farklı şekilde yansıdığını ve bunun da küreselleşmenin daha uzun süreceğini gösterdiğini söyledi. Santos, kriminal olaylar ve suç örgütlerinin de küreselleşmeye başladığını belirterek, "Suç örgütlerinin küreselleşme özelliği bize çalışma seviyelerini yükseltmeyi, işbirliği düzeyini artırmamız, ayrıca bilgi paylaşımında en üst düzeye ulaşılması gerektiğini gösteriyor. Herhangi bir yolsuzluk durumunda etkili davranılabilir ve bu konu yasalar çerçevesinde değerlendirilerek cezalandırılabilir’’ diye konuştu. 
     Santos, küreselleşmenin getirdiği diğer etkileri de, finansal suçların sınırlar ötesi özellik taşıması ve mali işlemleri kullanarak bazen yasadışı, bazen de terörist aktivitelerinin finansmanının sağlanması olarak açıkladı. 
     



 EKONOMİ 




















</TEXT>
</DOC>
