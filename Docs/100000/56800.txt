<DOC>
<DOCNO> 56800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sondun21.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide savaşçıları Pakistan'a kaçtı 
</HEADLINE>
<TEXT>

     -EL KAİDE SAVAŞÇILARININ BİREl Kaide savaşçılarının bir bölümünün, çatışmaların sürdüğü Afganistan'ın doğusundaki dağlardan Pakistan'a geçtiği sanılıyor. 
     Terörle savaşım koalisyonunun Amerikalı sözcüsü Kenton Keith, ''El Kaide savaşçılarının bazılarının Pakistan'a geçtiği izlenimi edindiklerini'' belirtirken, ''bunun küçük bir grup olduğunu sandıklarını'' kaydetti. 
     Keith, Usame Bin Ladin'in nerede olduğunu hala bilmediklerini söyledi. 
     Tora Bora dağlarında sıkıştırılan El Kaide savaşçılarını silahlarını bırakmaya çağıran Keith, bu bölgedekilerin Afganistan'da Bin Ladin'in son yandaşları olduğunu ve onların da yenilgisinin Amerikan askeri operasyonlarına ''geniş ölçüde'' son vereceğini belirtti. 
     Bu arada Tora Bora dağlarında El Kaide savaşçılarını sıkıştıran yerel Afgan güçlerin taarruza hazırlandığını belirten bölgedeki komutanlardan Hacı Hazret Ali'nin sözcüsü Emin, ''El Kaide savaşçılarının yalnızca BM ve kendi ülkelerinin temsilcileri bulunması durumunda teslim olacaklarını bildirdiklerini'' söyledi. 
     Emin, uydu telefonuyla yaptığı açıklamada, ''Arap ve başka ülkelerden yaklaşık bin savaşçı bulunuyor. Silahlarını bırakmadıkları için kuvvetlerimiz bir kara taarruzuna hazırlanıyor. Olasılıkla yarın sabah'' diye konuştu. 
     Sözcünün açıklamaları, diğer kaynaklarca henüz doğrulanmadı. 
     






</TEXT>
</DOC>
