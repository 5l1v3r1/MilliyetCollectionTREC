<DOC>
<DOCNO> 94000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
’Bizim Mansızlar’a da teklif geliyor’ 
</HEADLINE>
<TEXT>

Mercedes Benz Türk Başkanı Till Becker, Futbolda İlhan Mansız’a geldiği gibi bizim Türk çalışanlarımız da transfer teklifleri alıyor’ dedi 
     EKONOMİ SERVİSİ 

     Mercedes Benz Türk AŞ Direktörler Kurulu Başkanı Dr. Till Becker, Türk Milli Takımı’nın Dünya Kupası’ndaki başarısının, Türkiye’nin potansiyelinin açık bir göstergesi olduğunu söyledi. "İlhan Mansız ve Hasan Şaş’a nasıl dış ülkelerden transfer teklifi geliyorsa, bizim elemanlarımız da Daimler - Chrysler’den teklif alıyorlar" diyen Becker, son olarak Mercedes Benz’de çalışan altı Türk’ün uluslararası operasyonlarda görev almak üzere transfer olduğunu kaydetti. 
     
     Yatırıma devam’ 
     Becker, yabancı sermaye için mücadele ettiğini belirterek, "Kendi çıkarım için değil, biz zaten buradayız. Bu çaba benim sosyal sorumluluğum" dedi. 
     Tüm bu gelişmelerin yabancı sermayenin doğruluğunun kanıtı olduğunu belirten Becker, Türkiye’ye yarım milyar dolar yatırım yaptıklarını ve bunu sürdüreceklerini kaydederek, fabrikanın genişletilmesiyle ilgili yeni yatırımların da söz konusu olduğunu belirtti. 
     
TÜSİAD’a rapor      Becker, dün TÜSİAD Başkanı Tuncay Özilhan’a, yabancı sermayes yatırımlarının önündeki engellerin kaldırılmasıyla ilgili raporu sundu. Dr. Till Becker, "Bürokrasinin azaltılması ve eş muamele görmeden başlıyor, Türkiye’nin tanıtımı için bir promosyon ajansı kurulmasıyla sürüyor. Teşvikler ve daha başka çok konu var" dedi. 
     



 EKONOMİ 




















</TEXT>
</DOC>
