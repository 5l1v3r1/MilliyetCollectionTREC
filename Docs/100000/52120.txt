<DOC>
<DOCNO> 52120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur06.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesedi çuval içinde bulunan çocuğun katili babası çıktı 
</HEADLINE>
<TEXT>

     Adana'nın Saimbeyli İlçesi'nde, ormanlık alanda çuval içinde 6 gün önce cesedi bulunan üç yaşındaki çocuğun, babası tarafından dövülerek öldürüldüğü belirlendi. 
     Alınan bilgiye göre, Karakuyu Köyü'nde oturan ve yaklaşık bir ay önce kaybolduğu bildirilen, 6 gün önce de Değirmenuşağı Köyü yakınlarındaki ormanlık alanında çuval içinde cesedi bulunan üç yaşındaki Murat Hoşca'nın, babası Sami Durak Hoşca 25 tarafından dövülerek öldürüldüğü anlaşıldı. 
     Gözaltına alınan Sami Durak Hoşca'nın, suçunu itiraf ettiği, resmi nikahsız yaşadığı Zehra Duran'dan ayrılınca oğluyla tek başına kaldığı ve girdiği bunalım sonucu oğlunu döverek öldürdüğü öğrenildi. 
     Sami Durak Hoşca'nın sorgulanmasının tamamlanmasının ardından adli kurumlara sevk edileceği bildirildi. 
     






</TEXT>
</DOC>
