<DOC>
<DOCNO> 57384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo14.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski yıldız futbolcular salon turnuvasında buluşuyor 
</HEADLINE>
<TEXT>

     Futbol tarihinde iz bırakan birçok ünlü futbolcunun katılımıyla düzenlenen 1. Marmaris Masterler Salon Futbol Turnuvası, 25 Aralık Salı günü yapılacak. 
     Güney Ege Otelciler Birliği Başkanı Mustafa Karacan, düzenlediği basın toplantısında, turnuvaya, bir dönemin şöhretlerinden Tanju Çolak, Metin Tekin, Feyyaz Uçar, Ali Gültiken, Rıza Çalımbay, Erhan Önal, Cüneyt Tanman ve Nejat Biyediç gibi unutulmaz isimlerin katılacağını söyledi. 
     Turnuvayı sporseverlerin, Marmaris Amiral Orhan Aydın Spor Salonu'nda izleyebileceklerini kaydeden Karacan, sözlerini şöyle sürdürdü 
     ''Turnuvayı düzenleyerek, kış turizmi adına önemli bir adım attığımıza inanıyorum. Gelecek yıl bu turnuvayı uluslararası düzeyde yapmak istiyoruz. Marmaris'in tanıtımı açısından önemli bulduğumuz bu turnuvaya katılan geçmişte her biri yıldız olan ve şu an birçoğunu teknik adam olarak gördüğümüz isimlere de ayrı ayrı teşekkür ediyoruz.'' 
     






</TEXT>
</DOC>
