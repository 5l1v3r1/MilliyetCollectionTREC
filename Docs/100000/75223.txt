<DOC>
<DOCNO> 75223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/spor/spo01.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş’ın efsane başkanı Seba, seçim için sessizliğini bozdu 
</HEADLINE>
<TEXT>
TARAFSIZIM 
Siyah - Beyazlı ekipte 16 yıl koltukta oturan Süleyman Seba, pazar günkü kongreye gitmeyeceğini ve oyunu kullanmayacağını söyledi 
     COŞKUN TÜRK 

     "Karar sizin" 
     BEŞİKTAŞ camiasına 58 yıl futbolcu ve yönetici olarak hizmet veren Süleyman Seba, pazar günü yapılacak kongreyle ilgili sessizliğini bozdu. 16 sene başkanlık görevini başarıyla yaptıktan sonra Hendek Bıçkın Köyü’nde adeta inzivaya çekilen Seba, seçim konusundaki görüşlerini "Kararsızım" diye özetlerken, şöyle devam etti "Kongreye, yani oy kullanmaya bile gitmeyeceğim. Pazar günü köyümde oturacağım. Beni, Türkiye’nin çeşitli yerlerinden arayan üyelere de, Karar sizin. Ben tarafsızım’ diyorum." 
     
     Teklif gelmişti 
     SEBA, spekülasyon yaratmamak için kongre konusunda fazla konuşmak istemediğini de vurguladı. Ancak, bugünlerde seçimle ilgili politikalarını belirlemek amacıyla kendisini arayan üyelere bir baba şevkati ile yaklaşan Seba’ya bundan 1.5 ay önce de teklif gelmişti. Siyah - Beyazlı kulübün duayenlerinin, "Maddi endişen olmasın. Göreve gelir gelmez, borçların tamamını ödeyecek ve yıldız futbolcular alacak kadar dolarları önüne koyarız. Başkan ol" önerisi Seba tarafından reddedilmişti. 
     
Güç gösterisiİki aday Serdar Bilgili ile Hasan Arat, olağan kongreye iki gün kala listelerindeki isimleri tanıttılar 
Bilgili, krizden güçlenerek çıktıklarını söyledi. Hasan Arat ise sloganını "Beşiktaş için varız" diye değiştirdi 
     Sözümüzü tuttuk’ 
     SİYAH - Beyazlı kulüpte seçime iki gün kala başkan adayları son kozlarını gözler önüne sermeye başladılar. Serdar Bilgili, Radisson Sas Oteli’nde dün gece adaylarını tanıtırken gövde gösterisi yaptı. Yaklaşık dört bin üyenin katıldığı gecede Bilgili, "Beşiktaşlılar, şov yapanlara, rüzgar nereden eserse oraya dönenlere kanmaz. Kriz dönemini dahi karla kapattık. Beşiktaş lisans haklarını en etkili şekilde pazarlamıştır. Krizden güçlenerek çıktık. Söz verdiğimiz gibi Akatlar’ın kullanım hakkını aldık, Ümraniye Tesisleri’ni tamamladık" dedi. 
     
     Bize güvenin’ 
     GÖREVDEYKEN kimsenin hakkını yemediklerini ve yedirmediklerini belirten Bilgili, "1957 - 58’de kazandığımız federasyon kupalarımızı onaylattık. Yaptıklarımızı yok sayarak, sevinmemizi dahi engellemeye çalıştılar" diye konuştu. Bilgili, şöyle devam etti "Daha seçim kampanyası sırasında bile bir dediği bir dediğini tutmayan kişilere mi, yoksa borçlarını kapatmış, vergilerini ödemiş ve Beşiktaş’a çok şey kazandırmış bize mi güvenirsiniz Önümüzdeki sezon Beşiktaş televizyonu yayına başlayacak." 
     
     Bilgili’nin listesi 
     ASİL 

</TEXT>
</DOC>
