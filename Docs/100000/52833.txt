<DOC>
<DOCNO> 52833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur13.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Hükümet memuriyet yapıyor" 
</HEADLINE>
<TEXT>

     AK Parti Genel Başkanı Recep Tayyip Erdoğan, hükümetin ömrünü doldurduğunu ve memuriyet görevi yaptığını öne sürdü. 
     Erdoğan, partisinin il başkanlığı binasını açmak için geldiği Afyon'da Valilik Meydanı'nda düzenlenen mitingte, parti programına son şeklini ağustosta Afyon'da verdiklerini anımsattı. Doğu Anadolu Bölgesi'ndeki gezisine ilişkin izlenimlerini anlatan Erdoğan, insanların aç olduğunu öne sürdü. Erdoğan, 5 kişilik bir ailenin 100 bin liradan satılan simit ve 150 bin lira olan çayla doymak istese ayda 120 milyon lira para ödemesi gerektiğini söyledi. 
     Türkiye'nin fakir bir ülke olmadığını bildiren Erdoğan, şöyle konuştu 
     ''Hükümet ömrünü doldurmuş, memuriyet görevi yapıyor. IMF'ye verilen sözleri yerine getirmeye çalışıyor. Başbakanlık önünde olaylar oluyor. Millet aç, ama fakir bir ülke değiliz. Bunlar sadece yönetmesini bilmiyor. Geçen banka olaylarında hortumlanan para 57 katrilyon lira. Bu hortumu kestiniz mi bu kalkınma başlayacaktır.'' 
     






</TEXT>
</DOC>
