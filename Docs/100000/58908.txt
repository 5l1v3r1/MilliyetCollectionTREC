<DOC>
<DOCNO> 58908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun17.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gorbaçov "Yeltsin iktidara susamış bir yalancıydı" 
</HEADLINE>
<TEXT>

     Eski Sovyet lideri Mihail Gorbaçov, eski Rus lideri Boris Yeltsin için ''İktidara susamış bir yalancıydı'' dedi. 
     BBC'ye demeç veren Gorbaçov, ''Yeltsin iktidara susamıştı ve hile ve yalan dolu tuhaf bir kişiliğe sahipti'' diye konuştu. 
     Gorbaçov, ''Yeltsin, ayrıcalıklara karşı olduğunu söylüyordu, ama Rus çarları bile onun sahip olduğu ayrıcalıklara sahip değildi'' dedi. 
     ''Yeltsin her şeyi kontrol altında tutuyordu'' diyen Gorbaçov, ''Telefonlarım bile dinleniyordu. Yurt dışına çıktığımda büyükelçiliklere beni karşılamamaları için talimat veriliyordu. Tv de bana yasaklanmıştı'' ifadesini kullandı. 
     Eski Sovyet lideri, SSCB liderliğinden 25 Aralık'ta istifa edişinin 10. yıldönümü dolayısıyla verdiği demeçte, Rus lideri Vladimir Putin'den ise övgüyle söz etti ve Putin'le birlikte yetkililerin, kendisine Kremlin'i arayabileceği özel bir telefon hattı verdiklerini belirtti. 
     Gorbaçov, istifa ettiği 25 Aralık'ın, ''yaşamının en acıklı günü'' olarak belleğinde tazeliğini koruduğunu da söyledi. 
     






</TEXT>
</DOC>
