<DOC>
<DOCNO> 86734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun21.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da zehirli hayvan yemi skandalı büyüyor 
</HEADLINE>
<TEXT>

     Almanya'da ekolojik üretim yapan işletmelerde kümes hayvanlarına yem olarak verilen ve içinde yabani otların yok edilmesinde kullanılan zehirli Nitrofen adlı maddenin bulunduğu tespit edilen buğdayın miktarının, daha önce açıklandığı gibi 100 değil, 550 ton olduğu bildirildi. 
     Bild gazetesi, bunun yanı sıra ''zehirli buğdayın'' sadece ekolojik üretim yapan değil, normal üretim yapan bazı işletmelerde de kullanıldığını yazdı. 
     Haberde, Bavyera eyaletinde de içinde Nitrofen bulunan hindi eti satıldığının ortaya çıktığı belirtildi. Nitrofen'in buğdaya nasıl karıştığı ise hala bilinmiyor. 
     Berliner Kurier gazetesi de Mecklenburg-Vorpommern eyaletinde şu ana kadar ekolojik üretim yapan 5 işletmenin kapatıldığını, Tarım ve Tüketiciyi Koruma Bakanı Renate Künast'ın da bazı işletmeleri bu olayı uzun süre gizlemekle suçladı. 
     Künast, bu yem skandalı yüzünden, ekolojik üretim yapan tüm işletmelerin suçlanamayacağını belirterek, ''Bazı kara koyunlar, tüm sürüyü kara yapmaz. Bu olaydan dolayı, genelde çok iyi iş yapan ve çok kaliteli ekolojik üretim yapan tüm işletmelerin imajına zarar verilmemesi gerekir'' diye konuştu. 
     





</TEXT>
</DOC>
