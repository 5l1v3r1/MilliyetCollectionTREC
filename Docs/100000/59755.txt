<DOC>
<DOCNO> 59755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur12.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda yazlıklar su altında... 
</HEADLINE>
<TEXT>

     Kuşadası'nın Güzelçamlı Beldesi'nde, yılın genellikle 1-2 ayı kullanılan yazlık evlerin büyük bölümünün geçen haftaki yağışlar nedeniyle su baskınına uğradığı belirtildi. 
     Evlerin ve içindeki eşyaların su baskınından büyük zarar gördüğü bildirildi. 
     Geçen hafta birkaç gün boyunca kısa aralıklarla devem eden yağışlar nedeniyle yazlık sitelerin bulunduğu Güzelçamlı'da, binlerce yazlık evi su bastı. Altyapı yetersizliği nedeniyle sel sularının tahliyesinde sorunlar yaşanıyor. 
     Güzelçamlı Belediye Başkanı Bayram Bayözlü, yaptığı açıklamada, suları tahliyede belediye olanaklarının yetersiz kaldığını, Bayındırlık İl Müdürlüğü'nden yardım istediklerini söyledi. 
     Güzelçamlı'nın kış nüfusuna göre ödenek gönderildiğini, bunun da su baskınlarının tahrip ettiği yolları onarmada yetersiz kaldığını anlatan Bayözlü, şöyle konuştu 
     ''Yağmur, siteler bölgesinde yaşamı olumsuz etkiledi. Biriken suların seviyesini düşürebilmek için göl yatağının önünü açtık. Göl yeniden oluştu. Ancak su seviyesini yeterince düşüremedik. 
     Belediye olarak Kaymakamlığa sunulmak üzere rapor hazırladık. 
     Valilik kanalıyla Bayındırlık İl Müdürlüğü'nden yardım istedik. Keşfe gelecekler. Yol yapımında Bayındırlık İl Müdürlüğü'nün yardımcı olmasını umuyoruz.'' 
     






</TEXT>
</DOC>
