<DOC>
<DOCNO> 88931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo03.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Capello görevde 
</HEADLINE>
<TEXT>

Hasan Şaş’ı transfer etmek isteyen Roma Teknik Direktörü Capello, Sarr’ın da avukatlığını yapan oğlunu İstanbul’a gönderdi, temasları yürütmesini istedi 
     HALİL ÖZER 

     İlginç yöntem 
     ROMA Teknik Direktörü Capello, Hasan Şaş konusunda ısrarını sürdürüyor. İtalyan çalıştırıcı, Galatasaray’ın bu konudaki nabzını ilginç bir yola başvurarak yokladı. Sarr’ın transferi sırasında, Senegalli oyuncunun avukatlarından birinin Capello’nun oğlu olduğu ortaya çıktı. Küçük Capello İstanbul’da Galatasaray ile Hasan Şaş’ın transferini de konuştu. 
     
     Yönetim kararsız 
     GALATASARAY yönetimi ise Hasan Şaş için kararsız kaldı. Bu oyuncu ile halen bir yıllık sözleşmesi bulunan Sarı - Kırmızılılar, Roma cazip bir fiyat verirse konuyu düşünecek. Fatih Terim’in Hasan’ın verilmesine sıcak bakmadığı ancak kulübün çıkarlarını gözönünde bulunduracağı belirtildi. Galatasaray internet siteleri ise Hasan’ın satılmaması için kampanya başlattı. 
     
Pilavın tadı kaçtı      Galatasaray’ın Paris’te yapılan pilav günü, Milli Takım’ın Kosta Rika beraberliği nedeniyle keyifsiz geçti. Sarı - Kırmızılı yöneticiler ile İstanbul’dan Fransa’ya giden 110 üye karşılaşmayı dev ekrandan izlediler. Ancak beklenmeyen sonuç herkesin neşesini kaçırdı. 
     
Kamp Avusturya’da      TEKNİK Direktör Fatih Terim, İsviçre için planlanan kamp çalışmalarını iptal ederek tercihini Avusturya’dan kullandı. Salzburg yakınlarında yeni sezona hazırlanacak olan Galatasaray burada 12 gün kalacak. Daha sonra İstanbul’a dönecek olan Sarı - Kırmızılılar, ikinci dönem çalışmaları için yeniden Avrupa’ya gidecek. 
     



 SPOR 



































</TEXT>
</DOC>
