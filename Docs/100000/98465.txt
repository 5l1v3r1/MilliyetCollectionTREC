<DOC>
<DOCNO> 98465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/dundar.html </URL>
<DATE> 2002/07/28/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Başka hayatlar 
</HEADLINE>
<TEXT>

     Meslektaşım Fügen Yıldırım, "Fahişeliğin Öbür Yüzü" Metis, 2002 kitabında dünyanın en eski mesleğinden 15 kadınla konuşmuş. 
     Her biri birbirinden ilginç bu hayat hikayeleri içinde, değme senaryoya taş çıkartan Gül’ün öyküsü beni yan yana yaşayıp hiç tanımadığımız "başka hayatlar"a taşıdı 
     
     Gül’ün annesi genelevde çalışıyormuş. Onu halası büyütmüş. Halasının İzmir’deki fırınında okul dönüşü ekmek dağıtıp su taşır, akşam yorgun, yatağa serilirmiş. Sabahın 2’sinde tekme tokat yine ekmeğe... 
     Annesi ara sıra evin önünden geçer, Gül ardından ağlarmış. 
     11 yaşında Ankara İskitler’de annesiyle yaşamaya başlamış. Ancak annesinin Adanalı dostu Gül’ü tacize başlayınca tatsızlık çıkmış. Yeniden hala evine yollanmış Gül... 
     17’sinde istemeyerek bir Urfalıyla nişanlanmış. Nikahı kıyıldığında hamileymiş. Çocuğu, doğum yaparken ölmüş. 
     
     "1969’da 2. çocuğuma hamileyken annemin yanına geldim. Kızımla yaşamaya başladık. Bir gün pazarda O’nu gördüm ve çarpıldım. O da beni takip ediyormuş. Onu eve aldım, bir hafta hiç çıkmadık." 
     Böylece İskender’le yaşamaya başlamış Gül... 
     3.5 yaşındaki kızını babası Viranşehir’e kaçırınca İskender’le İzmir Kirizman’a taşınmışlar. Bir beton üstüne çadır kurmuş, çeyizindeki bir top kumaştan perde, minder dikmiş... Ama yağmurda yerle bir olmuş "cennetöleri. İstanbul’a dönüp İncirli’de ev tutmuşlar. İskender işe, hayatları düzene girmiş. Sabah uğurluyor, akşam balkon demirine iki tahta uzatıp masa kuruyormuş kocasına... 
     Lakin çok geçmeden işten ayrılmış İskender. Bakkala, kasaba borç takmış. Kaynana gelip "büyü" yapmış oğluna... Götürmüş yanında... 
     
     "Perişan oldum. Annem Karaköy’de çalışıyordu. Gel sokak o...su olacağına, hayatını kurtar’ dedi. 
     1970’te o önde, ben arkada geldik Karaköy’e... İlk olarak kerhaneye giriyordum. Ortalık adam kaynıyor, çıplak çıplak kadınlar... 
     "Hiç unutmam, 8 numara... Herkes sıraya girdi. Adamlar birbirinin üzerinde... Camgöbeği gömlek, üzerine pembe hırka giymiştim. Fıstık gibiyim. Adamlar geliyor, Bu odaya gir’ diyorlar, giriyorum. Kapıya gelip Hadi, üzme kızı’ diyorlar, yıkanıyorum, bir daha... 
     "3 saat sonra elime para verip yolladılar. Doğru plakçıya gittim. Türk sanat müziği plaklarla bir şişe şarap aldım. Geldim eve... İskender’le resmimizi karşıma koydum. Ben artık o... oldum’ diye ağlayıp kahrettim sabaha kadar..." 
     
     Randevuevleri, pavyonlar, Beyoğlu otelleri gezip durmuş Gül.... İskender’i unutamamış. Sonunda İzmir’de bulmuş onu, önüne diz çöküp "Ben o.. oldum" demiş "N’olur gel .." 
     "Gelirim ama azap çektiririm sana’ demiş İskender. 
     Kabullenmiş Gül... Ama asıl o İskender’e azap çektirmiş. Gün boyu onlarca adamın altına yatmaya giderken, evde erkeği kızlara bakmasın diye balkon kapısını kilitliyormuş. 
     Gün gelmiş, kızını yanına alabilmek için İskender’i terk etmiş. Ama kızını vermemişler Gül’e... erkeğinden olduğuyla kalmış. Birlikte yaşadığı yeğeni intihar etmiş, 3 ay sonra kardeşi esrardan ölmüş, annesi yatağa düşmüş. 
     Edremit genelevindeyken polis odasında esrar bulmuş bir gün... 20 ay hapis yatmış. Çıkınca İstanbul’da gazinoda çalışmaya başlamış. 
     "Yine İskender diye ölüyorum ben... Annem bileziğini verdi. Bunu yol parası yap, İskender’ini bul, evlen" dedi. Bir manav arkadaşı vardı, onu buldum. İskender’i çağırır mısın’ dedim. Yenge bugün 2’de İskender’in nikahı var’ dedi. 
     Güldüm. Sahi mi’ dedim. Sanki dünya çöktü başıma..." 
     
     Yıllarca genelevde esrar çekip İskender’i düşünmüş Gül... Sonunda dayanamayıp aramış 
     "Merhaba... benim... tanıyamadın mı .." 
     Şaşırmış İskender 
     "Evlendim, bir de oğlum var" demiş. 
     Birkaç konuşmadan sonra buluşma teklif etmiş 
     "Aman Yarabbim, duymak istediğim buydu. Telefon kulübesinden çıktım, koşarak eve geliyorum, mutluluktan ağzım kulaklarımda... Banyomu, makyajımı yaptım. Aradan 10 yıl geçmesine rağmen hala aynı heyecan... Kalbim duracak. Çay yaptık, sigara’ sardık yine... İskambil oynadık eskisi gibi... Ondan sonra eve gitmemeye başladı. Bizde kardeş kardeş yatıyoruz. İstiyorum ki ona sarılayım. Kanser olsam onu koklayınca geçer gibi geliyordu. 
     "Yine sarılmadan gidecek diye düşündüğüm bir gün, sarılıp sıktı beni. Lan, yapsaydın ya bunu daha önce, azap çekiyoruz ikimiz de...’ Çabuk oldu... üstüme çıkmasıyla... bana yabancı bir müşteri gibi geldi. O anda nefret ettim ondan. Kalkıp su koydum, banyosunu yaptı, kahvaltı ettik, işine gitti. Ağlamaya başladım. Annem Ne oldu’ diye sordu, Benim aşkım öldü’ dedim. 
     
     Denizli’de 7 yıl sonra yeniden geneleve dönmüş Gül... "Ruhunu hiç kirletmemiş". Bir ara, artık 22 yaşında olan kızını, damadını, torununu bulmuş. Onlar soğuk davranınca vedalaşıp ayrılmış. 
     "Şimdi hayalim lotoyu tutturmak" diyor "İstanbul’u gezip hoşuma giden yeri alacağım. Oraya bir aile mezarlığı yaptıracağım. Sırayla annem, kardeşim, yeğenim. Taşlarına insanların ders alacağı güzel ağıtlar yazacağım. Sonunda benim yerim de orada olacak." 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
