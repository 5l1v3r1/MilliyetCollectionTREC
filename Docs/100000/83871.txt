<DOC>
<DOCNO> 83871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yazar/civaoglu.html </URL>
<DATE> 2002/05/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Yardımcılar nerede 
</HEADLINE>
<TEXT>

     Başbakan Ecevit 11 gündür başbakan yardımcıları ile "yüz yüze" görüşmüyor. Başbakan Yardımcısı Bahçeli ile Rahşan Hanım arasındaki bazı söylemler nedeniyle rahatsızlık var. Tatsızlık olasılığını dikkate alarak OR - AN’a gitmiyor olabilir. O gitmeyince, diğer Başbakan Yardımcısı Yılmaz’ın gitmesi daha fazla göze çarpar diye düşünülmüş olmalı. 
     Peki ya kendi partisinden Başbakan Yardımcısı Hüsamettin Özkan 
     O neden gitmiyor 
     Ecevit ile yardımcıları arasında koordinasyonu yürüten Özkan’ın OR - AN’a gidememesi kopukluk yaratmakta. Özkan için de Rahşan Ecevit’ten "vize çıkmadığı" konuşuluyor. Özkan, Ecevit’i sadece hastanede görmüş... O da bir saat. OR - AN’da Ecevit’leri ziyaret eden Çiller başbakan yardımcılarından daha mı yakın 
     İşte ortak hükümetin derin kulisinden yansımalar. 
     Bu koordinasyon boşluğu süratle giderilmeli... 
     
"Çalış" korosu      Ecevit’in daha birkaç gün evden çıkmamak kararı yerindedir. 
     Bütün demokrasilerde, cumhurbaşkanları, başbakanlar hafta sonu çalışmazlar. Yılda iki kez tatile çıkarlar. 
     Kendilerine, ailelerine, dostlarına zaman ayırırlar. 
     Bizde ise cumartesi, pazar gece - gündüz çalışırlar. 
     Yahut... öyle görünmek zorunluluğunu hissederler. 
     Toplum da buna koşullanmıştır. 
     Tatil yapan politikacıyı yadırgar. 
     Güneş altında laciler, beyaz gömlek ve kravatla ter içinde temel atarlar, kurdele kesip açılış yaparlar... Hem kendi günlerini, hem de bürokratlarının günlerini mahvederler. 
     Aileyle piknik, açık havada yürüyüş, spor... 
     Hayır. 
     İngiltere Başbakanı Blair, eşi doğum yapınca 1 ay "doğum izni" almıştı. 
     Bizde olsa tefe koyarlar adamı. 
     Batı’da da liderler hastalanır. Ameliyat olurlar. 
     Kimse onlara "Hadi çık evden. İlla makamına git çalış" diye baskı yapmaz. 
     Ama yönetimde koordinasyon ve iletişim kopukluğu da olmaz. 
     Bakınız piyasalara. 
     Dolarda ve faizde rahatsızlık mesajları vermeye başladı bile. 
     Gene de ekonomi çok iyi dayanıyor. 
     Bunda hem artık - nispeten - sağlam zeminin oluşması... Hem de Kemal Derviş’in moral yükselten son konuşmalarının etkisi var. 
     Çünkü... İnsanlarımız onun az, öz ve doğruları konuşan kişiliğine güveniyor. 
     Derviş böylece siyasette soru işaretlerinin yoğunlaştığı şu günlerde de önemli hizmet vermekte. 
     
Zor hafta      Meclis’i ve siyaseti bir bakıma kilitleyen RTÜK herhalde aşılacak. Ardından zor günler... 
     İdamın kalkması, anadilde radyo - TV yayını gibi duyarlı konuların konuşulacağı ve karara bağlanması gereken liderler zirvesi yapılacak. Ortak hükümetin çatlakları o konular. 
     Çocuklarımızın kaderi çizilecek. 
     Tarihi önemde sorumlulukları var 3 partinin. 
     "Bugün için siyaset, politika yapmaktır. Gelecek nesiller için siyaset, devlet adamlığıdır." 
     Birleşmiş Milletler Genel Sekreteri’nin Kıbrıs’a gelmesi ve Türk kesimine geçmesi gündemde. Türkiye’nin Kıbrıs tutumu için Yılmaz’ın "Denktaş’ın daha esnek olması" mesajı ile Kıbrıs da kritik sürece girdi. 
     Ortaklar arasında duyarlı konular için uyumsuzluk, gizlenemez hale gelmekte. 
     Başta Genelkurmay olmak üzere Ecevit’in sağlığı özenle ve ilgiyle belirli çevrelerde izleniyor. 
     Alınan bilgiler olumsuz değil. 
     Olumsuz olan şey... Koordinasyon ve iletişim boşluğu. 
     Ve... 
     Ecevit’in simgesel de olsa bu görevi ne kadar sürdürebileceği kuşkusu... 
     Ecevit’e acil şifa diliyoruz. 
     Ama... daha önce de belirttim. Siyasette "Ecevit’siz" bir "B" planının oluşması gerek. 
     
     







Ecevit’in 14 Mayıs’ı 


Umutsuz Ecevit 


Üç parti, üç nokta 


Tik tak çalışan saatli bomba 


Yardımcılar nerede 


Demokrasinin miladı 14 Mayıs 


Hacettepe yeniden doğuyor 


Kıbrıs’a neden örnek olmasın 


Koalisyon liderlerine Einstein çözümü 


BÖYLE TEZG H GORÜLMEDİ 


14 Mayıs ve Ecevit 


Servet, stok ve sicil affı geliyor 


Turgay Ciner Eti Holding ortağı oldu 


</TEXT>
</DOC>
