<DOC>
<DOCNO> 61218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko30.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom'un özelleştirilmesi için ilk çalışmalar başladı 
</HEADLINE>
<TEXT>

     Türk Telekom İhale Komisyonu ilk toplantısını, Özelleştirme İdaresi Başkanlığı, Hazine Müsteşarlığı ve Ulaştırma Bakanlığı temsilcilerinin katılımıyla bugün gerçekleşti. 
     İhale Komisyonu adına Özelleştirme İdaresi Başkanlığı'ndan yapılan açıklamada, komisyon toplantısında öncelikle, Türk Telekom'un özelleştirilmesine ilişkin genel bir durum değerlendirilmesi yapıldığı belirtildi. 
     Toplantıda bu çerçevede, ''Türk Telekom hisselerinin değerinin yeniden tespit edilmesi, Türk Telekom'un özelleştirilmesine ilişkin yol haritasının, Nisan 2002'ye kadar belirlenmesi'' konularında prensip kararına varıldığı bildirildi. 
     Toplantıda ayrıca, konuyla ilgili kurumlardan sorumlu ilgili Bakanlar ile temaslarda bulunularak, Türk Telekom Yönetim Kurulu ve şirketin yeniden yapılandırılmasına ilişkin görevlendirilen danışman firma ile yakın bir çalışma programının oluşturulması konusunda da prensip kararı alındığı ifade edildi. 
     






</TEXT>
</DOC>
