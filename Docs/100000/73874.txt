<DOC>
<DOCNO> 73874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur24.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Nevruz olaylarında gözaltı sayısı 354'ü buldu 
</HEADLINE>
<TEXT>

     Nevruz'u nedeniyle İstanbul'da izinsiz gösteri yapmaya çalışan ve şüpheli görülen 354 kişi, gözaltına alındı. 
     Topkapı ve çevresindeki müdahale ile durumları şüpheli görülerek çeşitli ilçelerde gözaltına alınanların sayısı 354'e ulaştı. 
     Belediye ve polis otobüsleri ile Vatan Caddesi'ndeki İstanbul Emniyet Müdürlüğü'ne getirilen bu kişilerin, kimlik tespitleri yapılarak haklarında arşiv araştırması başlatıldı. 
     Araştırma sonucu haklarında herhangi bir arama kaydı bulunmayan kişiler serbest bırakılırken, bazı kişiler de çevre hastanelere götürülerek sağlık kontrolünden geçirildi. 
     Bu arada, Topkapı'daki müdahale sırasında atılan gözyaşartıcı gazdan etkilenerek Haseki Hastanesi'ne başvuran 2 kişi, ayakta tedavi gördükten sonra taburcu edildi. 
     






</TEXT>
</DOC>
