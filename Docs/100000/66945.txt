<DOC>
<DOCNO> 66945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sontur01.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazık... 5 dil bilen tercümandan "altın vuruş"... 
</HEADLINE>
<TEXT>

     Eminönü'nde, vücuduna aşırı derecede uyuşturucu enjekte eden tercüman öldü. 
     Küçükpazar Sarı Beyazıt Caddesi'nde yer alan tarihi ahşap binanın 3. katındaki bekar odasında kalan Ramazan Yılmaz 42 , sağ kolundan vücuduna aşırı derecede eroin enjekte etti. 
     Daha sonra fenalaşan Yılmaz, eve gelen arkadaşı Zafer Gazi Uzun'un durumu fark ederek polise haber verdiği sırada yaşamını yitirdi. 
     Olay yerine gelen polis ekiplerince yapılan araştırmada, Yılmaz'ın, kısa süre önce vücuduna ''altın vuruş'' tabir edilen yöntemle aşırı derecede eroin enjekte ettiği belirlendi. 
     Yanında 2 adet enjektör ile 1 adet kaşık bulunan Yılmaz'ın, tercümanlık yaptığı ve 5 yabancı dil bildiği, uzun süredir de uyuşturucu madde kullandığı bildirildi. 
     Uyuşturucu satıcılarının yakalanması için polise yardımcı olduğu belirtilen Yılmaz'ın cesedi, daha sonra Adli Tıp Kurumu morguna kaldırıldı. 
     






</TEXT>
</DOC>
