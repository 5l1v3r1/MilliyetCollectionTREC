<DOC>
<DOCNO> 79580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yasam/yas01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Geldi 23 Nisan sıkışıyor’ insan 
</HEADLINE>
<TEXT>

Antalya’da Ulusal Egemenlik ve Çocuk Bayramı provalarına katılan onlarca öğrenci, ücretli’ stadyum tuvaletine giremeyince altına kaçırdı 
     İBRAHİM OKUMAMIŞ ANTALYA DHA 

     Antalya’da 23 Nisan Ulusal Egemenlik ve Çocuk Bayramı provalarına katılan bin 200’ü kız 2 bin 500 öğrenciden bir bölümü, Atatürk Stadı’nın ücretli tuvaletine giremeyince altını ıslattı. Tuvalet krizi, öğrencilerin Milli Eğitim Müdür Yardımcısı Özer Bedir’e durumu şik yet etmesiyle ortaya çıktı. 
     
Kuytu köşelere işediler      Özer Bedir’in konuyu görüştüğü tuvalet işletmecileri, Gençlik ve Spor İl Müdürlüğü’nden kiraladıkları tuvaletlere para alma hakları olduğunu savundu. Gençlik ve Spor İl Müdürlüğü’nü arayan yetkililer, olaya çözüm bulunmasını istedi. Ancak bürokrasi aşılana kadar çok sayıda çocuk ihtiyaçlarını gideremedi. Çocukların bir bölümü stat çevresindeki ağaç altlarına ve kuytu köşelere çişlerini yapmak zorunda kaldı. İlköğretim okulu öğrencilerinden bazıları da üzerlerini ıslattı. 
     Olaya büyük tepki gösteren Bedir, şöyle konuştu "23 Nisan sadece Milli Eğitim’in bayramı değildir. Bu çocukların çoğu evinden para almadan geldi. Tuvaletleri paralı yapmalarından haberimiz bile yoktu. Yaptıkları büyük ayıp. Para alan insanların çocukları da bu bayrama hazırlanıyor" dedi. 
     
Para üstü yerine kibrit      23 Nisan provalarında parayla tuvalete giren öğrencilerse, beklemedikleri bir sürprizle karşılaştı. 400 bin liralık tuvalet parası için 500 bin lira veren öğrencilere, para üstü olarak 100 bin lira yerine 1 kutu kibrit verildiği anlaşıldı. 
     Üstleri kirli eve giden birçok öğrencinin velisi de, Gençlik ve Spor İl Müdürlüğü’nün bu tutumunu telefonla protesto etti. Olayın ortaya çıkışıyla il müdürlüğü, ikinci günkü provalarda tuvaletleri ücretsiz hale getirdi. 
     



 YAŞAM 















</TEXT>
</DOC>
