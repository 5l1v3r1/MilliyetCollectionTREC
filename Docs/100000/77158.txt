<DOC>
<DOCNO> 77158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo04.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hafta futbolda Avrupa Kupaları heyecanı var... 
</HEADLINE>
<TEXT>

     Futbolda Avrupa Şampiyonlar Ligi'nde çeyrek, UEFA Kupası'nda yarı final rövanş maçları, yarından itibaren yapılacak. 
     Avrupa Şampiyonlar Ligi'ndeki mücadele yarın ve 10 Nisan Çarşamba günü, UEFA Kupası'nda ise 11 Nisan Perşembe günü olacak. 
     Avrupa Şampiyonlar Ligi'nde yarın İspanya'nın FC Barcelona ile Yunanistan'ın Panatinaikos takımları Barcelona'da, Almanya'nın TSV Bayer 04 Leverkusen ile İngiltere'nin FC Liverpool ekipleri Leverkusen'de karşı karşıya gelecek. 
     10 Nisan Çarşamba günü ise İngiltere'nin Manchester United takımı 
     ile İspanya'nın Deportivo La Coruna takımı Manchester'da, İspanya'nın Real Madrid CF ile Almanya'nın FC Bayern Münih ekipleri de Madrid'de mücadele edecek. UEFA Kupası'nda ise 11 Nisan Perşembe günü İtalya'nın AC Milan ile Almanya'nın BV Borussia Dortmund takımları Milano'da, Hollanda'nın Feyenoord Rotterdam ile yine İtalya'nın FC Internazionale Milan ekipleri de Rotterdam'da karşı karşıya gelecek. Avrupa Şampiyonlar Ligi'ndeki 4 maç da TSİ 21.45'te başlarken, UEFA Kupası'nda ise Milano'daki maç yine TSİ 21.45, Rotterdam'daki mücadele ise 21.30'da start alacak. 
     
     İlk maçlar 
     İlk maçlarda Panatinaikos, FC Barcelona'yı, FC Liverpool, TSV Bayer 04 Leverkusen'i aynı sonuçla 1-0, Manchester United, Deportivo La Coruna'yı 2-0, FC Bayern Münih de Real Madrid CF'yi 2-1 yenmişti. 
     UEFA Kupası'nda da Feyenoord Rotterdam, FC Internazionale Milan'a 1-0, BV Borussia Dortmund da AC Milan'a 4-0 üstünlük sağlamıştı. 
     






</TEXT>
</DOC>
