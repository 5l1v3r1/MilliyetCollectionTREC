<DOC>
<DOCNO> 54489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/akyol.html </URL>
<DATE> 2001/11/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Rektör seçmek 
</HEADLINE>
<TEXT>

     REKTÖRLÜK seçimlerinin siyasi seçimler gibi bir 'kampanya'ya dönüştürülmesi eleştiriliyor. 
     Konu, 10 Aralık'ta yapılacak olan rektörlük seçimleri için Prof. Kemal Alemdaroğlu'nun yürüttüğü kampanya... 
     Bir yerde seçim varsa elbette tanıtma ve oy isteme olacak... Ama akademik bir camiada yapılacak olan seçimleri TV ekranlarına taşımak İşte bu ilk defa oluyor... 
     Alemdaroğlu, bütün öğretim üyelerinin katılmak zorunda olduğu "Fakülte Akademik Kurulları"nı da toplantıya çağırıp, fakülte fakülte gezerek bu zorunlu toplantılarda kendini anlatıyormuş. Bu da ilk defa oluyor... 
     Öteki aday Prof. Mesut Parlak TV'lerde gözükmüyor. TÜSİAD'ı falan da ziyaret etmiyor destek istemek için ve Cumhurbaşkanı'na kendi lehinde yazı yazdırmak için... Bir tanıtım broşürü bastırmış, bir de internette site açmış... 
     
     SAYIN Alemdaroğlu'nun döneminde 180 profesör "kendi isteğiyle emekli" olup İÜ'den ayrıldı... 
     Bu bir rekordur Neden başka üniversitelerden bu oranda ayrılmalar olmadı 
     İÜ'deki baskı yönetimine karşı, özel üniversitelere gitme imkanı olması birçok hocayı bu yola itti... 
     Hukuk Fakültesi Dekanlığı'ndan da ve öğretim üyeliğinden de ayrılan Prof. Çelikel, "Alemdaroğlu'nun baskıcı yönetimi protesto etmek için ayrıldığını" açıklamıştı. Prof. Çelikel, Cumhurbaşkanı tarafından YÖK üyeliğine atandı 
     Saygın Anayasa hukukçularımızdan Prof. Necmi Yüzbaşıoğlu da diyor ki 
     "Ben de İstanbul Üniversitesi'ndeydim. Baskılardan, dayatmalardan rahatsız oldum. Gittim..." 21 Eylül 2001 günlü basın 
     Ve ilginçtir ki, rektörlük iktidarı için Kemalizmi bir dayanak yapan Alemdaroğlu, Atatürkçü hocalarla da çatıştı Toktamış Ateş, Aysel Çelikel, Ülkü Azrak, Bülent Tanör, Cemal Bali Akal, Burhan Şenatalar, Murat Orbay gibi isimler Alemdaroğlu'nu protesto ettiler... 
     
     MESELE ideoloji değil, üniversite içi iktidar 
     Alemdaroğlu, 1997'de rektörlüğe aday olduğunda demiş ki 
     "İÜ'de suskunluğu gidermek için, konuşan üniversite modeli, yani her öğretim elemanının ürettiklerini üst kurumlara rahatlıkla yansıtabilecekleri, ülkeyle ilgili düşüncelerini üniversite içinde ve dışında çok rahatlıkla duyurabilecekleri bir ortamın oluşturulması... vs..." Cumhuriyet, 7 Aralık 1997 
     O kadar öğretim üyesi "konuşabildikleri" için mi İÜ'den ayrıldı Üniversitenin açılış töreninde sıkıyönetim bildirisi gibi konuşan rektör kimdi Aydın Engin, o zaman "bu kafaya itiraz etmek için, ANAP'lı bir liberal olmak bile gerekmez, Türkiye Cumhuriyeti vatandaşı olmak yeter " diye yazmamış mıydı Cumhuriyet, 5 Ekim 2000 
     "Olumsuz sicil" silahıyla Alemdaroğlu'nun hocalar üzerinde nasıl bir baskı uyguladığını bilmeyen mi var Türker Alkan, Radikal, 18 Nisan 2001 
     Ne dersiniz, kamuoyundaki bu imajla, ödeneği en az artıran üniversitenin İÜ olması arasında bir ilişki yok mu 
     Yaşadığı tecrübeler, umarım, bir rektörün daha mütevazı ve daha geniş ufuklu olması gerektiğini herkese öğretmiştir. 
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
