<DOC>
<DOCNO> 89168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yazar/civaoglu.html </URL>
<DATE> 2002/06/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bülent Ağbi 
</HEADLINE>
<TEXT>

     Eylül’e kadar İsmet Ağbi söylemini anımsayınız. Daha sonra CHP kongresinde "Altan Ağbi" denilmişti. Şimdi de "gidebildiği yere kadar Bülent Ağbi" formülü. 
     İlk ikisi tutmamıştı. 
     İsmet Sezgin değil, Çiller, DYP başkanı seçilmişti. 
     Altan Öymen’den ilk kongrede Baykal koltuğunu geri aldı. İkisi de değerli siyasetçiler. Peki... Neden "ağbi" formülü tutmuyor. 
     Çünkü... 
     Geçici "Ağbi" değil, kalıcı "lider" isteniyor. SP’nin başındaki Recai Kutan da bir "ağbi..." 
     Tutmadı. 
     Ecevit’in DSP genel başkanlığı ve başbakanlığı da "ağbi" konumu. 
     Ortalığın karışmaması, hükümetin bir süre daha çözülmemesi için geçici formül. 
     
Hormon zinciri      Doktorları Ecevit’e doping yapıyor. 
     Ecevit, basın toplantısında "iyileşme" görüntüleriyle "çöktü - çökecek" diye bakılan hükümete doping yapıyor. 
     Bahçeli başkanlığında toplanan Bakanlar Kurulu, devlet işlerinin yürüdüğü vitrinini çiziyor. Bütün bunlar sanal siyaset ve dekor ama, gene de yararlı. 
     Çünkü gidebildiği kadar "Bülent Ağbi" formülü ile Türkiye’nin yazgısı için çok önemli adımlar atılabilir. Özellikle AB’ye tam üyelik görüşmeleri için... 
     
Yeni aşk... sonra      Ecevit açıkladı 
     "Bahçeli ile anlaşmışlar. İdamın kaldırılması için DSP ve ANAP, TBMM’deki muhalefet partileriyle anlaşırlarsa, MHP bunu hükümet sorunu yapmayacak." 
     Demek sorunlardan "en zoru" için ışık var. 
     Keşke ağırlaştırılmış müebbed hapis, Anayasa’nın değiştirilemez bir hükmü haline" getirilebilse. Duyarlı çevreler de kazanılsa. 
     Ancak "Bülent Ağbi" süreci ile olur. 
     Yoksa bir düşünün... Bu hükümet bozulsa, yenisinin kurulması, programı, güvenoyu... Ardından Meclis tatili... Siyasetle paralel bürokrasinin daha da durması. Ekonominin kendini dağıtması. Derviş’in de bir limiti var. 
     Hele seçime gidilirse, AB de unutulsun. 
     O halde "Ecevit’in şu hali bile, en genç ve dinamik başbakandan AB zamanlaması bağlamında yeğdir". 
     Ama geçici olduğu unutulmasın. 
     
Siyasetin sindirim sistemi      Abdullah Öcalan’ın da yararlanabileceği idamın kaldırılması kararı zaten çok büyük lokma. Boğazda kalma ve siyaseti boğma tehlikesi var. 
     O nedenle siyaset önce bu kararı sindirir. 
     Ardından, AB’den de gelebilecek bazı jestlerle yayın ve öğretim sorunlarına geçilebilir. Türkiye’nin tamamına zaten "damardan" Kürtçe TV ve radyo yayını yapılmıyor mu 
     RTÜK denetimi daha güvenceli... 
     Öte yandan... 
     Zaten Kürt kökenli çocukların evlerinde Kürtçe dilleri konuşulmuyor mu 
     Hem de nasıl 
     Ama... 
     Bir öneri "Ders saatleri dışında hem Kürtçe öğrenim kursları ve hem de İngilizce, Almanca, Fransızca kursları konulsun... Bakın, kayıtlar hangisinde yoğunlaşır " "Bülent Ağbi" sürecinde, bu gerçekler Bahçeli ile daha düzeyli ve karşılıklı güvenle konuşulabilir. Ya sonra 
     Türkiye o süre içinde seçimlere ve seçim sonrasında "çizginin fay yırtılması" yapmayacağı B planı hazırlığına zaman bulur. "Bülent Ağbi" formülü fazla sürmeyecek. 
     
MHP’siz bir hükümet      Diğer çözüm... Özkan’ın başbakan olacağı, dışarıdan destekli DSP - ANAP azınlık hükümeti veya Anavatan’ın ya da DSP’nin tek başına azınlık hükümetleri... 
     Ama Ecevit’in devre dışı kalması dayatmadıkça, düşünülmemeli bile. 
     Kuruluşu uzun zaman alır. AKP ve SP’nin pamuk ipliğine bağlı destekleriyle ne yapılabilir ki Ya MHP meydanlara çıkarak "Apo’nun idamına biz karşı çıktık, bunlar kurtardılar" diyecek olursa 
     Kaşınmanın gereği yok. 
     Sonuç... 
     Bir süre "Bülent Ağbi". 
     Sonra, İstanbul Belediye Başkanlığı seçimlerindeki gibi altın tepside yönetim, Erdoğan’a sunulmak istenmiyorsa, DSP’nin başına Cem ve Derviş formülü... 
     
TATİL Yıllık tatilimin bir bölümünü kullanıyorum. 10 gün sonra beraber olmak üzere... G.C 
     
     







Avrupa sevdası 


Yurtbank off... 


Erdoğan’ın Adalet Bakanı koşulu 


Türkiye’nin tarihle randevusu kaçacak mı 


Bülent Ağbi 


13 numaralı koltukta 


Karne zamanı. Aman dikkat 


AB’yi tanı t mak... 


Bu "politika yapmak" değil, kayıkçı kavgası 


Piyasalar ve EGS Bank açmazı 


Türkiye göçmenler ve insan kaçakçılığından büyük zarar görecek 


Çiller, Kıbrıs, seçim 


Derviş, "İşler iyi diyemem" derken ne demek istedi 


</TEXT>
</DOC>
