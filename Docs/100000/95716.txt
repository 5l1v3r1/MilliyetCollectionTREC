<DOC>
<DOCNO> 95716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/guncel/agun.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek nem nefes aldırmadı 
</HEADLINE>
<TEXT>
Nemin yanında sıcak ne ki 
Günlerdir yüksek nemden bunalan İstanbullular ferahlamak için denize akın etti. Antalya’da nemin yüzde 91’e çıkması nedeniyle halk çareyi çatılara çıkmakta buldu 
     İSTANBUL Milliyet 

     Sıcak hava ve yüksek nem nedeniyle günlerdir bunalan İstanbullular, biraz olsun ferahlayabilmek için hafta sonunda piknik alanlarına ve denize akın etti. Yüzde 89’a ulaşan nem nedeniyle sıkıntılı bir gece geçiren vatandaşlar sabah saatlerinden itibaren Boğaz, Adalar, Kilyos, Şile, Büyükçekmece sahillerine ve havuzlara koşarken, ormanlık alanları da doldurdu. 
     Akşam saatlerinde ise dönüşlerin başlamasıyla bazı güzergahlarda trafik sıkışıklığı yaşandı. Meteoroloji yetkililerinden alınan bilgiye göre, İstanbul’da dün 30 derece olan hava sıcaklığının bugün 32, yarın da 33 derece olması bekleniyor. 
     
     Nem oranı yüzde 91’e çıktı 
     Antalya’da hava sıcaklığı mevsim normalleri olan 35 dereceye kadar düşerken, nem yüzde 91’e çıktı. Antalyalılar geceleri balkonlarda ve çatılarda uyurken, Akdeniz Üniversitesi’ndan Yrd. Doç. Dr. Yıldıray Çete, yüksek nemde yaşlılarla kalp ve şeker hastalarının dikkatli olması uyarısında bulundu. 
     Sıcaklığın 35 dereceye inmesine karşın nemin yüzde 91’e çıkması nefes almayı dahi güçleştirdi. Evlerinde klima bulunmayanlar, geceleri balkonda veya çatılarda geçirmeye başladı. 
     



 GÜNCEL 












</TEXT>
</DOC>
