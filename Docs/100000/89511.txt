<DOC>
<DOCNO> 89511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/ekonomi/eko00.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar yılın en yüksek değerinde 
</HEADLINE>
<TEXT>

Hafta başından bu yana 101 bin lira artan dolar yılın en yüksek değeri olan 1 milyon 556 binden günü tamamladı 
     EKONOMİ SERVİSİ 

     Başbakan Ecevit’in sağlığının bozulmasından sonra yönünü siyasetteki gelişmelere göre çizmeye başlayan faiz, döviz ve borsada kötü gidiş sürüyor. Yıla 1 milyon 440 bin liradan başlayan dolar, serbest piyasada dün 48 bin lira artarak 1 milyon 556 bine, bankalararası piyasada da 1 milyon 557 bine tırmanarak yılın en yüksek değerine ulaştı. 
     Yıla yeni programla başlanmasının verdiği iyimserlik rüzg rıyla giren piyasalar, Ecevit’in sağlık problemleri nedeniyle hastaneye yatması, ardından Başbakan Yardımcısı Devlet Bahçeli’nin AB’ye giriş için beş koşul öne sürmesiyle birlikte tırmanışa geçti. AB için Cumhurbaşkanı Sezer liderliğinde yapılan zirvede Bahçeli’nin "gerekirse çekiliriz" açıklaması ise doları 1 milyon 450 binin üzerine, faizi yüzde 63.3’e yükseltti. 
     Hafta sonu Devlet Bakanı Derviş’in "İşler iyi değil" yorumu ise piyasalarda satışları artıran unsur oldu. Dolar hafta başından bu yana 101 bin lira artarken faiz yüzde 72.14’e çıkarak yılın en yüksek değerine ulaştı. Borsa ise 9 bin 704 puandan günü tamamladı. 
     
     Piyasayı sarsan gelişmeler 
     Başbakan Ecevit’in hastalığıyla piyasalarda başlayan olumsuz gelişmeler, art arda gelen açıklamalarla sürüyor. İşte gelişmelerden bazıları 

</TEXT>
</DOC>
