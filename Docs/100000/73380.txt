<DOC>
<DOCNO> 73380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas06.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kreşte oyundan önce yoga öğreniyorlar 
</HEADLINE>
<TEXT>

Bebeğim Kreş’in 25 minik mensubu, her gün bir yumurtayı ısırgan otuyla’ çırpıyor, yoga yapıyor, akupunktura gidiyor 
     NESLİHAN CUYAR İstanbul 

     Henüz çok küçükler ve birer Bebeğim Kreş’ öğrencisiler... Sabah jimnastiği yerine yoga yapıyor, güne evrensel yaşam enerjisi Reiki’yle birbirlerine sarılıp sevgi vererek başlıyorlar... 
     Suadiye’deki kreş 16 yıllık. İlginç uygulamaların öyküsü ise 4 yıl önce, kreşin sahibi Ayla Özaygen’in 44 göğüs kanseri ameliyatı olmasıyla başladı. Ameliyat sonrası kemoterapi tedavisini reddeden Özaygen, daha sonra ayurveda uzmanı Dr. Ender Saraç’la tanıştı. Doğal tıbbın faydalarıyla hastalığını yenen Özaygen, bunun etkisini kreşine de yansıttı. 
     
     Reiki’yle güne merhaba 
     Güne her sabah saat 07.30’da başlayan kreşin 25 çocuğu, kahvaltı öncesi ballı ısırgan otu tohumları ve pekmez yiyor. Sonra vitamin, gün içerisinde bitki çayları içiyorlar. Yemeklerde ise türlü baharatlar var. 
     Her sabah Reiki yaparak birbirlerine doğal şifa enerjisi veriyorlar. Bir yandan dünyanın, yeşilliklerle oynayan çocuklarla dolu olduğunu hayal ediyorlar. 
     Özaygen, yuvada çocukların kendi beden tiplerine göre beslendiklerini ve çok gerekmedikçe antibiyotik gibi kimyasal ilaçlar kullanmadıklarını vurguluyor. Çocuklar hastalandıklarında doktorun yanı sıra shiatsu Japon iyileştirme sanatı ve akupunktura da gidiyorlar. 
     



 YAŞAM 
























</TEXT>
</DOC>
