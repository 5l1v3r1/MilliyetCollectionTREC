<DOC>
<DOCNO> 55437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/spor/aspo.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ADALET KAVGASI 
</HEADLINE>
<TEXT>

Fenerbahçe, Galatasaray’ın son haftalarda kazandığı maçlarda hakem hatalarının ön plana çıkmasını eleştirdi. Galatasaray, puan farkı açıldığı için seslerin yükseldiğini iddia edip, kendilerinin kurban olduklarını söyledi 
     UZUN süredir birbirinden uzak kalmaya çalışan ateş ile barutu yan yana getiren Zafer Önder İpek’in yönetimi oldu. Galatasaray - İstanbulspor maçında çıkan kırmızı kartlara gelen tepki yorumları hafifti. Ancak Beşiktaş karşılaşmasındaki hakem yanlışlarının maçı kaybetmelerine neden olduğunu belirten Aziz Yıldırım’ın, Galatasaray’ı yaylım ateşe tutmasıyla ipler gerildi. 
     GALATASARAY yöneticileri de, Zafer Önder İpek’ten şikayetçi oldular. Hatta Fenerbahçelileri bu zamana kadar duyarsız olmakla eleştirdiler. Futbol Federasyonu Başkanı Haluk Ulusoy ile MHK Başkanı Bülent Yavuz ise ortadan kayboldular. Hakemler Derneği, yorumların sadece yönetim hataları üstüne yapılmasını eleştirerek, "Tek suçlu hakem değildir" açıklamasıyla yetindi. 
     



 SPOR 
























</TEXT>
</DOC>
