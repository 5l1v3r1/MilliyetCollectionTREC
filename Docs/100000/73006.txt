<DOC>
<DOCNO> 73006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/dunya/dun02.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-Yunan dostluk hattı 
</HEADLINE>
<TEXT>

Türkiye ile Yunanistan arasındaki yakınlaşma İstanbul - Dedeağaç doğalgaz boru hattı ile pekiştiriliyor 
     YORGO KIRBAKİ Atina 

     Barcelona’daki AB Zirvesi sırasında gerçekleşen Türk - Yunan görüşmelerinde İstanbul - Dedeağaç arasında doğalgaz boru hattı inşasının gündeme gelmesi Atina’da sürpriz bir gelişme ve "işbirliği hattı" olarak nitelendirildi. 
     İstanbul - Dedeağaç Aleksandrupolis boru hattı inşası projesi Dışişleri Bakanları İsmail Cem ile Yorgos Papandreu arasındaki görüşmede ele alındı. Papandreu bu projenin büyük stratejik önem taşıdığını söyledi. Başbakan Kostas Simitis ile Başbakan Ecevit arasındaki sohbette de aynı konu gündeme geldi. 
     Simitis düzenlediği basın toplantısında, İran doğalgazının Avrupa’ya nakli konusunu hafta içinde Atina’yı ziyaret eden Cumhurbaşkanı Muhammed Hatemi ile de görüştüğünü belirtirken "böylesi büyük bir işbirliğin siyasi uzantısı olacağını" da vurguladı. 
     Yunanistan Kalkınma Bakanı Akis Çohacopulos önümüzdeki hafta Ankara’ya giderek ilgili işbirliği protolünün imzalayacak. 
     
     Cem, Atina’ya gidiyor 
     Barcelona’daki Türk - Yunan görüşmelerinde, iki ülkenin Romanya ve Bulgaristan’ın Nato üyeliğini desteklemeleri çerçevesinde ilki istanbul’daki AB - İKÖ zirvesinde gerçekleştirilen toplantıların ikincisinin 29 Mart’ta Atina’da yapılması kararlaştırıldı. İsmail Cem bu toplantı için Atina’ya gelecek. 
     



 DÜNYA 












</TEXT>
</DOC>
