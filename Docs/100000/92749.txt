<DOC>
<DOCNO> 92749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/magazin/amag.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedef İstanbul’da Yeliz yanı başında 
</HEADLINE>
<TEXT>

Sedef ile haftada sadece bir iki kere konuşan, ayrı ev ve ayrı illerde yaşayan Mehmet Ali Erbil, seksi sarışın’ Yeliz Yeşilmen’i her gittiği yere götürüyor 
     BİRSEN ALTUNTAŞ 

     SEDA Sayan’la birlikte sunduğu şov programının çekimleri için şu anda Kuzey Kıbrıs’ta olan şovmen Mehmet Ali Erbil’in evliliği, bir yılı doldurmadan bitme noktasına geldi. Bir aydır ayrı yaşadığı eşi Sedef ile tek temasını birkaç günde bir, telefonla konuşarak sürdüren Erbil, kameralar karşısında "aptal sarışın"ı oynayan Yeliz Yeşilmen’i ise yanından ayırmıyor... 
     
     Yeliz kalsın 
     ERBİL, sunuculuğunu yaptığı Çarkıfelek’te hostes, başrolünü oynadığı Aşkım Aşkım’da ise oyuncu olarak kamera karşısında görev verdirdiği Yeşilmen’i, Kanal D’de ekrana gelecek yaz programına konuk etmek için Kıbrıs’a götürdü. Erbil, Yeşilmen’in "konuk" olarak işi bitince onu İstanbul’a göndermeyip sarışın yıldıza şovunda yeni bir iş verdi. 
     
     Çocuk büyütmekten bıktım’ 
     YELİZ’i yere göğe koyamayan Erbil, yakınlarına, 22 yaşındaki eşi hakkında da şunladı söyledi "Sedef daha çocuk. Bir de çocuk büyütmekle uğraşamam. Benim şu dönemde hayatımda her şeyi çekip çevirecek bir kadın olmalıydı, Sedef ile ilgili sorunlara zaman ayıramam. Evlenmeden önce de yaş farkını biliyordum ama bu noktaya geleceğini bilemezdim." 
     



 MAGAZİN 












</TEXT>
</DOC>
