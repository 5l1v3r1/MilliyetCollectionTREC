<DOC>
<DOCNO> 78270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/spor/aspo.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM - BOM - BOM newline LAY LAY LOM 
</HEADLINE>
<TEXT>

Galatasaray, gergin çıktığı İstanbulspor önünde Saffet’in kendi kalesine attığı gol, Ferdi ile Zdravkov’un gördüğü kırmızı kartlarla rahatladı. Arif’in penaltısı da şampiyonluk sinyalini yaktı 
     SARI - Kırmızılı ekip kadar bugünkü derbiyi de yakından ilgilendiren bir mücadeleydi. Galatasaray temkinli başlamıştı. Ama Saffet’in kendi kalesine yolladığı golle gerginliği üzerinden attı. Ardından hakem Orhan Erdemir’in, ağır bir kararla, Ferdi’ye kırmızı kart göstermesi, Cim - Bom’un ekmeğine yağ sürdü. Zdravkov da, acemi bir hareketle Ümit Karan’ı düşürüp, soyunma odalarının yolunu tutunca, Arif’e penaltıyı ağlara yollamak kaldı. Cim - Bom bu sonuçla şampiyonluğa bir adım daha yaklaştı. 
     
     Hakem 
Yanlış yaptı      ORHAN Erdemir, Ferdi’nin kırmızı kartında hata yaptı. Çünkü İstanbulsporlu futbolcunun faullük hareketinin karşılığı ihraç değildi. Zdravkov’un atılmasında ise haklıydı. Bulgar kalecinin çekip düşürdüğü Ümit Karan gollük pozisyondaydı. Ancak Erdemir 90 dakika boyunca oyunculardan daha gergindi. Bu nedenle birçok faul kararında yanlış düdükler çaldı. 
     
NOTLAR      Berkant cezalı 
     GALATASARAY’DA dün sarı kart gören Berkant, cezalı duruma düştü. Berkant, önümüzdeki hafta Ankaragücü maçında forma giyemeyecek. 
     
     A.Sami Yen gibi 
     SARI-Kırmızılılar, karşılaşmaya büyük ilgi gösterdiler. Yaklaşık 10 bin kişinin izlediği maçta stat tıklım tıklım dolarken, İstanbulsporlu taraftarlar azınlıkta kaldığı için tribünler Ali Sami Yen gibiydi. 
     
     Bilet jesti 
     GALATASARAYLI yöneticiler, ceplerinden 8 milyar ödeyerek 800 bilet aldılar ve taraftarlara dağıttılar. Taraftarlar da yönetime büyük tezahüratta bulunarak teşekkür ettiler. 
     
     Yöneticiler otobüste 
     FUTBOL şube sorumluları Özer Saraçoğlu, Burak Elmas ve Abdürrahim Albayrak maça takım otobüsüyle geldiler. Ayrıca Samsunspor’dan sonra İstanbulspor maçını da kazanan Galatasaray, toplam 150 bin dolar primi daha hak etti. 
     
     Suat yetişmedi 
     SAMSUNSPOR maçında sol ayağına aldığı darbe ile sakatlanan Suat karşılaşmaya yetiştirilemedi. Suat kadrodan çıkartılınca, eksik sayısı altıya ulaştı ve Galatasaray, 16 kişilik kadroyla çıkmak zorunda kaldı. 
     
     Capone giremedi 
     LUCESCU, sürpriz yaparak yedinci yabancı olarak Capone’yi kadroya almadı. Rumen hoca, Victoria ve Fleurquin’e ise ilk on birde şans tanıdı. 
     
     Tartışma 
     İLK yarıda Ümit Karan’ın kaçırdığı bir gol pozisyonu sonrası Hasan Şaş ile bu oyuncu arasında tartışma yaşandı. Hasan’ın isyanını Bülent ve diğer arkadaşları önledi. 
     



 SPOR 




























</TEXT>
</DOC>
