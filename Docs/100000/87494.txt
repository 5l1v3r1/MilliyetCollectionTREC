<DOC>
<DOCNO> 87494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/yas03.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka’da sakattı’ Türkiye’de ayağa kalktı 
</HEADLINE>
<TEXT>

Danimarkalı Britt, tam 12 yılını tekerlekli sandalyede geçirmişti. Balçova’da 20 gün termal tedavi gördü, şimdi göbek atıyor.. 
     EDA BERKBAYRAK DHA 

     Balçova Termal Otel’de gerçekleştirilen tedavi bir mucize yarattı. Denge bozukluğu ve yürüme güçlüğü nedeniyle 12 yıldır tekerlekli sandalyeye bağımlı olan Danimarkalı Britt Mouritsen 25 , 20 günlük tedavi sonucu ayağa kalktı. 
     İlköğretim sonrası bir trafik kazasında kalça kemikleri kırılınca eklem problemi yaşayan Mouritsen, ülkesindeki tedavi yöntemleriyle ayağa kalkamadı. Bunun üzerine iş göremez raporu verilen Mouritsen, Danimarka hükümetince malulen emekli edilse de, ayağa kalkma mücadelesine ara vermedi. 
     
Umut mucizeye dönüştü      Bir vesile ile Balçova Termal Tesisleri’ndeki tedavi yöntemleri hakkında bilgi edinen Mouritsen, son bir umutla 20 gün önce otele geldi. 
     Uzmanların belirlediği program dahilinde termal su içinde bireysel ve grup egzersizi, fizyoterapistle bireysel rehabilitasyon, masaj, çamur ve bitki banyolarından faydalanan Mouritsen, bir mucize eseri 20 günde ayağa kalktı. 
     Ve tekerlekli sandalyede 12 yılın ardından ayağa kalkmanın mutluluğundan aldığı güçle, ilk iş olarak turistlerin talebi doğrultusunda başlatılan oryantal kurslarına katıldı. Tedavinin başarısı karşısında mutluluğunu gizleyemeyen ve oryantal kursunun da en sadık öğrencilerinden biri olan Mouritsen, "Danimarka’da yapılamayan, burada yapıldı. Ayağa kalktım ve yürüyebiliyorum. Ayrıca oryantalde de iddialıyım" dedi. 
     



 YAŞAM 
















</TEXT>
</DOC>
