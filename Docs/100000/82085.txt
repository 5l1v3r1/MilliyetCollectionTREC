<DOC>
<DOCNO> 82085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/soneko16.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Aygün "Bu program ile krizi atlatmak mümkün değil" 
</HEADLINE>
<TEXT>

     Ankara Ticaret Odası ATO Başkanı Sinan Aygün, krizin hala atlatılmadığını savunurken ''bu programla atlatmakta mümkün değil'' dedi. 
     Aygün, Tobb'un 57. genel kurulunda yaptığı konuşmada, bakanlar ve siyasi parti liderlerinin toplantıdan erken ayrılmalarını eleştirdi. 
     Aygün, Devlet bakanı Kemal Derviş'in de, sonuna kadar kalması gerekirken, konuşması sonrası genel kuruldan ayrılmasına tepki gösterdi. Aygün, ''geçen toplantıda sayın Bakanın tenis maçı vardı. Herhalde bugün de bir işi var'' dedi. 
     Devlet Bakanı Yılmaz Karakoyunlu'nun, Dünya Türk işadamları Kurultayı'nda işadamı Sakıp Sabancı'yı yanıtlarkenki sözlerini de eleştiren Aygün, ''Tobb camiası olarak, hiç bir zaman üçün biri içinde olmadık. O yüzden bu sözleri üzüntüyle karşılıyorum'' şeklinde konuştu. 
     Aygün, bugün İstanbul Yaklaşımı'nı eleştirirken, ''kendilerinin yerin dibine yaklaştığını, ancak İstanbul Yaklaşımı'na hala yaklaşılamadıklarından'' yakındı. 
     Halkbank'ın, üyelerine kredi borcu yüzünden icra yollamasını da eleştiren Aygün, Halkbank'ın sağduyu ile düşünüp, üyelerinin üzerine biraz dikkatli gitmesini istedi. 
     Sinan Aygün, IMF'den alınan paraların 2004 ve 2005 yılındaki borçların ödenmesinde kullanılmasını da eleştirirken, ''Kobi'ler can çekişirken bu borcu ödemenin ne anlamı vardı O para reel sektöre verilmiş olsaydı, daha rahatlardık. Bunun hesabını nasıl ve kim görecek'' dedi. 
     
     SAMSUN TSO İLE ADANA TİCARET ODASI BAŞKANLARI 
     Samsun Ticaret ve Sanayi Odası TSO Başkanı Adnan Sakoğlu, Türkiye'nin ekonomisindeki küçülmenin en büyük sebeplerinden birinin, kobi'lerin içinde bulunduğu durum olduğunu belirtirken, güçlü Türkiye hedefi için mutlaka kobi'lerin de güçlü olması gerektiğini söyledi. 
     Adana Ticaret Odası Başkanı Şaban Baş da, demokratikleşme yönünde atılan adımları yetersiz bulduklarını, siyasetin demokratikleşmesini istediklerini ve yerel güçlere daha fazla özerklik tanınması gerektiğini kaydetti. 
     





</TEXT>
</DOC>
