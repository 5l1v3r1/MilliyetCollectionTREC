<DOC>
<DOCNO> 82081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/soneko12.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem "Başbakan'ın rahatsızlığı soğukalgınlığından" 
</HEADLINE>
<TEXT>

     Dışişleri Bakanı İsmail Cem, Başbakan'ın rahatsızlığının soğukalgınlığından kaynaklandığını ve gereken neyse onun da yapıldığı yönünde bilgisi olduğunu söyledi. 
     Dışişleri Bakanı İsmail Cem, Türkiye Odalar ve Borsalar Birliği'nin TOBB 57. genel kurulu çıkışında gazetecilerin sorularını yanıtladı. İsmail Cem, Başbakan Bülent Ecevit'in rahatsızlığıyla ilgili soruyu, ''Başbakan'ın rahatsızlığının soğukalgınlığından kaynaklandığı ve gereken neyse onun da yapıldığı yönünde bilgim var'' şeklinde yanıtladı. 
     
     İSRAİL-FİLİSTİN- 
     Bakan Cem, bir gazetecinin, İsrail-Filistin sorunuyla ilgili ''uluslararası konferans Türkiye'de mi yapılacak'' şeklindeki sorusu üzerine de uluslararası bir ortamda bunun ilk yolunun başlamasının faydalı olacağını savunduğunu söyledi. Bu konuda hem İsrail, hem de Filistin lideriyle görüştüğünü kaydeden Cem, ''ancak hiçbir zaman bu konferans Türkiye'de yapılmalı, Türkiye'de olmazsa, olmaz demedik. 
     Yardımcı olabileceğimizi söyledik'' dedi. 
     Cem, böyle bir oluşumun gerçekleşmesinin tabii ki iyi olacağını da sözlerine ekledi. 
     





</TEXT>
</DOC>
