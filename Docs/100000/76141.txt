<DOC>
<DOCNO> 76141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/yazar/okur.html </URL>
<DATE> 2002/04/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Halkbank’ın öteki yüzü 
</HEADLINE>
<TEXT>

     Halkbank... 
     1 katrilyon 250 trilyon lira sermayeli bir banka... 
     A Grubu hisseleri temsil eden Hazine, B Grubu hisseleri temsil eden tamı tamına 15 bin 674 kişi var. Yahu, nereden çıktı bu 15 bin 674 kişi filan demeyin olur mu 
     Bakın, beraberce nereden nereye geleceğiz 
     Yıl 1938. Türkiye’de sermaye kıt. Halk sandıkları kanalıyla girişimci teşvik ediliyor. Kaynağını, "temeli doğru atılacak kurumlara yönlendirsin" fikri kabul görüyor. Türkiye’nin her tarafında oluşturulan sandıklar adeta "federasyon" çatısı altında toplanıyor. Ve 1960’lı yıllarda Halk Sandıkları, Halk Bankası Anonim Ortaklığı’na dönüşüyor. Çünkü altın karşılığı buraya para yatıranlara hisse veriliyor. Amaç, küçük işletmelere kaynak yaratacak sistemi kurmak. 
     
Genel kurul hakkı iptal edildi      Her yıl genel kurullar yapılıyor. Bilgi veriliyor. Ancak 1980’lere gelindiğinde KiT’lerle ilgili bir düzenleme yapılıyor. Ve kanun hükmünde kararname çıkıyor. Halk Bankası Anonim Ortaklığı’nın AŞ olma hakkı devam ediyor ama genel kurul yapma hakkı iptal ediliyor. A Grubu hisseleri temsil eden Hazine, hani görev zararı diyoruz ya, sürekli buna bağlı sermaye artırımı yapıyor. 
     Al gülüm ver gülüm hesabı yöneticiler, genel müdürler, bu ortak sayısına rağmen atanıyor. 
     Ancak gelinen noktada bu sistem çalışmıyor. Halk Bankası için de yeni bir dönem başlıyor. 15 Kasım 2000’de çıkan 4306 sayılı bir yasa ile bankayı 32 ayda rehabilite etme ve özelleştirme süreci başlıyor. Kaynak aktarımı yapılıyor. 
     Adam sende bundan bize ne diyebilirsiniz. Biz demiyoruz. 
     Çünkü 4306 sayılı yasada A Grubu hissedarlar ile B Grubu hissedarlar arasında, sermaye artırım kararları dahil her ortağa verilecek kaynağın net olarak açıklanmadığını görüyoruz. Biliyoruz ki bu kadar çok ortağı olan bir banka çok ortaklı halka açık banka statüsündedir. 
     Türk Ticaret Kanunu’na göre burada bir çarpıklık yok mu 
     Acaba bu statü Sermaye Piyasası Kanunu’na göre nasıl tanımlanmış 
     Kimse bu çarpıklığın farkına varmadı mı 
     
TESK ve TOBB’a sorulmalı      Öncelikle Türkiye Esnaf ve Sanatkarlar Konfederasyonu ile Türkiye Odalar ve Borsalar Birliği’ne sormak gerekiyor 
     Siz sizin tabanınızı temsil eden bu hissedarlarla ilgili bugüne kadar ne yaptınız, hangi çabayı harcadınız 
     Halkbank’ı Kobibank yapalım diye yola çıkarken, ya da "biz, buraya talibiz" diye nutuk atarken niçin bu tabloyu açık açık bize anlatmadınız 
     İşte geldiğimiz nokta hep aynı... 
     Ama bunların üzerine bir bardak soğuk su içmeyi de denemeyin diyoruz... 
     
     







'Kasap' durdurulsun 


Eveeet, evet... 


Doğrusu nedir 


Vahşete bakış 


Şiddete seyirci kalıyorlar... 


Şaronizm de, intihar terörü de çıkmaz sokak 


Sanat voltası 


Cesur kararlar uygulanabilecek mi 


Patrick'i arıyorum 


Dokunulmazlık arası suç duyurusu 


Amerika ne bekliyor 


Arafat’ın belindeki İsrail silahı 


Halkbank’ın öteki yüzü 


Savaşa karşı çıkmanın bedeli 


Üçü de kadın, üçü de gazeteci... 


Krizde büyüyen de var 


Yeryüzü kayıtları Filistin 


Düşünceleriniz hukukidir 


İç talep artmadan büyüme olmaz 


</TEXT>
</DOC>
