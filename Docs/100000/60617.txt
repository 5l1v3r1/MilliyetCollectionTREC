<DOC>
<DOCNO> 60617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur30.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM'deki kazalar nedeniyle İstanbul-Edirne yolu kapalı 
</HEADLINE>
<TEXT>

     TEM Otoyolu Silivri bölümünde meydana gelen kazalar nedeniyle bu yoldan İstanbul-Edirne ulaşımı sağlanamıyor. 
     TEM Otoyolu'nun Silivri katılımı yakınındaki Kınalı mevkiinde, yoldaki aşırı buzlanma nedeniyle bir TIR, kontrolden çıkarak bariyerlere çarptı. 
     Bu kazaya, durmayı başaramayan 4 araç da karıştı. Yine aynı bölgedeki buzlanma nedeniyle, 2 ayrı TIR daha kaza yaptı. 
     Maddi hasar meydana gelen kazalar nedeniyle, otoyolun İstanbul-Edirne ulaşımının tamamen kesildiği belirtildi. 
     Bölge Trafik Denetleme Şube Müdürlüğü yetkilileri, otoyolun bu bölümünde tuzlama çalışmalarının aralıksız sürmesine rağmen kısa sürede tekrar buzlanma meydana geldiğini bildirdiler. 
     Yetkililer, yolun açılması için çalışıldığını kaydettiler. 
     






</TEXT>
</DOC>
