<DOC>
<DOCNO> 73314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/dunya/adun.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Thatcher İngiltere AB’den çıksın 
</HEADLINE>
<TEXT>

     Nevsal Elevlİ Londra 

     İngiltere’nin eski Başbakanı Barones Margaret Thatcher, "Statecraft" Siyasi Ustalık adlı yeni kitabında, dünyanın başına Nazizm ve Marksizm gibi belalar saran Avrupa’nın hiç değişmeyeceğini ileri sürerek ülkesinin AB’den çekilmeye başlaması gerektiğini savundu. 
     76 yaşındaki Demir Lady, şimdi İngiltere’de ana muhalefet partisi olan muhafazak r Tory’lere iktidara gelince tarım, balıkçılık, ortak dış politika ve güvenlik, iç ticaretin düzenlenmesi gibi konularda AB ile yapılan anlaşmalardan çekilmesini önerdi. 
     Thatcher açıkça "İngiltere AB’den ayrılsın" demedi ancak önerileriyle İngiltere’nin AB üyeliğinin fiilen sona erdirilmesini salık verdi. AB’nin kurulmasını, modern çağın belki de en büyük "aptallığı" olarak tanımlayan Demir Lady, İngiltere için AB’ye alternatif olarak Kuzey Atlantik Serbest Ticaret Anlaşması’nı NAFTA gösterdi. 
     The Times gazetesi Thatcher’ın kitabından alıntılar yayımlamaya başladı. 
     



 DÜNYA 











</TEXT>
</DOC>
