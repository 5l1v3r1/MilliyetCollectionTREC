<DOC>
<DOCNO> 84551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun38.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıslı Rumlar Lefkoşa'ya Kennedy'nin heykelini dikmek istiyor 
</HEADLINE>
<TEXT>

     ABD'de faaliyet gösteren Rum örgütleri, Lefkoşa'nın Rum kesimine eski ABD devlet başkanlarından John Kenneedy'nin heykelini dikmek istiyor. 
     Rum örgütleri, bu yöndeki öneriyi Lefkoşa Rum Belediyesi'ne iletti. 
     Önerinin Belediye Meclisi üyeleri arasında endişelere neden olduğu bildirildi. 
     Politis gazetesinin haberine göre, bazı meclis üyeleri heykelin dikilmesini ''zamansız ve gereksiz'' gördüklerini belirttiler. 
     Rum Yönetimi'nin bu girişimi desteklediğini yazan gazeteye göre, ABD'deki Rum örgütleri, 22 Kasım 2003 olarak düşünülen heykelin açılış tarihi için, Kennedy'nin kardeşi Edward Kennedy ile eski başkanlardan Jimmy Carter, George Bush ve Bill Clinton'u da Kıbrıs Rum Kesimi'ne getirmeyi planlıyor. 
     Haberde, heykelin dikilmesine karar verilmesi halinde, bunun 150 bin Kıbrıs Lirası'na yaklaşık 321 milyar Türk Lirası mal olacağı ve bu paranın ABD Hıristiyan Kardeşliği Cemiyeti AHEPA tarafından karşılanacağı belirtildi. 
     





</TEXT>
</DOC>
