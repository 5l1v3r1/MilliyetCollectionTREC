<DOC>
<DOCNO> 84662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/guncel/gun09.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali, estetiği bozmadı 
</HEADLINE>
<TEXT>

     BÜNYAMİN AYGÜN DHA 

     Trabzon Valisi Adil Yazar, sahte tanı ile Karadeniz Teknik Üniversitesi Tıp Fakültesi Hastanesi’ne yatan ancak estetik ameliyatı olan yardımcılarının eşleri ebe Fatma Bezirgan ile öğretmen Deniz Aydın için soruşturma izni vermedi. Yazar, hastaneye, "karın fıtığı" teşhisiyle yatan Bezirgan ile "travmatik burun" tanısı konulan Aydın’ın estetik ameliyat olduklarını kabul etmesine rağmen, tıbbi müdahaleler kendilerinin istemediğini savundu. 
     Trabzon İl İdare Kurulu, Bezirgan ile Aydın için iki ay önce valilikten soruşturma izni istedi. Yazar, Sağlık ve Milli Eğitim müdürlüklerine ön inceleme yapılması yönünde talimat verdi. Ön inceleme tamamlandı ve Yazar’a gönderildi. Vali Adil Yazar, 3 Nisan 2002’de Bezirgan ve Aydın hakkında soruşturmaya gerek olmadığını açıklayarak doktoru suçladı. 
     İlgili kuruma gerekli incelemeyi yapıp savcılığa vermesi konusunda yazı yazdıklarını söyleyen Yazar, ameliyatları yapan Prof. Dr. Necmettin Kutlu’yu kastederek, "Bizim yaptığımız incelemeye göre bu adam suç işlemiştir. Hastaların hiçbir talebi yok" dedi. 
     



 GÜNCEL 





















</TEXT>
</DOC>
