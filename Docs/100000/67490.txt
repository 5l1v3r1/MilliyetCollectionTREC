<DOC>
<DOCNO> 67490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur08.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çingene mi Roman mı 
</HEADLINE>
<TEXT>

     İzmir'de yeni kurulan Çingene Kültürünü Araştırma Yardımlaşma ve Dayanışma Derneği'nin adı tepki üzerine ''Roman'' olarak değiştirildi. 
     Ankara Ticaret Odası Başkanı Sinan Aygül'ün maddi desteği sonucu kurulan Çingene Kültürünü Araştırma Yardımlaşma ve Dayanışma Derneği'nin adına çingeneler tepki gösterince, yeni tüzük değişikliği yapıldı ve derneğin adını ''Roman'' olarak değişti. 
     Çardak, çingenelerin, ''çingene'' kelimesini kabul etmediğini, kendilerinin çingene olarak değil ''roman'' olarak anılmak istediklerini belirtti. Çardak, ''Çevremdeki insanların tepkisi üzerine derneğin adını değiştirmek zorunda kaldık'' dedi. 
     EÜ Öğretim Üyesi Sosyolog Suat Kolukırık, ''Çingene'' veya ''Roman'' adının bir tercih sonucu olarak kullanıldığını söyledi. 
     Kolukırık, ''Çingene'' kelimesinin dünyanın pek çok ülkesinde pejoratif aşağılayıcı bir anlama sahip oluşundan dolayı ''rom'' adının kullanılmasını gerektirdiğini belirterek, şu görüşlere yer verdi 
     ''Rom, Roma veya Roman 1968 yılında kabul edilen ve tüm dünyadaki çingeneleri homojen bir çatı altında toplamak amacıyla kabul edilen bir tanımlamadır. Ancak bu kavramların İtalya'nın Roma kenti ve Romanya ile benzerlik göstermesi de yine rahatsızlık yaratmakta bu nedenle çift 'rr' RRom, RRoma gibi isimler alma konusunda tartışmalar yaşanmaktadır. Rom kelimesi Hint kast sisteminin en alt tabakasını oluşturan Dom'a veya Domba'dan gelir ve adam, insan manasındadır. '' 
     
     Roman enternasyonel gibi oluyor 
     EÜ Öğretim Üyesi Prof. Ercan Tatlıdil ise ''Roman'' denildiği zaman enternasyonal gibi olduğunu, bir yerde prestij ve statü kazanma amacını taşıdığını söyledi. 
     Roman kavramının Avrupa'da bir ''ırk'' gibi görüldüğünü bu nedenle ''Çingene'' kelimesinin Türkiye'de ''incitici'' bulunduğu için bu şekilde anılmak istenmediğine işaret eden Tatlıdil, ''Roman daha evrensel boyuta taşınıyor. Dünya çingeneleri bu kavram altında görülüyor.'' dedi. 
     






</TEXT>
</DOC>
