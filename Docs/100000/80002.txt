<DOC>
<DOCNO> 80002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sontur14.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmaniye'de polis panzeri devrildi, 5 polis yaralı... 
</HEADLINE>
<TEXT>

     Osmaniye'de, panzerin şarampole devrilmesi sonucu 5 polis yaralandı. 
     Alınan bilgiye göre, Şehir Stadyumu'ndaki 23 Nisan Ulusal Egemenlik ve Çocuk Bayramı kutlamalarından Osmaniye Emniyet Müdürlüğü Özel Harekat Şube Müdürlüğü'ne dönen polis panzeri, D-400 Karayolu Karakurtlar Benzin İstasyonu yakınlarında şarampole devrildi. 
     Aniden yola çıkan ve plakası ile sürücüsünün ismi açıklanmayan bir TIR'a çarpmamak için yapılan manevra sonucu şarampole devrildiği bildirilen panzerde bulunan komiser Cengiz Erdener, polis memurları Orhan Ceylan, Kadir Öngören, Kürşat Erdem ve Ramazan Sarı yaralandı. 
     Osmaniye Devlet Hastanesi'nde tedavi altına alınan yaralılardan Ramazan Sarı, burada yapılan ilk müdahaleden sonra Adana Başkent Hastanesi'nde sevk edildi. 
     Osmaniye Devlet Hastanesi'ndeki polis memularının durumunun iyi olduğu ve kazayla ilgili soruşturmaya başlandığı bildirildi. 
     





</TEXT>
</DOC>
