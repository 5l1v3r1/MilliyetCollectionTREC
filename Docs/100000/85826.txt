<DOC>
<DOCNO> 85826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/spor/ygokce.html </URL>
<DATE> 2002/05/24/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Kafalar Ulsan’da 
</HEADLINE>
<TEXT>

     Milli Takım’ın formaları Hong Kong’da, aklı Ulsan’daydı... Düşük tempolu, kopuk ve ilkesiz oyunun başka nedeni olamaz... Brezilya maçına 10 gün kala oynanan bu maç, futbolcuların umurunda değildi. Belli ki, yoğun biçimde Brezilya maçına programlanmışlar. Güney Afrika karşısında ilk yarıda daha çok top kullandılar, rakibe pozisyon vermediler, ama güçlükle yarattıkları pozisyonları da değerlendiremediler. 
     İkinci yarıda peşpeşe adam değişiklikleri takımca bütünlüğü bozdu, etkinliğimiz kalmadı. Bu maç, ilk yarıdaki Hakan Şükür tutukluğuyla "Tek santrfor düşüncesi acaba doğru mu " sorusunu yeniden gündeme getirdi. Güney Afrika çok da üstün oynamamasına rağmen, savunmadaki sorunlarımızı yeniden hatırlattı. Hasan Şaş’sız hiçbir on birin kolay kolay başarı gösteremeyeceğini bir kez daha kanıtladı. O nedenle sütten ağzımızın yanmasına sevinmeliyiz. 
     
     



 SPOR 




























</TEXT>
</DOC>
