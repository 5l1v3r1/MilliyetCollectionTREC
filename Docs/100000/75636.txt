<DOC>
<DOCNO> 75636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun06.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Arafat'ın karargahına girdiler 
</HEADLINE>
<TEXT>

     Filistin lideri Yaser Arafat'ın karargahında, bu sabah korumaları ile İsrail askerleri arasında çatışma çıktığı, İsrail askerlerinin büroya girdikleri bildirildi. 
     Arafat'ın kayınvalidesi Raymonda Tavil, CNN televizyonuna karargahta çatışma çıktığını anlatırken, Filistin Enformasyon Bakanı Yaser Abdrabbo da El Cezire televizyonuna, Arafat'ın bürosunun İsrail askerleri tarafından işgal edildiğini bildirdi. 
     Abdrabbo, ''İsrail askerlerinin Arafat'ın bürosuna girdiklerini, birkaç metre mesafede çatışma meydana geldiğini, durumun çok tehlikeli olduğunu, en kötüsünü beklediklerini'' söyledi. 
     Filistinli baş müzakereci Saib Erakat da telefonla Mısır televizyonuna yaptığı açıklamada, Arafat'ın hayatının tehlikede olduğunu, İsrail askerlerinin bürosuna ateş açmakta olduğunu belirtti. 
     






</TEXT>
</DOC>
