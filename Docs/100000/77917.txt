<DOC>
<DOCNO> 77917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/spor/spo08.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerlikaya-Gül çeyrek finalde 
</HEADLINE>
<TEXT>

Finlandiya’da dün başlayan Avrupa Şampiyonası’nda güreşçilerimiz altı galibiyet, dokuz yenilgi elde etti 
     FİNLANDİYA’NIN Seinajoki kentinde dün başlayan 49. Erkekler Grekoromen, 9. Bayanlar Avrupa Serbest Şampiyonası’nda sporcularımız 6 galibiyet, 9 yenilgi aldı, erkeklerde Hamza Yerlikaya ve Yekta Yılmaz Gül çeyrek finale yükseldi. 84’de mindere çıkan Hamza Yerlikaya ilk turda Yunanlı’yı 4 - 1 sayıyla, ikinci turda Azeri’yi 10 - 0 teknik üstünlükle yendi. 120’de Yekta Yılmaz Gül ise ilk maçında İsveçli’ye 4 - 3 yenildi. Gül, İsveçli’yi deviren Bulgar Mureiko’yu 3 - 2 mağlup edince grup birincisi oldu ve çeyrek finale adını yazdırdı. 
     66’daki madalya ümidimiz Şeref Eroğlu ilk turda Ermeni güreşçiyi nefes kesen bir mücadele sonrası 8 - 7’yle geçti. 55’te Erkan Dündar İspanyol’u teknik üstünlükle yendi, ancak ardından Danirmarkalı rakibine 3 - 2 yenilince elendi. Bayanlarda tek galibiyetimizi 63’te Neşe Yazıcı elde etti. İlk turda Polonyalı’ya 4 - 3 mağlup olan Yazıcı, ikinci turda Letonyalı’yı tuşladı. Neşe Yazıcı üçüncü turda İspanyol’a yenilince rakiplerine boyun eğen diğer üç bayan güreşçimizle birlikte şampiyonaya veda etti. 
     



 SPOR 




























</TEXT>
</DOC>
