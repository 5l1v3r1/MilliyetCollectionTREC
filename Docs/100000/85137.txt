<DOC>
<DOCNO> 85137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/astro/index.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olalım 
</HEADLINE>
<TEXT>

Bugün zor enerjilerle karşı karşıyayız. Kötümserliğe kapılmak yerine yeni çareler arayabiliriz. Huzursuzluk problem olabilir. Aceleci Koç için bugün dikkat etmesi gereken engeller getiriyor. Özellikle iş ortamında daha sakin olmalı. Sağlığı da korumak gerekebilir. Sabırlı Boğa çabalarının olumlu sonuçlarını alabilir. Büyük risklere girmemek gerekiyor. Aşkta da beklentilere girmemekte fayda var. İkizler olayları hızlı bir biçimde analiz etmeyi sever ama ev ortamında şu anda duygusal konular gerginlik getiriyor olabilir. Daha sakin olmalı ve büyük tepkilerden uzak kalmalı. Hassas Yengeç sözlerine özen göstermek zorunda. Bugün kısa yolculuklar sorunlu olabilir ya da yakın çevreleri ile ilgili problemler ortaya çıkabilir. Aslan kendine güveniyor ama maddi konularda gerçekçi davranması gerekiyor. Aslan’ın büyük risklere de girmemesi lazım. Titiz Başak bugün yine ön planda. Duygusal konularda kendisini rahat hissetmesi kolay olmayacak. Kötümserlikten uzak durmalı. Terazi bugün çok rahat olmayabilir. Detaylara takılması ya da aklını sürekli kurcalayan işler nedeniyle rahat etmesi zor olacak. Olayları akışına bırakmak ve sessiz kalmak en iyisi. Akrep’ler güvenmek isterler ama gün içinde arkadaşlıklar ve grup çalışmaları istedikleri rahatlığı vermeyebilir. Düşünce ayrılıkları ya da yetersiz kaynaklar yüzünden olumsuz düşünceler söz konusu. Yay’lar işle ilgili konularda bazı kısıtlamalar altında. Üstleri ile ilgili konularda keyfi kaçabilir. Kendini suçlu hissedebilir. Oğlak’lar yapıcı bir gün geçirebilirler ama esnek ve yeni düşüncelere açık olmalılar. Yolculuklar problemli olabilir. Kova’nın yapması gereken çok şey var. Ortağının ya da eşinin parasına güvenenler için gün çok iyi geçmeyebilir. Duygusal konularda da engellenme ya da güvensizlik gündeme gelebilir. Balık’ın başı dertte olabilir. Özellikle ortaklaşa konularda engeller ya da yolunda gitmeyen olaylar keyif kaçırıcı olabilir. Esnek olmalılar ve beklemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
