<DOC>
<DOCNO> 84173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo07.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü - Ersun Yanal tartışmasında yeni boyut... 
</HEADLINE>
<TEXT>

     Ankaragücü ile geçtiğimiz sezon teknik direktörlüğünü yapan Ersun Yanal arasındaki, ''Ancak 2 milyon dolar tazminat ödeyerek serbest kalabileceği'' tartışması yeni boyut kazandı. 
     Futbol Federasyonu Hukuk Kurulu üyeleri, Ankaragücü ile antrenör Ersun Yanal arasında yapılmış bir özel sözleşmenin varlığının kendilerini ilgilendirmediğini ifade ettiler. 
     Hukukçular, Tahkim Kurulu kararlarına göre, kulüplerin teknik adamlar ya da futbolcular ile yaptıkları ''Tek tip'' sözleşmenin geçerli olduğunu, bunun dışında yapılan özel anlaşmaların bağlayıcı olmadığını, ancak bunun özel hukuk kuralları gereği ceza mahkemelerinde görülebileceğini kaydettiler. 
     Öte yandan, Ankaragücü'nün, Futbol Federasyonu'na gönderdiği teknik direktör Ersun Yanal'ın tek tip sözleşmesinde, 1 milyar lira aylık ücretle çalıştığı öğrenildi. 
     





</TEXT>
</DOC>
