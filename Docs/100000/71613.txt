<DOC>
<DOCNO> 71613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yasam/yas03.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Emire’nin Çin Seddi’ni yıktılar 
</HEADLINE>
<TEXT>

Bodrum Torba’da, Emire Kalkancı’nın diskosu için tehditlerle’ sahile örülen duvar, Milliyet’te çıkan haber üzerine yıkıldı 
     YAŞAR ANTER Bodrum DHA 

     Sahte tarikat şeyhi Ali Kalkancı’nın eski eşi Emire Ersoy’un Bodrum Torba’da disko açmak için sahile çektirdiği 25 metrelik duvar belediye ekipleri tarafından yıkıldı. Voyage Tatil Köyü’nün sahibi Haydar Ersoy’un kızı Emire’nin işleteceği diskoda müşterilerin rahat etmesi’ için örülen duvarın yıkılması çevrecilerle işletmecileri karşı karşıya geldi. 
     
     Yolu taşla kapadılar 
     Yaz aylarında turistlerin yürüyüş yaptığı, denize girdiği ve tarihi Rum Kilisesi’ni ziyaret etmek amacıyla kullandığı tek yola duvar çekilmesi üzerine belediyeye ve kaymakamlığa çok sayıda şik yet geldi. Olayın Milliyet’te yer alması üzerine, Belediye Başkanı Mazlum Ağan’ın emriyle, dün zabıta ekibi yıkım operasyonu düzenledi. Ancak tatil köyü yöneticileri, bu sefer de aynı yere kamyonlarla döşeme taşı dökerek yolu yeniden kapattı. Sahile toplanan çevreciler, balıkçı ve vatandaşlar tatil köyünün bir an önce kıyı işgaline son vermesini istedi. 
     



 YAŞAM 
















</TEXT>
</DOC>
