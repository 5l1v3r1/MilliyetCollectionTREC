<DOC>
<DOCNO> 89513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/ekonomi/eko02.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez, artık ihtiyatlı iyimser 
</HEADLINE>
<TEXT>

Kamu zamları ve kur artışı riskine dikkat çeken Merkez Bankası, Önemli şoklar olmadıkça yüzde 35’lik enflasyon hedefi tutacak’ dedi 
     ANKARA Milliyet 

     Merkez Bankası çok önemli bir şok olmaması halinde yüzde 35’lik yıl sonu enflasyon hedefinin tutacağını bildirdi. Banka’dan yapılan açıklamada şu değerlendirmelerde bulunuldu 
     "Faiz dışı fazlaya ulaşılması veya KİT’lerin finansman sorunlarının çözümü için fiyatların araç olarak kullanılması yerine verimliliğe öncelik verilmeli. Son aylarda kamu fiyatlarında gözlenen hızlanma eğiliminin sürmesi ve döviz kurlarındaki artışın gecikmeli etkileri önümüzdeki aylarda enflasyon açısından risk oluşturuyor. Öngörülmeyen çok önemli şoklar oluşmadıkça, yıl sonu enflasyon hedefi olan yüzde 35’e ulaşılmaması için bir neden yok. İleriye bakışımız olumlu, ancak, yukarıda sayılan riskler göz önüne alındığında, temkinli iyimser bir bakış açısına sahip olduğumuzu belirtmek isteriz." 
     
Kamuda fiyatlar yüzde 10.6 arttı      Merkez Bankası dün yaptığı yazılı bir açıklamada mayıs ayı enflasyon endeksleriyle ilgili şu değerlendirmede bulundu "Mayısta liranın dolar karşısında yüzde 5.3 değer kaybetmesi petrol ürünleri, kimya ve ana metal sektörlerinde daha yüksek fiyat artışlarına yol açtı. Bunun sonucunda kamu fiyatları yüzde 2.7 oranında arttı. Ocak - mayıs döneminde tarım dışı özel kesim fiyatları yüzde 7.7, kamu kesimi fiyatları yüzde 10.6 oranında arttı." 
     



 EKONOMİ 






















</TEXT>
</DOC>
