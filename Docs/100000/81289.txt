<DOC>
<DOCNO> 81289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sonspo10.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçı Cumartesi gündüz oynanacak.. 
</HEADLINE>
<TEXT>

     Birinci Süper Futbol Ligi'nde 2001-2002 sezonunun son hafta maç programında değişiklik yapıldı. 
     Futbol Federasyonu'ndan yapılan açıklamada, Fenerbahçe ile Diyarbakırspor takımları arasında 3 Mayıs Cuma günü yapılacağı açıklanan karşılaşma, sarı-lacivertli kulübün başvurusu üzerine 4 Mayıs Cumartesi gününe alındı. 
     Yapılan açıklamada, Fenerbahçe Kulübü'nün yaptığı yazılı başvuruda, 3 Mayıs Cuma gününün Ulu Önder Atatürk'ün Fenerbahçe Kulübü'ne yaptığı ziyaretin yıldönümü olduğu ve aynı günün akşamında Atatürk'ün kıyafetlerinin sergileneceği bir defile düzenleneceği belirtildiğinden, maçın cuma gününden, cumartesi gününe alındığı bildirildi. Fenerbahçe Şükrü Saracoğlu Stadı'ndaki karşılaşmanın başlama saati de 15.30 olarak değiştirildi. 
     Öte yandan ligin son haftasındaki bazı maçların da başlama saatlerinde TV yayınlarına uygun biçimde değişiklik yapıldı. 
     Birinci Süper Futbol Ligi'nde 34. haftanın yeni programı şöyle 
     3 Mayıs Cuma 
     20.00 Göztepe-Trabzonspor Alsancak 
     4 Mayıs Cumartesi 
     15.30 Fenerbahçe-Diyarbakırspor Fenerbahçe Şükrü Saracoğlu 
     17.30 Samsunspor-Malatyaspor Samsun 19 Mayıs 
     17.30 Çaykur Rizespor-Ankaragücü Rize Atatürk 
     17.30 Gaziantepspor-Beşiktaş Kamil Ocak 
     17.30 Denizlispor-Kocaelispor Denizli Atatürk 
     17.30 Antalyaspor-İstanbulspor Antalya Atatürk 
     17.30 Gençlerbirliği-Bursaspor Ankara 19 Mayıs 
     19.30 Galatasaray-Yimpaş Yozgatspor Ali Sami Yen 
     





</TEXT>
</DOC>
