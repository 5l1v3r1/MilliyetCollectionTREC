<DOC>
<DOCNO> 70198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun18.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da teröristlere karşı operasyon... 5 kişi gözaltında... 
</HEADLINE>
<TEXT>

     İtalya'nın başkenti Roma'da terör örgütlerine karşı düzenlenen operasyonda, haklarında tutuklama emri çıkarılan 6 kişiden 5'i yakalandı. 
     Savcılar Franco Ionta ve Erminio Amelio'nun istemi üzerine, Hakim Adele Rando tarafından haklarında tutuklama emri çıkarılan kişilerden biri aranıyor. 
     İtalyan haber ajansları, söz konusu kişilerden üçünün Cezayir vatandaşları olduğunun kesinlik kazandığını duyurdular. 
     Savcıların, bu kişileri, terör örgütleriyle işbirliği yapmak ve ülkeye yasadışı yollardan silah getirmekle suçladığı belirtildi. 
     Jandarmanın düzenlediği operasyon sırasında, arama yapılan bazı evlerde çeşitli belge ve kasetlere el koyulduğu bildirildi. 
     Bu arada, sabah saatlerinde Roma'daki Fiumicino Havaalanı'nda, Suudi Arabistan'dan gelen bir uçaktan inen bir Cezayir vatandaşı ile yanındaki bir kişinin gözaltına alındığı açıklandı. 
     ANSA haber ajansı, ilk haberlerinde, Mısır'dan gelen bir uçaktan inen 2 Kuzey Afrikalı'dan şüphelenildiğini, ancak bu kişilerin izlerini kaybettirdiklerini bildirmişti. 
     






</TEXT>
</DOC>
