<DOC>
<DOCNO> 69528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/aspo.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
EN BÜYÜK MÜSLÜMAN 
</HEADLINE>
<TEXT>

İngiltere’nin saygın gazetesi The Times, Galatasaray’ı en büyük müslüman takımı olarak tanıttı. Şampiyonlar Ligi ekinde Cim - Bom’a övgüler yağdırıldı 
     SARI - Kırmızılı ekip, UEFA şampiyonluğundan sonra Avrupa’da edindiği kariyer ile medyanın da ilgi odağı oldu. Cim - Bom’un, Şampiyonlar Ligi’ndeki rakibi Liverpool ile oynadığı maçlar nedeniyle bir ek çıkartan, İngiltere’nin en ciddi ve saygın gazetesi The Times, ekibimize övgüler yağdırdı. Tom Dart imzalı haberde "Galatasaray, Dünya’nın en büyük ve en ünlü müslüman takımı" başlığı kulanıldı. 
     
     Sıcak atmosfer 
     THE Times gazetesindeki haberde ayrıca, Ali Sami Yen Stadı’nda oynanan son 18 maçın sadece 1’ini kaybeden Galatasaray’ın, "Cehenneme hoşgeldin" diye açtığı pankartın, sadece sıcak atmosferin göstergesi olduğu da vurgulandı. Haberi yapan Tom Dart, Sarı - Kırmızılı takımın, Türkiye dışındaki müslüman dünyası tarafından da yakından izlendiğini ve oldukça büyük sayıda taraftar edindiğini de ifade etti. 
     
     Tehlikeli rakip 
     GALATASARAY’IN, Roma ve Barcelona karşısında öne geçmesine rağmen beraberlikle yetinmek zorunda kaldığını bildiren The Times, ekibimizin çeyrek final şansını riske attığını iddia etti. Ancak gazete, Cim - Bom’un maddi sıkıntısına ve yıldızlarını kaybetmesine rağmen her zaman dikkat edilmesi gereken rakip olduğunu belirtti, "Eski gücüne kavuştu. Ayrıca Avrupa’nın en tecrübeli ekiplerinden biri" denildi. 
     
Liverpool’un da çıkışı olmasın      ŞAMPİYONLAR Ligi’nde çeyrek final umutlarını sürdüren Galatasaray, bu akşam Ali Sami Yen’de yine zorlu bir mücadeleye girişecek. Eksik kadrosuna rağmen rakip sahada bir puan aldığı Liverpool’u kendi evinde konuk edecek olan Sarı - Kırmızılı ekip, bu kez sahaya üç puan hedefi ile çıkacak. Saat 21.45’te başlayacak olan karşılaşmayı İsviçreli Urs Meier yönetecek. Galatasaray’da cezaları nedeniyle Ümit Karan, Emre ve Capone ile sakat futbolcular Sergen, Bülent Akın ve Murat Sözkesen forma giyemeyecek. İngiliz ekibinde kaleci Dudek ve Gerard forma giyemeyen isimler olacak. 
     
B GRUBU TAKIMLAR O G B M A Y P 1.Barcelona 3 1 2 - 6 4 5 2.Galatasaray 3 - 3 - 3 3 3 3.Roma 3 - 3 - 2 2 3 4.Liverpool 3 - 2 1 1 3 2      
     
Eser’in eseri      GALATASARAY’IN, Liverpool önünde en büyük güvencesi yine Mondragon olacak. Kolombiyalı kaleci son maçlardaki başarılı performasını antrenörü Eser Özaltındere’ye bağladı, "Çok iyi çalışıyorum. Umarım bu hep böyle devam eder. Eksikler önemli değil. İsimler değişir anlayış değişmez. Zorlanacağımızı sanmıyorum" diye konuştu. 
     



 SPOR 





























</TEXT>
</DOC>
