<DOC>
<DOCNO> 91262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sonspo19.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Federasyonu "Sadece hakem yüzünden kaybetmedik" 
</HEADLINE>
<TEXT>

     İtalya Futbol Federasyonu Başkanı Franco Carraro, 17. Dünya Kupası finallerinin 2. turunda elenmelerinin yalnızca hakem hatalarından kaynaklanmadığını söyledi. 
     Güney Kore karşısında uzatmada ''altın gol'' ile elendikten sonra polemiklerin arkasının kesilmediği İtalya'da, sonunda basına açıklama yapan Franco Carraro, ''Çok ciddi hakem hataları oldu ama yalnızca bundan dolayı kupa dışında kalmadık'' dedi. 
     İtalya-Güney Kore maçının Ekvadorlu orta hakemi Byron Moreno'yu ''hazırlıksız ve koşullandırılmış'' olarak yorumlayan Carraro, FIFA'yı 17. Dünya Kupası'ndaki hakem hatalarının üzerine yeterince gidememekle 
     suçladı. 
     Carraro, ''Şimdi, FIFA Hakem Komitesi'ne bir İtalyan'ın girmesini istiyoruz'' diye konuştu. Carraro, Ekvadorlu hakem hakkında bir soruşturma başlatılacaksa bunu yalnızca FIFA'nın yapabileceğini kaydetti. 
     İtalya'da istifası istenilen Carraro, kendisine yönelik eleştirilere karşısında da ''Eğer bu anda istifamı verme olasılığım varsa bu sorumsuzluğum olur'' demekle yetindi. 
     





</TEXT>
</DOC>
