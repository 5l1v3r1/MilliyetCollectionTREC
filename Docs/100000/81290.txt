<DOC>
<DOCNO> 81290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sonspo11.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Beşiktaşlı taraftarların gözünden düştü 
</HEADLINE>
<TEXT>

     Beşiktaş'ta, hafta sonunda Gaziantepspor ile oynanacak ligin son maçının ardından gönderilmesi gündeme gelen teknik direktör Christoph Daum'u, taraftarların büyük bölümü de yeni sezonda takımın başında görmek istemiyor. 
     İnternette ''www.bjkhaber.com'' adresli sitede yapılan ''Daum gitsin mi , kalsın mı '' anketine katılan 12 bin 503 kişiden yüzde 61.6'sı, Alman teknik adamın gitmesinden yana oy kullandı. 
     Ankette Daum'un gitmesi yönünde 7 bin 573 oy kullanılırken, kalması için ise 4 bin 930 Yüzde 39.4 oy verildi. 
     
     TİGANA İDDİASI 
     Daum için gelecek hafta karar vereceğini açıklayan yönetim kurulunun, her ihtimale karşın, teknik direktör arayışlarını sürdürdüğü öğrenildi. 
     Siyah-beyazlıların İngiltere'nin Fulham takımının Fransız teknik direktörü Jean Tigana ile ilgilendikleri öğrenilirken, aynı zamanda Fulham takımının üyesi olan İbrahim Altınsay'ın bu konuda girişimde bulunabileceği bildirildi. 
     Bu arada internetteki ''www.calciomercato.com'' adresli İtalyan sitesinde de Beşiktaş'ın Daum'un yerine, Fransız Tigana'yı takımın başına getireceği iddia edildi. 
     





</TEXT>
</DOC>
