<DOC>
<DOCNO> 67516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/ekonomi/eko05a.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş hissesi alana ödül 
</HEADLINE>
<TEXT>

     EKONOMİ SERVİSİ 

     Beşiktaş, halka arzda en fazla hisse satın alan yatırımcıları ödüllendirecek. Beşiktaş Kulübü Başkanı Serdar Bilgili, Beşiktaş Futbol Yatırımları AŞ’nin halka arzı nedeniyle düzenlenen toplantıda yaptığı konuşmada, Beşiktaş sportif kimliğinin getirdiği renkliliğinin ve taraftarlık duygusunun doğal bir uzantısı olarak, hisse alanlara özel tasarımlı bir sertifika takdim edileceğini açıkladı. 
     Bilgili, 75 lot ve üstü talepte bulunan yatırımcının altın sertifika, en çok talepte bulunan 11 bireysel yatırımcının Darphane tarafından basılan altın, takip eden 111 yatırımcının gümüş ve daha sonra gelen 1111 yatırımcının da bronz BJK hatıra parası ile ödüllendirileceğini kaydetti. Bilgili ayrıca, Beşiktaş’ın Süper Lig’de şampiyonluğu garantilediği maçta futbolcuların giydiği formaların, en çok talepte bulunan ilk 11 yatırımcıya hediye edileceğini açıkladı. 
     
     



 EKONOMİ 




















</TEXT>
</DOC>
