<DOC>
<DOCNO> 61508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/siyaset/siy01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl hacca gitmeyelim’ 
</HEADLINE>
<TEXT>

Suudilerin yıkım kararı TBMM’de tepkiye neden oldu. DSP’li Kumcuoğlu, Bu yıl Fahd’ın Hac davetini geri çevirelim’ dedi 
     Mekke'yi korumak üzere Osmanlı döneminde yapılan Ecyad Kalesi'nin yıkılmasına karar veren Suudiler, TBMM'nin de tepkisini çekti. TBMM Başkanvekili Murat Sökmenoğlu, Türk kültür varlıklarına yönelik "soykırım vahşeti" yaşandığını belirterek, Suudi yönetiminin tarihi kinini kustuğunu vurguladı. ANAP Genel Başkan Yardımcısı Bülent Akarcalı da konunun İslam Konferansı'nda öncelikle gündeme alınmaması halinde Türkiye'nin toplantıyı protesto etmesini istedi. AKP'li Nevzat Yalçıntaş da yıkımı kınarken, kalenin orjinaline yakın şekilde inşa edilip otel olarak kullanılması için Türkiye'nin harekete geçmesini önerdi. 
     
Madem öyle, işte böyle...      DSP Aydın Milletvekili Ertuğrul Kumcuoğlu ise her yıl Kral Fahd tarafından, milletvekilleri ve eski milletvekilleriyle kamu yöneticilerine yapılan Hac davetine bu yıl kalenin yıkılmasına tepki amacıyla "katılmama" kararı alınmasını istedi. 
     
Dış hatlara iki yılda 18 milyon yolcu      SİNAN TOROS 

     Tepe Akven Vie TAV Konsorsiyumu tarafından inşa edilen, 10 Ocak 1999'da hizmete açılan Atatürk Havalimanı Dış Hatlar Terminali, bugün ikinci yılını tamamladı. Yeni terminalde, iki yılda 18 milyon 438 bin 316 yolcuya hizmet verildi. TAV Konsorsiyumu Yönetim Kurulu Muharras Üyesi Sani Şener, Atatürk Havalimanı'nı kullanarak İstanbul'u, Avrupa ve Ortadoğu'nun birleştiği bir merkez yapacaklarını söyledi. ABD'deki terör olaylarının ardından, yabancı turistlerin Türkiye'ye geldiğine dikkat çeken Şener, "2002 ülkemiz için daha olumlu geçecek" dedi. 
     



 SİYASET 














</TEXT>
</DOC>
