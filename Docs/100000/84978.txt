<DOC>
<DOCNO> 84978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/siyaset/siy04.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu’dan özeleştiri 
</HEADLINE>
<TEXT>

     ANKARA Milliyet 

     Ankara’da gerçekleştirilen İl Başkanları Değerlendirme Toplantısı’nda konuşan ANAP Genel Başkan Vekili Erkan Mumcu’nun partinin kendisiyle yüzleşmesi gerektiğini söylediği öğrenildi. 
     Bilkent Oteli’nde dün basına kapalı olarak sürdürülen toplantılarda siyasi değerlendirmeler yapıldı. Edinilen bilgiye göre, Mumcu, "ANAP’ı tartışmaya açmak Türkiye’ye olan sorumluluğumuzun gereğidir. Hiçbirşey yokmuş gibi davranamayız. Halk güvenilmez buluyorsa bunu masaya koyup yüzleşmek lazım. Yüzleşmeyi bugün yapmazsak yarın geç olacak" dedi. 
     ANAP Genel Başkan Yardımcısı Bülent Akarcalı da basına bilgi verirken, Başbakan Ecevit’in sağlığını gerekçe göstererek, yeni hükümet ve zamansız seçim arayışlarına yönlendirilmesinin Türkiye’ye enerji ve zaman kaybından başka bir şey kazandırmayacağını söyledi. 



 SİYASET 











</TEXT>
</DOC>
