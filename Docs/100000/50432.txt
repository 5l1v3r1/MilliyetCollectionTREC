<DOC>
<DOCNO> 50432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur15.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli 3 genç hırsızlıktan yakalandı 
</HEADLINE>
<TEXT>

     Bolu'da, depremzedelerin ve üniversite öğrencilerinin prefabrike konutlarından hırsızlık yapan 1'i Kazakistan uyruklu 3 üniversite öğrencisi yakalandı. 
     Bolu İl Jandarma Komutanlığı ekipleri, son günlerde Dağkent 1 ve Dağkent 2 prefabrike konutlarında hırsızlık olaylarının artması üzerine araştırmalarını yoğnlaştırdı. 
     Bölgede, Kriminal, Kaçakçılık ve İstihbarat birimine bağlı sivil ekipler görevlendirildi. 
     Şüphe üzerine takibe alınan Abant İzzet Baysal Üniversitesi'nden 3 öğrencinin oturduğu kiralık dairede arama yapıldı. Jandarma ekipleri, dairede yüzün üzerinde elektronik ve mutfak eşyası buldu. 
     Gözaltına alınan Kazakistan uyruklu M.M 22 , H.Ş. 21 ve V.T. 
     23 , ifadelerinde, üniversiteden arkadaşlarının ve prefabrike konutlarda yaşayan depremzedelerin evlerine girdiklerini ve hırsızlık yaptıklarını itiraf ettiler. 
     Çalıntı olduğu belirlenen eşyalar, jandarma tarafından 2 kamyona yüklenerek İl Jandarma Komutanlığı'na götürüldü. Çalıntı eşya arasında, Bolu Valiliği Kriz Merkezi'nin depremzedelere dağıttığı 10'un üzerinde tüp, 3'lü ocak, şofben ve battaniyeler olduğu bildirildi. Öğrencilerin, çaldıkları eşyanın bir bölümünü ikinci el eşya satışı yapan yerlere ve öğrencilere düşük fiyatla sattıkları belirlendi. Tatbikat yaptırılan 3 genç, prefabrike konutlara ev sahiplerinin olmadığı sırada geldiklerini ve kapıyı tornavida ile açarak içeriye girdiklerini anlattılar. Çalıntı eşyalar, sahiplerine teslim edilirken, soruşturmanın sürdürüldüğü bildirildi. 
     






</TEXT>
</DOC>
