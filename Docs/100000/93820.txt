<DOC>
<DOCNO> 93820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/spor/spo05b.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalya yolda 
</HEADLINE>
<TEXT>

Cumhurbaşkanı Ahmet Necdet Sezer, Dünya Üçüncüsü olan Milli Takıma, Devlet Üstün Hizmet Madalyası verilmesini onayladı 
     Sıkıntı yaşandı 
     DÜNYA Kupası’nda büyük bir başarıya imza atarak Dünya üçüncüsü olan A Milli Futbol Takımı’nın, Devlet Üstün Hizmet Madalyası ile ödüllendirilmesine ilişkin kararname, Cumhurbaşkanı Ahmet Necdet Sezer tarafından onaylandı. Spordan Sorumlu Devlet Bakanı Fikret Ünlü, Bakanlar Kurulu’ndan çıkardıkları kararname gereği madalyaların en kısa sürede verileceğini söyledi. Ünlü, kimlerin madalya alacağı konusunda sıkıntı yaşadıklarını belirterek, "Çok düşündük. Bir yol aradık" dedi. 
     
     26 kişi alacak 
     ÜNLÜ, kanunun kimin bu madalyayı alacağı konusunda açık olduğunu da ekledi ve şunları söyledi "Eşofman giyen insanlara olanak tanıyor. Tüzel değil gerçek kişilere madalya veriliyor. Federasyona da bir kurum olarak vermeyi düşündük, ama yasa buna engel. Bu durumda kadroda bulunan 23 futbolcu, Şenol Güneş ve yardımcıları ile toplam 26 kişiye madalya verilecek. Olimpiyat ve Dünya şampiyonu olan sporcular var. Ama onların başarısıyla, milli takımın başarısı arasında fark var. Ülke sokağa döküldü." 
     
Ulusoy’dan teşekkür      FUTBOL Federasyonu Başkanı Haluk Ulusoy, Dünya Kupası’nda gösterilen ilgi nedeniyle, Güney Kore’nin devlet başkanı ve başbakanı ile Japonya’nın prensi ve başbakanına teşekkür etti. Ulusoy’un, finaller süresince ilgisini eksik etmeyen iki ülkenin üst düzey protokolüne ve federasyon başkanlarına birer mektup yazdığı açıklandı. 
     
UEFA’da açık ara      UEFA’NIN resmi internet sitesinde düzenlenen "Dünya Kupası’ndaki En iyiler" anketinde, Türk sporcular ilk sıradaki yerlerini koruyor. Kalecilerde Rüştü Reçber yüzde 67.7’lik oy oranıyla açık ara önde bulunurken, Alman Oliver Kahn yüzde 12.49 oy oranıyla ikinci sırada yer alıyor. 
     
İlhan fark attı      DÜNYA Kupası’ndaki performansıyla göz dolduran İlhan Mansız, İtalyan Chievo’nun taraftarları arasında düzenlenen ankette açık ara önde bulunuyor. www.chievoverona.it adresinden ulaşılabilen resmi internet sitesinde oyların yüzde 54’ünü alan İlhan’ı Meksika’dan Rafael Marquez yüzde 16 ve Senegal’dan Süleyman Camara yüzde 14 izliyor. 
     
Fatih’in mutluluğu      MİLLİ Takım ve Fenerbahçe’nin yıldız ismi Fatih Akyel’in adı, doğduğu yer olan Tekirdağ’ın Saray ilçesinde bir parka verildi. Parkın açılışını yapan genç oyuncu, "Saray 75. Yıl İlköğretim Okulu’nun trafik sorununu çözmek için üst geçit ve bu parkın hemen yanına da gençlerin yetişmesi için çim halı saha yapacağım" dedi. 
     



 SPOR 































</TEXT>
</DOC>
