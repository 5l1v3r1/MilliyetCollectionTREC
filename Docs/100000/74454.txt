<DOC>
<DOCNO> 74454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/akyol.html </URL>
<DATE> 2002/03/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Atatürkçü bir lim 
</HEADLINE>
<TEXT>

     TARIK Zafer Tunaya hocamızın "Türkiye'de Siyasal Gelişmeler, 1876 - 1938" adlı önemli eseri iki cilt halinde yayımlandı. 
     İstanbul Bilgi Üniversitesi, İnönü Cad., No 28, Kuştepe, Şişli 80310 İstanbul 
     Benim hukuk diplomamda Dekan Prof. Tunaya'nın imzası vardır, benim için bir şereftir. Tunaya'nın kitaplarını yayımlamak da İstanbul Bilgi Üniversitesi için bir şereftir. Akademik ömrünü verdiği İstanbul Üniversitesi bakımındansa bir vefasızlık ayıbıdır. 
     Prof. Bülent Tanör'ün belirttiği gibi, Anayasa hocası Prof. Tunaya, bizde "hukuk sorunlarını ekonomik, sosyal, siyasal ve ideolojik yönleriyle irdeleme yöntemi"nin öncü isimlerinden biridir. "Batıcılık kavramını soyutlayan ve yücelten yanları" olsa da, tarihçiliğimize ilm metodlar ve yeni boyutlar getirmiştir. Cilt I, sf. 223 
     
     ATATÜRKÇÜDÜR ama hamasi ve mitolojik Atatürkçü değil. Bilimin öncelikle olguları objektif olarak araştırmayı gerektirdiğini öğretmiştir. 
     Mesela, son Osmanlı Meclis'indeki "Felah - ı Vatan" grubu... Atatürk, kendisini Osmanlı Meclisi'ne başkan seçmedikleri için bu grubu "Nutuk"ta "fellah - ı vatan" vatanın fellahları diye aşağılar. 
     Tarık Zafer her vesileyle Atatürk'ün büyüklüğünü belirtir ama işgal altındaki İstanbul'da "Felah - ı Vatan" grubunun, Erzurum ve Sivas Kongre kararlarını resmen kabul ettiğini, "Misak - ı Milli"yi yayımladığını ve önde gelen üyelerinin İngilizler tarafından Malta'ya sürüldüğünü belirtir. I, sf. 27 vd. 
     Kuvvetler ayrılığı ilkesine karşı Atatürk'ün Rousseau'nun "kuvvetler birliği" ilkesini savunduğunu anlatır. I, sf. 181 
     Prof. Suna Kili sorar "Atatürkçülük mü, Atatürkçülükler mi " 
     Prof. Tunaya'nın cevabı 
     "Atatürkçülükler var... Eğer tekçi bir rejimde iseniz resmi bir ideoloji hakimdir ve bundan başkasından bahsetmek suçtur. Ama serbest düşünceyi kabul eden bir rejimde iseniz herkesin fikrini açıklaması hakkıdır... Dünyada hiçbir rejim, hiçbir insan, hiçbir doktrin tek felsefeyle yorumlanmamıştır..." Cilt II, sf. 229 
     
     ATATÜRKÇÜLÜĞÜ gençlere iyi anlatsaydık şu sorunlar olmazdı, değil mi .. Tunaya'nın cevabı 
     "Devrim Tarihi derslerinden fazla bir şey beklemeyiniz. Bir gün bu dersleri nasıl ıslah edeceğimiz hakkında toplandık. Prof. Ömer Lütfi Barkan 'Eğer böyle verilecekse mutlaka kaldıralım bu dersleri' dedi... Bu bir derstir ve bu dersle Türkiye'yi kurtarmak istiyorsanız biraz yanlış olur. Biraz başka şeyler düşünmek lazım..." II, sf. 230 
     Yani "ekonomik, sosyal, siyasal, ideolojik faktörler..." 
     Merhum Tunaya İkinci Meşrutiyet dönemindeki fikir tarihimizin büyük önemini de vurgular. "Genç neslin, adeta yasak addedilen bu odanın, bu hazinenin anahtarlarını ele geçirmesi"ni ister. Liberal sosyolog Prens Sabahattin'in de değerini vurgulamaktan geri durmaz. I, sf. 110 
     Kemalist Devrim'in hem özgünlüğünü, hem Fransız İhtilali'nin Konvansiyon ve Kamu Selameti Komitesi döneminden etkilendiğini anlatır. II, sf. 95, 184 
     Bu değerli eseri bize kazandıran editör Erol Şadi Erdinç'i ve İstanbul Bilgi Üniversitesini kutluyorum. 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
