<DOC>
<DOCNO> 73868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur18.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim Okulu öğrencisi kıza, üç okul arkadaşı tecavüz etti 
</HEADLINE>
<TEXT>

     Osmaniye'nin Kadirli İlçesi'nde, ilköğretim okulu öğrencisi 11 yaşındaki kız öğrencinin, yaşları 11 ile 16 arasında değişen 3 okul arkadaşının tecavüzüne uğradığı iddia 
     edildi. 
     Alınan bilgiye göre, Kadirli'de ikamet eden C.G. 47 , polis karakoluna yaptığı başvuruda, İlköğretim Okulu 5. sınıf öğrencisi kızının, aynı okulda öğrenim gören 3 öğrencinin tecavüzüne uğradığını iddia ederek şikayette bulundu. 
     Kız öğrenci, annesi ile birlikte verdiği şikayet dilekçesinde, aynı okulda öğrenim gördüğü 3 arkadaşının kendisini ''Seni okuldan çağırıyorlar'' diyerek kandırdığını ve daha sonra tehditle bir inşaata götürerek tecavüz ettiklerini ileri sürdü. 
     Hastaneye sevkedilerek muayenesi yaptırılan F.G'nin cinsel ilişkide bulunduğunun tespit edilmesi üzerine, okul arkadaşı 3 öğrenci yakalanarak gözaltına alındı. Tecavüzle suçlanan öğrencilerden E.T ise ''F.G. kendi isteği ile benimle cinsel ilişkiye girdi. Hiçbir zorlama olmadı'' dedi. 
     Adliye'ye sevkedilen K.A., L.T. ve E.T, tutuksuz yargılanmak üzere serbest bırakıldı. 
     






</TEXT>
</DOC>
