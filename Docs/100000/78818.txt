<DOC>
<DOCNO> 78818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yasam/yas02.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elif’in yaşam savaşı, aile dramına dönüştü 
</HEADLINE>
<TEXT>
Anne böbrek verecek babası olmaz’ diyor 
İki böbreği de çalışmayan Elif Aydoğdu’ya, annesinden nakil yapılacaktı. Ancak bunun riskli olacağını düşünen babası Hasan, "Seni boşarım" diyerek eşine engel oldu 
     Konya’da yaşayan 23 yaşındaki Elif Aydoğdu, ikinci çocuğunun doğumundan sonra böbrek rahatsızlığı nedeniyle komaya girdi iki böbreğinin de işlemediğini öğrendi. Eşi kapıcılık yapan Elif, evinde her gün 4 defa, diyalizle vücuduna su alarak yaşamaya çalışırken, doktorlardan gelen bir haberle ümitlendi. Annesi Ayşe Koç’tan böbrek nakli yapılırsa iyileşecekti sabırsızlıkla ameliyatı beklemeye başladı. 
     
     İki gün kala... 
     Selçuk Üniversitesi Tıp Fakültesi’nde yapılacak ameliyattan 2 gün önce, baba Hasan Koç 60 , eşine "Tek böbrekle yaşaman hayatını riske sokar. Elif’e böbreğini verirsen seni boşarım" diyerek baskı yaptı. Sonra da eşini alarak Karaman’a bağlı Olukpınar köyüne gitti. 
     Babasının bu tavrı karşısında yıkılan Elif, şöyle konuştu "Maddi durumumuz kötü. Aile kararıyla ikinci çocuğumu da geçen yıl 6 aylıkken Mersin’de bir aileye evlatlık verdik. Babamın kararıyla hayatım altüst oldu. Bütün köy halkı ve doktor babamla konuştu ama babam ikna olmuyor." 
     Hasta eşine bakan Faruk Aydoğdu ise kayınpederinin, söylentilere inanarak fikrini değiştirdiğini söyledi. 
     
     Doktor Risk yok 
     Aydoğdu’nun ameliyatını yapacak Prof. Dr. Süleyman Türk de baba Hasan Koç’un kaygılarının yersiz olduğunu belirterek, şunları söyledi 
     "Böbrek nakli, anne Ayşe Koç için özel bir risk oluşturmuyor. Diğer tüm vakalarda olduğu gibi ilerleyen yıllarda böbreğinin diğerini de kaybederse o zaman bir sıkıntı yaşayabilir. Ameliyat için tüm hazırlıkları yapmıştık, babaya durumu anlatmaya çalıştık ama faydası olmadı. Hasta için gerçekten çok zor..." 
     



 YAŞAM 














</TEXT>
</DOC>
