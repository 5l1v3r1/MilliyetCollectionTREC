<DOC>
<DOCNO> 57878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/spor/spo10.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRA FENER’DE 
</HEADLINE>
<TEXT>

Diyarbakır Teknik Direktörü Hüseyin Kalpar, rakiplerinden çekinmediklerini söyledi, "Sahamızda oynadığımız son iki maçta puan kaptırmadık. Bu devam edecek" dedi 
     Devamı gelecek’ 
     DİYARBAKIRSPOR Teknik Direktörü Hüseyin Kalpar, Malatyaspor maçında aldıkları galibiyeti unuttuklarını, Fenerbahçe maçına kilitlendiklerini söyledi. Malatyaspor karşısında önemli bir üç puan aldıklarını kaydeden Kalpar, "Galibiyetten çok oynadığımız güzel futbol beni memnun etti. Önümüz açık. İyi bir hava yakaladık. Bunun devamını getirmek istiyoruz. Seri sürecek" ifadelerini kullandı. 
     
     Takıma güveniyorum’ 
     FENERBAHÇE’Yİ yenecek güçte olduklarını da belirten Hüseyin Kalpar, "Zevkli ve gollü bir maç izleyeceğimizi düşünüyorum. Malatya maçındaki oyunumuzu sahaya yansıtabilirsek galibiyete ulaşabiliriz. Futbolcularıma güveniyorum. Diyarbakır seyircisinin de desteğiyle ligin ilk yarısını Fenerbahçe zaferiyle noktalayacağız" diye konuştu. Yeşil - Kırmızılı ekip hazırlıklarını dün de sürdürdü. 
     



 SPOR 
























</TEXT>
</DOC>
