<DOC>
<DOCNO> 53880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/okur.html </URL>
<DATE> 2001/11/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Denizciler "demir attı" 
</HEADLINE>
<TEXT>

     Üreteceğiz, satacağız Ülkeye döviz kazandıracağız. Ve ürettiğimizi satarken de Türk bandıralı gemilerle dünya piyasalarına yelken açacağız. Üretim, ihracat ve ihraç edilecek ürünün taşınması yani deniz ticaret filomuz ne durumda Ona bakacağız. Çünkü 2002’de ağırlıklı olarak ihracatı konuşacağız. Eh, Deniz Ticaret Odası’nda 29 Kasım’da yönetim kurulu ve meclis başkanı yeniden seçilecek. Deniz Ticaret Odası Başkanı Cengiz Kaptanoğlu’nun karşısına bir liste çıkıp çıkmayacağını ise bu hafta içinde göreceğiz. Amma velakin, bizim derdimiz ise seçimler değil, armatörlerin gemileri... 
     
Rekabet şansları yok      Önce dünya pazarına bakalım. 730 milyon dwt’lik bir pazarda 300 milyar dolarlık bir ciro yaratılıyor. Üç tarafı denizlerle çevrili güzel yurdumun armatörleri de dünya pastasından sadece yüzde 1 pay alabiliyor. Sizin anlayacağınız 8 milyon 500 bin dwt’lik bir filo ağımız 5 milyar dolarlık da katma değer yaratma gücümüz var. Burnumuzun dibindeki komşumuz Yunanistan, 150 milyon dwt’lik bir filo ağına ve 120 milyar dolarlık bir pastaya sahip. Peki, bizim sorunumuz ne Bizim armatörlerin gemileri 25 yaşın üstünde. Yani filo ağımız yaşlı. Uluslararası ihalelere giremiyor, rekabet edemiyor. 
     Peki, bu durumda ne olacak Armatörlerin gemilerini yenileyebilmesi için fonlamaya, paraya ihtiyacı var. Fakat para yok. Para olmayınca da armatörler birer birer devre dışı kalıyor. İşte bir örnek Türkiye Odalar ve Borsalar Birliği Başkan Vekili, Deniz Ticaret Odası Başkan Vekili, Mete Kardeşler Denizcilik Şirketi’nin Yönetim Kurulu Başkanı Halim Mete, "mola" veriyor. Mete’nin 7 gemisi önce 4’e indi, 3 gemisi 20 yaşın üstünde, sadece 1 gemisi 20 yaşın altında. O yüzden de Mete, fonlama olanağı bulamadığı için sessizce köşesine çekiliyor. İşte Pekin Baran, elinde 1 tek gemisi kaldı, daha sayalım mı Yok, yok isim saymak yerine soruna parmak basalım... 
     
Emlakbank kredileri      Biliyorsunuz, denizcilik sektörünü Emlakbank’tan kullandıkları 350 milyon dolarlık kredi nedeniyle eleştirdik. Politik güç dengeleriyle yapılan uyanıklığa karşı olduğumuzu her fırsatta aktarmaya çalıştık. Ancak bir gerçek var, o da sektörün durumu. Kamu Bankaları Ortak Yönetim Kurulu’nun oluşturduğu tasfiye kurulu, denizcilerle ilgili çalışmalarını hala sürdürüyor. Ama armatörler diyor ki "Yaşlanan filo ağının yenilenmesi için çözüm bulunmalı. Biz, Eximbank kredisi kullanamıyoruz. Gerçi navlun karşılığı hizmet ihracı yapmak üzere görüşmeler sürüyor. Ancak bu yetmiyor. Korkarız ki, böyle giderse Türk bayraklı yabancı gemilere ağlaya ağlaya selam vereceğiz." 
     Sakın yanlış anlamayın, madem ki, serbest ekonomi düzenindeyiz. Ölen ölecek, kalan sağlar bizim olacak. Ama rekabet gücünün yitirilmesi de katma değeri yok edecek. Yığınla insan işsiz kalacak, işte bunu düşünmek zorundayız. Mete Denizcilik, 400 olan çalışan sayısını 135’e indirmiş. Önemli. O da Emlakbank’tan kredi kullanmış, onun hesabını ayrı versin. Bu gerçeği de görmemiz şart. Bu noktada şu öneriyi tartışmaya açalım TÜPRAŞ, Ereğli Demir Çelik, İskenderun Gübre Farikaları gibi dev kuruluşlar var. Armatörler diyor ki "Madem bize fonlama olanağı verilmiyor, önyargılı bakılıyor. O halde bu kuruluşların ihalesine girelim. 10 yıl vadeli uzun planlarla bu işi alalım. Böylece de filomuzu yenileyelim. Çünkü bu kuruluşlar tüm hammadde ve mamullerini Türk bayraklı yabancılara taşıtıyorlar. Biz de nefes alalım." 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
