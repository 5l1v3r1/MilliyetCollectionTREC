<DOC>
<DOCNO> 76769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/cem.html </URL>
<DATE> 2002/04/06/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Yeni nesil cesur kadın tipi 
</HEADLINE>
<TEXT>

     Perşembe günkü Hürriyet’te yer alan iki yazı çok dikkatimi çekti Birinde Hülya Avşar’ın başrolünü oynadığı Yeşil Işık filminin galası yorumlanmaktaydı. Diğerinde ise ünlü Güzin Abla köşesine yazılan bir mektup vardı. Her ikisi de, Türkiye’de kadın konusuna ne denli sağlıksız yaklaşıldığını göstermekteydi. 
     Yeşil Işık yazısında, başlık olarak Sevişme Sahnesini Biz Mi Kaçırdık ’ ifadesi kullanılmıştı. Çekimler sırasında çok tartışılan sevişme sahneleri büyük bir hayal kırıklığı yarattı’ sözleriyle atılan alt başlık ise yazının anafikrini ortaya koyuyor. Yazıda filmin esasından çok dublörlerin oynadığı sahnelerin beklenen etkiyi yaratmaması - yeterince cesur’ olmaması ön plana çıkmış. Yapım aşamasını da basından izlediyseniz, bir cesaret konusu vardı, dillerden düşmeyen. Neymiş efendim, Hülya Avşar cesaret edememiş, ama falanca dublör cesurca sevişmiş. 
     
     Bu cesaret farklı 
     Sevişmenin veya çıplaklığın cesaretle ne ilgisi var Bu yalnızca bir seçim. ABD üniversitelerinde resim dersleri için öğrenciler çıplak modellik yapar. Bazıları ise çarpıcı fiziki özelliklerinden dolayı çıplaklığı şöhret ve paraya çevirebilir. Ancak çıplaklığın konuyla ilgili yayınlarda değil de, günlük basın - yayın organlarında bu denli ön plana çıkması gerçekten düşündürücü. 
     Çıplaklıkla ünlü olmayı kafanıza koymak da size ait bir seçim. Bu seçimi yaparken, hangi kimliğinizle ön plana çıkmak istediğiniz önemli. Cesaret zaten elinizde olan bir şeyi ortaya koymaktan çok, insanüstü ve tüm zorluklara rağmen yapılan bir hareket için kullanılması gereken bir kelime. Bu çok değerli kelimeyi de yozlaştırmayı başardık sonunda. 
     Cesur olan kadın cesaretini çıplaklığıyla kanıtlamak zorunda değildir. Gerçek kahramanlara ve cesarete ne oldu Örneğin Kurtuluş Savaşı’nda cesurca mücadele veren kadınlarımız, yetişen bu yeni cesur kadın tipini gördükçe, herhalde biz neyi yanlış yaptık’ diye dövünüyorlardır. 
     
     Kadını insan gibi görebilmek 
     Gazetelerin striptiz salonlarını andırması kadar, kadını töreyle baskı altında tutan katılığı da eleştirmek lazım. Aslında her ikisinin de ortak bir yanı var - bu çok ilginç Her iki yaklaşım da, kadını sahip olunup, kontrol altında tutulacak bir eşya gibi görüyor. 
     Bu da bizi ikinci konumuza getiriyor. İşte yazının başında bahsettiğim, Güzin Abla’ya gelen mektuptan alıntılar Canım ablacığım, erkek arkadaşımla yakınlığımın sonucunda bekaretimi kaybettim. Arkadaşıma gizlice nikah yaptıralım, ya da dikiş yaptıralım dedim. Her ikisini de kabul ediyor. Nikah yaparsak, ancak gelecek yaza düğün yapabiliriz. Ya da diktirip bekleyeceğiz. Tabii bir çözüm daha var, o da ölmek ’ 
     İşin içinden çıkmak mümkün değil, bir yanda gelenek korkusuyla vücudunu çağdışı müdahalelere hazırlayan bir genç kız. Öte yanda yeni tip cesur Türk kadını. Toplum hangisini beğeniyor, hangisini istiyor Kadınlar hangisini istiyor 
     Cinsellik, insan yaşamının yalnızca bir parçası. Kadınların tek ve en önemli özelliği değil. Biz bu gerçeği kabullenmedikçe ve hep düşük bilinç seviyelerinde dolaştıkça, her yeni nesil bir öncekini aratacak. 
     İster tutucu, ister liberal olun, bu dengeyi algılamadıkça, saçma sapan konuları hayatınızın başköşesinde olduğu gibi, gazetelerin manşetlerinde göreceğinizden de emin olabilirsiniz. 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
