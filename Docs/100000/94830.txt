<DOC>
<DOCNO> 94830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/temelkuran.html </URL>
<DATE> 2002/07/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
BSG Evi’nde neler oluyor 
</HEADLINE>
<TEXT>

     Bir süre sonra olayın sizin de kaderinizle ilgili olduğunu unutup, "Sonunda evlenecekler mi " merakıyla izlemiyor musunuz Çiğdem çekirdek çitlemeye benzemiyor mu kriz takipçisi olmak İzledikçe izleyesiniz gelerek ve bir türlü televizyonu kapatamayarak, giderek otomatik pilota bağlayarak... "Biri Siyasileri Gözetliyor Evi" kahramanlarının sündükçe sünen maceralarına benzemiyor mu önceki günden beri iktidar katlarında olup bitenler "Kılıç Kalkan Karizma Oyunları", entrika ve ihtiras... Her an başka bir kanala geçerek süren, hareketli bir dizi bu 
     Nicedir medya cemiyetinden uzak kalan, bir zamanların "özel kanal kahramanı" Meriç Köyatası’nın yorumcu olarak Haber Türk’te yeniden görünmesi olsun... Yine Haber Türk’te "şiveli isyanıyla" istifasını açıklayan Devlet Bakanı Mustafa Yılmaz’ın konuşmasının ortasında giren yağ eriten alet reklamı olsun... Reklamdaki titreyen popolarla bir bakanın duygusal patlamasının birbirine karışması olsun... Parti Merkezi’ne acilen çağrılan DSP’li vekillerin oturacak sandalye bulamamaları ve toplantının ortasında elektriklerin kesilmesi olsun... Hakikaten de -nasıl derler - "renkli unsurlarla tatlandırılmış" bir oyun bu. Bir oyun gibi yani "Halksızlaştırılmış Siyaset Oyunu" 
     
     Halksızlaştırılmış BSG Evi 
     Bayat bir "halktan kopuk siyaset yapmak" klişesi değil, halkın tamamen siyasetin dışına çıkarılması durumu bu. Ancak televizyondan "gözetleyebileceğiniz" bir programa benziyor siyasetin tepesinde olup bitenler. 
     Bu, aynılaşmış adamların kendi aralarında düzenledikleri hafif sıklet bir karizma güreşi 
     Halksızlaştırmanın ilk sonucu bu işte Kalabalıkların, siyasilerin kendi aralarında düzenledikleri bu güreşte kimi tuttuğu önemli değil. Önemli olan dar alanda tutulan güreşte kimin sırtının yere geleceği Müdahale edemeyeceğiniz bir minderde sürüyor oyun. Temsil edilenlerin tezahüratlarının bile duyulmadığı bir maçtan bahsediyoruz burada. Birkaç kişi arasında dönen bir strateji oyunun sonunda belirlenecek kaderinize bir sözcükle bile katılamıyorsunuz siz. 
     
     Türkiye borsa mıdır 
     Halksızlaştırmanın ikinci sonucu da "Piyasa Hassasiyeti Sendromu". 
     Kimse siyasetten bahsetmiyor aslında. Televizyon ekranının orasından burasından borsa bilgileri akıyor durmadan. Balıkçıdan balık alın mesela. "Pahalıymış" deyince, acilen yapıştırıyor cevabı 
     "Borsa dibe vurdu, dolar şu kadar oldu abla." 
     Balıkları New York sahilinden tutuyormuş gibi 
     Sahi bütün Türkiye Borsa’da mı MHP’nin birinci parti haline gelmesinden ziyade şu kağıdın borsada ne kadara çıktığıyla uğraşan kalabalıklar, "halksızlaştırılmış siyasetin" sessiz figürasyonu 
     Yani aslında iki gündür izlediğiniz film sizinle ilgili. Çekirdeklerle meşrubatları hazır ettiniz mi 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
