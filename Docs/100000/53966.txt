<DOC>
<DOCNO> 53966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko05.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devam ettik, kazandık’ 
</HEADLINE>
<TEXT>

Akbank, krize rağmen hazırlıkları tamamlanmış kampanyalarını ertelemedi 
     Akbank Reklam Tanıtma Müdürü Sönmez Köprülü, Kriz döneminde reklama devam mı ’ sorusuna, bir deneyim ile yanıt veriyor "Evet, biz devam ettik ve krizde reklam çok işe yaradı." 
     Kriz dönemlerinde reklam konusunda somut verilere ve tecrübeye sahip olduklarını belirten Köprülü, 12 Mart 2001’de başlatılan ve "Gerçek dostluk ömür boyu sürer" mesajını taşıyan kampanyanın, kriz nedeniyle daha da etkili olduğunu söyledi. 
     
İmajımız yükseldi’      Köprülü, kampanyanın aslında Akbank ailesi için Nisan 2000’den beri süregelen yeniden yapılanma ve değişim sürecinin kamuoyuna yansıyan ilk mesajı olduğunu söylüyor. Köprülü, şöyle anlatıyor 
     "Yayına girmeyi planladığımız günlerde krizin ilk ve büyük darbesi vurdu. Kampanyayı erteleyebilirdik, yavaşlatabilirdik veya yolumuza devam ederdik. Biz bu yolu seçtik. Çıkış noktamız hedef kitlemizin odaklandığı tüm mecralarda yer almaktı. Böyle de oldu." 
     Köprülü sonuçlara ilişkin ise şu açıklamayı yaptı "İki hafta sonra araştırma yaptık. Sonuçlar kararın doğruluğunu kanıtlıyordu. Bilinirlik ve hatırlanma bakımından kampanya sayesinde Akbank en ön sıralara taşındı. İmaj unsurları olarak güvenilirlik, kendini geliştirme, dinamizm, modern, yenilikçi olmak, sözünü tutan banka olmak ve çağdaş standartlara sahip olmak gibi verilerde kurumsal imajımız en üst düzeye yükseldi." 
     
Medya da kampanyayı destekledi’      Medya planlarının beklenmedik gelişmelerden etkilenmesine hiçbir şekilde izin vermediklerini belirten Köprülü, imaj kampanyalarının beklenen etkiyi yaratması için lansman bütçelerinin biraz üzerine çıktıklarını belirtiyor. Köprülü, "O dönem medya kuruluşlarının bizim gibi kararlı reklamverenleri desteklemek ve sektörü ayakta tutabilmek için uyguladığı özel programlar dolar kurunun ucuzlatılması ve sabitlenmesi gibi ve promosyonlar kampanyamızın bütünsel uygulamaları ve aynı yoğunlukta sürdürülmesi açısından önemli faktörlerdi. Bütün bu bileşenler biraraya geldiğinde ise kampanyanın getirisini maksimize etmeyi başardık" diye belirtiyor. 
     



 EKONOMİ 



















</TEXT>
</DOC>
