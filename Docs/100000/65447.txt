<DOC>
<DOCNO> 65447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur19.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini hastaneye götürürken çığ altında kaldılar... 
</HEADLINE>
<TEXT>

     Van'ın Başkale İlçesi'nde, çığ altında kalan otomobilde bulunan aynı aileden 4 kişi, Jandarma Komutanlığı ekiplerince sağ olarak kurtarıldı. 
     Alınan bilgiye göre, Barış Köyü'nde oturan Seyithan Ayhan, gece geç saatte rahatsızlanan eşi Sevinç Ayhan'ı Başkale'deki hastaneye götürmek istedi. Çocukları Vecihi ve Müjgan Ayhan'ı da yanlarına alan Ayhan çiftinin otomobili, köy çıkışında, aracın sesinin de etkisiyle yüksek kesimlerden gelen çığın altında kaldı. 
     Yaklaşık 30 dakika çığ altında kalan Ayhan ailesi, Jandarma Komutanlığı ekiplerinin çalışması sonucu, sağ olarak kurtarıldı. 
     Sevinç Ayhan, Başkale Devlet Hastanesi'nde tedavi altına alındı. 
     






</TEXT>
</DOC>
