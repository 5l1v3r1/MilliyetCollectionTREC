<DOC>
<DOCNO> 72092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo12a.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Toshack kovuldu 
</HEADLINE>
<TEXT>

     MEHMET ÇİFTÇİ 

     REAL Sociedad üst üste alınan başarısız sonuçlar sonrası dün gece Galli Teknik Direktör John Benjamin Toshack’ın görevine son verdi. Yapılan resmi açıklamada tarafların karşılıklı olarak varılan anlaşma sonucunda bu kararın alındığı vurgulandı. Sezon sonuna kadar takımın başında Genç Takım Teknik Direktörü Roberto Olea’nın getirildiği belirtildi. Daha önce Beşiktaş’ı da çalıştıran Toshack, konu hakkında yorum yapmadı. 
     GELİŞMELER üzerine Sociedad forması giyen Nihat ve Tayfun, şaşkınlıklarını gizleyemediler. Her iki oyuncu hocalarına sahip çıktı. Nihat, "Bu karara çok üzüldüm. Kulüple dört yıllık daha sözleşmem var. Toshack olmasa da yoluma devam edeceğim" derken, Tayfun, "Keşke Toshack sezon sonuna kadar takımın başında kalsaydı. Bu karar, küme düşmemizi daha da tehlikeye sokabilir" yorumunu yaptı. 
     



 SPOR 






























</TEXT>
</DOC>
