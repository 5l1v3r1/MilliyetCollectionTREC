<DOC>
<DOCNO> 60974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/yazar/sazak.html </URL>
<DATE> 2002/01/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Karakaş ve Gürcü mangası 
</HEADLINE>
<TEXT>

     Sosyal Demokrasi Vakfı SODEV Başkanı Ercan Karakaş, SHP'nin yeniden açılmasını doğru bulmadıklarını açıkladı. 
     Solda yeni oluşum hazırlıklarına İstanbul Grubu adı altında Aydın Güven Gürkan'la birlikte katılan ve İnönü parti kurmaktan vazgeçtikten sonra "lider yerine kadro" ağırlıklı birliktelik yönünde girişimlerini sürdüren Ercan Karakaş'ın "SHP olmaz çıkışı" yerindedir. 
     Karakaş'la konuştuk "neden böyle düşündüğü"nü anlattı 
     "Yeni oluşum için yola çıkarken bu hareketin dünün siyasal partilerinin hiçbirinin reaksiyonu, yenileyicisi ve uzantısı olmamasını önermiştik. Eskiden siyaset yapmış kadrolara yeni oluşum elbette açık olmalıdır. Ancak SHP, SODEP gibi adlar altında eski çağrışımları uyandıracak girişimlerden de kaçınmalıyız." 
     SHP deyince akla Murat Karayalçın'ın başkanlığı geliyor. 
     Karakaş bu çıkışıyla soldaki yeni oluşumda yer alması halinde genel başkanlık yolunu da kapatmış oluyor. Ancak buradaki sorun da şudur Henüz kurulmamış bir partide "aday adaylarından birine" baştan karşı çıkmanın pratiği nedir 
     Ercan Karakaş, "SHP adıyla partileşme yanlış olur" derken SHP'yi CHP çatısı altında eriten bir dönemin yanlışlarını günümüze taşımanın "sıfır kilometre" bir partiyi yıpratacağını düşünüyor. Karayalçın'ın ister istemez o dönemi çağrıştıracağını savunuyor. Şunları söylüyor 
     "Eskiden genel başkanlık yapmış, hükümet sorumluluğu üstlenmiş kişiler partinin başında olursa ister istemez Sivas katliamı, 5 Nisan, Doğu'da köy boşaltmalar, Ankara'nın göbeğinde milletvekili dövülmesi gibi olaylar gündeme getirilecektir. Bundan kaçınmalıyız, eski tartışmaları günümüze taşımanın anlamı yok." 
     Liderlik konusunda ısrarlı olan sadece Murat Bey mi 
     Aydın Güven Gürkan da istekli, Fikri Sağlar, "Ben artık özveride bulunmayacağım" noktasında. Sema Pişkinsüt partisini kurmak üzere. 
     Erdal İnönü'ye tüzük ve program hazırlayan Tarhan Erdem - Yiğit Gülöksüz, Zekeriya Temizel'in da katılacağı bir deklarasyon yayımlamak üzereler. Mümtaz Sosyal ise bu grupların dışında hareket ediyor. 
     Ercan Karakaş, İnönü etrafında kümelenen grupların ocak sonuna kadar bir araya gelerek demokratik bir seçimle yeni oluşumun "sözcü"sünü seçeceklerini söylüyor. Dolayısıyla güç birliği yapmaları ve daha fazla parçalanmadan tek çatı altında toplanmaları için hala zaman var. Her şey "ben - merkezci" olmadan özveri yapmalarına bağlı. 
     Karakaş bu isimler uzlaşamazsa siyaset dışından akademisyen çevreden bir genel başkan seçebileceklerini düşünüyor. 
     Soldaki yeni oluşumun nabzını tutan bir dostumuz "Bu iş Gürcü mangasına benziyor" dedi. Nasıl mı 
     Gürcü mangasındaki askerler 1, 1, 1 diye sayılırmış. 
     Kimse ikinciliği kabul etmezmiş 
     
     







Tanör'ün kitabı 


Çakan'dan söz Dağ fare doğurmayacak 


Kebapçıya bekliyorum 


Bir önder, bir savcı, bir mahkeme başkanı 


IMF pabuççu muştası gibi... 


Karakaş ve Gürcü mangası 


Yeni para, temiz’ para 


Avrupa ABD gibi olmak zorunda mı 


Bankalar için kayıkçı kavgası’ 


</TEXT>
</DOC>
