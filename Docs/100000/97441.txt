<DOC>
<DOCNO> 97441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/yas02.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler çok değişken Yengeçler aşırı kıskanç 
</HEADLINE>
<TEXT>

Özgürlüğe son derecede düşkün olan İkizler burcu insanları, farklı kişilik özellikleri sergileyerek şaşırtıcı olabilirler. Ancak renkli kişilikleri sayesinde çok sevilirler. Sevdiklerine çok bağlanan Yengeç burçları ise kıskançlıklarıyla zaman zaman bunaltsalar da iyi birer şıktırlar 
     Burçlara göre aşk ve evlilik - 2 
Pınar Aktaş 

     İKİZLER 21 Mayıs - 20 Haziran 
     İkizler Kadını 
Cazibeli, hırslı ve zeki 

     İkizler kadını, birbirinden farklı kişilik özellikleri gösterebilir.. Hem zihinsel, hem de fiziksel açıdan sürekli hareket halindedir. Yalnız kalmaktan hoşlanmaz. Çok yönlüdür. Çok fazla okuyup araştırdığı için, her konuda fikir yürütebilecek bir bilgi ve kültür birikimine sahiptir. Her zaman yeni şeyler öğrenmeye açıktır. Merakı hiç bitmez. Hırslıdır, kıvrak zek sı sayesinde karşısına çıkan fırsatları en iyi şekilde değerlendirir. Etkileyici bir şekilde konuşabildiği ve insanlara nasıl davranacağını bildiği için, kilit kişilerle iyi ilişkiler kurar. 
     Cazibelidir. Zek sı, zarif tavırları, yaşam sevinci ve nerede nasıl davranacağını bilmesi sayesinde, en ulaşılmaz sanılan erkekleri bile kendisine bağlayabilir. Çok da şanslıdırlar... İlk ilişkisi olumsuz sonuçlansa bile yeni bir eş bulmakta gecikmez. 
     Onunla birlikte olan erkek, onun ani ruh değişikliklerine karşı hazırlıklı olmalıdır. Çünkü o, kendisini değiştirmeye çalışanlardan ya da eleştirenlerden hoşlanmaz. Hele hele azarlanmaktan nefret eder. Yumuşaklık ve anlayıştan çok hoşlanır. 
     
     İkizler Erkeği 
Onda şeytan tüyü var 
     Bir İkizler burcu erkeği aynı anda 2, 3 ya da daha fazla şey düşünebilir. Fikirleri her gün değişiklik gösterebilir. Bu nedenle ilk karşılaşmada güvenilmez’ imajı verebilir. Onda şeytan tüyü vardır. Ne yaparsa yapsın affedilir. İlgi görmekten, etrafındakiler tarafından beğenilmekten çok hoşlanır. Çevresinde, inceleyebileceği ve etkileyebileceği insanlar varsa, kendisini daha iyi hisseder. 
     Aşk konusunda çok ender olarak ciddi olur. Bir anda beğenip, bir anda fikir değiştirebilir. Birçok kişiyle olur ama bu, hepsine gönlünü kaptırdığı anlamına gelmez. 
     İkizler erkeğinin birlikte olacağı kadın, onu sıkmamalı, ani kararlarına hazırlıklı olmalıdır. Çünkü İkizler erkeği, yere göğe sığdıramadığı bir kadınla ertesi gün görüşmek bile istemeyebilir. İkizler erkeği için sorumluluk altına girmek çok zordur. Geleceğe dair ciddi kararlar almaktansa içinde bulunduğu anı yaşamayı tercih eder. Bu erkekle olmak isteyen kadın çok yönlü, ilginç gizemli, kültürlü, yeniliklere açık ve ilgili biri olmalıdır. 
     
Aşk ve Evlilik      İkizler için mantık çok önemlidir. İlişki gelişmeden önce, mantık bağının gelişmesini isterler. Fazla duygusallık onlara başlangıçta ağır gelebilir. Bazı şeyleri sürekli dengede tutmak isterler. 
     İkizlerin kapısını açmak güçtür ama bir defa açıldı mı gösterdikleri hassasiyet ve duyarlılık sizi çok şaşırtabilir. İlişkileri heyecan vericidir. Gerektiğinde çekici olmayı ve bu çekiciliklerini kullanmayı iyi bilirler. Eğer bu burçtan biriyle beraber olacaksanız, değişken bir ruh haline de kendinizi hazırlamalısınız. 
     Genellikle, ilgisiz, ulaşılmaz ve zor görünürler. Bu durumda neyin yanlış gittiğini düşünür durursunuz. Siz bunu düşünürken onlar kısa bir süre sonra eski nazik ve eğlenceli hallerine geri dönerler. 
     İkizler, hareketi ve değişikliği sever. Bu nedenle bir kişiye bağlanmak, onlar için çok güçtür. Birden fazla kişiyi idare etmek en büyük becerilerinden biridir. Üstelik bunu yaparken karşı tarafa bir şey sezdirmeyecek kadar da yeteneklidirler. 
     İkizlerle balıklama bir evlilik doğru olmaz. İhtiyaçlarını önemseyen ve onunla aynı hayat tarzını paylaşan bir eş ile çok mutlu olurlar. Evlilikten önce birkaç yıl birlikte yaşamakta faydalı olabilir. Bu onların kendilerini de hazır hissetmeleri açısından önemli bir süredir. 
     
     YENGEÇ 21 Haziran - 22 Temmuz 
     Yengeç Kadını 
Kendini sevdiğine adar 
     Yengeç kadını, kendisine kol kanat gerecek güçlü bir erkek arar. Sevdiği insana ilgi göstermek, onu şımartmak hoşuna gider. Fakat hükmedici erkeklere katlanamaz. Onun değişen duygu hallerini anlayacak, dinleyecek bir erkek ister. Erkeği, onun çabalarını takdir edebilmeli, saygı duymalı ve onu çok sevmelidir. 
     Eşinin yanında olduğunu bildiği sürece her işin üstesinden gelir. Sevdiği erkeğe kayıtsız şartsız bağlanır. Birini sevdiğinde, gözü başkasını görmez. Aynı tutumu eşinden bekler. 
     Aldatılmayı asla kabul edemez. Zaten çok şüphe ettiği için de en ufak şeyi büyüterek acı çekebilir. Bu burcun kadınının ilişkilerini tanımlayan kelime adanmışlıktır. Kendisini ilişkisine adar ve hiçbir ilişkiye bitecek gibi başlamaz. Şen şakrak dış görünüşüne rağmen ürkek ve kırılgandır. Eşi onunla konuşurken çok dikkatli olmalıdır. Ağır sözleri kaldıramaz, tüm kederini içine atar, sonuçta hasta bile olabilir. 
     
     Yengeç Erkeği 
Annesi gibi bir kadın arar 
     Sahiplenicidir, kadını için her fedak rlığı yapabilir. Ancak şüpheci yapısı, beklediği sevgiden emin olmasını engeller. Bu onu zaman zaman huysuz ve müthiş kıskanç yapabilir. Tüm duyguları gibi güvensizlik ve kıskançlığını da gizlemeye çalıştığından bazı hareketlerine anlam verilemez. 
     O kadar ilgiye düşkündür ki, kendisinden ayrı geçirdiğiniz zaman bile kıskanır. Asla kırıcı olmaz ve gönül almayı çok iyi bilir. 
     Yengeç erkeği, annesine düşkündür. Bu sevgi, bazı ilişkilerde sorunlar yaratabilir. Annesine benzeyen, bakımlı, neşeli kadınlardan hoşlanır. Beraber olduğu kadın, anne şefkatiyle yaklaşmalı, ona hayatın hoş yanlarını gösterebilmelidir. Tartışma, onları evden kaçırabilecek tek şeydir. 
     Yengeç erkeğinin eşi, iyi yemek yaptığı gibi yemeyi de sevmelidir. Bu erkek, hazırladığı lezzetli yemeklerle eşine jest yapmayı sever. Evde yapılan arkadaş toplantıları, yemekler, onu dışarıdaki renkli hayattan daha çok çeker. Güvenilir, şefkatli, neşeli, sevgisini gösteren bir kadınla ömür boyu mutlu olabilir. 
     
Aşk ve Evlilik      Yengeç burcundakiler, çok duygusaldır ve şık oldukları zaman olaylara dikkatle yaklaşırlar. Kırılmaktan çok korkarlar bu nedenle partnerine kalplerinin kapılarını açmakta zorlanır, öncelikle ondan emin olmak isterler. İlişkiye bir kez başladı mı, bunun uzun süreli bir beraberlik olmasını isterler. 
     Yengeç, hemen harekete geçmez. Çünkü karşılık göreceğinden emin olmak ister. Bu nedenle onları pasif aşıklar olarak görebilirsiniz. 
     Düzenli bir ilişki ve aile özlemi çekerler. Aile onlar için dünyanın en önemli kavramıdır, bu kuruma değer verir ve korurlar. Eğer evliliklerinde bir problem varsa inatla bunu çözmeye çalışırlar. İlişkileri bittiği takdirde kırılır, yeni bir ilişkiye başlamakta güçlük çekerler. 
     Evlilikte Yengeç kadını, genellikle klasik ev kadınını oynar. Eşi dışarıdayken çocuklarıyla ilgilenmekten, ev işleriyle uğraşmaktan büyük mutluluk duyar. Yengeç erkeği ise eşinin ihtiyaçlarını karşılamaktan hoşlanır. Eşinin hislerini ve düşüncelerini dikkate alır. 
     
     YARIN 

</TEXT>
</DOC>
