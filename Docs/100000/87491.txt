<DOC>
<DOCNO> 87491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/ayas.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışın küçük güvercini Mihail 
</HEADLINE>
<TEXT>

Fener Rum Patrikhanesi’nden dünyaya barış mesajı... Dimitri-Hara Mardas’ın oğulları Mihail’in vaftiz annesi, Müslüman Türk kadını Ebru Şanver oldu... 
     YER Fener Rum Patrikhanesi... Dimitri - Hara Proteus çiftinin minik oğulları Mihail’in vaftiz töreni yapılmakta... Ancak diğer vaftiz törenlerinden bir farkı var bu törenin. Çünkü Mihail’in vaftiz annesi, Müslüman bir Türk kadını Ebru Şanver olacak. Mihail’in babası, Selanik’teki Aristotle Üniversitesi’nin ekonomi profesörlerinden Dimitri Mardas, bu şekilde dünyaya barış mesajı vermeyi amaçlamış. 
     
Elleriyle kuruladı      MÜSLÜMAN Türk kadını Ebru Şanver ile Yunan Panayotis Kutsikos’u vaftiz annebabası yapan törene, Yunanistan Başkonsolosu Panos Kalegeropulos, Rus Başkonsolosu Sergey Velichkin ve eşi Olga da katıldı. Aile dostu olan Mardas’ların küçük oğlu Mihail’in vaftiz annesi olan Ebru Şanver, "Küçük barış güvercinim" diye sevdiği bebeği kendi elleriyle kurulayıp giydirdi. Vaftiz törenini Metropolit Iakovos yönetti. 
     
Örnek olsun      YUNANİSTAN Başkonsolosu Panos Kalegeropulos da konuşmasında barış mesajları verdi "Bebeğin babası vaftiz annesi olmasını isteyince, Ebru Hanım patrikten izin almış. Patrik de severek kabul etmiş. Dinimiz açısından çok önemli bir mek nda, Müslüman bir Türk kadının vaftiz annesi olması iki dini buluşturdu ve ortaya dünyaya barış mesajı veren güzel bir tören çıktı. Umarım dünyadaki bütün toplumlara örnek olur." 
     



 YAŞAM 
















</TEXT>
</DOC>
