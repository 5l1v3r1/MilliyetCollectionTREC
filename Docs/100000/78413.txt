<DOC>
<DOCNO> 78413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/spo17.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hapoel-Siena Tel Aviv’de      FIBA, Montepaschi Siena’nın itirazını reddeti ve yarınki Hapoel - Siena maçının İsrail’in Tel Aviv kentinde oynanmasına karar verdi. İtalyan kulübü de İsrail’e gideceğini açıkladı. Öte yandan Siena, ligde Muller Verona’yı 75-66 yenip, dördüncü sıraya yükseldi. 
     
TMO şampiyon      BAYANLAR Hentbol Süper Ligi’nde TMO şampiyonluğa ulaştı. Play - Off mücadelesindeki son maçta Üsküdar Belediyesi’ni 30-28 mağlup eden TMO bir yıl aradan sonra tekrar ipi göğüslerken, Anadolu Üniversitesi ikinciliği elde etti. 
     
TSYD 39 yaşında      TÜRKİYE Spor Yazarları Derneği’nin 39. kuruluş yılı dün yönetim kurulu üyeleri, kurucular ve dernek üyelerinin katıldığı bir törenle kutlandı. TSYD İkinci Başkanı Esat Yılmaer, "Derneğimizin güçlenmesinde kurucularımız ve üyelerimiz büyük gayret gösteriyor. İnanıyorum ki TSYD daha da büyüyecektir, güçlenecektir" dedi. 
     
Milliler eksik      DÜNYA Kupası’na hazırlanan A Milli Takımımız’ın aday kadrosu, Şili ile Hollanda’da yapılacak özel karşılaşma için bugün İstanbul’da toplanacak, öğleden sonra da Florya Metin Oktay Tesisleri’nde çalışacak. Teknik Direktör Şenol Güneş’in sakat olan Rüştü’nün durumunu son kez gözden geçireceği, Hasan Şaş’ı ise kadrodan çıkaracağı öğrenildi. Milliler yarın Hollanda’ya gidecek. 
     



 SPOR 
































</TEXT>
</DOC>
