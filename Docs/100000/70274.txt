<DOC>
<DOCNO> 70274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'de kafeteryada yangın 1 ölü... 
</HEADLINE>
<TEXT>

     Kağıthane'deki bir kafeteryada çıkan yangında 1 kişi öldü. 
     Osmanpaşa Çiftliği Sokullu Caddesi Zarif Sokak üzerindeki 5 katlı Can Apartmanı'nın girişinde bulunan ''Kaptan Cafe''de, sabah saatlerinde henüz belirlenemeyen bir nedenle yangın çıktı. Yangın, olay yerine gelen itfaiye ekipleri tarafından kısa sürede söndürüldü. 
     Olayda, burada kalan işyeri ortaklarından Mehmet Aras Yiğitgiray hayatını kaybetti. 
     Bir süre önce eşinden boşandığı ve kafeteryada kalmaya başladığı belirtilen Yiğitgiray'ın, 2 çocuk babası olduğu, çocuklarından birinin askerde bulunduğu ve diğer oğlunun da bugün askere gideceği bildirildi. 
     Bu arada olay yerine gelen İstanbul Emniyet Müdürü Hasan Özdemir, konuya ilişkin bilgi alarak incelemede bulundu. 
     Yetkililer, yangının çıkış nedeninin araştırıldığını kaydettiler. 
     






</TEXT>
</DOC>
