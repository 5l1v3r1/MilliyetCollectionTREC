<DOC>
<DOCNO> 84513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/zbirand.html </URL>
<DATE> 2002/05/17/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Dans’a devam... 
</HEADLINE>
<TEXT>

     Lefkoşa 
     BM Genel Sekreteri Kofi Annan’ın Kıbrıs gezisi beklentilerin aksine hiçbir somut ve temele inen bir sonuç vermeden tamamlandı. 
     Kofi Annan, BM çevrelerinin deyimiyle, Rauf Denktaş’ı yerinden kıpırdatamadı. 
     Denktaş-Annan görüşmesi en ağırlıklı olanıydı ve görüşmelere yakın çevrelerin bana verdikleri bilgiye göre, adeta bir boks maçı gibi geçti. 
     Kofi Annan, elindeki 9 sayfalık bir metindeki görüşlerini açıkladı. Beklentilerini anlattı. Dolaylı şekilde Denktaş’ın esnekleşmesini istedi, çözümü engellediğini söyledi. 
     Annan’ın hem Klerides’e, ancak özellikle Denktaş’a verdiği mesajların başında "çözüm istiyoruz" vardı. Dikkati çeken nokta, BM, AB ve ABD’nin Kıbrıs konusunda tam bir cephe oluşturmaları. Denktaş’ın veya Türk tarafının giderek yalnızlaştığı. 
     Annan’ın üstünde durduğu, tarafların "kelimelerle tartışma, sloganlarla konuşmayı" bırakmaları. 
     Başka deyimle "bırakın şu egemenlik konusunu, sloganları bir yana atın" dedi ve görüşme yöntemlerini değiştirmeleri önerisinde bulundu. 
     Genel Sekreter, belki yazılı bir çözüm önerisinde bulunmadı ancak elindeki 
     9 sayfalık metni okuyarak, çözüme nasıl ulaşılması gerektiği konusundaki görüşlerini açıkladı 

</TEXT>
</DOC>
