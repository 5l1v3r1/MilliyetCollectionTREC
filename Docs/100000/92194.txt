<DOC>
<DOCNO> 92194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun24.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın muhtemel halefleri 
</HEADLINE>
<TEXT>

     Filistin lideri Yaser Arafat giderse yerine kim geçecek .. ABD Başkanı George Bush'un önceki gün, ancak Filistin halkının yeni liderler seçmesi halinde devlet kurulmasını destekleyeceğini açıklamasının ardından, Arafat'tan sonra kimin başkan olacağı tartışılıyor. 
     Arafat'ın bugüne kadar bir veliaht belirlememesine rağmen, Ahmed Korey, Marvan Barguti, Muhammed Dahlan ve Mahmud Abbas gibi isimler kulislerde Arafat'ın veliahtları arasında gösteriliyor. 
     
     AHMED KOREY 
     65 yaşındaki Korey, 1996'dan bu yana Filistin meclis başkanı. 
     Korey, 1993'te Oslo anlaşmaları müzakereleri sırasında Filistin heyetine başkanlık ediyordu. 
     Korey, 1968'den buyana Arafat'ın El Fetih örgütünün üyesi. İlk Filistin hükümetinde bakanlık görevi de yapan Korey, İsrail ile müzakarelerde başlıca arabuluculardan biri. 
     -MARVAN BARGUTİ- Şu anda İsrail'de bir cezaevinde bulunmasına karşın, Barguti'nin adı Arafat'ın veliahtları arasında geçiyor. El Fetih'in Batı Şeria'daki genel sekreteri olan Barguti'nın ismi özellikle İntifada hareketiyle parlamış. 
     15 Nisan'da Ramallah'ta İsrail ordusunca tutuklanan 43 yaşındaki 
     Barguti, birçok intihar saldırısını üstlenen El Aksa Şehitleri Tugayı'nın lideri olmakla suçlanıyor. 
     Barguti, iki devletin birlikte var olabileceğine ve İsrail birliklerinin işgal edilmiş topraklardan çekilmesinden sonra İsrail ile müzakere yapılması gerektiğine inanıyor. 
     İsrail cezaevlerinde 6 yıl kaldığından İbranice bilen Barguti, Filistin topraklarında Arafat ve Hamas lideri Şeyh Ahmed Yasin'den sonra en popüler üçüncü kişi. 
     
     MAHMUD ABBAS 
     Filistin Kurtuluş Örgütü'nün FKÖ en tecrübeli kişilerinden biri olan 67 yaşındaki Abbas, sürgünde Suriye'de büyüdü. El Fetih üyesi olan Abbas, bugün Arafat'ın sağ kolu olarak tanınıyor. 
     1980'den bu yana FKÖ'nün ulusal ve uluslararası ilişkiler 
     dairesinin başında bulunan Abbas, 1993'teki anlaşmadan önce Filistin müzakere stratejilerini koordine etti. Abbas'ın 1995'ten bu yana oturduğu Gazze ve Ramallah'taki lüks villaları hakkında yolsuzluk iddialarının çıkmasına yol açtı. 
     
     MUHAMMED DAHLAN 
     Gazze Şeridi'nin eski istihbarat şeflerinden Dahlan'ın yöntemleri, insan hakları örgütleri tarafından sık sık eleştirilmişti. 5 Haziran'da Arafat'ın yeni kabinesinde içişleri bakanlığı görevine getirilme beklentisiyle istifa eden Dahlan'a güvenlik alanında danışmanlık teklifi yapıldı, ancak kendisi bu teklifi henüz kabul etmedi. 
     Dahlan, İsrail tarafından radikal İslamcı grupları desteklemekle suçlanıyor. 
     





</TEXT>
</DOC>
