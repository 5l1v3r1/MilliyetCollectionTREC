<DOC>
<DOCNO> 50797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/ekonomi/eko01.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV indirimi beyaz eşya ve otoya 
</HEADLINE>
<TEXT>

Beyaz eşya ve silindir hacmi 1600 cc’nin altındaki otomobillerdeki Katma Değer Vergisi oranı yüzde 26’dan yüzde 18’e indiriliyor. KDV indirimi yıl sonuna kadar geçerli olacak 
     ELÇİN ERGÜN Ankara 

     Otomotiv ve beyaz eşyada yüzde 26’lık KDV oranı yüzde 18’e indiriliyor. KDV indirimine ilişkin kararname dün Bakanlar Kurulu’nda imzaya açıldı. 
     Kararname akşam saatlerinde de Köşk’e gönderildi. 1600 cc’nin altındaki motorlu taşıtlar, buzdolabı, çamaşır makinesi, televizyon, ütü gibi beyaz eşyalarda KDV oranı yüzde 18 olacak. 
     
     Yıl sonuna kadar geçerli 
     Kararname yıl sonuna kadar, yani iki ay süreyle geçerli olacak. Maliye Bakanlığı’ndan yapılan açıklamada, belli kesimlerde oluşan stokların azaltılabilmesi için yüzde 26’lık oranın 18’e çekildiği belirtilerek, "Bu uygulama, bütçedeki gelir hedeflerinde bir sapma yaratmayacaktır" denildi. 
     
Lüks malda indirim yok      KDV’si yüzde 18’e indirilen ürünler Klima, beyaz eşya, şofben, termosifon, elektrikli müzik alet ve ekipmanı, radyo, TV, video, 1600 cc’nin altındaki otomobiller, motosiklet, tıraş makinesi, manikür ve pedikür takımı, elektrikli su ısıtısı, elektrikli soba ve ev aletleri, video bant, CD, kablolu televizyon hizmetleri. KDV’si yüzde 26’da kalan ürünler Havyar, kürk, muzır yayınlar, mücevher, kıymetli metallerle kaplı sofra takımı, kordonsuz telefon, telsizli cihazlar, kamera, uzaktan kumanda ve çağrı cihazları, yat, kotra, ateşli silahlar, kristal sofra takımı, avize, kumar makinesi, oyun k ğıt ve aletleri, değerli maddelerden süs eşyaları, parfüm, makyaj müstahzarları, kristal ve cam seramiğinden ev eşyası. 
     
Sektör seçmek haksızlık’      İstanbul Sanayi Odası Başkanı Hüsamettin Kavi, ürün ve sektör ayrımı yapılmaksızın aynı oranda KDV indirimi uygulanmasını isterken, Ankara Ticaret Odası Başkanı Sinan Aygün sadece beyaz eşya ve otomobildeki indirimin haksızlık ve adaletsizlik’ olduğunu söyledi. 
     TÜRMOB Başkanı Mustafa Özyürek piyasayı canlandırmak için KDV’de genel olarak indirim yapılmasını istedi. Özyürek, "İlaç, sağlık ve kırtasiye harcamalarında yüzde 18 olan KDV oranı da düşürülmeli’ dedi 
     



 EKONOMİ 





















</TEXT>
</DOC>
