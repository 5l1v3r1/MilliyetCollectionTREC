<DOC>
<DOCNO> 78356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sontur05.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'de Türkiye aleyhine 5 bin başvuru oldu 
</HEADLINE>
<TEXT>

     Avrupa İnsan Hakları Mahkemesi'ne AİHM , Avrupa İnsan Hakları Sözleşmesi'nin ihlal edildiği gerekçesiyle Türkiye aleyhine yaklaşık 5 bin başvuru yapıldığı bildirildi. Başvurularda ilk iki sırayı, Güney Kıbrıs Rum Kesimi ile Güneydoğu Anadolu'da yaşayan vatandaşların yaptıkları alıyor. 
     Adalet Bakanı Hikmet Sami Türk, AK Parti Karaman Milletvekili Zeki Ünal'ın soru önergesini yanıtlarken, AİHM'e Türkiye aleyhine yapılan başvurular hakkında bilgi verdi. Türk, resmi olmamakla birlikte Türkiye aleyhine AİHM'e yaklaşık 5 bin bireysel başvuruda bulunulduğunu bildirdi. 
     Türk'ün verdiği bilgiye göre, AİHM, bugüne kadar Türkiye aleyhine 145, lehine ise 9 karar verdi. Delegeler Komitesi Türkiye aleyhine 12 
     karar verirken, 400 dava dostane çözümle sonuçlandı. AİHM, 57 davayı ''kabul edilemez'' bulurken, 13 dava ise çeşitli nedenlerle kayıtlardan silindi. 
     
     Güney Kıbrıs ilk sırada 
     Sonuçlananlar dahil olmak üzere başvuruların, yapıldığı kesimlere göre sınıflandırılması şöyle 
     
     
1-Güney Kıbrıs Rum Kesimi'nden................2250 2-Güneydoğu Anadolu'dan.......................1500 3-YAŞ kararlarıyla TSK'dan uzaklaştırılanlar....60 4-Devlet başvuruları.............................2 5-Parti kapatma ile ilgili başvurular............8 6-Mülteci başvuruları...........................23 7-Kamulaştırmayla ilgili başvurular............701 8-Sıkıyönetimden devir olunan ..................26 
     
     En çok şikayet adil yargılamadan 
     Yaklaşık 5 bin başvurunun yapıldığı Türkiye, en çok adil yargılanma hakkının ihlalinden dolayı şikayet ediliyor. 
     Başvuruların, Avrupa İnsan Hakları Sözleşmesi'nin maddelerine göre dağılımı ise şöyle oldu 
     
     
Yaşam hakkı......................................149 İşkence ve kötü muamele yasağı...................328 Hürriyet ve güvenlik hakkı.......................391 Adil yargılama hakkı ............................671 Suç ve cezaların kanuniliği ......................70 Düşünce, vicdan ve din özgürlüğü.................110 İfade özgürlüğü..................................171 Dernek kurma ve toplantı özgürlüğü................32 Hak arama özgürlüğü..............................212 Ayrımcılık yasağı................................124 Mülkiyet hakkı...................................701 Özel hayat, aile hayatı ve konut dokunulmazlığı..361 
     
     Ödenen ve ödenecek tazminat tutarı 
     Türkiye, aleyhine sonuçlanan davalar nedeniyle önemli miktarda tazminat ödedi. 15 Mart 2002 tarihi itibarıyla, Türkiye'nin, Türk lirasına çevrilerek ödediği tazminat miktarı 589 milyar 349 milyon 841 bin 598 lira, döviz olarak 171 bin 124 İngiliz Sterlini, 3 bin 516 ABD Doları ve 5 milyon 188 bin 181 Fansız Frangı oldu. 
     Türkiye'nin, döviz olarak ödeyeceği toplam tazminat miktarı ise 4 milyon 524 bin 668 İngiliz Sterlini, 1 milyon 84 bin 677 ABD Doları, 8 milyon 758 bin 567 Fransız Frangı. 
     





</TEXT>
</DOC>
