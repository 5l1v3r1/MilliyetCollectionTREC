<DOC>
<DOCNO> 75515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo10.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kings Hornets'i yendi, Hidayet 11 sayı, 6 ribauntla oynadı 
</HEADLINE>
<TEXT>

     ABD Profesyonel Basketbol ligi NBA'de Sacramento Kings, Charlotte Hornets'ı deplasmanda 92-87 yendi, Hidayet Türkoğlu ise 11 sayı attı. 
     Ligde play-off turunu garantileyen ilk takım olan Batı Konferansı Pasifik Grubu lideri Sacramento Kings, Doğu Konferansı Merkez Grubu üçüncüsü Hornets ile Charlotte'da karşı karşıya geldi. 
     Hornets'ın 7 maç süren galibiyet serisine son veren Kings'de, ilk 5'te sahaya çıkan Hidayet Türkoğlu, 28 dakikada 9 şuttan 4'ünü 
     değerlendirdi. 1 kez denediği 3 sayılık atışta isabet bulan Hidayet Türkoğlu, 2 serbest atışta da başarılı oldu. Hidayet, ayrıca 6 ribaunt aldı, 3 asist, 1 blok yaptı. Yıldız oyuncu Chris Webber 23 sayı ve 12 ribauntla en başarılı isim olurken, Vlade Divaç 17 sayı ve 10 ribaundla takımın üst üste 3. galibiyetini almasında yardımcı oldu. Bu galibiyetle Kings, Charlotte'da son 11 maçta 2. galibiyetini elde etmiş oldu. Hornets'da ise Jamal Mashburn 22 sayıyla en çok sayıyı üretti. Doğu Konferansı Atlantik Grubu beşincisi Washington Wizards, Merkez Grubu ikincisi Milwaukee Bucks'ı 107-98 yendi. Wizards'da, dizindeki sakatlık nedeniyle 12 maç kaçıran ve 4 gün önce sahalara dönen Michael Jordan, 34 sayıyla bu aradan sonra en iyi maçını çıkardı. Takımda Richard Hamilton, skora 24 sayı ekledi. Son 8 maçta 6. yenilgisine uğrayan Bucks'ta ise oyun dışı kalan Sam Cassell 18, Glenn Robinson da 16 sayı üretti. Takımda en çok sayıyı ise sonradan oyuna giren Greg Anthony 20 kaydetti. 
     
     
Sonuçlar şöyle Charlotte Hornets-Sacramento Kings 87-92 Boston Celtics-Dallas Mavericks 82-108 Orlando Magic-Indiana Pacers 114-106 New York Knicks-Minnesota Timberwolves 77-98 Miami Heat-Atlanta Hawks 92-80 Washington Wizards-Milwaukee Bucks 107-98 Detroit Pistons-Golden State Warriors 110-103 Phoenix Suns-Los Angeles Clippers 94-96 Seattle Supersonics-San Antonio Spurs 79-76 Los Angeles Lakers-Portland Trail Blazers 91-79 
     






</TEXT>
</DOC>
