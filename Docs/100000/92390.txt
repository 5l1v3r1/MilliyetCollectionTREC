<DOC>
<DOCNO> 92390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyalizm Küba'da "dokunulmaz" oldu 
</HEADLINE>
<TEXT>

     Küba meclisi, sosyalizmin ''değiştirilemez'' niteliğini anayasaya soktu. 
     Parlamentoda dün gece sona eren üç günlük olağanüstü oturumda, üyeler, sosyalist rejimin ''değiştirilemez ve geri döndürülemez'' olduğu hükmünü anayasaya sokan değişiklik önerisini oybirliğiyle kabul ettiler. 
     Oylamadan önce meclis kürsüsünden seslenen Küba lideri Fidel Castro, ''Burada söz konusu edilen şey, geleceği güvence altın almak, ülkemizin asla geriye gitmemesini sağlayacak ideolojik temelleri atmak...'' dedi. 
     ''Bu değişiklikle, teorik dahi olsa meclisin devrimin sosyalist karakterini değiştirebilme olanağı tamamen ortadan kaldırılıyor'' diyen Castro, böylece ''kapitalizme dönüş olasılığının tamamen ortadan kalktığını'' belirtti. 
     Castro'nun yardımcısı Carlos Lage de oylamadan önceki konuşmasında, tek parti yönetimini savundu. 
     Çokpartili rejimin ''düzenbazlık ve ikiyüzlülük'' olduğunu söyleyen Lage, ''Çokparticilik, kapitalist egemenlik sistemini sürdürmek için kurulan tuzaktan başka bir şey değil...'' dedi. 
     Castro'nun sağkolu Lage, ''Bizim herhangi bir partimiz yok daima bir tek partimiz olacak, o da Küba Komünist Partisi'dir...'' diye konuştu. 
     





</TEXT>
</DOC>
