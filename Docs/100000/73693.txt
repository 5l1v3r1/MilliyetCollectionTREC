<DOC>
<DOCNO> 73693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/ekonomi/eko04.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TL kazandıracak 
</HEADLINE>
<TEXT>

Morgan Stanley ekonomisti Riccardo Barbieri, Türk Lirası’na yatırım yapan yabancı yatırımcıların kazanacağını söyledi 
     EKONOMİ SERVİSİ 

     Dünyanın önde gelen finans kuruluşlarından Amerikan Morgan Stanley firmasının, Avrupa’da gelişmekte olan piyasalardan sorumlu ekonomisti Riccardo Barbieri, Türkiye’nin ekonomik görünümünün artan şekilde pozitif olduğunu belirterek, ekonomik reformların uygulanmasının önemini vurguladı. 
     
     Artık daha iyimseriz’ 
     Washington’da düzenlenen Amerikan Türk Konseyi’nin ATC 21’inci konferansında ’Bankacılık ve Finans’’ konulu panelde konuşan Barbieri, ’Arjantin’de yaşananların Türkiye’de olmasını beklemiyoruz. Artık daha iyimser hissediyoruz. Para politikalarına ilişkin reformlarda Türkiye çok cesaret verici adımlar attı’’ dedi. 
     
     Reformlar uygulansın 
     Barbieri, Türk ekonomisi için kilit önem taşıyan konunun, reformları kabul etmekten çok bunları uygulamada hayata geçirmek olduğunu söyledi. Yabancı yatırımları çekmenin önemine işaret eden Barbieri, "Herkesin üzerinde anlaştığı şey, Türkiye’nin ekonomik görünümünün daha pozitif olduğu yönünde. Türk Lirası’na yatırım yapanlar bu yıl kazanacak. Bu yıl yüzde 35 olan enflasyon hedefine ulaşılabilir mi Evet. Kısa dönemde belki belirsizlikler yaşanacak ancak uzun vadede iyimserlik var’’ diye konuştu. 
     
     



 EKONOMİ 

















</TEXT>
</DOC>
