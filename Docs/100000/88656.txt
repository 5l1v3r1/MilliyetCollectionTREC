<DOC>
<DOCNO> 88656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yasam/yas07.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya yolcu olsaydı 
</HEADLINE>
<TEXT>

İzmir’de iki tren çarpıştı. Banliyö treninin boş olması nedeniyle can kaybı olmadı, sadece maddi hasar var 
     İzmir’de bir yük treni ile yolcu almaya giden banliyö treni çarpıştı. Kazada ölen ya da yaralanan olmazken maddi hasar meydana geldi. Denizli’den Alsancak’a giden makinistler Yakup Pala ve Hüseyin Savaş yönetimindeki yük treni, Hilal semtinde iki hattın kesiştiği noktada, Basmane Garı’na yolcu almaya giden makinistler Süleyman Karakaya ve Hasan Çevik idaresindeki banliyo trenine yandan çarptı. Kazada, banliyo treninin lokomotif ve ön vagonu raylardan çıkarak yan yatarken, boş olması nedeniyle can kaybı ve yaralanan olmadı. Kazanın sinyalizasyon uyarısına uyulmamasından kaynaklandığı belirtildi. 
     



 YAŞAM 



















</TEXT>
</DOC>
