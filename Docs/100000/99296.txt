<DOC>
<DOCNO> 99296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yasam/yas01.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’yı keşfeden Vikingler miydi 
</HEADLINE>
<TEXT>

Bilim adamlarının üzerinde çalıştığı 15. yüzyıldan kalma harita tahrif edilmemişse, Vikingler Amerika’ya Kristof Kolomb’dan önce ayak basmış 
     DIŞ HABERLER SERVİSİ 

     Gerçek mi yoksa iyi bir taklit mi olduğu belirlenemeyen 15. yüzyıldan kalma bir Vinland haritası, Vikingler’in, Kristof Kolomb’dan önce Kuzey Amerika’yı keşfettiği iddialarını yeniden alevlendirdi. 
     Yayımlandığı 1965’ten bu yana bilim adamlarının gerçek olup olmadığını tartıştığı Ortaçağ haritası, 15. yüzyılda zaten bilinen, İskandinavya dahil Avrupa, Kuzey Afrika, Asya ve Uzakdoğu sınırlarını gösteriyor. Ancak Atlas Okyanusu’nun kuzeydoğusunda gösterilen Helluland, Markland ve Vinland’ın, Leifr Eiriksson ve Bjarni Herjolfsson adlı iki Viking tarafından 1000 yılında Kuzey Amerika’da keşfedilen ülkeler olduğu iddia edilince ortaya şu soru çıkıyor "Vikingler, Kuzey Amerika’yı Kolomb’dan 500 yıl önce mi keşfetti " 
     
Kesin Kolomb’dan önce      Birçok akademisyen, Vinland haritasının gerçek olması halinde, bunun Atlas Okyanusu’nun batı kıyılarındaki ülkelerin tarihini oluşturmak için kilit unsur olduğu konusunda fikir birliğine varıyor. 
     Amerikan Enerji Bakanlığı’na bağlı Brookhaven Laboratuvarı kimyagerleri ile bazı araştırmacılara göre, haritanın tarihi 11 yıl eksiği ya da fazlasıyla 1434’ü işaret ediyor. Bu da Kolomb’un Amerika’ya ayak basmasından 60 yıl önceye denk düşüyor. 
     Ancak Londra’daki University College’dan Profesör Robin Clark, mürekkep çizgilerini inceleyerek yaptığı çalışmasında, parşömene tamamen uygun sarımsı bir çizgiyle bir de siyah çizgi olduğunu saptıyor. Haritayı analiz eden Clark, Vinland’ı çizmekte kullanılan mürekkebin 1923’te bileşim haline getirildiğini, dolayısıyla da haritaya Vinland kısmının 20. yüzyılda eklendiğini ve sahte olduğunu iddia ediyor. 
     



 YAŞAM 




















</TEXT>
</DOC>
