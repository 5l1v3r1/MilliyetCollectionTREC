<DOC>
<DOCNO> 62776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko10.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon muhasebesinde uzatma kararı... 
</HEADLINE>
<TEXT>

     Sermaye Piyasası Kurulu'nun SPK , mali tablolarda ''enflasyon muhasebesine'' geçişte yılbaşında açıkladığı uzatma kararı, Resmi Gazete'de yayımlandı. 
     SPK'nın ''Konsolide Mali Tabloların Muhasebeleştirilmesi ve Yüksek Enflasyon Dönemlerinde Bu Tabloların Düzeltilmesine İlişkin Tebliğleriyle, uygulamanın yürürlük tarihi 1 Ocak 2003 tarihine kadar uzatıldı. 
     Ancak dileyen işletmeler, uygulamaya hemen başlayabilecek SPK'nın, ''Sermaye Piyasasında Konsolide Mali Tablolara ve İştiraklerin Muhasebeleştirilmesine İlişkin Usül ve Esaslar Hakkındaki Tebliği''nde, '' 31 Aralık 2001 tarihinde ve daha sonra sona eren yıllık ve bundan sonra gelecek ilk ara tablolardan geçerli olmak üzere, yayımı tarihinden itibaren yürürlüğe girer'' ibaresini içeren 23. maddesi değiştirildi. 
     Tebliğ, ''1 Ocak 2003 tarihinden sonra sona eren yıllık ve bundan sonra gelecek ilk ara mali tablolardan geçerli olmak üzere, yayımı tarihinde yürürlüğe girecek'' biçiminde değiştirildi. 
     Ancak dileyen işletmelerin, 31 Aralık 2001 tarihi ve daha sonrasında biten yıllık hesap döneminden başlamak üzere, bu tebliğ hükümlerini uygulamaya başlayabilecekleri öngörüldü. 
     ''Yüksek Enflasyon Dönemlerinde Mali Tabloların Düzeltilmesine İlişkin Usul ve Esaslar Hakkındaki Tebliğ''de de değişiklik yapıldı. 
     Buna göre, ''Yüksek enflasyon dönemlerinde mali tabloların hazırlanmasına ilişkin usul ve esasları belirlemektir'' şeklinde tebliğin amacını belirten, 1. maddesi yürürlükten kaldırıldı. 
     Bu tebliğin de 31 Aralık 2001 hesap dönemi için yürürlüğe girmesi öngörülürken, 1 Ocak 2003 tarihinden sonra biten yıllık ve bundan sonra gelecek ilk ara mali tablolardan geçerli olmak üzere yürürlüğe, yayımı ile birlikte gireceği belirlendi. 
     Öte yandan, dileyen işletmelerin 31 Aralık 2001 tarihinde ve daha sonra sona eren yıllık hesap döneminden başlamak üzere, bu tebliğ hükümlerini uygulamaya başlayabilecekleri ifade edildi. 
     SPK'nın iki tebliğinde yapılan değişiklikler, Resmi Gazete'nin bugünkü sayısında yayımlanarak yürürlüğe girdi. 
     






</TEXT>
</DOC>
