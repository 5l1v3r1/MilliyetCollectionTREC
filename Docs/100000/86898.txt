<DOC>
<DOCNO> 86898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/spo02.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
1907'de sorgulama 
</HEADLINE>
<TEXT>

Şirketleşme konusunda 1907 Fenerbahçe Derneği üyelerine bilgi veren Başkan Aziz Yıldırım ve yönetici Zeynep Sabancı sorular karşısında zaman zaman zor anlar yaşadılar 
     YALÇIN TÜRK 

     AZİZ YILMAZ 
Birleşik Fenerbahçeliler Vakfı Başkanı 
     ŞİRKETLEŞME ve halka arz, Fenerbahçe’nin dönüm noktası. Dünya kulübü olma yolunda adım atıp ilerleyen Fenerbahçe’nin şirketleşme ve halka arz çabalarına omuz vermek, her Fenerbahçeli’nin görevi. Proje gerçekleştiği andan itibaren, Fenerbahçe daha bir güvence altına girecek. Kulübün menfaatlerinin olduğu her adımın biz de yanında yer alırız. Parasal konularda hiçbir kuşkumuz ve sıkıntımız yok. 
     
     ŞEVKET YILMAZ 
Fenerbahçe 2000 Derneği Başkanı 
     ŞİRKETLEŞME ve halka arza kesinlikle karşı değiliz. Borçlanma konusu, kafamızda soru işareti. Ana sözleşmeye ne kadar borçlanılacağı yazılıyor mu Başkan borçlanmanın, şirket sermayesinin yüzde 10’unu geçmeyeceğini söyledi. Şirketleşme ve halka arz konusunda uzman kişilerden oluşan 10 kişilik bir ekip kurduk. Biz, her şeyin net olarak ortaya konmasını istiyoruz. 
     
     KAZIM BAYÜLKEN 
Kadıköy Grubu Lideri 
     BİR komite oluşturduk. Bu komite, hem Çırağan Sarayı’ndaki hem de Dereağzı’ndaki tanıtımı takip etti. Bu komite, gruba izlenimlerini aktardı. Biz de bu doğrultuda bir karar vereceğiz. Şu anda yanındayız ya da karşısındayız diye bir tavrımız yok. Şirket zaten iki yıldır var. Olay, halka arz meselesi. Kadıköy Grubu, Fenerbahçe Kulübü’nün lehine olacak hiçbir olaya hayır demez. 
     
     Sabancı’dan sitem 
     FENERBAHÇE’NİN halka açılması için 1 Haziran’da yapılacak kongre öncesinde üyeleri bilgilendirme turlarına başlayan Başkan Aziz Yıldırım ve şirketleşmeden sorumlu yönetici Zeynep Sabancı, 1907 Derneği’nde sıkıntılı dakikalar yaşadılar. Saatlerce süren toplantının sonunda Zeynep Sabancı’nın ellerinin titrediği ve "Kimse bize böyle soru sormadı" diye sitem ettiği de öğrenildi. 
     
     K r mı, zarar mı 
     ÖNCELİKLE şirketleşmenin maliyetinin k rlı mı, zararlı mı olduğu konusu araştırıldı. Dernek üyeleri, halka açılmadan gelen paranın ne tür yatırımlarda kullanılacağı konusunda da ayrıntı istediler. Özellikle şirketin borçlanma prensiplerinin kesin çizgilerle oluşturulması için yönetime uyarılarda bulunuldu. Şirket prensiplerinin mali konuda kulüp tüzüğü ile paralellikte olması istendi. 
     
     Üyeleri bilgilendirdi 
     BAŞKAN Aziz Yıldırım, halka açılmadan elde edilecek gelir ile numaralı tribünün yıkılıp, alış veriş merkezlerini de kapsayan bir proje ile yenileneceğini, Kenan Evren Lisesi’nin devir alınıp, bu alana da otopark ve spor salonu yapılacağını söyledi. Yıldırım, bu yatırımlarla, hisse sahiplerine dağıtılacak temettülerin üstünde gelir elde edeceklerini söyledi. 1907 Derneği kongrede üyelerini serbest bıraktı. 
     
Ortega’ya dönüş yasak      HENÜZ yönetim ile anlaşma yapmadığını açıklayarak, Sarı - Lacivertliler’i endişelendiren Ortega, sözleşme gereğince istemese de Fenerbahçe’ye gelecek. Arjantinli futbolcunun, River Plate ile yaptığı anlaşmada "Satıldığı kulüpte oynama mecburiyeti vardır" maddesinin bulunduğu öğrenildi. River Plate de, bu maddeyi göz önünde bulundurup, yıldız futbolcuyu Fenerbahçe’ye sattı. 
     ARJANTİN’DE River Plateli yöneticilerle bir araya gelen yönetici Ali Yıldırım, pazarlık sırasında ilginç izlenimler elde ettiğini söyledi. Yıldırım, "River Plateli bir yöneticinin En büyük zevkimi elimden aldınız. Onu seyredince rahatlıyordum’ sözlerini unutamıyorum. Ortega müthiş bir futbolcu" dediğini söyledi. Bu arada anlaşmanın Ortega’nın hemen imza atması halinde menajerinin, Parma ve River Plate’ten komisyonunu alamayacağı gerekçesiyle uzadığı öğrenildi. 
     
Lorant’ın gözü Bode’de      FENERBAHÇE Teknik Direktörü Lorant, yabancı transferinde Werder Bremen’de oynayan Marcus Bode’yi gündeme getirdi. Alman teknik adamın, Bremen’de birlikte çalıştığı yıldız futbolcuyla görüşüp, "Gelirim" yanıtını aldığı öğrenildi. Öte yandan Sakaryasporlu Tuncay’ın transferinin, bugün bitebileceği ifade edildi. 
     
Yabancılar için formül aranıyor      RAPAJC’TEN beklediği verimi alamayan Fenerbahçe, yıldız futbolcuyu, Simao ile birlikte elden çıkarabilmek için yol arıyor. Teknik Direktör Lorant’ın raporu doğrultusunda iki futbolcuyu da satma kararı alan yönetim, Avrupa’daki menajerleri harekete geçirdi. Sarı-Lacivertliler, transferde net adımlar atabilmek için, yabancı kontenjanını bir an önce boşaltmak hesaplarında. 
     
     



 SPOR 
































</TEXT>
</DOC>
