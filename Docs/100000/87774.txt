<DOC>
<DOCNO> 87774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/magazin/amag.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alican’ın yeni aşkı Meltem 
</HEADLINE>
<TEXT>

Genç işadamı Alican Ulusoy, çok farklı’ bir kız dediği sanatçı Meltem Cumbul’a şık oldu 
     YAŞAR ÇAKMAK 

     UZATMALI sevgilisi ünlü manken Deniz Akkaya’dan geçtiğimiz günlerde olaylı bir şekilde ayrılan genç işadamı Alican Ulusoy, gönlünün prensesini sonunda buldu. Ulusoy, birkaç gün önce bir arkadaş toplantısında tanıştığı ünlü sinema ve tiyatro sanatçısı Meltem Cumbul’a şık oldu. Alican Ulusoy, "Bu kez yaşamımda daha öncekilerden çok farklı bir kız var. Meltem’i, oyunculuğuyla, kişiliğiyle, aklıyla, güzelliğiyle bir bütün olarak beğeniyorum ve seviyorum" dedi. 
     
     Çalışanları, Ulusoy’u kutladı 
     ŞİMDİYE kadar Deniz Akkaya, Demet Şener gibi ünlülerle aşk yaşayan Ulusoy ile yeni sevgilisi Cumbul, "Spekülasyonlardan uzak kalmak istiyoruz, bu nedenle basının karşısına fazla çıkmak istemiyoruz. Arkadaşlığımız çok kısa bir süre önce başladı. İnşallah her şeyin en iyisi olur" diye konuştu. Uzatmalı aşkı Şevket Gözalan’dan ayrıldıktan sonra bir ara adı eski aşkı Burak Kut’la birlikte anılan Cumbul’la başlayan aşkı nedeniyle Ulusoy’u ilk kutlayanlar, Ulusoy Holding çalışanları oldu. 
     



 MAGAZİN 











</TEXT>
</DOC>
