<DOC>
<DOCNO> 90023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sondun19.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da bir ortaokulda 4 öğrenci hamile 
</HEADLINE>
<TEXT>

     Almanya'nın Oberhausen kentindeki Alstaden ortaokulunda 4 öğrencinin hamile olduğu bildirildi. 
     Bild gazetesinin internet sayfasında yayınlanan haberde, öğrencilerden 15 yaşındaki Anna'nın açıklamalarına yer verildi. 
     Anna, 7 aylık hamile olduğunu belirterek, ''Bebeğim kız olacak. 20 Eylül'de, yani benim 16. yaşgünümden bir gün önce doğması bekleniyor. 
     Babam önce çocuğumu aldırmamı istedi. Ama sonuçta onu ikna ettim'' dedi. 
     Anna, 18 yaşındaki erkek arkadaşından ayrıldığını, ancak genç babanın bebeğin bakım masraflarına ortak olacağını söyledi. 
     Anna'nın 42 yaşındaki annesi Heidi de, ''Bütün bunlara katlandığı için kızımla gurur duyuyorum. Bebeğini kucağıma alacağım günü iple çekiyorum'' diye konuştu. 
     Anna'nın yaz tatiline kadar okulda kalacağı, daha sonra meslek eğitimi alarak kuaför olmak istediği kaydedildi. 
     Haberde ayrıca, Almanya'da her yıl 18 yaşın altında 4800 gencin hamile kaldığı bildirildi. 
     





</TEXT>
</DOC>
