<DOC>
<DOCNO> 59825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/yazar/akyol.html </URL>
<DATE> 2001/12/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni yıla bakarken 
</HEADLINE>
<TEXT>

     YENİ yıla girerken, yaşamış olduğumuz süreçlere bakarak yaşayacağımız süreçleri tahmin etmek mümkün... 
     2001 ispat etti ki, sınırlarımızı kapatarak, kendi kabuğumuza çekilerek, kendi yağımızla kavrularak yaşamamız imkansız Otarşi çağı çoktan bitti 
     2001'de yaşadığımız ekonomi de, terör de, hatta Denktaş - Klerides buluşmaları da bilmem kaçıncı defa bu gerçeği gösterdi... 
     2001'in krizlerinden kurtulmak için düşünülen ve uygulanan politikalardan mesela ikisine hiç kimse itiraz edemez, 'emperyalizm' falan diyemez İhracatımız artmalı, ülkemize daha çok turist gelmeli... 
     Peki, dünyaya açılmadan, dünya zevklerine seslenecek bir kültürel açıklık ve yaratıcılık olmadan, atılgan bir özel sektör gelişmeden olur mu bunlar 
     Devletin hayat tarzlarına ve düşüncelere karışamayacağı bir demokrasi... Ve piyasa ekonomisi... 
     Küreselleşme de bu zaten İktisadi çıkarlar birbirine bağlanıyor, ortak değerler, kurumlar, zevkler oluşuyor, farklılıklara karşı hoşgörü gelişiyor. 
     Birleştirici bir süreç... 
     
     AMA çağımızın başka bir yüzü daha var. 
     Fareed Zakaria Newsweek'te yazıyordu 
     "Bir çözülme çağında yaşıyoruz. Yüzyılın başında dünyada 60 devlet vardı, şimdi çoğu küçük, fakir ve istikrarsız, 190 devlet var Küreselleşmenin ahenk ve bütünleşme yarattığından sık sık bahsedilir. Ama bu birkaç düzine güçlü ve sağlam ülke için doğrudur..." 
     Bunun dışındaki ülkelerde küreselleşme "hızlı değişim fırtınaları" yaratıyor, şiddetli çatışmalar ortaya çıkıyor, iktisadi gelişmenin ortamı sağlanamadığı için fakirlik artıyor ve 'küresel terör' örgütleri en çok bu tür ülkelerde yuvalanıyor... Son örnek Afganistan 
     Dahası, küreselleşmenin temelini oluşturan "bilginin, sermayenin ve malın serbest dolaşımı"nı terör örgütleri "ideoloji, para ve mühimmat" için kullanıyorlar 
     Böylece "çözülme çağı"nda etnik, dini ve ideolojik gruplar daha hareketli hale geliyorlar ve 'küresel' araçları kullanıyorlar bilgisayar dahil 
     
     FAREED Zakaria, Harvard profesörlerinden Stephan Walt'ın bir görüşünü aktarıyor 
     "Düzen güçleriyle düzensizlik güçleri, önümüzdeki yıllarda çarpışmak üzere çoktan beridir yerlerini almışlardır " 
     Henüz "daha iyi bir düzen" kurulamadı ve bu ikilem 21. yüzyılın en büyük dramı olacak sanıyorum. 
     Bu ikilemin sorunlarını 2002 ve izleyen yıllarda yaşayacağız. 
     Ekonomik gelişme din ve ideoloji alanlarında yumuşama yarattığı halde, etnik konularda bunu her zaman yapamıyor. Onun için irtica korkusu paranoyadır... Ama etnik ve kimlik sorunları önümüzdeki yıllarda önemini sürdürecektir 
     2002'de ve izleyen yıllarda da "hızlı değişimin yaratığı fırtınalar"a çok dikkat etmemiz gerekecek... Ve küçük grupların artan terör yeteneği yüzünden, güvenlik sorunları da gündemde olmaya devam edecektir. 
     Türkiye, "çözülme çağı"nın işte bu dinamikleri karşısında hem bütünlüğünü korumak, hem küreselleşmeden daha fazla pay alarak ekonomisini hızla geliştirmek zorundadır Ona göre yeni bir zihniyet, ona göre hukuk ve demokrasi. 
     
     







Yeni yıla bakarken 


Ben ve biz, galip... 


Sam Amca’nın en uzun yılı 


Geç bile kalındı 


IMF’ye ne veriyor, ne istiyoruz 


Yılbaşı dediğin... 


Sen de tıkla 


İyi yıllar, yeni yıllar 


Ben aslında 2001'i çok sevmiştim 


Bankaların biletini IMF kesmiş 


</TEXT>
</DOC>
