<DOC>
<DOCNO> 91399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun14.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Zirvesi Dünya Kupası maçı nedeniyle yine rötarlı başlayacak 
</HEADLINE>
<TEXT>

     İspanya'nın Sevilla kentinde yapılan AB Zirvesi'nin ikinci günü de, Dünya Kupası nedeniyle rotarla başlayacak. 
     İngiltere Başbakanı Tony Blair'in dün ülkesiyle Brezilya arasındaki karşılaşmayı izlemek istemesi üzerine iki saat geç baŞlayan zirve, bugün de İspanya ve Güney Kore arasındaki maçın tamamlanmasından yarım saat sonra başlayacak. 
     Cumhurbaşkanı Ahmet Necdet Sezer ve Dışişleri Bakanı İsmail Cem'in, AB üyesi ve diğer aday ülkelerle çalışma yemeğinde bulundukları sırada ise Türkiye-Senegal futbol karşılaşması oynanacak. 
     Liderler, zirvenin ikinci gününde, AB içindeki reform çalışmaları ve Avrupa Güvenlik ve Savunma Politikası AGSP gibi başlıkları ele alacaklar. 
     Zirvenin ikinci günkü oturumuna, Konsey'e reform çalışmaları hakkında bilgi sunacak Konvansiyon Başkanı Valery Giscard D'estaing de katılacak. D'estaing, daha sonra bir basın toplantısı düzenleyerek, Konvansiyon çalışmaları hakkında basın mensuplarının sorularını yanıtlayacak. 
     Cumhurbaşkanı Sezer ve Dışişleri Bakanı Cem'in de çalışma yemeğinin ardından, zirveyi bir basın toplantısıyla değerlendirmeleri bekleniyor. 
     





</TEXT>
</DOC>
