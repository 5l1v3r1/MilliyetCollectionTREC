<DOC>
<DOCNO> 77452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gun02.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgayı gören kaçsın 
</HEADLINE>
<TEXT>
Tsunamiyi merak eden canından olur 
Tsunami raporunda "İlk dalga centilmendir. Ama kıyıdan 150 metre uzaklaşmayan, ikinci dalgada ölür" denildi 
     ÖNAY YILMAZ İstanbul 

     Marmara Denizi’nde olası bir depremde kuzey ve güney kıyılarının "tsunami" etkisi altında kalacağı, TÜBİTAK’ın da kabul ettiği bir raporla belirlendi. 17 Ağustos Kocaeli depreminde İzmit Körfezi’nin de tsunami etkisi altında kaldığı yapılan araştırmayla ortaya çıkarıldı. İlk dalganın "centilmen dalga" olduğunu vurgulayan raporda, can kaybına yol açabilen ikinci ve üçüncü dalgalara yakalanmadan vatandaşların hızla kıyıdan uzaklaşması isteniyor. 
     
     2.5 metre öldürüyor 
     Uzmanlar, dalganın karada ilerleme hızının insanın koşma hızından daha fazla olduğunu hatırlatarak, "Tsunami dalgası yüzünden ölenlerin çoğu, merakının kurbanı oluyor. İlk dalgayı görür görmez, denizden en az 100 -150 metre uzaklaşmak gerekiyor" ifadelerini kullandı. ODTÜ’den Prof. Dr. Ahmet Cevdet Yalçıner’in yönetiminde hazırlanan raporda, "Dalganın tırmanma yüksekliği 2 metreyi geçerse tekne barınaklarında hasar ve mal kaybı beklenmelidir. Yükseklik 2.5 metreyi geçerse can kaybı da olur" denildi. Raporda ayrıca 17 Ağustos depreminin İzmit Körfezi’nde tsunami oluşturduğu ve "Bu dalga özellikle orta basende hareket etmiş, kuzey kıyılarda Tütünçiftlik ile Karamürsel arasında etkili olmuştur" ifadesi yer alıyor. 
     
Tsunami uyarısını kulak ardı etmeyin      Raporun, "korunma konusunda temel kurallar" bölümünde şu uyarılara dikkat çekiliyor 

</TEXT>
</DOC>
