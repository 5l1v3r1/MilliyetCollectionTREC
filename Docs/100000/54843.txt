<DOC>
<DOCNO> 54843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/spor/ysenay.html </URL>
<DATE> 2001/11/30/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Büyük gaf 
</HEADLINE>
<TEXT>

     Türkiye Kupası adı taşıyan ve kırk yıllık mazisi olan bu organizasyona "ANGARYA" adını layık gören sayın Mehmet Cansun'u şiddetle kınıyorum... Galatasaray gibi bir camiaya başkan olmuş kişinin her yıl yapılan ve kazanan takımlarımızın müzesine götürmekten onur duyduğu böyle bir saygın kupaya "PAF takımını götürün" görüşünde olmasını hayretle karşıladım. 
     Demek Romen Lucescu, sayın başkandan daha ileri görüşlü ve bu ülkenin adına daha saygılıymış ki, "PAF takımı ile çıkınız" görüşünü katılmıyor, elindeki en ekonomik kadroyla Erzurum'un karşısına çıkıyor ve şerefiyle yenilip, ayrılıyor sahadan... Futbol, rakibiniz kim olursa olsun, kaç karat değer taşırsa taşısın, daima üç sonuca da açık bir oyundur ve Dünya'da gördüğü ilginin her yıl artması da sürpriz sonuçlara dayananan oyun olmasından kaynaklanır... Öyleyse Türkiye Kupası'nı küçümser bir eda takılıp, Erzurumspor'u bileğinin hakkıyla kazandığı galibiyet sebebiyle incitmek neden ki .. Yoksa Galatasaray'ın büyüklüğünü vurgulamak adına mı yapıldı bu "BÜYÜK GAF" 
     Galatasaray'ın üç cephede vuruştuğunu, her dört beş günde bir birbirinden önemli rakiplerle oynayıp, Türkiye'ye çok büyük payeler kazandırdığını iyi bilip, takdir edenlerdeniz... Öyleyse böyle bir maç trafiğinin içinde, Bursa gibi, Erzurum gibi kazaların olması da futbolun doğasına uygun değil midir .. Bence Lucescu, Erzurum maçı sonrası en doğru teşhisleri yapmış ve forma verdiği yenilerin kafalarının henüz basmadığını, galibiyete inanarak oynamadıkları için kaybedildiğini söylemiştir oyunun... Gerçek budur bizce de... Bu gece İstanbulspor gibi ligin en tehlikeli rakiplerinden biriyle oynayacak olan Cim - Bom, hemen birkaç gün sonra da Barcelona gibi bir Dünya deviyle kapışacak ve alacağı sonuç belki de tarih sayfalarına mal olacaktır Türkiye ve Galatasaray adına... Öyleyse Lucescu, Erzurum önünde Sergen gibi bir virtü"zü, Arif - Bülent ve Hakan gibi aslarını "berbat hava koşullarını da düşünerek" oynatmamakta ne kadar da doğru yapmıştır. 
     Söylemek istediğimiz özüne gelirsek Mehmet Cansun kardeşimiz Türkiye Kupası'nı küçümseyerek tarif ederken yanlış yapmıştır... Türkiye Kupası, Şampiyonlar Ligi gibi milyon milyon İsviçre frangı doğuran bir uluslararası organizasyonu olmasa da, adı çok, ama pek çok yüksek değerleri ifade eden bir Türkiye organizasyonudur. Ve bu saygın turnuva adına öyle ulu orta konuşmalar da, küçümsemeler de Galatasaray Başkanı'na hiç mi hiç yakışmaz. 
     



 SPOR 





















</TEXT>
</DOC>
