<DOC>
<DOCNO> 53187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/sazak.html </URL>
<DATE> 2001/11/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Mumcu nereye koşuyor 
</HEADLINE>
<TEXT>

     ANAP Genel Başkan Yardımcı Erkan Mumcu'nun Başbakan Ecevit'e yönelik sözlerinin yol açtığı kriz, koalisyondan çok Mesut Yılmaz'ı ve partisini etkileyeceğe benziyor. 
     Mumcu'nun çıkışı nedeniyle yapılan yorumlar iki noktada toplanıyor 
     ANAP, iktidarda "muhalefet"e soyunarak gelecek seçimdeki şansını artırmaya çalışıyor. Bu nedenle Erkan Mumcu'nun üslubundaki sertliğe katılmasa da Mesut Bey bu tür eleştiriler yapılmasına göz yumuyor olabilir. Kaldı ki, kendisi de ANAP kongresinde orduyla arasını açma ve Başbakan'ı zor durumda bırakma pahasına, "ulusal güvenlik sendromu" tartışması başlatmış, matbaayı 300 yıl ülkeye getirmeyen zihniyetle, AB'ye karşı olanları aynı kefeye koymuştu. 
     Mumcu da, kalkınmayı köyden başlatma düşüncesinin "çağ dışı" olduğunu savunurken, Yılmaz'ın izinden gitmiş olmuyor mu 
     İkinci değerlendirme, Erkan Mumcu'nun çıkışının ANAP liderliğinden tamamen "bağımsız" gerçekleştiğidir. ANAP'ın son kongresinde en yüksek oyu alarak parti örgütünün başına getirilen Mumcu, reformist bir söylemle Yılmaz'dan sonraki döneme, geleceğe oynamaktadır. 
     Dolayısıyla Ecevit'e yönelik sözler, ANAP yönetimini rahatsız etmiş, Mumcu'ya "istifa" telkini başlamıştır. 
     Erkan Mumcu ile dün sabah telefonda görüşürken, "İstifa etmem. Partimin hukukunu savunmuş olmam niye istifamı gerektirsin ki" diye tepki gösteriyordu. 
     İzmir'deki toplantıda Ecevit için kullandığı üslubun ağır kaçtığını bu nedenle özür dileyebileceğini, ancak sertliğe yol açan sürecin geri planındaki olayların da dikkate alınmasını isteyen Mumcu'nun savunusu şöyle 
     "Kamu yönetiminde bir reform paketi hazırladık. Bakanlar Kurulu'nda devletin küçülmesi yönünde adımlar atıldı, Köy Hizmetleri de bunun içindeydi. Daha sonra Türk - İş Başkanı Bayram Meral Başbakanlığa çağırıldı ve merdivenlerde sanki bunu tek başına ANAP istiyormuş gibi partimize yüklendi. 
     Devlet Bakanı Mustafa Yılmaz'ın DSP Grubu'ndaki çıkışı ertesinde bu defa Yol - İş Sendikası bazı illerde ANAP binalarını bastı, eylem yaptı. 
     Eğer Türkiye için bir kamu reformunda anlaşıyorsak, yerinden yönetim ilkesiyle, yerel yönetimleri güçlendireceğiz. DSP'nin popülizmi karşısında ben de kalkınmanın köyden başlayacağı düşüncesine 21'inci yüzyılda hala inanılıyorsa bu görüş çağ dışıdır dedim. Üslubum sert kaçtı, Başbakan'ı direkt olarak hedef almayabilirdim." 
     Erkan Mumcu, "Koalisyona ya da partime karşı bir art niyet, özel bir hesap içinde değilim. Niyetleri sorgulamak yerine eyleme bakmak lazım. Ben çözüme pozitif katkı yapmaya çalışıyorum" diyor. 
     Bu sözler, "Mumcu nereye koşuyor " sorusuna yanıt. 
     Mumcu, dün Mesut Yılmaz'la görüştü. 
     İstifayı aklından bile geçirmiyordu. 
     Genç ve hırslı bir siyasetçinin kabineden ANAP zirvesine yolculuğunun finalini kamuoyu merakla izliyor. 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
