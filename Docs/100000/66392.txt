<DOC>
<DOCNO> 66392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun17.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk mamasında cam parçaları çıktı... 
</HEADLINE>
<TEXT>

     Belçika Gıda Güvenlik Ajansı AFSCA , dün gece, bir bebeğin, yediği mamada bulunan cam parçaları nedeniyle hastaneye kaldırıldığını açıklayarak, kamuoyunu uyardı. 
     AFSCA açıklamasında, çocuğun mama yerken yuttuğu cam parçasının 2 santim uzunluk ve bir santim genişlikte olduğu bildirildi. 
     Bebekler için satılan söz konusu gıda maddesi kutusundan, 3 santim uzunluğunda ve bir santim genişliğinde bir başka cam parçası ile çok sayıda küçük parçalar da çıktığı duyuruldu. 
     AFSCA, sorunlu bebek mamasını üreten ''Nutricia'' şirketinin, ''46719 49'' numaralı söz konusu ürün grubunu piyasadan çekeceğini ve soruşturma açacağını bildirdi. 
     Belçika Dağıtım Federasyonu da, sorunlu ürünlerin piyasadan toplatılması için harekete geçirildi. 
     






</TEXT>
</DOC>
