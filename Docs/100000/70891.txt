<DOC>
<DOCNO> 70891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun13.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askerleri sevgililerini kışlada misafir edebilecek 
</HEADLINE>
<TEXT>

     İngiltere Genelkurmay Başkanlığı, orduda görev yapan bekar askerlerin kız veya erkek arkadaşlarını kışladaki odalarında yatılı olarak ağırlayabilmeleri için gerekli düzenlemelerin yapılmasına başlandığı bildirildi. 
     Açıklamayı yapan General Sir Michael Walker, İngiliz ordusundaki liberalleşme hareketi çerçevesinde disiplin anlayışında da bazı yumuşamalar olacağını, bu çerçevede bekar kadın ve erkek askerlerin arkadaşlarını ağırlayabilmeleri için gecelik olarak kiralayabilecekleri motel türü yerler yapılmasının planlandığını ifade etti. 
     Uygulamanın şimdilik pilot olarak seçilen birkaç kışlada başlandığı, olumlu sonuç alınırsa yaygınlaştırılacağı bildirildi. 
     Uzun süreli evlilik dışı birlikteliği olan askerlerin, evli askerlerin oturduğu lojman türü yerlerde yaşamasına izin verilip verilmemesinin ise halen değerlendirildiği kaydediliyor. 
     İngiliz ordusunda bekar erkek ve kadın askerlerin sevgililerini odalarına getirmelerine izin verilmiyor, getirenler hakkında disiplin işlemi uygulanıyordu. 
     Yeni düzenlemeyle, son zamanlarda yoğunlaşan ordudan ayrılmaların da önüne geçebileceği umuluyor. İngiliz Genelkurmay Başkanlığı, asker sayısının 100 binin altına düşmemesi için çaba harcıyor. 
     






</TEXT>
</DOC>
