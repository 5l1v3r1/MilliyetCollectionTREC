<DOC>
<DOCNO> 56642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko22.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha yeni çıktı sahtesi yapıldı. 20 milyonluklara dikkat 
</HEADLINE>
<TEXT>

     Dolaşıma 5 Kasım tarihinde çıkan 20 milyon liralık banknotların sahtesi yapıldı. 
     Merkez Bankası'ndan edinilen bilgiye göre, tedavüle yaklaşık bir ay önce çıkan 20 milyon liralık banknotun A24 024360 seri sıra numaralı sahtesi ele geçirildi. 
     Vatandaşlardan ellerine geçen 20 milyon liralık banknotlara dikkat etmesi istendi. 
     Söz konusu sahte banknota ait özellikler şöyle sıralandı 
     Ön yüz 
     -Banknot ışığa tutulduğunda emniyet şeridi düz bir hat şeklinde görülmemekte. 
     -Portrenin bulunduğu alanda yer alan ve mor ışık altında görülmesi gereken 12 adet meşale motifi ile Atatürk'ün imzası görülmemekte. Mor ışık altında sarımsı yeşil ve kırmızı yansıma veren seri ve sıra numaraları herhangi bir yansıma vermemekte, kendi renginde görülmekte. 
     -Banknota her iki yüzden ışığa tutularak bakıldığında her iki yüzdeki bölümle birbirini tamamlaması gereken TCMB amblemi gerçeğine yakın olarak elde edildi. 
     -Banknot sadece ışığa tutulduğunda görülmesi gereken Atatürk portresinin daha küçük boyutlu filigranı, belli belirsiz ve dış yüzeye baskılı. 
     -Banknot yatay konumda göz hizasında ışığa tutulduğunda TC harflerinin gizli görüntüsü görülmemekte. 
     -Banknota açılı bakıldığında, oval motif altın sarısından yeşile doğru renk değiştirmemekte. 
     -Parmakla dokunulduğunda hissedilebilen kabartma baskı yok. 
     Arka yüz 
     -Parmakla dokunulduğunda hissedibilen kabartma baskı yok. 
     -Banknot ışığa tutulduğunda emniyet şeridi düz bir hat şeklinde görülmüyor. 
     -Banknot sadece ışığa tutulduğunda görülmesi gereken, Atatürk protresinin daha küçük boyutlu filigranı, belli belirsiz bir dış yüzeye baskılı. 
     -Diğer özellikler 
     -Banknot pamuk esaslı özel kağıda basılmadı ve kaygan. 
     -Mor ışık altında görülebilen kırmızı ve mavi kılcal lifler yok. 
     






</TEXT>
</DOC>
