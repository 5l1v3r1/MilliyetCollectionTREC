<DOC>
<DOCNO> 84957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/eko06.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gayrimenkul sektörü gurbetçi ile canlandı 
</HEADLINE>
<TEXT>

Gurbetçiler, 2001 yılında Türkiye’de yaptıkları harcamaların yüzde 20’sini gayrimenkule yaptı 
     Krizden büyük ölçüde etkilenen gayrimenkul piyasasını gurbetçiler canlandırıyor. 2001 yılında Türkiye’de 3.5 milyar dolara yakın harcama yapan gurbetçiler, bunun yüzde 20 oranındaki 657 milyon dolarlık bölümünü ev ve arsa alımı için gerçekleştirdi. 
     Devlet İstatistik Enstitüsü’nün DİE verilerine göre, yurtdışındaki Türk vatandaşları, 2001 yılında Türkiye’de 3 milyar 477.2 milyon dolarlık harcama yaptı. Gurbetçilerin, harcamalarının önemli bir bölümünü gayrimenkule yönelik olarak yaptığı belirlendi. Yurtdışındaki vatandaşlar, geçen yıl ev ve arsa alımı için 657.5 milyon dolarlık harcama yaptı. Gayrimenkule yönelik harcamalar, toplam harcamaların yüzde 20’sini oluşturdu. 
     Gurbetçilerin, büyük bölümü gayrimenkul alımlarından oluşan mal ve hizmetler için yaptıkları toplam harcamalar 2 milyar 68 milyon dolar oldu. Harcamaların, toplamdaki payı yüzde 62 oldu. Bunun 244.2 milyon doları giyecek ve ayakkabı, 160.3 milyon dolarını hediyelik eşya, 154.5 milyon dolarını mücevher harcaması oluşturdu. 
     



 EKONOMİ 
















</TEXT>
</DOC>
