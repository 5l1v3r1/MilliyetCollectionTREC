<DOC>
<DOCNO> 90290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız solu, sadece Paris'te ayakta kaldı... 
</HEADLINE>
<TEXT>

     Fransa'da genel seçimlerin ikinci turunda büyük hezimete uğrayan sol partiler, sadece başkent Paris'te ayakta kalmayı başarabildiler. 
     Resmi olmayan sonuçlara göre, Paris'te sol partiler, 21 milletvekilliğinden 12'sini kazandılar. Bu sonuçla sol partiler, tarihte ilk kez Paris'te sağ partilere karşı milletvekili sayısı bakımından üstünlük sağladılar. 
     Fransız solu, geçtiğimiz yıl yapılan yerel seçimlerde de, merkez sağ partinin kalesi Paris Büyükşehir Belediye Başkanlığını kazanmışlardı. 
     Bugün yapılan seçimler sonucu, daha önce sağ partiye bağlı üç milletvekilliğinin, sol partilere geçtiği bildirildi. 
     
     Komünist parti lideri mecyise giremedi 
     Fransız Komünist Parti Başkanı Robert Hue, genel seçimlerin ikinci turunda milletvekili olabilmek için yeterli sayıda oyu alamadı. 
     Paris bölgesinden adaylığını koyan Komünist Parti liderinin çok az bir farkla seçimi kaybettiği bildirildi. 
     Fransa'da, 1997 yılında yapılan genel seçimlerde 38 milletvekiliği kazanan Komünist Parti'nin, resmi olmayan sonuçlara göre, dün yapılan seçimlerde 20 ile 25 arasında milletvekilliği kazanması bekleniyor. 
     Öte yandan, İçişleri Bakanlığı'nın resmi açıklamasına göre, genel seçimleri açık farkla önde götüren sağcı ittifakın şimdiden mecliste salt çoğunluk için gerekli olan 289 milletvekili sayısını geçtiği belirtildi. 
     





</TEXT>
</DOC>
