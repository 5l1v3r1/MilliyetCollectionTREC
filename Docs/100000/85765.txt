<DOC>
<DOCNO> 85765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur30.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler'de uyuşturucu kaçakçısı polise ateş açtı... 
</HEADLINE>
<TEXT>

     Bahçelievler'de operasyon yapan narkotik polisine ateş açarak bir polis memurunu yaralayan saldırgan, uyuşturucu maddeler ve silahıyla birlikte ele geçirildi. 
     Alınan bilgiye göre, uyuşturucu çalışması yapan İstanbul Narkotik Şube Müdürlüğü'ne bağlı ekip, kokain maddesi satan bir kişi ile müşteri gibi davranarak irtibata geçti. 
     Kocasinan Mahmutbey Caddesi üzerindeki bir pastanede polis ile buluşan uyuşturucu satıcısı, durumu anlayınca silahını çekerek ateş açtı. 
     Olayda, polis memuru Mehmet Karslıoğlu 45 yaralandı. 
     Sağ kasık bölgesinden giren kurşunun kalçasından çıktığı ve daha önceden kalp rahatsızlığı bulunduğu belirtilen Karslıoğlu, kaldırıldığı Özel Büyük Anadolu Hastanesi'nden İstanbul Üniversitesi Tıp Fakültesi Hastanesi'ne sevk edildi. 
     Saldırgan ise yaklaşık 10 gram kokain, 250 civarında ekstacy adlı uyuşturucu hap ve 7.65 milimetre çapındaki tabancasıyla birlikte yakalandı. 
     





</TEXT>
</DOC>
