<DOC>
<DOCNO> 53219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/soneko12.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da evsiz sayısı artıyor 
</HEADLINE>
<TEXT>

     Dünyanın en büyük ekonomisi ABD'de evsiz sayısının artış gösterdiği bildirildi. 
     ABD'de evsizlerin sıkıntılarını hafifletmek için faaliyet gösteren Evsizler İçin Koalisyon adlı kuruluş, 11 Eylül saldırılarından sonra ülkenin büyük kentlerindeki evsiz sayısında büyük bir artış yaşandığını açıkladı. 
     Kuruluştan yapılan açıklamada, 11 Eylül'den sonra sadece New York'kta 80 bin kişinin işini kaybettiğini, işsiz kalanlardan bazılarının aynı zamanda evlerinden de olduğu belirtildi. Açıklamaya göre, New York'da barınacak evi bulunmayan insan sayısı 30 bine ulaşarak kent tarihinin en yüksek düzeyine çıktı. 
     ABD'nin San Fransisco, Los Angeles ve Boston gibi diğer büyük kentlerinde de 11 Eylül'ün ardından evsiz sayısında önemli artışlar görüldüğü kaydedidildi. 
     ABD'de sayısı giderek artan evsizlerin bir bölümü otellerde, sığınaklarda barınırken önemli bir kesimi de gerçek anlamda sokakta yaşıyor. 
     






</TEXT>
</DOC>
