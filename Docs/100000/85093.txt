<DOC>
<DOCNO> 85093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sonspo13.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan "Rui Costa ve Serginho kalıyor.." 
</HEADLINE>
<TEXT>

     İtalya'nın AC Milan Kulübü, Avrupa'daki birçok kulüp gibi Galatasaray'ın da transfer etmek istediği Rui Costa ve Serginho'nun satılamayacak futbolcular arasında olduğunu açıkladı. 
     AC Milan İkinci Başkanı Adriano Galliani, Shevchenko gibi Rui Costa ve Serginho'nun da kırmızı siyahlılarda ''satılamaz'' oyuncular arasında bulunduğunu söyledi. 
     Defans oyuncusu arayışında olduğu iddia edilen Milan'ın Parma'dan ayrılacak olan Cannavaro, Lazio'da oynayan Hollandalı Stam ile ilgilendiği öne sürülüyor. 
     Bu arada, Hollanda'nın Feyenoord takımından Tomasson'u transfer eden Milan, geçen yıl getirdiği Javi Moreno'yu Atletico Madrid'e sattı. 
     Moreno dışında Fabricio Coloccini'nin de İspanyol takımına 1 yıllığına kiralık gittiği bildirildi. 
     ABD'de hazırlık dönemi geçiren ve genç futbolcularını deneyen Milan, Dünya Kupası'nda İtalya ile aynı grupta bulunan Meksika Milli Takımı ile pazar günü oynadığı hazırlık maçını 2-1 kaybetmişti. 
     





</TEXT>
</DOC>
