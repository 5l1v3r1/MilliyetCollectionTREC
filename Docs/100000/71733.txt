<DOC>
<DOCNO> 71733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gun13.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı 
</HEADLINE>
<TEXT>
2002 ödülü Devlet Konservatuvarı’na 
     İSTANBUL Milliyet 

     Aydın Doğan Vakfı tarafından her yıl düzenlenen Aydın Doğan Ödülleri’nin 6’ncısı, klasik batı müziği dalında Ankara Devlet Konservatuvarı’na verildi. 
     Prof. İlhan Usmanbaş’ın başkanlığında Prof. Filiz Ali, Remzi Buharalı, Rengim Gökmen, Doğan Hızlan, Prof. Ersin Onay ve Prof. Özer Sezgin’den oluşan Seçiciler Kurulu 40 başvuruyu değerlendirdi. Kurul kararı alırken, "Ankara Devlet Konservatuvarı’nın batı musikisi ve sahne sanatlarının yayılıp benimsenmesi konusunda en köklü işleri başaran kurum olduğu gerçekleştirdiği köklü işleri, kurulduğu 1936’dan günümüze değin artan bir ivmeyle sürdürdüğü, Türkiye’nin bu alanlarda uluslararası sanat dünyasının eşit hak ve koşullarda ortağı olmasında temel kaynağı oluşturduğu gerçeğine dayandığını" belirtti. Kurul, yarışmayı düzenleyen Aydın Doğan Vakfı’na ödül tutarının H.Ü. Ankara Devlet Konservatuvarı’nın enstrüman gereksinimlerinde kullanılmak üzere, Konservatuvar Kültür ve Sanat Vakfı’na aktarılmasının uygun görüldüğünü de bildirdi. 2002 Aydın Doğan Ödülü’nün verilişi nedeniyle 16 Nisan 2002 Salı günü AKM Konser Salonu’nda bir tören düzenlenecek. Törende, 15 milyar liralık para ödülünün yanı sıra Aydın Doğan Ödülü’nü simgele-yen bir madalyon da verilecek. 
     



 GÜNCEL 























</TEXT>
</DOC>
