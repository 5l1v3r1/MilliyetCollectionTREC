<DOC>
<DOCNO> 74321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yasam/yas04.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık’ canavar çarptı, kaçamadı 
</HEADLINE>
<TEXT>

Önündeki motosiklete cipiyle vurup Aydın Ay’ı ölümle burun buruna getiren Mehmet Aslan, kazadan sonra gazladı’. Ancak bir şey unutmuştu plakasını 
     ŞAKİR AYDIN İstanbul 

     Range Rover marka cipiyle D-100 karayolunda hız yaptığı iddia edilen Mehmet Oğuz Aslan, önünde seyreden motosiklete çarpttı. Motosiklet sürücüsünün yaralandığı kazadan sonra kaçan Aslan’ı, çarpmanın şiddetiyle düşen plakası ele verdi. 
     Mehmet Oğuz Aslan, dün saat 04.00 sıralarında, D-100 karayolunda Bahçelievler istikametine gidiyordu. 34 KUT 31 plakalı cipiyle, Şirinevler mevkiinde aşırı hız ve dikkatsizlik sonucu, önünde seyreden Aydın Ay’ın kullandığı motosiklete çarptı. Aslan, kazadan sonra yaralıya yardım etmek yerine kaçmayı tercih etti. Aydın Ay ise kontrolden çıkan motosikletinin devrilmesiyle yaklaşık 40 metre sürüklendikten sonra, yol kenarındaki trafik levhalarına çarparak durabildi. 
     
     Kazaya imza attı 
     Kaza yerinde inceleme yapan polis, çarpmanın şiddetiyle düşen cipin ön plakasını buldu. Plakasının bildirilmesi üzerine polis ekipleri, sürücüyü yakalamak için harekete geçti. İlçe girişlerini tutan ekipler, kaza yerinden kaçan Mehmet Oğuz Aslan’ı, 15 dakika sonra Bahçelievler girişinde yakalayarak gözaltına aldı. Kuryelik yapan Ay’ın sağlığının ise iyi olduğu açıklandı. 
     



 YAŞAM 


















</TEXT>
</DOC>
