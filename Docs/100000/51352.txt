<DOC>
<DOCNO> 51352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/aeko.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyonda kardeş payı 
</HEADLINE>
<TEXT>

DSP’ye bağlı Köy Hizmetleri’ndeki personel fedak rlığı, ANAP’a bağlı DSİ ile MHP’ye bağlı Karayolları’nda da yapılacak. Bu kuruluşların bina ve arsaları da satışa çıkacak 
     SERPİL ÇEVİKCAN Ankara 

     ANAP lideri Mesut Yılmaz ve Devlet Bakanı Kemal Derviş’in Köy Hizmetleri Genel Müdürlüğü’nün KHGM lağvedilmesi konusundaki önerisiyle başlayan tartışma sürerken hükümet DSP kanadında rahatsızlığa yol açan operasyonu yumuşatmak için formül buldu. 
     KHGM’nin kapatılmaması, bölge müdürlüklerinin devri işleminin de çalışanları mağdur etmeyecek şekilde yaz aylarına bırakılmasına karar verilirken, aynı operasyonun ANAP’a bağlı DSİ ile MHP’ye bağlı Karayolları Genel Müdürlüğü’ne yayılması öngörüldü. 
     
     Liderler talimat verdi 
     KHGM’den sorumlu DSP’li Devlet Bakanı Mustafa Yılmaz’ın tasarruf önlemleri paketi içine alınmasına karşı çıktığı "kapatma" önerisine ilişkin gelişmelerin seyri dün DSP Grup Toplantısı’nda Başkan Bülent Ecevit’in "Köy Hizmetleri Genel Müdürlüğü kapatılmayacak" açıklamasıyla değişti. 
     Dün yapılan Bakanlar Kurulu toplantısında koalisyonu oluşturan partilerin liderleri konunun tartışılması ve KHGM’nün yanı sıra başta DSİ ve Karayolları genel müdürlükleri olmak üzere aynı durumdaki kurumların tasarruf operasyonuna tabi tutulması için çalışma yapılması talimatını verdiler. Bu kurumlarda çalışan personelin başta emeklilik olmak üzere çeşitli tedbirlerle azaltılması gündeme gelecek. 
     Bu talimat üzerine Başbakan Yardımcısı Hüsamettin Özkan, Devlet Bakanları Kemal Derviş ve Mustafa Yılmaz ile Maliye Bakanı Sümer Oral, Özkan’ın odasında bir zirve gerçekleştirerek konuyu ele aldılar. KHGM bölge müdürlüklerinin il özel idarelerine devredilmesi işleminin çalışanları mağdur etmeyecek şekilde okulların tatil olmasından sonraya bırakılması için ilke kararı alındı. KHGM’nin lağvedilmemesi, Genel Müdürlükte işten çıkarma işlemi yerine emekliliği gelenlerin ilişiklerinin kesilmesi formülü benimsendi. 
     
     Paniğe kapılmayın’ 
     DSİ ve Karayolları genel müdürlüklerinde aynı çerçevede bir işlem yapılması, bu kurumlara ait atıl durumdaki binalar ile kıymetli arsaların satışa çıkarılması konuşuldu. Başbakanlık Müsteşarı Ahmet Şağar başkanlığındaki komitenin bu konuda teknik çalışmayı yapması karara bağlandı. 
     Öte yandan KHGM’nin bağlı olduğu Devlet Bakanlığı ile Başbakanlık, çalışanlar tarafından telefon ve faks yağmuruna tutuldu. Devlet Bakanı Mustafa Yılmaz, kendisine ulaşabilenlere, "Paniğe kapılmayın. Sadece emekliliği dolanlar emekli edilecek" dedi. 
     
Özelleştirme kavgası çıktı      ELÇİN ERGÜN Ankara 

     Bakanlar Kurulu özelleştirme tartışmasına sahne oldu. Özelleştirmeden sorumlu Devlet Bakanı Yılmaz Karakoyunlu, "Borçlu kuruluşları bize devrediyorsunuz. Oldu olacak bizi Özelleştirme İdaresi ÖİB olarak Hazine’ye bağlayın" sözleriyle ekonomiden sorumlu Devlet Bakanı Kemal Derviş’e serzenişte bulundu. Derviş ise "Konuyu eşgüdümle halledelim" karşılığını verdi. 
     Karakoyunlu, demir - çelik işçilerinin sorunlarına değinerek, "İşçilerin primleri ve mali yükümlülüklerle ilgili sorunlar var. Hazine, demir - çelik işletmelerinin borcunu ödeyemedi. Şimdi aynı şeyi Şeker Fabrikaları için yapıyor. Biz bu kuruluşları borç ve zararları ile alıyoruz. Bu böyle yürümez" dedi. 
     
     Araya Yılmaz girdi 
     Özelleştirmeye devredilen kuruluşlarla ilgili olarak Hazine’nin mali yükümlülüklerini yerine getirmediğinden yakınan Karakoyunlu, "Oldu olacak ÖİB olarak bizi Hazine’ye bağlayın" dedi. Derviş’in yanıtı, "Bunları eşgüdümle hallederiz" oldu. Karakoyunlu da "Bu mesuliyeti idrak sorunudur" karşılığını verdi. Başbakan Yardımcısı Mesut Yılmaz, tartışmaya "Özelleştirmenin önünü açmak için yasa yapın" sözleriyle son verdi. 
     
     Bakanlara susun’ çağrısı 
     Toplantı sonunda Derviş gizli kalması gereken konuların basına yansımasından yakınarak, "Bu konular dışarıya yansıyor. Tam borç ödenecekken ve IMF buradayken bu tür gelişmeler yaşanıyor" dedi. Bakanlar Kurulu’ndan bu konuşulanların dışarıya sızdırılmaması konusunda ilke kararı alındı. 
     



 EKONOMİ 


















</TEXT>
</DOC>
