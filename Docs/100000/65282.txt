<DOC>
<DOCNO> 65282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko07.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KoçEce, alışverişin yönetimine talip 
</HEADLINE>
<TEXT>

     EVRİM ERGİN 

     Koç Grubu ile, Avrupa’nın en büyük alışveriş mağazaları inşası ve yönetimi şirketi, ECE’nin kurduğu KoçEce, Beylikdüzü ve Antalya Migros’ların işletimini üstlendi. KoçEce Genel Müdürü Sait Tosyalı, şirketin Ankara Migros’un yönetimini devralacağını, ayrıca Koç Grubu’na ait olanlar dışındaki alışveriş merkezlerinin işletimine de talip olduklarını belirtti. 
     KoçEce Merkez yöneticisi Matthias Brink ise Almanya’da birçok eski fabrika, okul ve tren istasyonunu büyük alışveriş merkezlerine dönüştürdüklerini ve Avrupa’da 60’a yakın projeye imza attıklarını hatırlatarak, "Türkiye’nin oldukça kalabalık ve genç bir nüfusu var. Bu da uzun vadeli düşünmemiz için en önemli gerekçe" dedi. 
     Brink, Ece’nin Otto Group, German Bank ve DaimlerChrysler gibi önemli grupların olduğunu ve KoçEce’nin bu açıdan önemli bir kanal vazifesi görebileceğini dile getirdi. 
     
     Okulunu açtı 
     Beylikdüzü Migros yöneticisi Yurdaer Kahraman da, Ece’nin Almanya’da üç yıllık bir okulu olduğunu, bu okulda Türkiye’den gönderilen dört öğrencinin eğitim aldığını söyledi. Kahraman, "Kendi yöneticimizi de kendimiz yetiştiriyoruz. Bu bir ilk" dedi. 
     



 EKONOMİ 























</TEXT>
</DOC>
