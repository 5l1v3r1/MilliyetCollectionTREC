<DOC>
<DOCNO> 72101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yasam/yas06.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne kurt ne Kangal en kralı KANİŞ 
</HEADLINE>
<TEXT>

İngiltere’de 15 bin köpek sahibi, 22 bin köpek ve tam 120 bin izleyicinin katıldığı yarışmanın birincisi, süslü bir Norveç kanişi oldu 
     DIŞ HABERLER SERVİSİ 

     İngiltere’nin Birmingham kentinde 111 yıldır aralıksız yapılan geleneksel Güzel Köpek’ yarışmasını bu yıl Norveç’ten gelen sevimli bir kaniş kazandı. Çeşitli ülkelerden 170 farklı türde binlerce köpeğin katıldığı yarışmada King adlı süslü Norveç kanişi büyük farkla birinci seçilirken, bir Retriever cinsi, bir İngiliz çoban köpeği, bir Fox Terrier ve bir Pekinois türü köpek de finale kalan en güzel köpekler’ arasında yer aldı. 
     
     Yarışma dört gün sürdü 
     Birmingham Ulusal Sergi Sarayı’nda yapılan yarışmaya 15 bin köpeksever 22 bin köpekle katıldı. 4 gün süren yarışmayı izleyenlerin sayısı da 120 bini geçti. 
     Geçen yıla kadar sadece İngiltere doğumlu köpeklerin katıldığı yarışmanın bir diğer özelliği, ilk kez bu yıl uluslararası kimliğe kavuşması oldu. Yarışmanın bu yıla kadar sadece İngilizler’in köpekleriyle sınırlı olmasının nedeniyse, ülkede uygulanan son derece sıkı karantina kurallarıydı. 
     



 YAŞAM 
























</TEXT>
</DOC>
