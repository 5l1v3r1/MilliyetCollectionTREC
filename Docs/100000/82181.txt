<DOC>
<DOCNO> 82181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/spor/spo07.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun ayaklandı 
</HEADLINE>
<TEXT>

Kırmızı-Beyaz-Siyahlı ekip, Malatya karşısında Ziya’nın golüyle yenik duruma düşüp, lige veda etme tehlikesiyle karşılaştı. On kişi kalmasına rağmen yılmadı, Kaptan Ercan gemisini kurtardı 
     YOZGAT ve Antalyaspor’un ardından küme düşecek son takımın kaderini çizecek maçta Samsunspor, yenik düşüp, on kişi eksik kalmasına rağmen istediğini aldı. Ev sahibi ekip, kritik maçın başında Ziya’nın golüyle şoka girdi. Rize’nin galip olduğu haberi ve peşinden Serkan Karababa’nın kırmızı görmesi tribünlere adeta bomba gibi düştü. Samsun, Kaptan Ercan’ın golüyle hayata döndü. Malatya’nın son dakikalardaki ataklarını savuşturup, kabustan uyandı. 
     
     Maçın karnesi 
     HAKEMLER Bülent Uzun, Birol Budan, M.Emre Eyisoy 
     SAMSUNSPOR Göksel 5 - Hakkı 5 , Ercan 8 , Adnan 6 - Serkan Karababa 3 , Mehmet Nas 5 , Celil 5 Mustafa Kocabey Dk.89 , Serkan Dökme 6 , Can 6 - Ertuğrul 4 Kenan Dk.59 4 , Mehmet Yılmaz 5 Phiri Dk.76 3 
     YEDEKLER Allum, Murat, Musa, Duro 
     MALATYASPOR Milosevski 6 - Tolga 5 , Mert 5 , Ziya 7 - Arsin 4 Löbe Dk.53 4 , Serkan 5 , Şakiri 4 Mithat Dk.70 4 , Cemal 5 Mehmet İpek Dk.83, Abdülkadir 6 - Evren 5 , Fazlı 5 
     YEDEKLER Hakan, İlkan, Lazerevski, Carlos 
     SARI KARTLAR Hakkı, Göksel Samsun 
     KIRMIZI KART Serkan Karababa Dk.27 
     GOLLER Ziya Dk.12 , Ercan Dk.45 
     
İnandık, başardık’      SAMSUNSPOR Teknik Direktörü Georgia Jovanovski, Malatya maçında büyük sıkıntı yaşadıklarını, ancak kümede kalmayı başardıkları için mutlu olduklarını söyledi. Makedon hoca, "Çok zor maç oldu. Erken gelen gol ve kırmızı kart nedeniyle zorlandık. Fakat kendimizi hemen toparladık. Ligden düşmeyeceğimize inanmıştık ve başardık" dedi. Maçtan sonra oyuncular stadda tur atarak, ligde kalmanın sevincini yaşadılar. 
     



 SPOR 

































</TEXT>
</DOC>
