<DOC>
<DOCNO> 62056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sondun04.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yılın adamı Usame Bin Ladin.. 
</HEADLINE>
<TEXT>

     Irak'ın resmi basın ve yayın kuruluşlarının 2001 yılı için düzenledikleri ankette, Usame Bin Ladin ''yılın adamı'' seçildi. 
     Anket, Irak Radyo ve Televizyon Kurumu'na bağlı İzleyiciler ve Dinleyiciler Merkezi ile iktidardaki Baas Partisi'nin yayın organı El Tavra Gazetesi tarafından ortaklaşa düzenlendi. 
     El Tavra Gazetesi, anket sonucunu birinci sayfasında duyururken, Usame Bin Laden'in fotoğrafına da yer verdi. 
     Ankete katılanların yüzde 93'ü, ''Amerikan hegemonyasını ve Afganistan'a düzenlenen saldırganlığı reddettiği için'' Bin Ladin'i ''yılın adamı'' seçti. 
     Deneklerin yüzde 98'i de, ABD'de 11 Eylül'de düzenlenen saldırıları, geçen yılın ''en önemli olayı'' olarak değerlendirdi. 
     






</TEXT>
</DOC>
