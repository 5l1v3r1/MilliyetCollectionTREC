<DOC>
<DOCNO> 78292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yasam/yas02.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaktan kaçtı ama kurtulamadı 
</HEADLINE>
<TEXT>

Eski sokak çocuğu Özgür, bir grup sokak çocuğunun kavgasını ayırmıştı.. Bu yüzden ona kin besleyen beş kişilik sokak çetesi, genç Özgür’ün canını satırla aldı.. 
     SABRİ SEVER İstanbul 

     Sefaköy’de, eski sokak çocuğu ve uyuşturucu bağımlısı Dursun Şentürk’ün sokaktan’ kurtardığı kardeşi Özgür 20 , sokak çetelerinin kurbanı oldu. 
     İnönü Mahallesi Dikmen Sokak’taki ayakkabı tamircisine önceki gün gelen sokak çocuklarından oluşan beş kişilik çete, kalfa olarak çalışan Özgür’ü dışarı çağırdı. Ardından çete üyeleri ile Özgür arasında tartışma çıktı. Tartışmanın büyümesi üzerine çete üyelerinden biri, çıkardığı satırla Özgür Şentürk’e saldırdı. Aldığı korkunç satır darbeleri ile ağır yaralanan Özgür, çevreden yetişen vatandaşlar tarafından hastaneye kaldırılırken yolda can verdi. 
     
     20 gün sonra askere gidecekti 
     Polis tarafından yakalanarak gözaltına alınan sokak çetesinin, daha önce bir kavgalarını ayırdığı için Özgür Şentürk’e kin beslediği öne sürüldü. 
     Yedi yıldır aynı ayakkabı tamircisinin yanında çalışan Özgür’ün hazırlık yaptığını belirten yakınları da, delikanlının yaşasaydı 20 gün sonra asker ocağına teslim olacağını söylediler. Şentürk’ün cenazesi dün yakınlarınca Adli Tıp’tan teslim alınarak, toprağa verilmek üzere memleketi Sinop’a götürüldü. 
     
Kardeşimi, bana özenenler öldürdü’      Kardeşini öldürenler gibi yıllarca sokaklarda yaşadıktan sonra cezaevine düşen ve Bayrampaşa Cezaevi eski Savcısı Necati Özdemir’in teşvikiyle sokaklardan kurtulan ağabey Dursun Şentürk de, korkunç cinayetle yıkıldı. Eski yaşantısına dönmeyeceğine dair adalete verdiği sözden vazgeçmeyeceğini, kardeşini öldürenlerin cezasını da adaletin vereceğini söyleyen ağabey Şentürk, acısını da şu sözlerle dile getirdi "Şimdi Necati Özdemir’in yanında çalışarak hayatımı sürdürüyorum. Sokakta yaşayanlara örnek olmaya çalıştım. Kardeşimi sokaklardan kurtardım. Ama ne acıdır ki, bu halime değil, geçmiş halime özenenler kardeşimi benden aldı." 
     



 YAŞAM 










</TEXT>
</DOC>
