<DOC>
<DOCNO> 54973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/ekonomi/eko08.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Grubu Honda’dan çekiliyor 
</HEADLINE>
<TEXT>

     Sabancı Holding’in Toyota’daki hisselerini Japon ortağına devretmesinin ardından Anadolu Grubu da Honda’dan çekiliyor. Gizli biçimde uzun süredir devam eden pazarlıklarda sona yaklaşıldığı öğrenildi. 
     CNBC - E’nin haberine göre Anadolu Grubu yarısına sahip olduğu Anadolu Honda Otomobilcilik AŞ’deki yüzde 50 hissesinin yüzde 47’lik bölümünü Japon ortağına satıyor. Aynı operasyon Honda’nın motorsiklet bölümünde de yapılacak. Motorsiklet bölümünün de yarsına sahip olan Anadolu Grubu hisselerini yüzde 2 oranına kadar düşürecek. Anadolu Grubu’nun devredeceği hisselere biçilen rayiç bedel ise 40 milyon dolar oldu. Anadolu Grubu yetkililerinin önümüzdeki hafta Japonya’ya giderek satış işlemini resmileştirmesi ve ardından hisse devrinin açıklanması planlanıyor. 
     
Anadolu Grubu doğrulamadı      TÜSİAD Başkanı Tuncay Özilhan’ın Yönetim Kurulu Başkanı olduğunu Anadolu Grubu ise kulislerde konuşulan satış haberini doğrulamadı. Anadolu Honda Otomobilcilik AŞ Satış ve Pazarlama Müdürü Ümit Karaarslan, Anadolu Grubu ile Honda’nın işbirliğinin devam edeceğini söyledi. Karaaslan, "Şirket olarak böyle bir satış niyetimiz yoktur. Otomobil üretimi artarak devam edecektir" dedi. 
     



 EKONOMİ 












</TEXT>
</DOC>
