<DOC>
<DOCNO> 96461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy04.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mıymıntı adam seni görmek istemiyorum 
</HEADLINE>
<TEXT>

DSP’li Gülay, telefonda kendisine "Seni Bülent’in yanında görmek istemiyorum" diyen kadının Rahşan Hanım olduğunu düşünüp istifa etmiş 
     GÜNSELİ ÖNAL Ankara 

     Anneler gününde bir demet çiçekle Ecevitler’i evinde ziyaret eden Hasan Gülay’ın istifası bilmeceye dönüştü. İstifasından birkaç dakika önce Devlet Bakanı Melda Bayer, Grup Başkanvekili Aydın Tümen ve İstanbul Milletvekili Erol Al ile Başbakanlık Konutu’na giden ve Ecevit ile görüşen Gülay, TBMM’ye dönünce cep telefonu çaldı. 
     Telefonu açtığında çok sinirli olduğu belli olan bir kadın sesi, "Mıymıntı adam. Senin Başbakanlık Konutu’nda ne işin var Seni Bülent’in yanında görmek istemediğimi bilmiyor musun Ne hakla oraya gidiyorsun" diye azarladı. Ecevitler’e bağlılığını "Bir Ecevit’i, bir de GS’yi tartıştırmam" sözleriyle dile getiren Gülay, Rahşan Ecevit’in bu sözlerini duyunca neye uğradığını şaşırdı. 
     
     Or- An’a sokulmamıştı 
     Rahşan Ecevit son olarak, MGK toplantısına hasta olan Ecevit’in yerine katılan Gülay’ı, bilgi vermek için geldiğinde Or - An’daki çalışma ofisine sokmadı. Bu sözlere çok içerleyen Gülay, hemen odasına gidip istifa dilekçesi yazdı ve TBMM Başkanlığı’na gönderdi. 
     Bu kez şaşırma sırası Rahşan Ecevit’e geldi. Ecevit, "Kendisini anneler gününden bu yana görmedim, hiç konuşmadım. Telefon eden ben değildim" dedi. İstifaya yol açan kadının kim olduğu ise hala meçhul. 
     



 SİYASET 


















</TEXT>
</DOC>
