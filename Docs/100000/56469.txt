<DOC>
<DOCNO> 56469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/soneko16.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim ayında sanayi üretimi geriledi 
</HEADLINE>
<TEXT>

     Aylık sanayi üretim endeksi bu yılın Ekim ayında, geçen yılın aynı ayına kıyasla yüzde 13.5 azalış gösterdi. 
     Devlet İstatistik Enstitüsü'nün DİE , ''Aylık Sanayi Üretim Endeksinin 2001 Yılı Ekim Ayı Sonuçları'' açıklandı. 
     Verilere göre, toplam sanayi üretimindeki yüzde 13.5'lik azalış, ana sektörlerden Madencilik sektöründe yüzde 23.4, imalat sanayiinde yüzde 13.9, elektrik, gaz ve su sektöründeki ise yüzde 3.7 düzeyinde gerçekleşti. 
     Bu yılın 10 aylık ortalamaları dikkate alındığında da, sanayi üretimi geçen yılın aynı dönemine kıyasla yüzde 8.1 geriledi. 
     10 ayda Madencilik, imalat, elektrik, gaz ve su sektöründeki 
     üretim gerilemesi, sırasıyla yüzde 6.9, yüzde 8.9 ve yüzde 2.2 oldu. 
     
     Alt sektörlerde durum 
     Alt sektörlere bakıldığında da, Ekim ayında sanayi üretimi, geçen yılın aynı ayı ile kıyaslandığında, madencilik ve taş ocakçılığında yüzde 23.4, maden kömüründe yüzde 7.9, ham petrol ve tabii gaz üretiminde yüzde 14.5, metal cevherinde yüzde 27.9, diğer madencilikte yüzde 49.3 düşüş görüldü. 
     İmalat sanayiinde alt sektörler bazında, üretim düşüşleri şöyle 
     ''Gıda ürünleri ve içecek imalatı yüzde 7.4, tekstil ürünleri yüzde 5.7, giyim eşyası yüzde 11.4, derinin işlenmesi, bavul ve çanta yüzde 29.4, kağıt ve kağıt ürünleri yüzde 14.6, basım ve yayım imalatı yüzde 38.8, Kok kömürü rafine edilmiş petrol ürünleri yüzde 4.9, Kimyasal maddeler ürünleri imalatı yüzde 15.7, Plastik-kauçuk ürünler imalatı yüzde 15.4, metalik olmayan diğer maddeler yüzde 23.4, makina ve teçhizat yüzde 27.7 Büro muhasebe bilgi işlem imalatı yüzde 74.6, tıbbi hassas ve optik aletler yüzde 19.1, taşıt araçları yüzde 54.9,diğer ulaşım araçları yüzde 77.3, mobilya yüzde 12.2.'' 
     Alt sektörler içinde, ağaç ve mamülleri, tütün ve ürünleri sanayi ile ana metal sanayinde ise minimum üretim artışları görüldü. 
     






</TEXT>
</DOC>
