<DOC>
<DOCNO> 54623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/guncel/gun02.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kalbi ile yaşayacak 
</HEADLINE>
<TEXT>

Ercan Yılmaz’a beyin ölümüne karar verilen Fadime Doğan’ın kalbi nakledildi. Yılmaz’ın durumu iyi... 
     AYŞEGÜL AYDOĞAN İstanbul 

     İzmir’deki Ege Üniversitesi Tıp Fakültesi’nde beyin ölümüne karar verilen Fadime Doğan’ın 37 kalbi, Ercan Yılmaz’a 25 hayat verdi. Koşuyolu Kalp Eğitim ve Araştırma Hastanesi’nin listesinde altı aydır organ bekleyen Yılmaz’a mutlu haber önceki gün geldi. Doğan’ın İzmir’den getirilen kalbi, iki yıl önce geçirdiği kalp krizine bağlı olarak kan yetmezliği çeken Yılmaz’a nakledildi. Ankara’da tesisatçılık yapan bir çocuk babası Yılmaz’ın durumunun iyi olduğunu, solunum cihazından çıkarılacağını belirten doktorlar, 2- 3 hafta daha yoğun bakımda kalacağını söyledi. 
     Büyük sevinç yaşayan ve şükran borçlu olduğu Doğan’ın ailesiyle tanışmak istediğini belirten baba Hasan Yılmaz ise şunları söyledi "Organ bağışı kutsal bir görev. Bizim durumumuza düşen bilir. Organlarımı bağışlamak istiyorum." 
     



 GÜNCEL 


















</TEXT>
</DOC>
