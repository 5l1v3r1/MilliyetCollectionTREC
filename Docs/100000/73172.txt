<DOC>
<DOCNO> 73172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/magazin/yazdud.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyaka’da eğlence tam gaz 
</HEADLINE>
<TEXT>

Ege Palas’da Panorama, Haşmet Bar, Salzburg Cafe, Ukala’da Ersin, Hancı’da Gülay, Outside, modada Kemas, Ristorante Mario Plaza, Sokaki, Çeşme’de Balıkçı Hasan, Wine Plaza Bar, Delice 
     İzmir’de kaldığım 4 gece, 5 gün süresince Alsancak, Karşıyaka, Güzelyalı, Kemeraltı ve Çeşme’de ne kadar in’ mekan varsa dolaştım. Çocukluğumun geçtiği Kemeraltı, Hisarönü’nde, aile dostumuz, Sinyor Ayakkabı’nın sahibi sevgili Cemal Olt ile karşılaştım. Birlikte ağabeyi Barbaros’un Hisarönü’ndeki Bayciğit Cafe’sine gittik. Cıvıl cıvıldı. Valla Cemal kolit falan dinlemedi, özel kokorecinden dürüm yaptırıp yedirdi. Çay, kahve ve her çeşit tostun satıldığı Bayciğit özellikle Kemeraltı esnafının gittiği bir yer. Fiyatları da çok ucuz. Telefon numarası 0232 441 51 47. Ardından Kemas’ın sahibi Kemal Subaşı’nın düzenlediği mini defileyi izledim. Kemal bu yıl buruşuk eteklerin, çingene bluzların moda olduğunu söyledi. Renklerde ise beyaz, mavi, pembe varmış. Bütün kıyafetlerde fırfır ve güpür dantel olacakmış. Akşam Ege Palas Oteli’nin sahibesi sevgili Semra Zorlu ile randevum vardı. Burada da maşallah eğlence tam gaz. Ben buranın en çok Salzburg Cafe Patisserie’sini seviyorum. Piyanist İlker’in müziği, hafta içi her gün set mönü, muhteşem tatlı, tuzlu pasta ve börekler sizi çekiyor zaten. Özellikle ıspanaklı böreğine bayılıyorum. Semra ile daha sonra Panorama Restaurant’a çıktık. Mönü zengin. Burası İzmirliler için çok özel bir yer. Önemli geceler, düğün davetleri için Panorama ideal. 
     
     Ünal Usta herkesin kesesine uygun tam 8 çeşit ziyafet mönüsü hazırlamış. 18 milyondan başlıyor, 40 milyona kadar çıkıyor. Seren ve Ergun’un yaptıkları müzik de hoş. Ardından Haşmet Bar’a geçtik. Doyulmaz manzarası ile İzmir Körfezi ayaklarınızın altında... İzmir’de eğlence gerçekten ucuz ve güzel. Ege Palas’ın telefon numarası 0232 463 90 90. Çıkışta Asuman Krause, Uğurkan Erez, Çağla Şıkel, Murat Mısırlı ve pek çok mankenin eğlendiği Gazi Kadınlar Sokağı’ndaki Karafaki Meyhane’ye gittim. Beyoğlu’ndaki Karafaki’nin sahibi sevgili Göksel Sunter, Karafaki ismini televizyonlardan duymuş. Benim de İzmir’de olduğumu öğrenince telefon açtı "Yahu duyunca şok oldum. Dava açıyorum, isim hakkı benim. Ayrıca bu yaz Çeşme ve Bodrum’da şubelerini açacağım" dedi. Bilemem artık. Karafaki çıkışı Karşıyaka yolu üzerinde, İzmir’in en popüler diskolarından olan Outside’a gittim. Sahipleri Metin Köroğlu ve Murat Çehreli ile yaz projelerini konuştuk. Bu mekanı yıllardır, popüler playboy Altuğ Peker işletir. Tıklım tıklımdı. Şef Mustafa Çalışkan hemen ne içeceğimi sordu. Suyla idare ettim. DJ Cüneyt ise İzmir müşterisine pek hitap etmiyor gibi. Güvenlikçiler Yavuz ve Deniz, sağolsunlar çok ilgilendiler. İzmir’in popüler işadamı ve baba dostum Erol Çehreli’nin tahsis ettiği Mercedes’e bindirdikleri gibi beni eve gönderdiler. 
     Saat 03.30’du, annem duymasın. 
     
Sokaki’de eski dostlar, Mario Plaza ve Ukala Meyhane      Alsancak’da şık bir yer açılmış Sir Winston Tea House’. Sahipleri çok cici insanlar Murat Girginç, Davut Mayruk. İzmir’in sosyetik hanımları buradaydı. Garsonlar pırıl pırıl ve güleryüzlü. Bizim masaya Türker servis yaptı. Aromalı siyah, yeşil, meyve ve bitki çayları pek zengin. Sunum çok hoşuma giti. Ayrıca kahve, dondurma, ev yapımı pasta çeşitlerini bulabilirsiniz. Soğuk sandöviçler, tost, salata ve kruvasan çeşitleri de var. Fiyatlar normal. Şık hanımlar, beyler sıra bekliyorlardı. Ben naneli yeşil çay, kardeşlerim Sir Winston’un klasik harmanından içtiler. Ortaya ev yapımı browni ile cheesecake geldi 11 milyon. Çok şık ve günün her saatinde gidebileceğiniz bir yer. Telefon numarası 0232 421 88 61. Akşam methini çok işittiğim Karşıyaka Mavişehir EGS Park’ın içinde yer alan İtalyan lokantası Ristorante Mario Plaza’ya gittik. Mekanın sahibesi Nazan Hanım karşıladı bizi. Burada 5 kişilik bir grup muhteşem bir nostaljik müzik ziyafeti çekiyor. Öğle yemeği için çok ekonomik mönüleri var. Balık, tavuk, İtalyan salatası ve pizzadan meydana gelen bu set mönülerin fiyatları da komik 4-5 milyon. Cuma gecesiydi ve 300-350 kişilik mekan doluydu. Servis ve sunum şık, dekor iç açıcı, tuvaletler pırıl pırıl. Ben İtalyan köfteli tagliatelli, konuğum tavuklu, brokolili, farfalla yedi. Ortaya kum midyeli spagetti söyledik. Birer duble de rakı içtik. Her türlü yerli ve yabancı içki, kaliteli şarap var mönüde. 25 yıllık dostum Nedim Demirağ yer ayırtmıştı, hesap almamalarını söylemiş. Ne kadar ısrar ettiysem de sadece bahşiş verebildim. Telefon numarası 0232 324 37 34. Kadim dostum, fotoğraf duayeni Erol Atar artık bir İzmirli. Mavişehir’de oturuyor. Erol, sevgili yeğenleri Onur-Fatih Erbakan’ın Mavişehir’de açtıkları ve eğlencede popüler olan Sokaki’sine davet etmişti. Mario Plaza’nın hemen karşısında, iki adımda gittik. Burası da tıklım tıklımdı. 5-6 milyona çıkabiliyorsunuz. Özel yemekleri arasında olan domates soslu, greek köfteden meydana gelen sahanaki’ 3 milyon 900 bin lira. Bira da 2 milyon. Sabaha kadar açık. Eğlence Sokaki’de tam gaz. Onur ve Fatih’i 1982 yılında Ankara’da, 1984 yılında da İstanbul Bebek’de açtıkları muhteşem Çin restoranlarından tanırsınız. Mönüleri çok zengin, bakarken başım döndü. Spagettiler, pizzalar, her çeşit ızgara, sıcak ve soğuk meze çeşitleri... Alakartta da portakallı bıldırcın dolmasından tutun da Dijon soslu hindigöğsüne varıncaya değin yok, yok. Erol bütün gün Sokaki’de. Erbakan kardeşlerin desteği. Açılışı Gülben Ergen yapmış. Gülben’in kendilerine çok uğurlu geldiğini söylüyor Erol. Kesenize göre bir eğlence istiyorsanız Sokaki’yi seçebilirsiniz. Üstelik Cüneyt Yüce’nin şarkılarıyla da vaktin nasıl geçtiğini anlamazsınız. Telefon numarası 0232 324 46 83. 
     O gece finali İzmirli hemşerim Tuncay Kıratlı, Murat Tok ve İdris Ellibeş’in sahibi oldukları, eski Dalyan Gazinosu’nun yerine açılan Ukala Meyhane’de yaptık. Tuncay’ı herkes Seda Sayan’ın eski kocası olarak tanır. İyi bir koca değildir ama dosttur. İdris Ağabey ile eski günlere gittik. Zeynep Özal, Fatih Ürek, Müge Çam’ı gördüm. İzel, Demet Akalın, Erol Atar, Murat Cevahir İzmir’e geldiklerinde hep uğrarlarmış buraya. Tok olduğumuz için sadece su içtik. Şef Erhan Alınterim bizi ağırlayamadığı için mutsuz oldu. Sevgili Nadir Ermiş, Ukala Meyhane’nin isim hakkını bir kuruş almadan devretmiş. Personel Mustafa Sarı, Taner Tok, Alp Günaydın, Serdar Çiçek, Necdet Kahraman arı gibi. Ukala’da 20 Mart Çarşamba Altay, 27 Mart Çarşamba ise Cenk Eren sahne alacak. Halkla ilişkilerini Bahar Erhan adlı cici bir kız üstlenmiş, bayağı da becerikli. Yemekli limitsiz içki 25, yemeksiz limitsiz içki kişi başı 15 milyon. Bu paraları bile İzmirliler’den zor alıyorlarmış. İstanbul dinleyicisinin yakından tanıdığı Ersin adlı genç bir şarkıcı çıkıyor, iyi de eğlendiriyor. Telefon numarası 0232 463 14 55. 
     
Hancı Bar, Çeşme cıvıl cıvıl      Bir gece Cesur Sert ile kısa metraj’ dolaştık. Kordon’daki Le Meyhane’de Burçin Birben çalışıyor. Sahibi Ümit Özgünler çok efendi bir çocuk. Ardından Kemik Club’a gittik. Burada Hacettepe Üniversitesi’nden mezun Erkin Koçak, İTÜ İşletme mezunu Haldun Demirhisar ve İzmir Devlet Senfoni Orkestrası sanatçısı Sinan Olcay’ın kurduğu Funky Business Production Şirketi’ organizasyonlar düzenliyor. Bugüne değin Fazıl Say, Kerem Görsev, Laço Tayfa gibi ünlü isimler konser vermiş. İzmirli dört gençten kurulu Abarjazz Ritm Grubu da çok popüler. İstanbul’da sesine hasret kaldığım Gülay Eralp’i, İzmir’deki Hancı’da buldum. Hancı’nın işletmecisi Atilla Omaç. Gülay Eralp’den çok memnun. İstanbul Gülay’ın kıymetini bilemedi, aslan gibi okuyor. Finali Princess Club’da Sedat Yüce’yi dinleyerek yaptık. Hafta sonu, Kemal Zorlu, Nedim Demirağ, Kemal Subaşı ve Hotel Kerasus’un sahibi Yavuz Selim Başar ile Çeşme’deki Balıkçı Hasan’ın Yeri’nde buluştuk. Çeşme cıvıl cıvıl. Alaçatı’da Hasan Yüksektepe’yi gördüm, 25 yıllık arkadaşımız. Büyük Efes Oteli’nin en yakışıklı resepsiyonisti, Sezen Aksu’nun da ilk kocası. Hasan, İzmir’in soylu Şenocak ailesinin kızı Nevra ile Şenocak Emlakçılık’ı kurmuş. Nevra ateş parçası. Müthiş zeki, üstelik 25 yaşında. İstanbullu çok müşterileri var ama ağızları sıkı, birşey öğrenemedim. Son zamanlarda Çeşme’de taş ev alan ve bunların içini yaptıran İstanbullular’ın sayısı çoğalmış. Hasan ve Nevra dekorasyon da yapıyorlar. Çeşme’de ev almanın tam zamanı valla. Rakamlar ehven. Telefon numarası 0232 723 04 03. Balıkçı Hasan, Dalyanköy’ün gülü. Öyle komik fakat akıllı laflar ediyor ki gülmekten kırıldık. Zaten Hasan’ın bir adı da Huzur Hasan. "Küçük mutluluklarla, büyükleri yakalarsınız. Benim işim canlılarla, ölüleri ne yapayım abla" diyor. Şef Seyit Çavuşoğlu, bahçede oturan bir doktor grubunun Hasan’ı çağırdığını söyledi. Hasan "Ben hasta değilim" deyip çıktı işin içinden. Balığın, mezenin tazesi, gırgırın dublesi Hasan’da. Telefon numarası 0232 724 04 03. Yemek sonrası muhteşem bir terası olan, yılın 12 ayı açık Wine Plaza Bar’a geçtik. Bir mekan ancak bu kadar şık ve sıcak olabilir. Sanki yurt dışında bir yerdesiniz. Aşçı Mesut Çabalak, işletmeci Selahattin Esmer ile terasta sohbet ettik. Mönüdeki fiyatlara baktım nasıl zarar etmiyorlar, merak ettim. Günün çorbası 1.5 milyon, mevsim salatası 1 milyon 750 bin lira. Bir set mönüsü var tabakta tepeleme tavuk ve brokolili ev yapımı makarna 5 milyon. İçki dahil kişi başı 10 milyona çıkılır. Tabii içeceğiniz içkinin çeşidi de önemli. Örneğin bir şişe ev yapımı şarap, 5 milyon. Telefon numarası 0232 712 09 58. İzmir ve Çeşme’nin seçkin ailelerinden duyduğum, Alaçatı’daki Delice’de finali yaptık. Sahibi dünya tatlısı, kültürlü bir bayan Nur Tekin. Sevmeyen yok. Alaçatı’da 25 yıl önce fırın olarak hizmet veren taş bina öyle güzel dekore edilmiş ki. Nur kendi sıcaklığını Delice’ye yansıtmış. Akdeniz mutfağı ağırlıkta. Mönü fiks peynir tahtasında İzmir tulumu, Kars gravyer filan geliyor. Sarmısaklı ekmek enfes. Sarmısaklı, yoğurtlu, kurutulmuş domates, otlu muska böreği, fesleğenli şerit bonfile, zencefilli köfte harika. Tatlı mı Karamelli dondurma soslu-havuçlu kek ve çikolata soslu sıcak brownie. Şarap, Nur’un özel imalatıymış, içmedim. Kemal enfes olduğunu söyledi. Delice’nin yönetimi Abdullah Satıcı’da. İzmir’in köklü ailelerinin yanı sıra çok sayıda da İstanbullu müşterileri var. Fatoş Çırpıcı, Zeynep Somer, Semra-Nejat Erdoğan, Emine Baygöl, Hakan Elyaban, Sadık Kızılağaç, Uğur Özkan, Destina-Ufuk Akgün, Sevil-Ümit Kayhan buranın müdavimleri. Göztepe Spor Kulübü’nü başarıya taşıyan antrenör, sevgili arkadaşım Ümit Kayhan’la karşılaştık. Ümit büyük bir değer. Dilerim İzmirliler kıymetini bilirler. Neyse, Alaçatı’ya gittiğinizde keyifli, hesaplı, neşeli bir yemek yemek isterseniz 0232 716 62 60’ı arayıp Abdullah Satıcı’ya rezervasyon yaptırın. Mutlu olacaksınız. Evet, çarşamba İstanbul haberlerinde buluşmak üzere hoş kalın, hep sevgiyle yaşayın. 
     
     



 MAGAZİN 














</TEXT>
</DOC>
