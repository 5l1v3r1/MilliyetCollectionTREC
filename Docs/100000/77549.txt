<DOC>
<DOCNO> 77549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun32.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BM ve Hollanda Srebrenitsa katliamından sorumlu 
</HEADLINE>
<TEXT>

     Hollanda hükümeti tarafından yapılan araştırmada, BM ve Hollanda'nın, Srebrenitsa katliamında sorumluluğu paylaştığı bildirildi. 
     ''Hollanda Savaş ve Dokümantasyon Merkezi NIOD '' tarafından, yaklaşık 6 yıl süren bir çalışma sonucu hazırlanan ve Avrupa'da 2. 
     Dünya Savaşı'ndan bu yana meydana gelen en kötü katliamla ilgili araştırma raporunda, BM'nin güvenli bölge ilan ettiği Srebrenitsa'da, 1995'de yaklaşık 7500 Müslüman'ın katledilmesinin sorumluluğunu 
     Hollanda hükümeti ve BM'nin paylaşması gerektiği belirtildi. 
     Araştırma, Bosna Savaşı'nda Boşnak Müslümanların Sırplar tarafından katledilmesinde Hollanda birliğinin rolünü ve sorumluluğunu belirlemek amacıyla yapıldı. 
     Hollanda siyasi ve askeri tarihinde ''kara bir sayfa'' olarak nitelendirilen Srebrenitsa katliamı, 1995 yılı Temmuz ayı ortalarında, bölgede BM adına koruma görevi yapan Hollandalı birliği, Sırp saldırıları karşısında kaçan Boşnak mültecileri savunmak yerine Zagrep'e geçmesi üzerine olmuştu. 
     






</TEXT>
</DOC>
