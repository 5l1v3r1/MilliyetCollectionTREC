<DOC>
<DOCNO> 96666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/ekonomi/eko05a.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’yi içeriden vurdular 
</HEADLINE>
<TEXT>

IMF’nin eski baş ekonomisti Mussa, Arjantin ve IMF, zaferden trajediye’ adlı kitabında, Arjantin’in ekonomik çöküşünden IMF’yi sorumlu tuttu 
     Uluslararası Para Fonu IMF’nin eski baş ekonomisti Michael Mussa, son kitabında IMF’ye ağır suçlamalarda bulunurken, Arjantin’in çöküşünden de yine Fon’un sorumlu olduğunu ileri sürdü. Mussa, piyasaya çıkan Arjantin ve IMF, zaferden trajediye’ adlı kitabında, Arjantin’in geçen yılın sonunda finansal çöküşünün sorumluluğunun ağırlıklı olarak IMF’de olduğunu yazdı. 
     Chicago Üniversitesi’nde ekonomi profesörü olan ve IMF’de 1991 - 2000 döneminde baş ekonomist olarak görev yapan Mussa, geçen yıl ağustosta Arjantin’e verilen büyük krediyi eleştirdi. Mussa, hiç verilmemesi gereken bu kredinin, Arjantin’in finansal olarak erimesini kaçınılmaz hale getirdiğini savundu. 2000 sonundan itibaren pezo ile doların eşitlenmesinin tutmayacağının ve bankaların çökeceğinin, Arjantin’in dış borca gömüleceğinin açık hale geldiğini yazan Mussa, Arjantin’de durumun 2000 sonunda "umutsuz" hale gelmiş olduğuna işaret etti. 
     
     Mucizenin kaçınılmaz sonu 
     Mussa, ülkenin, 1980-1996 yılları arasında, kaos ve hiper enflasyondan sürekli büyümeye doğru kayda değer bir dönüşüm geçirdiğini ancak bu mucizenin kaçınılmaz sonunun’, 1998’de komşu Brezilya’yı vuran global finansal krizin ardından geldiğini kaydetti. Arjantin’in tersine Brezilya, para biriminin dolar karşısında düşmesine izin vermişti. 
     



 EKONOMİ 





















</TEXT>
</DOC>
