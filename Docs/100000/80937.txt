<DOC>
<DOCNO> 80937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur32.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'in Miço dergisi eğitim ödülü 
</HEADLINE>
<TEXT>

     Özel Ekin Lisesi'nin dördüncü kez düzenlediği ''Eğitim Basın Ödülleri'' yarışmasında dereceye girenlere ödülleri verildi. 
     Okulun Seyrek'teki yerleşkesinde düzenlenen tören ve bahar şenliğine çok sayıda konuk, veli ve öğrenci katıldı. Özel Ekin Lisesi Müdürü Filiz Çapparca, ödül kazanan gazetecileri kutladı ve ''eğitim basın ödülleri''ni geleneksel hale getirmekten mutluluk duyduklarını söyledi. 
     Eğitime verdikleri destek nedeniyle Anadolu Ajansı İzmir Bölge Müdürlüğü ile TRT İzmir Haber Müdürlüğü'ne ''özel ödül'' verildi. Ödülleri, Anadolu Ajansı Bölge Müdürü Mehmet Tunalı, TRT adına da Haber Merkezi Müdürü Cengiz Güven aldı. 
     Bu yılki yarışmada ödül alan gazeteciler şunlar 
     
     Haber dalı 
     1-Halil Hüner Anadolu Ajansı . 
     2-Arzu Demirezen Yeni Asır . 
     3-Nesrin Coşkun Doğan Haber Ajansı . 
     Mansiyon Müslüm Karaaslan Haber Ekspres . 
     Mansiyon Eda Berkbayrak Doğan Haber Ajansı . 
     
     İnceleme-Araştırma-Röportaj 
     1-Emine Kantarcı Yeni Asır . 
     2-Arzu Demirezen Yeni Asır . 
     3-Özlem Sönmez Haber Ekspres . 
     Radyo ve Televizyon Haber-Program dalında ise Ege TV, İzmir TV, SKY TV ve Yeni TV'ye ödül verildi. 
     Ayrıca özgün ve başarılı yayıncılık örneği gösteren çocuk-eğitim alanında Milliyet-Miço ile gençlik-eğitim alanında Akşam-Canteen dergilerine de eğitim ödülü verildi. 
     Ödül töreninden sonra basın mensupları ve konuklara Özel Ekin Lisesi gezdirildi. Okul kurucusu Vecdi Baykal, 1 trilyon liraya mal olan ve Mayıs ayının sonunda hizmete girecek yarı olimpik yüzme havuzu, spor salonu ve çok amaçlı salon hakkında bilgi verdi. 
     





</TEXT>
</DOC>
