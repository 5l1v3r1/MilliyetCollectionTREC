<DOC>
<DOCNO> 81957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/ekonomi/eko07a.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GYO’ların önünü açma zamanı geldi 
</HEADLINE>
<TEXT>

Cansızlar, Devlet arazilerinin gelir getirmesi için GYO sayısının artırılması gerekir’ dedi 
     EKONOMİ SERVİSİ 

     Sermaye Piyasası Kurulu SPK Başkanı Doğan Cansızlar, Gayrimenkul Yatırım Ortaklıkları’nın GYO çarpık kentleşmesinin önüne geçebilecek kurumlar olduğunu belirterek, piyasanın kurumsallaşması ve sermaye piyasaları ile entegrasyonunun sağlanması gerektiğini vurguladı. 
     GYODER ve Finans Dünyası’nın düzenlediği 3. Gayrimenkul Zirvesi’nde konuşan Cansızlar, "Türkiye yüzölçümünün yüzde 55’i kamu arazisi. Bu arazilerin ekonomiye kazandırılması, GYO’ların önünü açacak" dedi. 
     Toplu Konut İdaresi Başkanı Rıza Tuna Turagay da alt yapılı arsa üretiminin önemine dikkat çekerek "Cumhurbaşkanlığı ve Meclis binası arazi gözüküyor" dedi. 
     Milli Emlak Genel Müdürü Yalçın Yamak da Türkiye’de tapulu arazilerin sadece yüzde 10’unun Milli Emlak’a ait olduğunu söyledi. TEB Yönetim Kurulu Başkanı Yavuz Canevi de Türkiye’de 10-15 yıllık gayrimenkul kredisinin istikrarsızlık nedeniyle bir türlü bankaların radarına giremediğini ifade ederek, ’Bir aylık mevduatla 15 yıllık gayrimenkul sektörünü finanse etmek bankacılık sektörüne haksızlık olur’’ dedi. 
     Devlet Bakanı Faruk Bal ise kooperatiflere 200 trilyon kaynak ayırdıklarını ifade ederek, ilgili tebliğin yayını ardından bu kaynağın bir iki hafta içinde kullanılabileceğini söyledi. 
     



 EKONOMİ 



















</TEXT>
</DOC>
