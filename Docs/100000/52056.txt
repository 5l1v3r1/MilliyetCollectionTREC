<DOC>
<DOCNO> 52056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sondun20.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezar-ı Şerif'te 100'den fazla Taliban askeri öldürüldü 
</HEADLINE>
<TEXT>

     Kuzey İttifakı'nın, ele geçirdiği Mezar-ı Şerif'te gizlenen 100'den fazla Taliban savaşçısını öldürdüğü bildirildi. 
     BM sözcüsü Stephanie Bunker, düzenlediği basın toplantısında, Mezar-ı Şerif düştükten sonra gizlenen 100'den fazla Taliban askerinin öldürüldüğü bilgisinin, çeşitli kaynaklar tarafından BM'ye doğrulandığını söyledi. 
     Konuyla ilgili ayrıntı vermeyen Bunker, Afganistan'da durumun hızla değiştiğini, Kabil'in de bu sabah Kuzey İttifakı'nın eline geçmesinden sonra yağmalama haberlerinin geldiğini, ancak bunların görece olarak küçük ölçekte olduğunu söyledi. 
     Mezar-ı Şerif'in Cuma akşamı Kuzey İttifakı'nın eline geçmesinin ardından, kentte birçok yağmalama, hızla idam ve adam kaçırma olayları görüldüğüne dair haberler geliyor. 
     






</TEXT>
</DOC>
