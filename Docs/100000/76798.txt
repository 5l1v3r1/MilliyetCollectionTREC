<DOC>
<DOCNO> 76798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun15.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da 15 günlük Nevruz'da trafik kazalarında 387 kişi öldü 
</HEADLINE>
<TEXT>

     İran'da dün sona eren 15 günlük uzun Nevruz bayramında meydana gelen trafik kazalarında toplam 387 kişi öldü. 
     Hembestegi gazetesinin bugün, İran Kızılayı verilerine dayanarak verdiği habere göre, Nevruz tatili boyunca meydana gelen 2952 trafik kazasında 387 kişi öldü, 5915 kişi yaralandı, yaralıların 2636'sı ayakta tedavi edilirken, 3279'u hastaneye kaldırıldı. 
     İran'da 21 Mart'ta girilen yeni yılın 1381 ilk trafik kazasında ise Şiraz ilinde iki yolcu otobüsünün çarpışması sonucu 16 kişi yaralandı. 
     İranlılar, Nevruz tatilini Hazar Denizi kıyısındaki tatil yörelerinde geçirmeyi tercih ediyor ve diğer illerdeki akrabalarını ziyaret ediyor. Tatil ve ziyaret trafiği nedeniyle şehirlerarası yollarda yaşanan aşırı yoğunluk, trafik kazası sayısını bir kat daha artırıyor. 
     İran'da çok eski arabalar, aşırı hız ve bozuk yolların başlıca nedeni olduğu trafik kazalarında her yıl ortalama 15 bin kişi ölüyor. 
     






</TEXT>
</DOC>
