<DOC>
<DOCNO> 76378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun20.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da Filistin'e destek gösterileri yasaklandı 
</HEADLINE>
<TEXT>

     Suudi Arabistan, El Cauf kasabasında yaşanan son kargaşa nedeniyle Filistin'e destek gösterilerini yasakladı. 
     Arab News gazetesinin haberine göre, İçişleri Bakanı Prens Naif, ülkenin kuzeyindeki yer alan El Cauf kasabasındaki olayı ''düşüncesizce yapılan çoşkun dayanışma'' olarak niteledi ve bu tür eylemlere bir daha izin verilmeyeceğini belirtti. 
     Haberde, Filistinlilerle dayanışma gösterisinin ne zaman yapıldığı belirtilmedi, ancak gösteri sırasında birkaç kişinin gözaltına alındığı kaydedildi. 
     Öte yandan, Endonezya'nın başkenti Cakarta'da binlerce kişi İsrail aleyhine gösteri yaptı. Başkent'te, BM Bürosu ve Amerikan Büyükelçiliği önünde toplanan göstericiler ''Filistin için cihad'', ''Ariel Şaron ve George Bush terörizmin babaları'' şeklinde yazılar bulunan pankartlar taşıdı. 
     






</TEXT>
</DOC>
