<DOC>
<DOCNO> 94179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/ekonomi/eko04.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaseti tavsiye ederiz’ 
</HEADLINE>
<TEXT>

TOBB Başkanı Rifat Hisarcıklıoğlu DSP’nin iç sorunlarını çözeceğine inanıyoruz. Siyasi belirsizliğin çözüm yeri Başbakan’dır. Sayın Derviş’e de siyasete girmesini tavsiye ederiz’ dedi 
     Türkiye Odalar ve Borsalar Birliği TOBB Başkanı Rifat Hisarcıklıoğlu, "DSP’nin kendi içindeki gelişmeleri çözümleyeceğine inanıyoruz. Derviş’e de siyasete girmesini tavsiye ediyoruz" dedi. 
     Bütün parti liderlerinden randevu isteyerek TOBB deklerasyosunu anlatan, pazartesi günü de Başbakan Bülent Ecevit ile görüşmesi beklenen TOBB Başkanı Rifat Hisarcıklıoğlu, dün Erzurum ve Erzincan’da yaptığı oda ziyaretleri sırasında da siyasete ilişkin açıklamalar yaptı. Erzurum’da Doğuda Dış Ticaret ve Sınır Kapıları’ konulu panele katılan Hisarcıklıoğlu, panel sonrası gazetecilerin sorularını cevapladı. Hisarcıklıoğlu, DSP’nin içindeki gerilimi nasıl değerlendiriyorsunuz ’ şeklindeki bir soru üzerine "Bizlerin görevi, ikazlarımızı yapmak. Çözüm Parlamento’da. Meclis’te 550 milletvekili var, partiler var. Siyasi belirsizliğin çözüm mekanizması hükümetin başı olarak Başbakan’dır. Sıkıntıyı aşabilecek siyasi tecrübeye, bilgiye sahiptir ve Başbakan’ın bunu çözeceği inancındayım’’ dedi. 
     
     Geçen yıldan beri gündemde’ 
     ATO Başkanı Sinan Aygün’ün Başbakan Bülent Ecevit’i mahkemeye verme ile ilgili sorulara karşılık, sivil toplum kuruluşlarının üsluplarına dikkat etmeleri’ gerektiğini belirten Hisarcıklıoğlu, Derviş’in, siyasete girmesiyle ilgili bir soru üzerine de, Bakan Derviş’in, geçen yıl nisan ayından bu yana siyasete girip girmeyeceğinin tartışıldığını hatırlatarak "Girmesini tavsiye ederiz" dedi. 
     Binde 7 olarak açıklanan büyüme rakamının, büyüme olmadığını belirten Rifat Hisarcıklıoğlu, daha önce Doğu ve Güneydoğu bölgelerinin kalkınması ve bölgesel kalkınmışlık farklarının giderilmesi için yaptığı ekonomik OHAL’ önerisini tekrarladı. Bu iki bölgenin yatırımlardan ve diğer desteklerden yeterince pay alamadığını vurgulayan Hisarcıklıoğlu, "OHAL farkı giderebilir" dedi. 
     



 EKONOMİ 

















</TEXT>
</DOC>
