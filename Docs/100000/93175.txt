<DOC>
<DOCNO> 93175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sontur07.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya turist rekoruna doymuyor... 
</HEADLINE>
<TEXT>

     Dünya turizm pazarında yıldız gibi parlayan Antalya'da, rekor üstüne rekor kırılıyor. Antalya'ya, Haziran ayının son günü havayoluyla 31 bin 788 turist giriş yaparken, yılın ilk 6 ayında bölgeye gelen turist sayısı 1 milyon 834 bin 339'a ulaştı. 
     Antalya, turist sayısı bakımından her hafta rekor üstüne rekor kırıyor. Geçen hafta 23 Haziran Pazar günü 28 bin 217 turist girişiyle rekor kıran Antalya Bayındır Dış Hatlar Terminali, 30 Haziran Pazar günü 31 bin 788 turist girişiyle yeni bir rekor kırdı. 
     Yılın ilk altı aylık döneminde Antalya'ya 1 milyon 834 bin 339 turist gelirken, sadece Haziran ayı içinde Antalya'ya gelen turist sayısı, 660 bin 104'e ulaştı. 
     Antalya'ya turist getiren charter uçakları, pistlerin yoğun olması nedeniyle, yolcularını indirmede güçlük çekiyor. Uçaklar, pistlerin boşalmasını beklemek için havada en az 10-15 dakika tur atıyor. 
     Haziran ayı içinde 20 binin üzerinde turist gelen günler şöyle 
     2 Haziran 26 bin 95 , 4 Haziran 20 bin 765 , 7 Haziran 24 bin 
     108 , 9 Haziran 25 bin 7 , 14 Haziran 24 bin 684 , 15 Haziran 21 
     bin 499 , 16 Haziran 27 bin 809 , 21 Haziran 27 bin 107 , 22 Haziran 22 bin 895 , 23 Haziran 28 bin 217 , 25 Haziran 21 bin 114 , 28 Haziran 28 bin 1 , 29 Haziran 25 bin 135 , 30 Haziran 31 bin 788 . Antalya, yılın ilk altı aylık döneminde, bölgeye gelen turist sayısı açısından da önceki yıllara göre rekor kırdı. Son dört yılın ilk altı aylık döneminde Antalya'ya gelen turist sayıları şöyle ''1998 946 bin 292 , 1999 596 bin 441 , 2000 1 milyon 105 bin 383 , 2001 1 milyon 715 bin 148 .'' 
     





</TEXT>
</DOC>
