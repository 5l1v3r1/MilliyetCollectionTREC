<DOC>
<DOCNO> 63367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yasam/yas01.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci intiharları bulaşıcıdır 
</HEADLINE>
<TEXT>

Birden herkes, kendi hayatına son veren genci konuşmaya başlıyor... Bu durumda kimlik arayışı içindeki gençler, "Bunu yaparsam ben de önemli biri olabilirim" gibi yanlış bir düşünce geliştirebiliyor. Bu durumda en önemli görev okul yönetimine düşüyor 
     Başka Lara'lar ölmesin - 3 
Semra Kardeşoğlu, Seibel Kahraman 

     Son dönemde intihar eden gençlerin hemen hepsi öğrenci... Bunlar arasında kolej öğrencileri de yer alıyor. İntiharların ardından Milli Eğitim yetkilileri, öğrencilerin okullarında inceleme yaptırıyor. Bugüne kadar çıkan sonuçlar hep şöyle diyor "Okullarda bir sorun yok, sorun kişisel." 
     Ne var ki, aileler çocuklarındaki değişikliğin, sabahtan akşama dek teslim ettikleri okuldaki yetkililer tarafından fark edilmesi gerektiğini savunuyor. Öğretmenler, rehberlik servisleri, okul yöneticileri, vakitlerinin çoğunu okulda geçiren bu durumdaki öğrencileri fark edebilir mi Fark ettiğinde nasıl bir tutum takınmalı Okulda meydana gelen bir vakanın ardından diğer öğrencilere nasıl yaklaşılmalı 
     
Problemli öğrenci sinyal verir 
     İşte bu ve bunun gibi özel kriz durumlarında ne yapılmalı ’ sorusundan yola çıkan YÖRET Yüksek Öğrenimde Rehberliği Tanıtma ve Rehber Yetiştirme Vakfı, "Okullarda Acil Durum Psikolojik Destek Projesi"ni 1999 yılından bu yana İstanbul Milli Eğitim Müdürlüğü ile birlikte yürütüyor. 
     Psikolojik destek hizmeti almış 40 kişilik Acil Psikolojik Destek ekibi, acil durum yaşanan okullara giderek çalışma yapıyor. 
     Vakıf, okul çalışanları için hazırladığı rehberde hangi çocukların risk altında olduğunu ve onların nasıl belirleneceğini anlatıyor. Örneğin sınıfta disiplinsiz, okuldan kaçan, devam problemi olan bir çocuğu öğretmenin mutlaka dikkatli izlemesi ve aileyle işbirliğine giderek uzmanlardan yardım almasını sağlaması hayat kurtarıcı bir anahtar olabiliyor. 
     
Okulda anma yapılması yanlış 
     YÖRET Vakfı Koordinatörü Psikolojik Danışman Nazan Ürkmez, intiharlarla ortaya çıkan tablo ve yapılması gerekenlerle ilgili sorularımızı yanıtladı 
     
Bir intihardan sonra okul idaresinin, durumu öğrencilere nasıl duyurması gerekiyor 
     Vaka gerçekleşmişse, okul bunu net bir şekilde duyurmalı ama çok fazla abartmamalı. Okulda anma törenleri yapılmamalı. İntihar eden öğrenci için bir köşe açmak, onu farklı bir konuma getirmek çok yanlış. 
     
Neden 
     Bu, diğer çocukların, "Bunu yaparsam ben de önemli olabilirim, ismimi duyurabilirim" şeklinde düşünmelerine neden oluyor. Özellikle kimlik oluşturma aşamasındaki gençlerde bu tür eğilimler görülüyor. Bulaşıcılık çok önemli. Kimlik arayışı içindeki gençler birbirlerini model alırlar. Hem aynı sınıfta hem de diğer sınıflardaki intihara eğilimli çocukları belirlemek çok önemli. Sadece intihar edenin çevresindekiler değil, uzaktaki gençler de etkilenebilir. 
     
Arkadaş çevresinin önemi nedir 
     Arkadaş çevresi etken olabilir. Arkadaşlar arasında ölüm felsefe olarak ele alınabiliyor ve "Yaşam bu, bunu biliyoruz ötesinde ne var" merakı yaşanabiliyor. 
     
Gençlerin bu merakı paylaşmaları nasıl etkiliyor 
     Aralarında bunları konuşmaları, edebiyatta, yazılarda ölümün işlenmesi, onlara çekici gelebiliyor. 
     
     Öğrencilere açık olunmalı 
Okul çalışanları önlem için ne yapmalı 
     İntihar riski hakkında bilinçlenme sağlanmalı. Öncelikle okulda çalışanları, öğrencilerle hayat ve ölüm hakkında konuşacak kapasitede eğitilmeli. Ardından stresi, depresyonu ve intihar eğilimli davranışları belirlemek için becerilerini geliştirmek ve yardım bilgilerini arttırmak intiharı önlemenin temel yoludur. 
     
Başka neler önerilebilir 
     İntihara yol açabilecek materyalleri gençlerin çevresinden kaldırmak gerekiyor. Bir kere tehlikeli ilaç, tabanca, bıçak, zehir gibi etmenleri kaldırıp saklamak ilk aşamada çok önemlidir. 
     
Bir anne baba, çocuğun okul arkadaşı intihar etmişse nasıl davranmalı 
     Aile açık iletişim içinde olmalı. Genci anlamak, kabul etmek, destek olmak, konuşabileceği zemini hazırlamak gerekiyor. Olay kesinlikle abartılmamalı. 
     
Okullar aile ile işbirliği yapmalı’      Konunun önemini kavrayan okulların ailelerle işbirliğine gittiklerine dikkat çeken Kültür Koleji Rehberlik Uzmanı Canan Şimşek şöyle diyor "Rehberlik servisleri velilere, intiharın nedenleri, riskli davranışlar ve müdahale önerilerini içeren bir paket hazırlayabilir." 
     Okul ve yöneticilerin böyle olaylara hazırlıklı olmadıklarını söyleyen Şimşek "Branş öğretmenleri ile işbirliği yapmak şart. Örneğin resim öğretmeni ölüm temasını işleyen bir öğrenciyi tespit edebilir. Bize de bilgi verdiklerinde bu çocukları gözden geçiririz. Öğretmenlerimize de bu tür konularda eğitim veriyoruz" diyor. Şimşek, okullarda alınacak uzun ve kısa vadeli önerileri de şöyle sıralaıyor 

</TEXT>
</DOC>
