<DOC>
<DOCNO> 52018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/yasam/yas06.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun ip belimizde pet şişe elimizde... 
</HEADLINE>
<TEXT>

Türk Trophy’sine katılan 50 doğa tutkunu, yüzerek, dalarak, kayalara tırmanarak uzun ve zorlu bir etapta 19 şifreyi bulmaya çalıştı 
     ASLI ÖKTENER İstanbul 

     Türkiye'deki doğa sporları ve macera tutkunları, AR Adventurk Racing adı verilen yarışmada müthiş bir mücadele verdi. 
     Tam 200 kilometrelik yol boyunca saklanan 19 şifreyi yüzerek, dalarak, iple kayalardan inerek, bisiklet, kano ve board kullanarak bulma üzerine kurulu yarışma, 'Colesium Trophy' ismiyle önceki gün Acarkent Colesium'dan start aldı. 
     
     Amaç, şifreleri bulmak 
     Yarışa, 2'li gruplar halinde 50 kişi katıldı. Güzerg h ve pusulalar boyuna asıldı, kasklar takıldı, su şişeleri bisikletlere bantlandı, çantalar sırtlandı. Amaç, en kısa sürede verilen güzerg hı takip edip orman içinde bir ağaca, kayaya, kumsaldaki gözetleme kulesine ya da bir köprü ayağına saklanan şifreleri bulmaktı. Yarışın ilk 130 kilometresinde bisiklet, kalanında kano ve board kullanıldı. 
     Yarışmacıların 5'er dakika arayla çıkış yaptığı heyecanlı yarışa biz de katıldık. İlk dakikalarda asfalt kaplı yoldan bisikletimizle süzülürken her şey kolay görünüyordu, taa ki çamurlu patika yola sapıncaya kadar. 
     
     Lastiğimiz patlayınca.. 
     En zor kısım dik yokuşlardı. 20 kilometrelik bir mesafeden sonra nihayet Elmalı'ya gelindi. Yarışmacılar bikini, mayo ya da şortlarıyla suya atladı. Kimileri yüzerek, kimileri botlarla karşı kıyıya geçti. Biz de şifrelerimizi aldık, ancak lastiğimizin patlaması üzerine yarıştan çekildik. 
     Bisikletlerinden düşüp yaralananlar, zinciri bozulanlar oldu. Yarışmacılar 100 kilometre aştıktan sonra Riva Kalesi'ndeki etaplarda mücadele etti, daha sonra geriye döndü. Zorlu yarış, dereceye giren 5 kişinin ödül töreniyle son buldu. 
     



 YAŞAM 


















</TEXT>
</DOC>
