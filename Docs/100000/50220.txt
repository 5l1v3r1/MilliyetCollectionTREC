<DOC>
<DOCNO> 50220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo15.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Zor ve dengeli bir gruptayız..." 
</HEADLINE>
<TEXT>

     Birinci Süper Lig'de, Bursaspor ile bugün deplasmanda karşılaşacak olan Galatasaray'da, teknik direktör Mircea Lucescu, kura çekimini Bursa'da değerlendirerek, ''Zor ve dengeli bir gruptayız'' dedi. 
     Çok dengeli bir grupta yer aldıklarını belirten Mircea Lucescu, ''Grupta zayıf takım yok. Her zamanki gibi zor bir gruba düştük. 
     Dengeli bir grup. Her 4 takımın da çeyrek finale çıkma şansı yüksek. 
     Şampiyonlar Ligi büyük önem kazandı. Takımlar, bu lige büyük önem veriyorlar. Kendi lig maçlarından daha çok bu maçları önemsiyorlar. 
     Çok kısa aralıklarla dünyanın en iyi takımlarını İstanbul'da ağırlayacağız'' diye konuştu. 
     Galatasaray ile eşleşmek istemeyen takımların kendileriyle oynamak zorunda kalacaklarına dikkati çeken Rumen teknik adam, sözlerini şöyle tamamladı 
     ''Bizimle eşleşmek istemeyen takımlar bizimle oynamak zorunda kalacaklar. Barcelona değişim içinde. Herkes onların gücünü biliyor. 
     Kaybettiklerini kazanmak için uluslararası alanda başarılı olmak zorundalar. Barcelona maçı zor olacak. Fenerbahçe ve Beşiktaş ile oynadıkları maçlar nedeniyle Türk futbolunu ve taraftarlarını çok iyi tanıyorlar. Biz de çeyrek finale çıkan takımlar arasında olmak için tüm gücümüzle çalışacağız.'' 
     






</TEXT>
</DOC>
