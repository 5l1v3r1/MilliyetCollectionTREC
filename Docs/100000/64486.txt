<DOC>
<DOCNO> 64486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/astro/index.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece dolunay 
</HEADLINE>
<TEXT>

Bu gece dolunay var. Neptün’le birleşen Güneş yaratıcı çıkışlara işaret ediyor ama ilişkilerimizde gerçekçi olmanın çok zor olduğu bir gündeyiz. İster istemez yanlış anlamalar, aşırı hayalci olmak bizi sonunda zor duruma düşürebilir. Olaylar göründüğü gibi olmayabilir. Koç’lar için yaratıcı bir gün. Duygusal konularda son derece coşkulu olabilirler ama ayaklarını yere basmakta da zorlanabilirler. Boğa’lar hızlı hareket isteseler de hayal kırıklığına uğrayabilirler. Güvenliklerine önem vermeliler. İkizler için canlı ve son derece hareketli bir gün. Bununla birlikte söylenen her söze inanmamalılar. Yengeç’ler son birkaç gündür hızlı adımlar atıyorlar ve bugün somut sonuçlar elde edebilirler. Harcamalarında daha dikkatli olmalılar. Aslan’lar duygusal tepkiler verebilirler. İnatçılık etmemeliler. Ailevi konular da öne çıkabilir. Başak’lar acele karar almaktan ötürü zarara uğrayabilirler. Sürpriz gelişmeler karşısında soğukkanlı olmaya çalışmalılar. 
Bugün Mars ve Jüpiter kare açı yaparken aceleci davranmak, tartışmalara girmek tatsız sonuçlar doğurabilir. Ani tepkilere, aile içindeki huzursuzluklara dikkat etmeliyiz. Terazi’ler değişik düşüncelerle dolular. Hızlı hareket ederek çok şey kazanabilirler ama her söylenene inanmamalılar. Akrep’ler haftaya hızlı bir tempo ile başlıyorlar ama ilişkilerinde güvene önem vermek ve dikkatli olmak zorundalar. Yay’ların yaratıcı ve hevesli oldukları bir gündeyiz. Özellikle yolculuk, eğitim ve hareket getiren konularda kazanç sağlayabilirler. Oğlak’lar parasal konularda daha özenli olmalılar. Yanılgılar ya da yanlış anlamalar kayıplara neden olabilir. Kova’lar ilişkilerinde kritik gündeler. Çok dikkatli olmalılar. Eleştirilere karşı duyarlı olmaları nedeniyle kararsızlık çekebilirler. Balık’lar kararsızlık çekmeye hazırlar. Günlük işlerde artan gerginlikler huzursuzluk getirebilir. Sağlıklarına özen göstermeleri yararlı olacak. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
