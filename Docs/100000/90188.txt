<DOC>
<DOCNO> 90188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo15.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Parma, Almeyda'yı iknaya çalışıyor... 
</HEADLINE>
<TEXT>

     İtalyan spor gazeteleri, AC Parma Kulübü Başkanı Stefano Tanzi'nin, Arjantinli Matias Almeyda'yı Fenerbahçe gitmesi için ikna etmeye çalıştığını yazdı. 
     Gazeteler, Fenerbahçe ile AC Parma arasındaki anlaşmanın sağlandığını ve yalnızca Almeyda'nın yanıtının beklendiği bildirdi. 
     Almeyda'nın, Türkiye'den gelen öneriye ikna olacağı kaydedilirken, transferin netleşmesi durumunda da Fenerbahçe'de oynayan Hırvat Milan Rapaiç'in AC Parma'ya geleceği ifade edildi. 
     Bu arada AC Parma'nın ayrıca Spartak Moskova'da oynayan 18 yaşındaki Dmitri Sychev'i almak için girişimlerde bulunduğu bildirildi. 
     İtalyan basınında yer alan transfer iddialarında, AC Roma'da oynayan Gabriel Batistuta'nın İngiltere'nin Fulham takımına gitme olasılığı da yüksek gösteriliyor. 
     





</TEXT>
</DOC>
