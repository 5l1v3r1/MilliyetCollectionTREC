<DOC>
<DOCNO> 93334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo21.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen Kulübü genel menajeri ''En zorlu grup bizimki oldu'' 
</HEADLINE>
<TEXT>

     Avrupa Basketbol Ligleri Birliği ULEB tarafından organize edilen Erkekler Avrupa Ligi'nde gruplar belli olurken, ligde mücadele edecek Efes Pilsen'in menajeri Engin Özerhun, rakipleri hakkında konuşmanın henüz erken olduğunu söyledi. 
     Efes Pilsen, Avrupa Ligi'nde A Grubu'nda Benetton Treviso, Skipper Bologna İtalya , FC Barcelona İspanya , AEK Yunanistan , PAU Orthez Fransa , Cibona Zagreb Hırvatistan ve Alba Berlin Almanya ile mücadele edecek. 
     Kura çekimi için İspanya'nın Barcelona kentinde bulunan Efes Pilsen Kulübü Genel Menajeri Engin Özerhun, sezon başı olması nedeniyle takımların kadrolarını henüz oluşturmadığını, bu nedenle rakipleri hakkında konuşmanın henüz erken olduğunu söyledi. 
     A.A muhabirine kuraları değerlendiren Özerhun, geçen sezona oranla ligde mücadele edecek takım sayısının 24'e indiğini belirterek, ''Bu nedenle zayıf takımlar devre dışı kaldı. Şimdi daha güçlü ekipler var. 
     Bizim grup diğerlerine göre daha zorlu oldu. Takımları isim olarak değerlendirdiğimizde güçlü ekipler bizim grubumuzda yer aldı'' diye konuştu. 
     Grupta yer alan takımların da sezona iddialı başlamak için hazırlıklar yaptığını kaydeden Özerhun, şunları söyledi 
     ''FC Barcelona gelecek yıl ligin dörtlü finalinin kendi sahasında yapılması nedeniyle iddialı olacak. Skipper Bologna da her zaman bu tür organizasyonlarda önemli işler yaptı. AEK ise geçen sezon Yunanistan'da ligi şampiyon olarak tamamladı.'' Özerhun, Uluslararası Basketbol Federasyonları Birliği'nin FIBA 
     de Suprolig sonrası yeni bir organizasyon düzenlemek için çaba harcadığına dikkat çekerek, ''Zaman zaman ne yazık ki bizim adımızı da kullanıyorlar. Ayrıca Barcelona'daki kura çekiminde AEK ve Panathinaikos'un temsilcileri yoktu. Bu da biraz şaşkınlık yarattı'' dedi. 
     





</TEXT>
</DOC>
