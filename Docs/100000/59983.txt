<DOC>
<DOCNO> 59983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sondun08.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter, Rusya'da masum çıktı... 
</HEADLINE>
<TEXT>

     Rusya savcılığı, Harry Potter kitaplarının ''dini nefret uyandırdığı'' yolundaki iddialarla ilgili dava açmaya gerek görmedi. 
     Moskova savcılığı, Uluslararası Slav Edebiyat ve Kültürü Fonu'nu temsil eden bir kadın tarafından ortaya atılan iddialar üzerine geçen hafta kitap hakkında soruşturma başlatmıştı. Savcılık, iddialarla ilgili dava açmaya gerek görmediğini bildirdi. 
     Harry Potter ve Sırlar Odası kitabının dinde aşırıcılık ihtiva ettiği ve öğrencileri Satanizm gibi tarikatlara sürüklediği ileri sürülmüştü. 
     J.K. Rowling'in büyücü karakteri Harry Potter, pek çok ülke gibi Rusya'da da çok popüler. Harry Potter kitapları, ABD'de de büyücülüğü din gibi gösterdiği gerekçesiyle ailelerin şikayetlerine yol açmıştı. 
     





</TEXT>
</DOC>
