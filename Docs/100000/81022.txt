<DOC>
<DOCNO> 81022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun11.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da yılda 50 bin kişi doktor hatalarından ölüyor 
</HEADLINE>
<TEXT>

     İtalya'da her yıl doktor hatalarından dolayı 50 bin kişinin öldüğü bildirildi. 
     Sağlık Bakanlığı'nın açıkladığı bu rakama tepki gösteren Cerrahlar Derneği, ''ameliyat odalarına karakutuların konulmasını'' önerdi. 
     Derneğin yıllık olağan toplantısında konuşan Dernek Başkanı Eugenio Santoro, ''Eğer verilen rakam doğruysa, o zaman kalp krizi ve kanserden sonra en çok ölüme yol açan doktorlar oluyor. Devlet özeleştiri yapsın, hastaneleri ve tıp akademilerini kapatsın'' dedi. 
     Sağlık Bakanlığı'nın bu rakam karşısında sessiz kalmasını ''utanç verici'' olarak yorumlayan Santoro, doktorlara olan güvenin artırılmasını istedi. 
     Cerrahlar Derneği, doktorlara yöneltilen suçlamalar nedeniyle, ameliyat odalarına uçaklarda olduğu gibi karakutu konulması ya da kamera yerleştirilmesinin kendileri için engel olmayacağını savundu. 
     





</TEXT>
</DOC>
