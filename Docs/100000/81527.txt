<DOC>
<DOCNO> 81527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur22.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Anayasa Komisyonu yasanın ''af yasası'' olmadığına karar verdi 
</HEADLINE>
<TEXT>

     TBMM Anayasa Komisyonu, Şartla Salıverilmeye İlişkin Yasa'nın bir ''af düzenlemesi olmadığına'' karar verdi. 
     Anayasa Mahkemesi'nin iptal kararından sonra çıkarılan ve Cumhurbaşkanı Ahmet Necdet Sezer tarafından bir kez daha görüşülmek üzere TBMM'ye gönderilen yasa önce TBMM Anayasa Komisyonu'nda ele alındı. 
     Komisyon'da yaklaşık 4 saat süren görüşmeler sonunda, yasanın ''özel nitelikli bir af'' olmadığı görüşü DSP ve MHP'li üyelerin 12 oyuyla kabul edildi. DYP, SP ve AK Parti'li üyelerin yanı sıra Komisyon Başkanı Turhan Tayan'ın da aralarında bulunduğu ANAP'lılar ise yasanın getirdiği düzenlemenin ''özel nitelikli af'' olduğu yönünde oy kullandılar. 
     Bu sonuç, Cumhurbaşkanı Sezer'in yasayı TBMM'ye geri gönderme gerekçesinde yer alan, ''yasanın bir af niteliği taşıdığı ve bu nedenle Anayasa'da öngörülen yeterli çoğunluk ile 330 kabul edilmesi gerektiği'' düşüncesine, oy çokluğu ile Anayasa Komisyonu'nun katılmadığı anlamını taşıyor. 
     





</TEXT>
</DOC>
