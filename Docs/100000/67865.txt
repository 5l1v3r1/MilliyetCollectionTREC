<DOC>
<DOCNO> 67865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo22.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Galatasaray maçında muhtemel 11'ler... 
</HEADLINE>
<TEXT>

     Birinci Süper Futbol Ligi'nin derbi maçında ezeli rakipler Fenerbahçe ile Galatasaray yarın Kadıköy'de karşı karşıya gelecek. 
     FB Şükrü Saraçoğlu Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Ali Aydın yönetecek. 
     Yenilenen maraton tribünün de hizmete sokulmasıyla ilk kez İstanbul'da 52 bin kişinin statta maç izleyeceği karşılaşmanın biletleri daha önce tükenmişti. Karşılaşmayı 1100 Galatasaraylı taraftar izleyebilecek. 
     Bu maç öncesi Galatasaray 50 puanla lider, Fenerbahçe ise 43 puanla 3. sırada bulunuyor. 
     Her iki takım da hazırlıklarını bu akşam basına kapalı yapacakları idmanlarla tamamlayacak. 
     
     Fenerbahçe cephesi 

     Derbi maça ezeli rakibinin 7 puan gerisinde çıkan Fenerbahçe'de tek hedef galibiyet. 
     Derbide 50 bin taraftarının desteğiyle oynayacak olan sarı-lacivertli takımda, sakat ve cezalı futbolcu bulunmuyor. 
     Teknik direktör Werner Lorant'ın derbi maçta hangi yabancı oyuncusunu tribüne çıkaracağına maç öncesinde karar vereceği bildirilirken, Alman hocanın forvette Oktay ile Serhat arasındaki tercihi de maç öncesinde yapması bekleniyor. 
     
     Galatasaray cephesi 

     Galatasaray ise, derbi maç öncesi ezeli rakibine oranla daha sıkıntılı. 
     Sarı-kırmızılı takımda kırmızı kart cezalısı Perez'in yanı sıra, sakatlıkları nedeniyle Sergen ve Ayhan, Fenerbahçe'ye karşı forma giyemeyecek. 
     Bu arada lisans işlemleri tamamlanmasına karşın, yeni transferler Gonzales ile Niculescu'nun maç kodrosuna alınmadığı, sakatlıkları nedeniyle bir süredir takımdan ayrı kalan kaleci Mondragon ile Hasan Şaş'ın ise derbide forma giyebilecekleri açıklandı. 
     
     Muhtemel 11 

     Derbi maça ezeli rakiplerin şu muhtemel 11'lerle çıkması bekleniyor 
     Fenerbahçe Rüştü, Mirkoviç, Ümit, Deniz Uygar, Fatih, Ogün Johnson , Simao, Revivo, Abdullah, Andersson, Serhat Oktay . 
     Galatasaray Mondragon, Capone, Emre, Bülent Korkmaz, Ergün, Bülent Akın, Batista, Fleurquin Berkant , Hasan, Arif, Ümit. 
     






</TEXT>
</DOC>
