<DOC>
<DOCNO> 94374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/yazar/sazak.html </URL>
<DATE> 2002/07/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
MHP’den 3 Kasım çağrısı 
</HEADLINE>
<TEXT>

     En gerçekçi öneri Devlet Bahçeli’den geldi. MHP lideri, Ecevit’siz ve MHP’siz çözüm arayışları’ karşısında 3 Kasım’da erken seçime gidilmesini istedi. 
     Bahçeli’nin Bursa’da seçim çağrısı yapmasından birkaç saat önce Başbakan Ecevit, CNN Türk’te MHP’nin yerini DYP’nin alacağı’ senaryoları reddederek, koalisyonun 2004 yılına kadar süreceğini savunuyordu. Başbakan, AB konusunda iyimser’ beklentiler ifade ederken Bahçeli’nin 1 Eylül’de Meclis’in toplanarak 3 Kasım’da seçim kararı alınması’nı isteyen açıklaması pazar gündemi’ne bomba gibi düştü. 
     MHP liderinin çıkışı sürpriz’ sayılmamalı. 
     7 Haziran’da Çankaya’daki liderler zirvesinde MHP yönetimi AB rotasından çıktığı gün hükümet fiilen sona ermişti’. Bahçeli, etik sorumluluk göstererek Başbakan’ın rahatsızlığını MHP’nin güçlenmesi yönünden kullanmadı, Meclis aritmetiğiyle oynamadı, DSP içinde kabaran iştah dalgalarının aksine Ecevit’in koltuğuna göz dikmedi. Ancak 4 Temmuz’daki liderler zirvesinde Kemal Derviş tarafından masaya getirilen siyasi belirsizliğin’ ekonomik programa ve Türkiye’nin geleceğine yüklediği faturadan etkilenmiş olmalı ki, daha fazla inatlaşmadan seçime gitmenin doğruluğunu gördü. 
     Bahçeli’ye göre kimi çevrelerin siyasi belirsizlik’ mesajının altında 57’nci hükümetin bozulması’ isteği yatıyordu. 
     MHP lideri, Ecevit’siz alternatif arayışlarına da kapalıydı, hele Mesut Yılmaz - Hüsamettin Özkan oluşumuna dayalı ve DYP, AKP destekli formüllere tümüyle karşıydı. Bu tür yapay çözümler yerine, sonbaharda seçime gidilmesi çok daha hayırlı olacaktı. 
     Bahçeli’nin çıkışı Özkan krizi’yle uğraşan DSP’yi hazırlıksız yakaladı. DSP Ecevit’le seçime gidebilir mi Belki de bu sayede İsmail Cem - Kemal Derviş formülü hayata geçirilir. 
     Güveni sağlamanın tek yolu seçimdir. 
     Çünkü 21 Şubat 2001 krizinin hesabını toplumun tüm kesimleri verdi, iş dünyası, çalışanlar, esnaf, köylü toplumun tüm kesimleri ağır zarara uğradı. 
     Sadece siyaset kurumu’ bu hesaplaşmayı göze alamadı. 
     Bunun da yolu seçimden geçiyor, Türkiye’nin geleceğine halk karar verecek. AB sürecinde kesinti istenmiyorsa, yolsuzlukların, hırsızlıkların hesabı sorulsun deniyorsa, ülke kalkınmasında IMF’siz çözüm yolları aranıyorsa seçmenin önüne alternatif’ koymak gerekiyor. 
     Bahçeli cesur bir kararla, Kral çıplak’ dedi ve seçim yolunu açtı. Artık işi yokuşa sürmemek gerekiyor. 1 Eylül’de TBMM açılana dek, Siyasi Partiler ve Seçim yasalarındaki değişiklikler de hazırlanmalıdır. Lider oligarşisine karşı yurttaş tercihi öne çıkarılmalıdır. 
     Kasımdaki seçim aynı zamanda yıl sonundaki Kopenhag zirvesi öncesinde bir AB referandumu’na dönüşecek. 
     Yamalı bohça hükümetler ya da kerhen’ kurulan koalisyonlar yerine seçim öncesi hangi parti ne istiyor bilinirse ve ona göre ittifaklar yapılırsa seçimden yeni iktidar’ çıkarmak da kolaylaşır. 
     Bakalım Derviş bu rüzgarı arkasına alabilecek mi 
     
     







Hazer kıyılarında 


Son hamle Çiller’den 


ABD’nin olası Kıbrıs rolü 


Erken seçim ve yurtdışındaki görüntümüz 


Ulaşılamayacak hedeflere koşmayalım 


Sanki bugün seçim olsa... 


MHP’den 3 Kasım çağrısı 


Yorgun Kitaplar Mahallesi’nde... 


20 yıl sonra temmuz gene "sıcak" mı geçecek 


Baskın seçim ekonomiyi sallayacak 


</TEXT>
</DOC>
