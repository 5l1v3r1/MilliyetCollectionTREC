<DOC>
<DOCNO> 98617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yasam/yas05.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karındeşen Jack satanist çıktı 
</HEADLINE>
<TEXT>

Son dokuz yılını Karındeşen Jack’i araştırarak geçiren Ivor Edwards, katilin cinayetlerini bir Satanist tarikat için işlediğini öne sürdü... 
     DIŞ HABERLER SERVİSİ 

     Bugüne kadar yüzlerce kitap ile pek çok filme konu olan, tarihin en ünlü seri cinayet katili Karındeşen Jack’ın, cinsel saplantılı sıradan bir sapık değil, bir gizli tarikatın emirlerini yerine getiren Robert Donston Stephenson adlı bir Satanist olduğu öne sürülüyor. 
     
     Bir düzeni var’ 
     19. yüzyılın sonlarında, Londra’nın Doğu Yakası’nda dehşet saçan katil üzerine son 9 yıldır araştırma yapan "Karındeşen Jack uzmanı" Ivor Edwards, kurbanların belli bir düzene göre öldürüldüklerini saptadığını açıkladı. Ve şu dellilleri öne sürdü 
     
     İşte deliller... 
     1- Jack’ın vahşice öldürdüğü 5 fahişeden 4’ünün cesedi, sırayla kuzey, güney, doğu ve batıyı gösteriyordu 5’inci de haç işareti oluşturacak şekilde bir bölgede bulundu. Bu, o dönem Satanistlerine ait bir işaretti 
     2- Karındeşen Jack’in kurbanlarının bulunduğu bölge, o dönem Satanistlerinin faaliyetlerinin en yoğun olduğu Doğu Yakası’ndaydı... 
     3- Cesetlerin yerleştirildikleri noktaların her biri, diğerleriyle eşkenar üçgen oluşturuyor. Bu da, yine Satanistlerin bugün bile kutsal kabul ettikleri bir şekil olarak biliniyor. Satanist inanca göre şeytan, bu şekli kendisine inananların tapınması için yaratmış. 
     
     Satanist yazar 
     4- Ivor Edwars’ın son tespiti ise bu ünlü katilin, o zamanlar Satanist inançları nedeniyle başı sık sık polisle derde giren Robert Donston Stephenson adlı bir askeri doktor olması... 
     İddiaya göre Stephenson, söz konusu cinayetlerle ilgili olarak iki kez göz altına alındı, ancak ikisinde de delil yetersizliğinden bırakıldı. Zengin bir ailenin çocuğu olarak dünyaya gelen Robert Donston Stephenson, 1876’da annesinin hizmetçisi Anne Deary ile evlendiği için aileden aforoz edilince, hayatını Satanizm üzerine yazdığı kitaplarla kazanıyordu. 
     



 YAŞAM 



















</TEXT>
</DOC>
