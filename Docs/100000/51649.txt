<DOC>
<DOCNO> 51649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/ekonomi/eko04.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
E - devlet'te yaya kaldık 
</HEADLINE>
<TEXT>

Türkiye, elektronik devlet uygulamalarında 26 ülke arasında sonuncu oldu 
     Taylor Nelson Sofres danışmanlık ve araştırma şirketinin yaptığı çalışmaya göre, Türkiye, internet üzerinden kamusal hizmetlerin kullanımında yüzde 3 oranıyla 26 ülke içinde sonuncu sırada yeralıyor. 
     Araştırmaya göre e - devlet kullanımının en yüksek olduğu ülkeler Norveç, Danimarka, Kanada ve Finlandiya. Bu ülkelerde dijital devlet uygulamaları yüzde 47.75 gibi yüksek bir ortalamaya ulaşmış durumda. 
     Türkiye'nin yüzde 3 oranındaki e - devlet kullanımı oranının, yüzde 2'lik bölümü 'sadece bilgi almak' olurken, vatandaşların kamu işlerinin sadece yüzde 1'ini internet üzerinden yapabildiği belirlendi. 
     Araştırmada, Türk internet kullanıcılarının yüzde 49'unun da e - devlet çalışmalarına güvenmediği belirlendi. Kullanıcıların yüzde 21 güvendiğini belirtirken, yüzde 30'u ise 'bilmiyorum' yanıtını verdi. 
     



 EKONOMİ 

















</TEXT>
</DOC>
