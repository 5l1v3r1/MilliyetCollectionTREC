<DOC>
<DOCNO> 95684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun24.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırganın hedefi Chirac'mış... 
</HEADLINE>
<TEXT>

     Fransa'nın başkenti Paris'te, milli gün kutlamaları sırasında ateş açan kişinin Cumhurbaşkanı Jacques Chirac'ı hedef aldığı açıklandı. 
     Chirac'ın eşi Bernadette Chirac, Champs-Elysees Bulvarı'nda geleneksel askeri geçit sırasında kalabalığın arasında silahını çıkararak ateş açan kişinin kocasını hedef alıp almadığına ilişkin bir soru üzerine, ''Evet, bu açıktır'' dedi. 
     Bernadette Chirac, İçişleri Bakanı Nicolas Sarkozy'nin bu bilgiyi kendisine verdiğini belirtti. 
     Neo nazi ve holigan hareketleri içinde yer aldığı belirtilen ve akli dengisinin yerinde olmadığı öne sürülen 25 yaşındaki Maxime Brunerie adlı kişinin, ateş açtıktan sonra, polis tarafından yakalanmadan önce, silahını kendisine doğrultarak intihar girişiminde bulunduğu belirtildi. 
     Sarkozy, Paris'teki Zafer Anıtı yakınlarında biriken kalabalığın arasından silahını çıkararak bir el ateş atan ve polis tarafından yakalanan kişinin aşırı sağcı bir militan olduğunu açıklamıştı. 
     

     
</TEXT>
</DOC>
