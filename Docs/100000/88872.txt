<DOC>
<DOCNO> 88872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sonspo17.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Nouma'yı yerinde inceleyecek.. 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, transferi gündemde olan eski futbolcuları Fransız Pascal Nouma'nın ameliyat raporlarını incelemek üzere, yarın Fransa'ya gidecek. 
     Mete Düren, boynundan ur aldıran Nouma'nın raporlarını inceleyip, yönetim kuruluna bilgi vermek için Fransa'ya gittiğini söyledi. 
     Düren, ANouma'nın transferini düşündüklerini, ancak sağlığı konusundaki söylentilerin olduğu bir dönemde dikkat etmeleri gerektiğini vurgulayarak, şöyle konuştu 
     ''Söylentilerin olduğu bir dönemde olumlu veya olumsuz bir karara varabilmek için tıbbi bilgilere ihtiyacımız var. Nouma'nın, ameliyat, patoloji ve operasyon sonrası uygulanan tedavileri görmek için raporlarını incelememiz gerekiyor. Hem doktoruyla hem de Nouma ile görüştükten sonra yönetim kuruluna bilgi vereceğim. Ancak Nouma'nın transferi konusundaki son sözü ben söylemeyeceğim. Buna yönetim kurulu karar verecek.'' Kolombiyalı kaleci Cordoba'nın transferi için de 2 kulüp arasında sorun olmadığını kaydeden Düren, ''Sadece rutin işler kaldı. Sanıyorum Cordoba, hafta içi gelip sözleşme imzalayacak'' diye konuştu. 
     





</TEXT>
</DOC>
