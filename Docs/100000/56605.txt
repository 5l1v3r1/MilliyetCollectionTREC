<DOC>
<DOCNO> 56605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun06.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da mafya yeniden örgütleniyor.. 
</HEADLINE>
<TEXT>

     İtalyan Antimafya Soruşturma Başkanlığı'nın DİA açıkladığı bir raporda, 38 yıldır yakalanamayan, ülkenin en büyük mafya babası Bernardo Provenzano'nun 71 mafyayı yeniden yapılandırmak istediği belirtildi. 
     İtalya'daki mafya tarihinin en güçlü ve en acımasız gruplarından olan, Sicilya'daki Corleone kasabasındaki mafyanın lideri Provenzano'nun ''elit mafya babaları'' arasında bir zirve hazırlığında olduğu ileri sürülüyor. 
     DİA'nın raporuna göre, şu anda İtalya'da yakalanamayan en büyük mafya babası Provenzano'nun aklındaki planın ''antik mafya piramidini oluşturmak'' olduğu söyleniyor. Buna göre, mafyada eski kurallar geçerli olacak. Piramit oluşturulacak ve en büyükler üstte olmak üzere aşağı doğru küçük gruplar yer alacak. Üst tabaka ise her zamanki gibi görünmez olacak. 
     Corleoneli mafya babasının kafasındaki antik mafya projesinde yeni hedefler olarak ise ''ilk, eski kuralların geçerli olması gerekiyor. 
     yani piramit içinde çok sessizce hareket etme ve olabildiği kadar az çıkar çatışması yaratma. İkinci olarak, çok sert kararlarla piramidin tepesindeki en büyük mafya babalarının sayılarını azaltma. Son olarak ise büyük mafya babalarına emanet ederek, kültürel etkinliklerin düzeyini artırmak'' bulunduğu kaydediliyor. DİA'nın raporunda, mafya babalarının Provenzano'nun mafyayı yeniden yapılandırma planına sıcak baktığı ve hapishanede olan Toto Riina gibi tanınmış mafya babalarının de desteğiyle hazırlıkların devam ettiği bildiriliyor. DİA'nın verilerine göre, 2000 yılı ikinci döneminde, mafyanın kullanımında olduğu tespit edilen 26 milyar 810 milyon liretlik yaklaşık 19 trilyon Türk Lirası eşya, konut ile paraya el konulduğu açıklandı. 
     






</TEXT>
</DOC>
