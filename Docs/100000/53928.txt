<DOC>
<DOCNO> 53928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo14.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta İlhan ve Stavrum yanyana oynayacak 
</HEADLINE>
<TEXT>

     Birinci Süper Futbol Ligi'nin 13. 
     haftasında yarın kendi sahasında Malatyaspor ile karşılacak Beşiktaş'ta hedef 3 puan olarak belirlendi. Siyah-beyazlılar, Malatyaspor'u da yenerek, son haftalardaki çıkışını sürdürmek istiyor. Beşiktaş'ta sakatlıkları geçen Bayram ve Sertan'ın oynayacak duruma gelmesi teknik heyeti sevindirdi. Sakatlığı nedeniyle uzun süredir takımdan ayrı kalan Ahmet Dursun'un ise, teknik direktör Christoph Daum'un, kondisyonunu yeterli görmesi halinde Malatyaspor maçı kadrosuna alınabileceği bildirildi. Alman teknik adamın, Malatyaspor maçında forvette ise son haftalarda attığı gollerle formunu yükselten Stavrum'la, kart cezası sona eren İlhan Mansız'a görev vermesi bekleniyor. Siyah-beyazlılarda, Antalyaspor maçında sakatlanan Norveçli kaleci Myhre ile yine sakatlığı bulunan Baya ise yarınki maçta forma giyemeyecek. Beşiktaş'ın, Malatyaspor karşısına, Fevzi, Tayfur, Ronaldo, Ahmet Yıldırım, İbrahim, Nihat, Yasin, Tümer, Bayram, Stavrum, İlhan Mansız muhtemel 11'i ile çıkması bekleniyor. BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Serdar Tatlı yönetecek. 
     






</TEXT>
</DOC>
