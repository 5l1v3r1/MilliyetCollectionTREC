<DOC>
<DOCNO> 85792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/guncel/gun07.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Af çocuğu’ ve annesi artık özgür 
</HEADLINE>
<TEXT>

     DHA 

     Trabzon Kapalı Cezaevi’nde tutuklu annesi Emine Karabulut’un, cezaevini ziyaret eden Adalet Bakanı Hikmet Sami Türk’ün eşi Fatma Türk’le görüşmesinin ardından kamuoyunun "Af Çocuğu" olarak tanıdığı Aylanur, sonunda özgürlüğüne kavuştu. İki akrabasını öldürmekten 27.5 yıl ceza alan Emine Karabulut, Şartlı Salıverilme Yasası’nda yapılan değişikliğin Resmi Gazete’de yayımlanarak yürürlüğe girmesiyle dün akşam cezaevinden çıkarıldı. 6 yıl cezaevinde kalan Karabulut eşi İmdat Karabulut tarafından bir araçla cezaevinden alınırken, Aylanur’un da 10 gün önce İzmit’teki amcasının yanına gönderildiği öğrenildi. Trabzon Kapalı Cezaevi’ndeki 45 mahk m da Cumhurbaşkanı Sezer’in iptali ve yürütmenin durdurulması için Anayasa Mahkemesi’ne başvurduğu Şartla Salıverilme Yasası’ndan yararlanarak serbest kalırken, Gaziantep’te de 28 kişi tahliye oldu. 
     



 GÜNCEL 



















</TEXT>
</DOC>
