<DOC>
<DOCNO> 61202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko14.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de yeni bir Eva Peron mu doğuyor 
</HEADLINE>
<TEXT>

     Arjantin'in yeni devlet başkanı Eduardo Duhalde'nin görevi devralma töreninde hazır bulunup, resmi deftere imzasını atınca dikkatleri üzerine çeken eşi Hilda Duhalde'nin, yeni bir Eva Peron vakası olup olmayacağı konuşuluyor. 
     Eva Peron'dan bu yana hiçbir devlet başkanı eşinin bu denli ön plana çıkmadığını hatırlatan kaynaklara göre, devlet başkanı Duhalde'nin fakirlere yardımlarda çalışan sosyal hizmet uzmanı eşi Hilda Duhalde, geçen hafta Çarşamba günkü Bakanlar Kurulu toplantılarına da katıldı. 
     Ülkenin en kötü ekonomik durgunluk ve sosyal kargaşadan geçtiği bu zamanda, devlet başkanının eşi Hilda Duhalde'nin sosyal politikaları yakından izlemesi, bazen de yön vermeye çalışması bekleniyor. 
     Arjantin'de son aylarda onbinlerce kişi, yoksulluk çizgisinin de altına düşüp, aylık geliri 500 pesonun 360 dolar altında olan aileler kervanına katıldı. Peronist Parti'nin popülist geleneklerine bağlı devlet başkanı Duhalde, işsiz aile reislerine ayda 200 dolar ödemeyi, en muhtaç durumdaki 1 milyon Arjantinliye de mesleki eğitim programları vaat etti. 
     Halk arasında ''Chiche'' denilen 54 yaşındaki beş çocuk annesi Hilda Duhalde, fakirlere yardım ve hizmet götürme konusunda çok tecrübeli. 
     Duhalde'nin vali olduğu Buenos Aires yakınlarındaki bölgedeki sosyal hizmet çalışmalarıyla ünlenen Hilda Duhalde'nin, ''manzaneras'' denilen gecekondu annelerince yürütülen mahalli projeler için kocası yılda 80 milyon dolardan fazla kaynak ayırıyordu. Bu projelerle muhtaç ailelere ekmek, süt, yumurta ve ilaç gibi temel ihtiyaçları temin ediliyordu. 
     Eduardo Duhalde, 1999'daki devlet başkanlığı seçimlerinde adaylığını koyup kazanamayınca, valilik görevinden de çekilince, eşi Hilda Duhalde'nin başkanlığındaki sosyal hizmetlerini sürdüren gecekondu annelerinin sayısı 20 bine ulaştı. 
     Yoksul seçmenlerden popülist sosyal programlarla oy toplayan Evita Peron gibi Evitismo akımını takip etmekle suçlanan Hilda Duhalde, 1997'deki seçimlerde parlamenterliğe adaylığını koydu, ancak kazanamadı. 
     Koyu bir Katolik olan Hilda Duhalde, Evita Peron ile Rahibe Teresa'yı kendisine örnek alıyor. 
     






</TEXT>
</DOC>
