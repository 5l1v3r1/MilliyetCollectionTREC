<DOC>
<DOCNO> 96637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur22.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, 3 Kasım'da seçime ittifakla destek verdi 
</HEADLINE>
<TEXT>

     DYP Genel İdare Kurulu GİK , 3 Kasım'da yapılması konusunda koalisyon liderlerinin görüş birliğine vardığı erken seçim kararına ittifakla destek verdi. 
     DYP GİK, Genel Başkanı Tansu Çiller'in başkanlığında toplandı. 
     Çiller, 2.5 saat süren toplantının ardından GİK'te ele alınan konulara ilişkin açıklamalarda bulundu. 
     GİK'in ittifakla 3 Kasım'da erken seçim yapılması yönünde karar aldığını bildiren Çiller, DYP'nin zaten daha önce Meclis'in 22 Temmuz'da Olağanüstü toplanması amacıyla verdiği önerge ile de bu kararı tescil ettiğini söyledi. 
     Çiller, ''Dolayısıyla 3 Kasım'da bütün partilerin uzlaşarak gideceği bir seçimin yolunun açılması milletimize artık müjdelenmiştir'' dedi. 
     Tansu Çiller, GİK'in aynı zamanda TBMM açılır açılmaz erken seçim kararının alınması ve hükümetin daha önce kendilerine 3 defa açıkça ifade ettiği gibi Siyasi Partiler ve Seçim yasalarını ele almasını zaruri gördüğünü bildirdi. 
     





</TEXT>
</DOC>
