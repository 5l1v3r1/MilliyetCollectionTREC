<DOC>
<DOCNO> 73284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo16.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo'suz Barcelona İstanbul'a geldi 
</HEADLINE>
<TEXT>

     Galatasaray'ın Avrupa Şampiyonlar Ligi'ndeki rakibi FC Barcelona, İstanbul'a geldi. 
     İspanyol takımı saat 13.30'da Atatürk Havalimanı'na inerken, Brezilyalı yıldız futbolcu Rivaldo sakatlığı nedeniyle, Cocu ise kart cezalısı olması sebebiyle getirilmedi. 
     Yarın Galatasaray'la çeyrek final için önemli bir maç yapacak FC Barcelona'da Hollandalı futbolcu Kluivert, kazanmaya geldiklerini söyledi. 
     Havalimanı'nda basın mensuplarının sorularını yanıtlayan Kluivert, Rivaldo'nun eksikliğini hissetirmeyeceklerini belirterek, ''Rivaldo iyi bir oyuncu. Ama bizde iyi bir takımız. Eksikliğini hissetirmeyeceğiz'' derken, Galatasaray'ın haftayı dinlenerek geçirmesiyle ilgili yöneltilen bir soruya da, ''Dinlenmiş olabilirler, ama her şey sahada çözülecek'' cevabını verdi. 
     Beraberinde kalabalık bir basın grubuyla birlikte gelen FC Barcelona, daha sonra kalacağı Conrad Otel'e geçti. 
     






</TEXT>
</DOC>
