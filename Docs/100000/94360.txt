<DOC>
<DOCNO> 94360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/yasam/yas05.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış Manço’nun evine devlet el attı 
</HEADLINE>
<TEXT>

Halk Bankası’ndan bir yıl süre isteyen ANAP’lı Yüksel Yalova, parayı bulup Barış Manço’nun evini geri alacaklarını söyledi 
     NURAN ŞEFKATLİOĞLU DHA 

     Kuşadası "15. Altın Güvercin Müzik Festivali"nin son günü adeta Manço’larla dayanışma gecesine dönüştü. Özer Türk Stadyumu’nda düzenlenen yarışmada geleneksel "Barış Manço Özel Ödülü’ Kayahan’a verildi. Ödülünü Doğukan Manço’dan alan Kayahan, Barış Manço’nun Moda’daki evine Halk Bankası tarafından el konmasına tepki gösterirken şunları söyledi "O ülkeyi dünyaya tanıttı, çocuklarımıza diş fırçalamayı öğretti. Bu yapılan haksızlık ve ayıptır. Manço’nun anısına sahip çıkılmasını istiyorum." 
     Şenliğe katılan Meclis Başkanvekili Yüksel Yalova ise Manço’nun evinin geri alınması için kampanya başlatıldığını belirterek şöyle konuştu "Barış Manço gibi değerli sanatçının evi, 360 milyar için satılamaz. Halk Bankası’ndan 1 yıl süre istiyoruz. Gereken parayı bulup evi geri alacağız." 
     Öte yandan yarışmada en başarılı profesyonel beste ödülünü "Ömrüm eski bir takvim parçası" isimli bestesiyle Aslıgül Ayas aldı. Özlem Ulusoy en iyi yorumcu, Hakan Süersan’a da en iyi amatör besteci seçildi. 
     



 YAŞAM 





















</TEXT>
</DOC>
