<DOC>
<DOCNO> 64995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko09.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası kredisi için geri sayım... 
</HEADLINE>
<TEXT>

     Dünya Bankası Türkiye Direktörü Ajay Chhibber, Kamu Sektörü ve Mali Sektör Uyum Kredisi PSFSAL 2 
     görüşmelerinin tamamlanmasının son aşamasında olduklarını belirtti. 
     Chhibber, ABD Hazine Müsteşarı John Taylor ile bugün sabah Sheraton Oteli'nde kahvaltıda bir araya geldi. 
     Chhibber görüşmeden sonra gazetecilerin sorusu üzerine PSFSAL görüşmelerinin büyük ihtimalle, bugün ya da yarın tamamlanabileceğini belirterek, buna ilişkin açıklamanın hafta sonuna kadar yapılacağını kaydetti. 
     Türkiye'nin Dünya Bankası'ndan alacağı, 1.3 milyar dolar tutarındaki PSFSAL kredisine ilişkin olarak Dünya Bankası uzmanları ile ekonomi yetkilileri arasındaki görüşmeler, yaklaşık 2 haftadan bu yana devam ediyordu. 
     ABD Hazine Müsteşarı Taylor ile Chhibber arasındaki kahvaltılı toplantıya, IMF Türkiye temsilcisi Odd Per Brek de katıldı. 
     






</TEXT>
</DOC>
