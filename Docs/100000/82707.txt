<DOC>
<DOCNO> 82707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/guncel/gun01.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Doku Bankaları Birliği Türkiye Temsilcisi Şimşek’ten ürperten itiraflar... 
</HEADLINE>
<TEXT>
Yapayı kurtarmaz ölüler sağ olsun .. 
İstanbul’da hastalarına ölü dişi takan diş hekimleri olduğunu söyleyen Prof. Şimşek Ameliyatlarda da hastadan habersiz ölü dokuları kullanılıyor 
     ELİF KORAP İstanbul 

     Avrupa Doku Bankaları Birliği Türkiye Temsilcisi Prof. Dr. Ümit S. Şimşek, Avrupa ülkelerinden alınan ölü kişilere ait dokuların hiçbir denetim olmadan Türkiye’deki hastaların tedavisinde kullanıldığını iddia ederek, "Örneğin İstanbul’da hastalarına ölü dişi takan iki diş hekimi biliyorum ama isim veremem" dedi. 
     
     Sadece bir ölü dişi 70 dolar 
     Türkiye’de ayrıca ölü dokusu alıp satan 7 - 8 firma bulunduğunu anlatan Şimşek, "Çoğu zaman bunların bir ölüye ait olduğu bilinmiyor. Sentetik zannediliyor. Yıllardır ölülerden alınan fasya’ adlı zarı ameliyatlarda yama olarak kullanıyoruz. Birçok hasta, bunu bilmiyor" diye konuştu. Şimşek, insan derisinin santimetrekaresinin yarım dolar, bir dişin 60 - 70 dolar, eklemlerin bin dolar, spermin bir kullanımlığının ise 20 dolardan satıldığını söyledi. 
     
     Denetimsizlik çok tehlikeli 
     Doku bankacılığı Türkiye’de yasal olmadığı için bu işin ticarete dönüştüğünü vurgulayan Şimşek, şöyle konuştu "Dünyada ölülere ait kemik, tendom ve dişler, kontrolden geçirilip hastalara naklediliyor. Türkiye’de yasal olmadığı için denetim yapılamıyor. Ama bu ölümcül sonuçlar doğurabilir." Şimşek, örnek olarak şu olayı anlattı 
     
     Türkiye’de bir üniversitede var 
     "Türkiye’de pek çok cerrah, ben dahil, dura mater’ adlı bir beyin zarını mesanenin deliklerini kapamada kullanıyoruz. 12 yıl önce dura mater, Japonya’da 10 kişinin tedavisinde kullanıldı. Bu kişiler bir virüs yüzünden delirip öldü." Şimşek, Türkiye’de bir üniversitede ölülerden alınan kalp damarları ve kapaklarının kullanılmak üzere saklandığını da sözlerine ekledi. 
     
     UZMAN GÖRÜŞÜ 
Ölü dişi bir sürü işlemden geçmeli      İstanbul’da iki diş hekiminin hastalarına ölü dişi taktığı iddiaları üzerine görüş aldığımız isimler, bu işlemin kendilerine çok mantıklı gelmediğini belirterek, şunları söylediler 

</TEXT>
</DOC>
