<DOC>
<DOCNO> 90306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun17.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çek Cumhuriyeti seçimlerini Sosyal Demokratlar kazandı 
</HEADLINE>
<TEXT>

     Çek Cumhuriyeti'nde Cuma ve Cumartesi günü yapılan genel seçimlerin sonuçları Devlet Seçim Komitesi tarafından onaylandı. 
     Seçim Komitesi sözcüsü Samuel Troschka, seçimlerde Sosyal Demokratlar'ın yüzde 30.2 oy oranı ile birinci parti olduğunu, Demokratik Yurttaş Partisi'nin ise yüzde 24.47 ile ikinci olduğunu bildirdi. 
     Komünist Parti'nin yüzde 18.51 oy oranı ile üçüncü sırayı aldığı seçimlerde, Hıristiyan Demokratlar ve Özgürlük Birliği'nin oluşturduğu ittifak ise yüzde 14.27'de kaldı. 
     Yüzde 5 barajının olduğu Çek Cumhuriyeti'nde başka hiçbir partinin parlamentoya girmeyi başaramadığı belirtildi. 
     Seçim sonuçlarına göre, yeni parlamentoda Sosyal Demokratlar'ın 70, Demokratik Yurttaş Partisi'nin ise 58 sandalyeyle temsil edileceği 
     bildirilirken, Komünist Parti'nin 41, sağ ittifakın ise 31 milletvekili kazandığı kaydedildi. Çek Cumhuriyeti'ndeki seçim sonuçlarına göre, ülkeyi bir koalisyon hükümetinin yönetmesi bekleniyor. Devlet Başkanı Vaclav Havel'in yeni hükümeti kurma görevini vermek için Sosyal Demokratlar'ın lideri Vladimir Spidla'yı bugün öğle saatlerinde makamına çağırdığı bildiriliyor. 
     





</TEXT>
</DOC>
