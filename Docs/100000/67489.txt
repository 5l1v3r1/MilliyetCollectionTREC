<DOC>
<DOCNO> 67489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur07.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da depremde zarar gören 103 minare yıkılıcak 
</HEADLINE>
<TEXT>

     Afyon'da, meydana gelen depremde 93 caminin hasar gördüğü, 103 minarenin can ve mal güvenliğini tehdit ettiği için yıktırılacağı bildirildi. 
     Afyon'daki depremde 13 cami ağır, 31 cami orta, 50 cami hafif hasar gördü. Bu camilerin 18'inin minaresi kısmen yıkıldı, 97'sinde tehlikeli derecede çatlak oluştu, 15 minare ise yıkıldı. Diyanet İşleri Başkanlığı uzmanları, bölgede yaptıkları ön incelemede, 103 cami minaresinin, can ve mal güvenliğini tehdit ettiğini belirtilerek, yıkımların en kısa sürede gerçekleştirilmesini rapor ettiler. 
     Camilerin dışında Diyanet İşleri Başkanlığı'na ait lojmanlardan 10 ağır, 4'ü orta, 2'si hafif hasar gördü. 2 Kuran kursu binasında ağır, 2 Kuran kursu binasında da orta derecede hasar meydana geldi. 
     
     Sahra çadırları istendi 
     Afyon Müftülüğü, bölgedeki camilerin büyük bölümünün ibadete kapalı olması nedeniyle, Diyanet İşleri Başkanlığı'ndan 19 adet sahra çadırı talep etti. Bölgeye gönderilecek olan sahra çadırlarından 7'si Bolvadin, 5'i Çobanlar, 3'ü Sultandağı, 3'ü Çay, 1'i Şuhut İlçesi'ne kurulacak. Merkeze bağlı Gebeceler Beldesi'nde ise 2 çadır mescit açıldığı, sahra çadırlarının bölgeye gönderilmesi halinde vatandaşların yeniden toplu ibadet yapabilecekleri bildirildi. 
     






</TEXT>
</DOC>
