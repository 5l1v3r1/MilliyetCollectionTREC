<DOC>
<DOCNO> 63004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur11.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Can'ın eşi birliğine teslim oldu... 
</HEADLINE>
<TEXT>

     Şarkıcı Sibel Can'ın eşi Sulhi Aksüt, bedelli askerliğinin kalan bölümünü tamamlamak için Çanakkale'ye gelerek, 116. Jandarma Er Eğitim Alayı'na teslim oldu. 
     Hapis cezasını tamamlayarak, önceki gün Ezine Cezaevi'nden tahliye olan ve 1 gün izin alarak İstanbul'a giden Sulhi Aksüt'ün, dün gece geç saatlerde Çanakkale'ye gelerek birliğine teslim olduğu öğrenildi. 
     Bir haftalık askerken birliğinden alınarak cezaevine konulan Sulhi Aksüt'ün, Çanakkale 116. Jandarma Er Eğitim Alayı'nda, yaklaşık 25 gün sürecek bedelli askerliğini tamamlamasının ardından terhis edileceği bildirildi. 
     Çanakkale'de yaklaşık 18 ay önce bedelli askerlik yaptığı 116. 
     Jardarma Er Eğitim Alayı'ndan, ''evrakta tahrifat ve karşılıksız çek'' suçlarıyla kardeşi Yusuf Aksüt'le birlikte yakalanan Sulhi Aksüt, cezası için önce Biga Cezaevi'ne daha sonra ise can güvenliği gerekçesiyle kardeşiyle birlikte Ezine Cezaevi'ne nakledilmiş ve cezasını önceki gün tamamlayarak tahliye olmuştu. 
     






</TEXT>
</DOC>
