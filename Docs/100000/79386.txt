<DOC>
<DOCNO> 79386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/aspo.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Garanti veriyorum" 
</HEADLINE>
<TEXT>

Galatasaray Teknik Direktörü Lucescu, Ankaragücü maçı öncesi yöneticilerin yüreğine su serpti, "Geçen seneki hatayı tekrarlamayacağız. Çünkü gereken dersi aldık" dedi 
     HALİL ÖZER 

     Merak etmeyin’ 
     GEÇTİĞİMİZ sezon sahasında Ankaragücü’ne yenilerek şampiyonluğu Fenerbahçe’ye kaptıran Galatasaray’da Teknik Direktör Lucescu bu kez aynı hataya düşmeyeceklerini söyledi. Florya’da Sarı - Kırmızılı yöneticilerle bir görüşme yapan Rumen hoca, "Merak etmeyin, biz dersimizi aldık. Eğer yine puan kaybedersek, o zaman şampiyonluğu haketmiyoruz demektir" diye konuştu. 
     
     Endişem yok’ 
     ANKARAGÜCÜ maçına bu kez çok farklı hazırlandıklarını belirten Lucescu, "İnsan bir yanlışı iki kez tekrarlamaz. Ben ve oyuncularım bunun bilincindeyiz" ifadelerini kullandı. Futbolcularına güvendiğini de kaydeden tecrübeli teknik adam, "Şampiyonluğa olan inançları yüzlerinden okunuyor. Bu nedenle hiç endişe taşımıyorum. Çok mutluyum. Galibiyet için garanti verebilirim" dedi. 
     
     Şampiyonuz sandık’ 
     LUCESCU, yöneticilere geçen yılki mağlubiyetin nedenini de, "Kendimizi şampiyon sanmıştık. Bu iş bitti diye düşünüyorduk. Motivasyon eksikliği bize pahalıya maloldu. Ayrıca bazı oyuncularım ligden erken kopmuştu. Son haftalarda bir türlü maçlara kendilerini veremediler. Böyle olunca da kazandığımız şampiyonluğu Fenerbahçe’ye bıraktık" ifadeleriyle açıkladı. 
     



 SPOR 



























</TEXT>
</DOC>
