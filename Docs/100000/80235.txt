<DOC>
<DOCNO> 80235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko08.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Giysa’yı satıyor 
</HEADLINE>
<TEXT>

Sabancı Holding, beş Topshop mağazasına sahip Giysa için Kuveytli Elshaya Holding ile görüşme masasına oturdu 
     EKONOMİ SERVİSİ 

     Sabancı Holding, Giysa Sabancı Giyim Mağazacılığı AŞ’ye ait hisse senetlerini satıyor. Sabancı Holding’den İMKB’ye gönderilen açıklamaya göre, Yönetim Kurulu’nun dünkü toplantısında, şirket portföyünde mevcut Giysa Sabancı Giyim Mağazacılığı AŞ’ye ait 3 trilyon 749 milyar 572 milyon 500 bin lira nominal değerli hissenin satılması için Alshaya Holding Co. SAK Closed şirketi ile görüşmelere başlanılması kararı alındı. 
     İngiliz Arcadia Grubu ile gerçekleştirilen joint - venture anlaşması çerçevesinde üç yıl önce faaliyete geçen ve Topshop adıyla beş satış mağazası bulunan Giysa, geçen yıl 8 milyon dolar ciro elde etmişti. Şirketin yüzde 75 hissesi Sabancı Holding, yüzde 25 hissesi ile Arcadia Grubu’na ait. 
     Giysa ile satın alma görüşmelerine oturan Kuveytli Alshaya Holding ise bünyesinde 20 kadar hazır giyim markası bulunduruyor. Alshaya, Giysa ile birlikte Türkiye pazarına girecek. 
     



 EKONOMİ 

























</TEXT>
</DOC>
