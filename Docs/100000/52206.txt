<DOC>
<DOCNO> 52206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yasam/yas04.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda’dan çöpçü geldi 
</HEADLINE>
<TEXT>

De Baarsjes Belediyesi’nin 8 temizlik işçisi teneke kürekleri görünce, "Biz bunları 25 yıl önce bıraktık" dediler 
     ÜMRAN AVCI İstanbul 

     Çalı süpürgesi mi 
     "YABANCI bir ortamda çalışmak nasıldır " diye merak edip İstanbul’a gelen Hollandalı temizlik işçileri, bizdeki temizliğe şaştı kaldı. Hollanda’nın De Baarsjes Belediyesi’nin 8 temizlik işçisi dün Türk meslektaşlarıyla birlikte Kadıköy sokaklarını temizledi. Çalı süpürgelerini ve tahta sopalı teneke kürekleri gören Hollandalı çöpçüler, hayretler içinde kaldı. 
     
     25 yıl önceki sistem 
     EKİP şefi William Rasing, "İşçiler çok çalışkan ama bir sistem ve teknik yok. Kaldırımların içine yerleştirdiğimiz çöp konteynırlar vinçle çöp arabalarına alınıyor. Süpürgeyi de yalnızca yerdeki çöpleri otomatik süpürgelere itmek için kullanıyoruz. Biz buradaki sistemi 25 yıl önce kullanıyorduk. Burası pis sayılmaz ama bizim sokaklarımız daha temiz" dedi. 
     



 YAŞAM 




















</TEXT>
</DOC>
