<DOC>
<DOCNO> 71823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo03.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinan Engin "Hakem, İlhan'ın pozisyonuna kadar iyiydi" 
</HEADLINE>
<TEXT>

     Derbi maçta Galatasaray'a 1-0 yenilerek liderliği ezeli rakibine kaptıran Beşiktaş'ın Menajeri Sinan Engin, kalan maçları kazanarak şampiyon olacaklarını savundu. 
     Sinan Engin, maç sonrası yaptığı açıklamada, ''Şimdilik liderliği verdik ama zamanı gelince geri alacağız. Kalan maçlarımızı kazanarak, şampiyon biz olacağız'' dedi. 
     Karşılaşmanın hakemi Orhan Erdemir'in iyi bir maç yönettiğini de vurgulayan Engin, ''Son pozisyona kadar çok iyi bir maç yönetti. 
     Kartlarında haklıydı. Yalnız İlhan'ın pozisyonunu göremedim'' diye konuştu. 
     Öte yandan, gördüğü kırmızı kartla derbi maçta takımını 10 kişi bırakan Ahmet Yıldırım ise hakemin kararının doğru olduğunu söyledi. 
     






</TEXT>
</DOC>
