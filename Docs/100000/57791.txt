<DOC>
<DOCNO> 57791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur02.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polislerin "Dur" ihtarına uymayan ambulans şoförü alkollü çıktı 
</HEADLINE>
<TEXT>

     İzmir'in Güzelbahçe İlçesi'nde, özel bir ambulans şirketinin şoförü aşırı alkollü çıktı. Şoförün ehliyetine 3 ay süreyle el konuldu. 
     Güzelbahçe Yelki Köyü yakınlarında devriye görevi yapan trafik ekibi, Balçova yönünde aşırı hızla seyreden 35 ED 404 plakalı ambulansın peşine düştü. 
     Ambulans şoförü, peşindeki trafik ekibinin ''dur'' ihtarına uymadı ve yoluna devam etti. Bu arada, kırmızı ışık ihlali ve hatalı sollama yaptı. Trafik ekibi, yaklaşık 300 metre kovaladığı ambulansı, güçlükle durdurabildi. 
     Özel ambulans şirketinde şoför olarak çalışan sürücü Mehmet Demiroğlu'nun 52 , uygulanan alkol testinde, 120 promil alkollü olduğu belirlendi. Demiroğlu, ''Ben 3 tane bira içtim, sarhoş değilim. 
     Hem ben izinliyim, alkollü sayılmam'' diyerek kendisini savundu. 
     Mehmet Demiroğlu'nun ehliyetine 3 ay süreyle el konuldu ve kendisine alkollü araç kullanmaktan 54 milyon 200 bin lira para cezası kesildi. 
     






</TEXT>
</DOC>
