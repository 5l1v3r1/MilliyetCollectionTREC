<DOC>
<DOCNO> 54878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun07.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler Cenk Kalesi'nde soruşturmaya gerek görmüyor 
</HEADLINE>
<TEXT>

     İngiltere Dışişleri Bakanı Jack Straw, Cenk kalesindeki Taliban esirlerin ölümü hakkında soruşturma başlatılmasını gereksiz görüyor. 
     Straw, BBC'ye yaptığı açıklamada, Mezar-ı Şerif'teki bu zor günlerde adli soruşturma yapmanın bölgedeki gerçeklikle uyuşmadığını belirterek, ''Şu anda bir soruşturmaya gerek görmüyoruz'' dedi. 
     Kuzey İttifakı'nın esir aldığı ve Cenk kalesine kapattığı yüzlerce Taliban askeri, çıkan ayaklanmada öldürülmüştü. 
     Associated Press muhabiri, bazı cesetlerin ellerinin bağlı olduğunu ve ittifak askerlerinin cesetleri Kızılhaç'a teslim etmeden önce ellerini çözmeye çalıştığını gördüğünü söylemişti. 
     Uluslararası Af Örgütü, hafta başında ölümlerle ilgili soruşturma başlatılmasını istemişti. 
     






</TEXT>
</DOC>
