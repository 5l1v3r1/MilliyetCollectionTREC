<DOC>
<DOCNO> 83452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sonspo03.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Celtics ve Lakers, 2-1 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda Boston Celtics, Detroit Pistons'ı evinde 66-64 ve Los Angeles Lakers, deplasmanda San Antonio Spurs'ı 99-89 yenerek, 7 maçlık seride 2-1 öne geçti. 
     Celtics, Pistons'la Boston'da karşı karşıya geldi. Jerry Stackhouse, 3 sayılık atışlarıyla parladı. Maçın bitimine 5.9 saniye kala Paul Pierce, attığı 2 sayıyla Celtics'i 66-62 öne geçerirek rahatlattı. Ancak Kenny Anderson, Chucky Atkins'e 3 sayılık atış kullanırken faul yaptı. Atkins, bitime 2.8 saniye kullandığı atışlardan 2'sini sayıya çevirip 1'ini kaçırınca karşılaşma, 2 sayı farkla Celtics'in oldu. 
     San Antonio'daki maçta ise son 2 yılın şampiyonu Los Angeles Lakers, Spurs'ı 99-89 yendi. 
     Deplasmanda üst üste 10. play-off maçını kazanan Lakers'da Kobe Bryant 31 sayı, Shaquille O'Neal, 22 sayı, 15 ribaund Derek Fisher 13 sayı, Samaki Walker 12 sayı gerçekleştirdi. 
     Spurs'da Tim Duncan 28 sayı, 12 ribaundla en başarılı isim olurken ''çaylak'' Tony Parker 24 sayı, Malik Rose 10 sayıyla maçı tamamladı. 
     İki takım arasındaki 4. maçlar pazartesi günü yine Boston ve San Antonio'da oynanacak. 
     Lige yarın Dallas Mavericks-Sacramento Kings maçıyla devam edilecek. Kings, seride 2-1 önde bulunuyor. 
     





</TEXT>
</DOC>
