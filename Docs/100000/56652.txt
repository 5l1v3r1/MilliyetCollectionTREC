<DOC>
<DOCNO> 56652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sonspo01.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu Fatih Akyel'in durumunu yarın görüşecek 
</HEADLINE>
<TEXT>

     Futbol Federasyonu Yönetim Kurulu, yarın Ankara'da toplanacak. 
     Toplantının, Sheraton Otel'de yapılacağı ve saat 13.30'da başlayacağı ifade edildi. 
     Futbol Federasyonu Yönetim Kurulu'nun yapacağı toplantıda, Real CD Mallorca'dan Fenerbahçe'ye transfer olan milli futbolcu Fatih Akyel'e bu sezon lisans verilip verilmemesinin de görüşüleceği kaydedildi. 
     Yönetim kurulu toplantısında, günlük işlerin dışında, 2002 Dünya Kupası finallerine katılacak A Milli Futbol Takımı'nın, daha çok hazırlık maçı yapabilmesine olanak sağlayabilmek için, Birinci Süper Lig'in devre arasının 1 hafta kısaltılmasının da görüşüleceği bildirildi. 
     Ayrıca, futbolcuların transfer ve statüleriyle ilgili FIFA talimatlarının, Futbol Federasyonu yerel talimatlarına uyarlanmasının da toplantıda görüşüleceği ifade edildi. 
     






</TEXT>
</DOC>
