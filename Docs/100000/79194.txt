<DOC>
<DOCNO> 79194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/guncel/gun13.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede gergin günler 
</HEADLINE>
<TEXT>

     DİNÇER ŞEREF 

     İstanbul Üniversitesi Edebiyat Fakültesi’ne, sol görüşlü öğrenciler yüzünden, can güvenlikleri olmadığı gerekçesiyle giremediklerini söyleyen ülkücü öğrenciler, rektörlüğü ve dekanlığı protesto ettiler. Öğrenciler adına basın açıklaması yapan Hakan Çabalak, "Can güvenliğimiz sağlanamadığı için okula giremiyoruz. Bu nedenle sınavları kaçırıyoruz" dedi. Bu sırada sol görüşlü bir grup, açıklama yapan grubun üzerine taş yağdırdı. Polis ülkücü öğrencileri uzaklaştırarak olay çıkmasını engelledi. 
     
Öğrenci cephaneliği      ANKARA Milliyet 

     Gazi Üniversitesi’nde MHP’li ve BBP’li gençler arasında çarşamba günü meydana gelen kavgada ele geçirilen sopaların üzerindeki "akıllı yürek", "Fatih’in sopası, ellemeyin çarpar" gibi yazılar dikkat çekti. Aramalarda 25 çeşitli boyda 25 sopa, çeşitli boy ve çapta 38 demir boru ve köşebent, iki eye, bir kazma, yedi pala ve döner bıçağı ele geçirildi. Savcılığa sevk edilen 80 öğrenciden büyük bölümü, Ülkü Ocakları ile bağlantılı çıktı. 
     



 GÜNCEL 

















</TEXT>
</DOC>
