<DOC>
<DOCNO> 65258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur23.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan'ın konuşmasına bak "Kütahya müslüman bir kenttir" 
</HEADLINE>
<TEXT>

     Kütahya Belediye Başkanı Süleyman Canan, ''Evlilik Rehberi'' adı altında yayınladıkları kitapçığın, 121 kaynak kitaptan yararlanılarak hazırlanan ''ender bir eser'' olduğunu savundu. 
     Canan, düzenlediği basın toplantısında, ''Evlilik Rehberi'' ile ilgili haberlerin, ''taraflı'', ''kasıtlı'' ve ''tek taraflı'' olarak basın organlarında yer aldığını öne sürdü. 
     Bazı gazetelerde, Kütahya'da meydana gelen intihar olaylarındaki artışın dahi ''Evlilik Rehberi''ne bağlandığını kaydeden Canan, şunları söyledi 
     ''Evlilik Rehberi, 121 kaynak eserden yararlanılarak hazırlanmış ender bir eserdir. Bunların arasında Kuranıkerim de vardır. Kütahya, Müslüman bir kenttir. Kitapta yer alan hususlar da bu milletin değerlerine uygundur. Bizlere Taliban yakıştırması yapanlar, milletten kopmuş, bu milletin düşmanı zihniyetteki insanlardır. 
     Kütahya'da olan intiharları bile bu yayına dayandıracak kadar kendini kaybetmiş basın organlarını, kamu vicdanına havale ediyorum. Taraflı, kasıtlı ve tek taraflı olarak yapılan bu haberle ilgili yargıya başvurarak hakkımı sonuna kadar arayacağım.'' 
     






</TEXT>
</DOC>
