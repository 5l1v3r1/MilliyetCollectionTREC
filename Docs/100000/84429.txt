<DOC>
<DOCNO> 84429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/ekonomi/eko04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizsiz rekortmen 
</HEADLINE>
<TEXT>

Diyarbakır’ın 19 yıllık vergi rekortmeni olan 91 yaşındaki İzzet Gürüz, 600 milyar lirasını faizsiz hesapta tutuyor 
     ALİ EYÜBOĞLU 

     Son iki yıl hariç 19 yıldır aralıksız vergi rekortmeni olduğu Diyarbakır’ın "Vehbi Koç’u" olarak anılan İzzet Gürüz, kısa süre öncesine kadar 200 kişinin üç vardiya üretim yaptığı un fabrikasına kilit vurmaya hazırlanıyor. Gürüz, 24 yıllık fabrikasının kapanma noktasına getiren sebepleri şöyle açıklıyor 
     "Ekonomik kriz 10 yıllık karımı bir gecede alıp, götürdü. Diyarbakır’daki un fabrikasının sayısı sekize çıktı. Satışlar düştü. Haftada bir iki gün tek vardiya üretim yapıyoruz, o unları da, alan yok." 
     
     Çiftçi olacak 
     91 yaşında olan Gürüz’ün tek yatırımı un fabrikası değil, Ford’un Diyarbakır ve Urfa ana bayisi. Bu sayede Amerika hariç dünyayı dolaştı. Apartmanı, çiftliği, binlerce dönüm ekilir - biçilir arazisi olan bir işadamı Gürüz. "Babamdan kalan serveti korudum, zamanla da üstüne koydum" diyen Gürüz, fabrikayı kapattıktan sonra ziraatçılık yapmaya kararlı. 79 yıllık iş hayatında bankadan kredi kullanmayan Gürüz, bankadaki mevduatlarından da faiz almıyor. Masasının çekmecesinden çıkardığı banka cüzdanlarını uzatıp, "Buyurun bakın, faizle işimiz olmaz" diyor. Bizim gördüğümüz iki cüzdandaki 600 milyar paranın faizsiz hesapta yattığını ortaya koyuyor. 
     



 EKONOMİ 




















</TEXT>
</DOC>
