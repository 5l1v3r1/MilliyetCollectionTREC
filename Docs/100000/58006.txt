<DOC>
<DOCNO> 58006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko02.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizcilikte yakıt kavgası 
</HEADLINE>
<TEXT>

Uluslararası taşıma gemilerine verilen yakıt indiriminin deniz otobüslerine de uygulanmasını isteyen Devlet Bakanı Mirzaoğlu’na maliye ve ekonomi bakanları karşı çıkıyor 
     ÖNDER YILMAZ Ankara 

     Denizcilik Müsteşarlığı’nın Bakanlığa dönüştürülmesine ilişkin yasa tasarısını imzalamayarak MHP’li Devlet Bakanı Ramazan Mirzaoğlu’nu karşısına alan Devlet Bakanı Kemal Derviş, bu kez Maliye Bakanlığı’nın da desteğini alarak deniz otobüslerine sağlanacak yakıt indirimi konusunda direniyor. Bütün ısrarlarına rağmen kararnamenin uzun zamandır Başbakanlık’ta beklemesinden yakınan Mirzaoğlu, "Beni oyalıyorlar" diye konuştu. 
     Mirzaoğlu, Denizcilik Müsteşarlığı’nın kara trafiğini denize kaydırmayı amaçlayan "Denizyolu taşımacılığı" projesinin İstanbul kara trafiğinin yüzde 30’nu denize kaydıracağını ve kentin büyük oranda nefes alacağını kaydetti. Projenin turizme de önemli katkı sağlayacanı belirten Mirzaoğlu şunları söyledi 
     
220 trilyon gelir kaybı olur’      "Antalya - Bodrum arasını hiçbir turist karayolu ile gitmek istemiyor. Bunun gibi bir çok yer var. Bunu hat koyarak denize aktaralım dedik. Turistlerin Türkiye’de dolaşımını kolaylaştırırsak bırakacakları dövizde artacaktır. Ayrıca Trabzon’dan karayolu ile İstanbul’a 18 saatte geliniyor. Hızlı Deniz otobüsü ile bu yol beş altı saate düşmüş olacak." 
     Mirzaoğlu, yakıt indirimine ilişkin olarak da şöyle konuştu 
     "Yolcu gemileri için uluslararası taşımacılıkta uygulanan yakıt indiriminin aynısını istedim. İlgileniyoruz’ diyorlar. Aylardır projeyi hayata geçiremiyoruz. 220 trilyon gelir kaybı olur’ diyorlar. Ben de getireceği geliri soruyorum ama oyalıyorlar." 
     



 EKONOMİ 





















</TEXT>
</DOC>
