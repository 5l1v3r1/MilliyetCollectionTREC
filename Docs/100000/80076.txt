<DOC>
<DOCNO> 80076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo15.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Agustine için yarış      ANKARAGÜCÜ’NÜN golcü futbolcusu Agustine’i transfer etmek için Fenerbahçe, Galatasaray ve Beşiktaş yarışa girdi. Sarı - Lacivertli yöneticiler, Ankaragücülü yöneticilere bu futbolcunun sözleşmesi olup olmadığını sordu, yeniden imza attığını öğrenince beklemeye geçti. Beşiktaş da bu oyuncunun yanı sıra Zafer ve Niyazi’yi Başkan Cemal Aydın’dan istedi. 
     
Bahçe’deki Fener Kanal D ekranında      CAN Dündar’ın hazırlayıp sunduğu, Fenerbahçe’nin tarihini anlatan "Bahçe’deki Fener" dizisinin ilk bölümü bugün saat 23.00’te Kanal D ekranlarına gelecek. Üç bölümlük belgeselin "Diriliş" bölümünde, Kurtuluş Savaşı sırasında Fenerbahçe’nin işgal kuvvetlerine karşı kazanmış olduğu sayısız zafer konu edilecek. 
     
Kulüplere ceza yağdı      PROFESYONEL Futbol Disiplin Kurulu dün yaptığı toplantıda Beşiktaş, Galatasaray, Fenerbahçe, Bursaspor ve Diyarbakırspor’a toplam 6 milyar 250 milyon lira ceza verdi. Beşiktaş - Fenerbahçe derbisinde çıkan olaylar yüzünden Siyah - Beyazlı kulübe 2 milyar, Sarı - Lacivertli kulübe ise 500 milyon lira ceza kesildi. Kurul, Galatasaray’ı da 500 milyon lira ile cezalandırdı. 
     
Kowatsschitsch ilk sırada      ULUSLARARASI 38. Cumhurbaşkanlığı Bisiklet Turu’nun Kuşadası - Bodrum arasındaki 2. etabı tamamlandı. Kuşadası’ndan başlayan ve son 25 kilometresi hafif yağış altında geçen etabı Alman Milli takımından Frank Kowatsschitsch birinci sırada tamamladı. Slovakya’da Maros Kovac tekerlek farkıyla ikinci geldi. Turda yarın Bodrum - Marmaris etabı koşulacak. 
     
Baggio ısrarı      İTALYAN futbolunun yıldız isimlerinden Roberto Baggio’yu Dünya Kupası finallerde 4. kez görmek için Çizme’de yoğun bir kampanya başlatıldı. Gazetelerin gündemini bu konu oluştururken, Baggio’ya hükümetteki birinci parti olan Forza İtalya’nın milletvekillerinden de destek geldi. Spor Bakanlığı’na bir mektup gönderilerek Trapattoni’nin Baggio’yu finallere çağırması istendi. 
     
Lig Kurulu belirlendi      BASKETBOL Federasyonu Lig Kurulu seçimi dün Abdi İpekçi Salonu’nda yapıldı. Erkekler Birinci Ligi’nde yer alan 11 kulüp temsilcisinin katıldığı, Efes Pilsen’in yer almadığı seçimde 6 kulüp temsilcisi aday oldu. İlk turda ilk üç sırada yer alan Ali Kahyaoğlu Darüşşafaka, 7 oy , Fatih Diniz Pınar Karşıyaka, 5 oy , Yalçın Efe Türk Telekom, 5 oy kurula seçilirken, ikinci turda Galatasaray’dan Erkan Ataç dört oyla kurula katıldı. 
     



 SPOR 

































</TEXT>
</DOC>
