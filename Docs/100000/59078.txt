<DOC>
<DOCNO> 59078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun06.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de ilkokul çocuklarının dilinde Bin Ladin şarkısı... 
</HEADLINE>
<TEXT>

     Güney Kore'de ilkokul öğrencileri arasında Usame Bin Ladin'i öven bir şarkının pek revaçta olması, öğretmenleri ve yetkilileri şaşırtıyor. 
     Gazetelerin haberine göre, güneydeki Pusan kenti ve civarındaki okullarda son günlerde çocuklar Bin Ladin'i öven, ABD'ye söven bir şarkıyı söyler oldular. 
     ''Usame Bin Ladin'e hayranım, büyüyünce onun gibi olacağım'' diye başlayan şarkıda, ABD Başkanı George Bush'un en nefret edilen kişi olduğu söyleniyor. 
     Öğretmenler ve yetkililer, çocuklara şimdi ''11 Eylül saldırılarının sanığı olarak aranan bir adamda hayran olunacak bir şey olamayacağını'' anlatarak onları şarkıdan vazgeçirmeye çalışıyorlar. 
     Yetkililer, şarkının kimden, nerden ve nasıl yayıldığını araştırdılar, ama bu boşuna çaba oldu... 
     






</TEXT>
</DOC>
