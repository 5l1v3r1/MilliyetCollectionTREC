<DOC>
<DOCNO> 94487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur16.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit bugün Hüsamettin Özkan yarın da Çiller ile görüşecek... 
</HEADLINE>
<TEXT>

     Başbakan Bülent Ecevit ile Başbakan Yardımcısı Hüsamettin Özkan günlerdir aralarında süren gerginliğin ardından bugün saat 16.00'da biraraya geliyor. 
     Başbakan Bülent Ecevit ve Yardımcısı Özkan'ın görüşmesinin bugün saat 16.00'da Başbakanlık resmi konutunda yapılacağı öğrenildi. Özkan, DSP'liler tarafından Başbakana karşı yönlendirilen eleştirilere ve çekil çağrılarına sessiz kalmasıyla eleştirilmişti. Başbakan Ecevit de, bu durumdan rahatsız olduğunu dün dile getirdi. Bugünkü görüşmede Ecevit'in Özkan ile yola devam edip etmeyeceği de netlik kazanacak. 
     Ecevit, TOBB Başkanı Rıfat Hisarcıklıoğlu ile görüşmesinin ardından Başbakanlık Resmi Konutu'nda saat 16.00'da Özkan ile biraraya gelecek. 
     Hüsamettin Özkan'ın görüşmeden sonra bundan sonra nasıl hareket edeceğine karar vereceği belirtiliyor. Ecevit ile görüştükten sonra Özkan istifa edebilir... 
     
     YARIN DA ÇİLLER 

     Başbakan Bülent Ecevit, yarın DYP Genel Başkanı Tansu Çiller ile biraraya gelecek. 
     Ecevit, Çiller ile yarın saat 15.00'te Başbakanlık Resmi Konutu'nda görüşecek. 
     Tansu Çiller Ecevit'ten yaklaşık 1 ay önce randevu istemişti. Ecevit'in sağlık sorunları nedeniyle gerçekleşemeyen buluşmada Çiller'in nazik bir üslupla Ecevit'e "çekilin" diyeceği belirtiliyor 
     





</TEXT>
</DOC>
