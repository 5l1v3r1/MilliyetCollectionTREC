<DOC>
<DOCNO> 90830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/dunya/dun01.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Toytunç’un 2. katili gözaltında 
</HEADLINE>
<TEXT>

     ANKARA Milliyet 

     İsrail, Binbaşı Cengiz Toytunç’un şehit edildiği saldırıya karıştığı belirtilen ve önceki gün öldürülen Filistinli eylemci Yusuf Beşareti’yle birlikte eyleme karışan bir Filistinlinin nisan ayından beri gözaltında bulunduğunu ve olayı itiraf ettiğini açıkladı. 
     İsrail Büyükelçiliği’nden bir yetkili, Beşareti’nin El Halil’de kendisini gözaltına almak isteyen İsrail güvenlik güçlerine silahla karşılık vermesi üzerine çıkan çatışmada ölü ele geçirildiğini söyledi. 
     
     İslami Cihad üyesi 
     Olayla ilgili soruşturmanın sürdürüldüğünü vurgulayan yetkili, nisan ayında yakalanan İslami Cihad üyesi Tafwan Awiwi’nin Beşareti ile birlikte Uluslararası Geçici Kuvvet TİPH üyelerine saldırıda yer aldıklarını itiraf ettiğini kaydetti. 
     İsrail güvenlik kaynakları daha önce de Beşareti’nin 26 Mart’ta El Halil’de TİPH bünyesinde görev yapan Toytunç ile İsviçreli Catherine Berruex’i öldüren saldırgan olduğunu öne sürmüşlerdi. 
     



 DÜNYA 











</TEXT>
</DOC>
