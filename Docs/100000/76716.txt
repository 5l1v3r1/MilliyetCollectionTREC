<DOC>
<DOCNO> 76716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/guncel/agun.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk hırsızlar, alışveriş merkezlerinin k busu oldu 
</HEADLINE>
<TEXT>
Eli uzun, boyu kısalar çetesi 
Kendilerini sokaktan toplayıp sahiplenen nine’lerinin emirlerini yerine getiren minik çete üyeleri, jandarma tarafından fişlenince, saç boyatıp lens takarak işe çıkıyor 
     ŞÜKRAN ÖZÇAKMAK İstanbul 

     Son günlerde özellikle büyük alışveriş merkezlerinde yaşanan kapkaç olaylarındaki artış, çocuk çetelerinin varlığını bir kez daha ortaya çıkardı. Ailelerden kiralanan veya sokaktan toplanan çocuklar, eğitildikten sonra hırsızlığa zorlanıyor. Tanınmamaları için saçları boyanan, göz renkleri değiştirilen çocuklar, Bursa, Adapazarı, Edirne gibi yakın illere günübirlik hırsızlığa götürülüyor. 
     
     Saçlarını boyamışlar 
     Her birinin fotoğrafı, alışveriş merkezlerinin güvenlik amirlerince hazırlanan "hırsız albümünde" yer alıyor. En son fişlenen çocuk ise Beylikdüzü’ndeki bir alışveriş merkezinde çanta çalarken yakalanan 10 yaşındaki Y.K. oldu. Kendisini A. E. diye tanıtan Y.K.’nın, bir ay önce aynı yerde farklı göz ve saç rengiyle yakalandığı ortaya çıktı. Y.K., son haliyle de fotoğraflandıktan sonra jandarmaya bir telefon numarası uzatıp "Beni Sema Nine’ye teslim edin" dedi. 
     
     Ailelerine ulaşılamıyor 
     Beylikdüzü Çocuk Suçlarını Önleme Merkezi’ne gönderilen Y.K., ninesinin 100 çocuğu olduğunu belirterek, görevlileri hayrete düşürdü. Çantasını çalmaya çalıştığı kadın, şik yetini geri alınca Y.K. hakkında işlem yapılmadı. Jandarma, Y.K.’yı yasa gereği anne veya babasına teslim etmek istedi ancak aileye ulaşamadı. Muhtardan aldığı ikametg hı kimlik olarak ibraz eden avukat, çocukları Sema Nine’ye verdi. 
     
     Nineler mantar gibi 
     Tıpkı daha önce Şişli’deki bir düğün salonunda, gelinin takı çantasını çalmak isterken yakalanan 8 yaşındaki N.A. ve 11 yaşındaki P.K. gibi. Onlar da polise Sultan Nine’nin telefonunu vermişti. Semt pazarında kapkaç yaparken yakalanan çocuklar, Yurdaer ve Nuray Nine’ye teslim edildi. Beyoğlu Emniyet Müdürlüğü, bu çocukları belli merkezlere bırakan otomobillerin plakalarını saptadı. Ninelerin kayıtları ise polis dosyasında hırsız olarak geçti. 
     
Çocuğun nüfus cüzdanı bile kiralanıyor...      Polis ve jandarma yetkilileri, çocukların birçoğunun Hacihüsrevli olduğunu belirterek, şunları söyledi "İzmir, Ankara’ya da yayıldılar. Örgütlü suçun ortaya çıkmasını önlemek için bu çocukları şahıslar teslim almıyor. Çetenin başı nine. Nine, annesi veya babası hapiste olan çocukları seçiyor. Çocuklar, ailelerine zarar gelir düşüncesiyle nineyi asla ihbar etmiyor. Birçoğunun nüfusa kaydı yok veya kaydını geç yaptırdığı için henüz 11 yaşını tamamlamamış görünüyor. Nüfus cüzdanlarını dahi kiraladıkları için gerçek kimliklerini tespit etmek zor." 
     
Karakola düşmek onlar için dert değil’      İstanbul Barosu Çocuk Hakları Komisyonu üyelerinden Avukat Neslihan Toraman, şunları kaydetti "Yasa, 11 yaşını bitirmemiş çocukların kovuşturması yapılamaz ancak tedbir yargılaması yapılır’ diyor. Polis, nasılsa savcı serbest bırakıyor diyerek işlem yapmadan çocuğu bırakıyor. Bu da çocuk istismarını arttırıyor. Potansiyel suç ortamında büyüyen çocuk için karakola gitmek işe gitmek gibi. Ve onlarda daha büyük bir iş yapma hissini uyandırıyor. Bu nedenle yasa, karakol yerine çocuk merkezini, sorgu yerine gözlem yapılmasını öngörüyor." 
     



 GÜNCEL 

















</TEXT>
</DOC>
