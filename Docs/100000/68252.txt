<DOC>
<DOCNO> 68252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sondun07.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde seks sitelerine giren yargıçlara soruşturma... 
</HEADLINE>
<TEXT>

     Yeni Zelanda hükümeti, işyerlerinde internetten seks sitelerine girdiği belirtilen 4 yargıç hakkında soruşturma açılmasını istedi. 
     Başsavcı Margaret Wilson, olağan bilgisayar taraması sırasında fark edilen olayla ilgili olarak, soruşturmada, bu siteler hakkında daha fazla bilgi istediklerini ve yargıçların söz konusu sitelere işle ilgili bir araştırma nedeniyle mi, yanlışlık ya da kötü davranış sonucu mu girdiğinin değerlendirileceğini söyledi. 
     Wilson, bu konuda bir girişimde bulunmadan önce, söz konusu sitelerin hangileri olduğu, ne kadar süreyle bu sitelerin ziyaret edildiğinin araştırılmasını istediklerini belirtti. 
     Soruşturmaya alınan yargıçlardan birinin yüksek mahkeme, diğer 3'ünün bölge mahkemesi yargıçları olduğu belirtiliyor. 
     Yeni Zelanda Başbakanı Helen Clark da, yargıçların sıradan Yeni Zelandalılara oranla daha yüksek standartlara sahip olması gerektiğini, işyerindeki bilgisayardan işle ilgili olmayan kullanımların yanlış ve uygunsuz olduğunu söyledi. 
     






</TEXT>
</DOC>
