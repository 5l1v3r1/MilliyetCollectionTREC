<DOC>
<DOCNO> 84233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/ekonomi/eko11.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci inceleme bitti sıra BDDK denetiminde 
</HEADLINE>
<TEXT>

     ANKARA Milliyet 

     Bankacılık sektörünün güçlendirilmesine yönelik operasyonun ilk aşaması olan iki kademeli bağımsız denetim tamamlandı. Bundan sonra sermaye desteği sağlanacak bankaların belirleneceği Bankacılık Düzenleme ve Denetim Kurulu BDDK denetimi başlıyor. 
     BDDK’dan dün yapılan açıklamaya göre, bağımsız denetim şirketlerinin yaptığı denetimlerin doğruluğunun saptanmasına yönelik olarak farklı bağımsız kuruluşlarca gerçekleştirilen ikinci denetimler 15 gün gecikmeli de olsa tamamlandı ve raporlar BDDK’ya teslim edildi. 
     BDDK da raporları incelemek üzere komisyonlar oluşturuldu. Bu komisyonlar ilk iki aşama sonuçlarını BDDK’nın kendi denetim sonuçlarıyla da karşılaştırarak, sermaye yeterliliği yüzde 8’in altında kalan bankaları ve ne kadar sermaye desteği aktarılacağını belirleyecek. 
     
     24 Haziran’da bitecek 
     Komisyonların çalışmalarını 24 Haziran’a kadar bitireceği belirtilirken ikinci aşama raporların sonunda, sermaye eksiği olan bankalar, kendi olanaklarıyla sermaye artırımına gidebilecek. 
     



 EKONOMİ 





















</TEXT>
</DOC>
