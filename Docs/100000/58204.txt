<DOC>
<DOCNO> 58204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/guncel/gun03.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kış böyle geçecek 
</HEADLINE>
<TEXT>
Oluk’ açıldı hava soğudu 
Soğuk hava ve yağışlar meğerse Norveç üzerinden gelen oluk sisteminin marifetiymiş 
     ÖNAY YILMAZ İstanbul 

     Son günlerdeki hava şartlarını değerlendiren meteoroloji uzmanları Doç. Dr. Mikdat Kadıoğlu ve Dilek Çalışkan, kuzeyde Norveç, Orta Avrupa ve Balkanlar hattında oluşan "oluk" sisteminin, Türkiye'yi de etkisi altına aldığını, bu nedenle aşırı soğuk ve yağış meydana geldiğini açıkladı. "Bu sistem Türkiye'de daha önce 1970 yılında meydana gelmişti" diyen Kadıoğlu ve Çalışkan sözlerini şöyle sürdürdü 
     
     'Bizi hep es geçerdi' 
     "Örneğin bu mevsimlerde her zaman yağışlı olan İngiltere oluk etkisinde olmadığı için bu kışı yağışsız geçiriyor. Bu sistem Türkiye'den aşağıya Kuzey Afrika ülkelerini de etkisi altına aldı. Oralarda da seller meydana getiriyor." Meteoroloji Mühendisi Çalışkan, "oluk" sisteminin Türkiye'yi önümüzdeki günler ve haftalarda da etkileyeceğini söyleyerek, "Bu sistem Türkiye'yi çok nadir etkiliyor. Yani ülkemiz daha çok yüksek basıncın etkisinde kalıyor" dedi. 
     
     Yağışlar devam edecek 
     Sistemin "U" mıknatısına benzediğini anlatan Çalışkan, "U mıknatısını karşımıza aldığımızda sağ taraftaki kısım her zaman yağış alır. Geçen yıl ve ondan önceki yıllarda bizim üstümüzde yüksek basınç sistemi vardı ve Türkiye'ye bir türlü yağış girmiyordu. Geçen yaz oldukça kurak geçmişti. Ama bu kış üzerimizde oluk olduğu için bu devamlı yağış alıyoruz" diye konuştu. 
     
     SOĞUK HAVA YOLCU 
Yağmurla birlikte ısınacağız      Türkiye, bugün öğleden sonra Orta Akdeniz'den gelen yeni bir yağışlı, ancak ılık havanın etkisine girecek. Yağışlar, Güney Ege ve Batı Akdeniz'de etkili olacak. Hava sıcaklığı ise hafta sonunda, yurdun batı bölgelerinde 8 - 10 derece artacak. Devlet Meteoroloji İşleri Genel Müdürlüğü'nden yapılan açıklamaya göre, yurdun doğusunda görülen kar yağışı da etkisini kaybedecek. 
     
     Lodos etkili olacak 
     BUGÜN Marmara'yla kıyı Ege’de yer yer sağanak yağış görülecek. Marmara ile yurdun iç ve doğu kesimlerinde sis olacak. 
     YARIN Marmara, Ege, Akdeniz, Batı Karadeniz ile İç Anadolu'nun güney ve batısı yağışlı geçecek. Yağışlar, lodosla birlikte Güney Ege ve Batı Akdeniz'de yağmur şeklinde olacak. 
     PAZAR Marmara, Akdeniz, Ege, Karadeniz, İç Anadolu ile Doğu Anadolu'nun batısı sağanak yağışlı geçecek. n ANKARA Milliyet 
     
     Karayolları felç oldu, çünkü... 
En genç aracımız 18 yaşındaymış      Bayındırlık ve İsk n Bakanı Abdulkadir Akcan, Karayolları'nın makine parkının yenilenmesi gerektiğini belirterek, "En genç araç 18 yıllık. Bunlar yenilenmezse gelecek sene için endişelerim var" dedi. TBMM'de gazetecilerin karayollarında yürütülen karla mücadele çalışmaları konusundaki sorularını yanıtlayan Akcan, "Bu makine parkını ya takviye edeceksiniz ya da bu işi hizmet satın almak suretiyle özel sektöre devredeceksiniz" diye konuştu. 
     
     Cenaze h l hastane morgunda 
Denizlisporlu Atlı toprağa verilemedi      Geçirdiği trafik kazasında hayatını kaybeden Denizlisporlu Doğan Seyfi Atlı, karla kapalı yol yüzünden toprağa verilmedi. Cenazesi İstanbul International Hospital'da bekletilen Doğan Seyfi, yolların açılması halinde İpsala'nın Yeni Karpuzlu Beldesi'nde bugün toprağa verilecek. 
     



 GÜNCEL 



















</TEXT>
</DOC>
