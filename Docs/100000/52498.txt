<DOC>
<DOCNO> 52498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sontur13.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "DSP'siz koalisyon olmaz" 
</HEADLINE>
<TEXT>

     -DSP GRUBU 1 ... 
     -GENEL BAŞKAN ECEVİT 
     -''DSP İLE UĞRAŞANLAR VAR'' -''PARTİLER DIŞLARINDAN DEĞİL ANCAK İÇLERİNDEN DSP Genel Başkanı ve Başbakan Bülent Ecevit, DSP ile uğraşanlar bulunduğunu bildirerek, ''Biz içimizde sağlam durduğumuz sürece hiçbir senaryo, hiçbir gayret DSP'nin güçlenmesini engelleyemez'' dedi. 
     Ecevit partisinin grup toplantısının açılışında yaptığı konuşmada, her parti ile ancak özellikle de DSP ile uğraşanlar bulunduğunu bildirdi. 
     Bunların kendisini kesinlikle üzmediğini, kaygılandırmadığını kaydeden Ecevit, ''Partiler dışlarından değil, ancak içlerinden yara alabilirler. Biz içimizde sağlam durduğumuz sürece hiçbir senaryo, hiçbir gayret DSP'nin güçlenmesini engelleyemez'' dedi. 
     
     DSP'siz koalisyon olmaz 
     Başbakan Ecevit, Türkiye'de son yıllarda DSP'siz koalisyon olamayacağının görüldüğünü ifade etti. 1997 yılında hükümette yer aldıklarını anımsatan Ecevit, bu süre içinde koalisyon ortakları ile birlikte çok başarılı işler yaptıklarını söyledi. Başbakan Ecevit, eğitim alanında büyük bir reform başlattıklarını, Doğu ve Güneydoğu'da yatırımları yeniden canlandırmaya yönelik önlemleri aldıklarını anlattı. 1999 yılı başında diğer partilerin, ''tek güvenilen parti olarak DSP'yi görmelerinin sonucunda'' bir azınlık hükümetini tek başlarına kurduklarını kaydeden Ecevit, bu arada da hiçbir yasa çıkartmalarına olanak verilmemesine karşın büyük hizmetler yaptıklarını kaydetti. 
     Bu sürede bölücü teröre ağır bir darbe indirdiklerini, yolsuzluklara karşı büyük bir mücadele verdiklerini ifade eden Ecevit, laiklik karşıtı akımların gücünün de bu dönemde kırıldığını söyledi. 
     Başbakan Ecevit, bu hükümet döneminde AB'nin kapısının açıldığını, ekonomide yapısal reformların gerçekleştirildiğini, ancak son zamanlarda bazı engellerin ortaya çıktığını ifade etti. Bu engelleri de aşacaklarını bildiren Ecevit, çalışmaların büyük bir gayretle sürdüğünü söyledi. 
     






</TEXT>
</DOC>
