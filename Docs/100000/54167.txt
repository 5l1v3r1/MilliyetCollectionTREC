<DOC>
<DOCNO> 54167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sondun17.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyanda ölen esir askerler için "katliam" suçlaması 
</HEADLINE>
<TEXT>

     Pakistan'da aşırı dinci gruplar, Mezar-ı Şerif yakınlarında Taliban yanlısı yabancı savaşçıların çıkan isyanda ölmeleriyle ilgili olarak, Cuma günü ülke çapında yas ilan ettiklerini açıkladı. 
     Radikal dinci Cemaat-i İslam'ın Genel Sekreteri Münevver Hasan, teslim olan kişilerin isyan çıkarmasının anlamlı olmadığını söyledi. 
     Hasan, silahsız kişilerin katledilmesinin kabul edilemez olduğunu, ölen Pakistanlıların yasını tutmak üzere Cuma gününü kara gün ilan ettiklerini belirtti. 
     Kuzey İttifakı'nın esir aldığı yabancı savaşçıların isyanda değil planlı bir şekilde öldürüldüğünü öne süren Hasan, tüm insan hakları örgütlerinin ABD'nin etkisi altında oldukları için sessiz kaldıklarını öne sürdü. 
     35 İslami grubu biraraya getiren Afgan Savunma Konseyi'nin lideri 
     Hamid Ül Hak da din adamlarının Peşaver'deki toplantılarında bu ölümleri kınadıklarını açıkladı. 
     Hamid Ül Hak, İslamabad yönetimini kendi vatandaşlarına sahip çıkamamakla suçlayarak ''İsyan haberine inanmak zor, bu bir yalan'' dedi. 
     Taliban yanlısı savaşçıların isyanında 300 ila 700 civarında yabancı savaşçının öldüğü belirtiliyor. Bu kişilerin çoğunun Pakistanlı, Arap ve Çeçen asıllı olduğu kaydediliyor. 
     






</TEXT>
</DOC>
