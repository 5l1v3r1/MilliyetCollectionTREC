<DOC>
<DOCNO> 53025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sondun05.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bin Ladin Kandahar'ın güneybatısında olabilir" 
</HEADLINE>
<TEXT>

     Afganistan'daki Kandahar kentinin Taliban yönetiminden önceki valisi Gül Ağa, Suudi terör şefi Usame Bin Ladin'in, kentin güneybatısında olabileceğini söyledi. 
     Eski valinin sözcüsü Muhammed Yusuf Peştun, Reuters'e yaptığı açıklamada, Kandahar'ın güneydoğusundaki 1000 kadar aşiret savaşçısının komutanlığını yapan Taliban karşıtı Gül Ağa'nın, Bin Ladin'in kendi bölgesinde saklandığını sanmadığını belirtti. 
     Sözcünün açıklamasına göre, Gül Ağa, ''Bin Ladin eğer Kandahar bölgesindeyse kentin güneybatısındadır. Bu kesim, hala güçlü bir şekilde Taliban'ın elinde'' dedi. 
     Taliban yönetimi dün, ABD'deki saldırıların bir numaralı sorumlusu gösterilen Usame Bin Ladin'in, Taliban'ın Afganistan'da denetimi altında bulundurduğu bölgede olmadığını açıklamıştı. 
     






</TEXT>
</DOC>
