<DOC>
<DOCNO> 70235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/soneko30.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Avrupa Parlamento'sunun kararı siyasidir" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ''Avrupa Parlamentosu'nun kararı tamamen siyasidir'' dedi. 
     TOBB Yönetim Kurulu üyeleriyle birlikte Amasya Ticaret ve Sanayi Odası'nı ziyaret eden Rifat Hisarcıklıoğlu, Meclis Salonu'nda üyelere hitap ederek, ziyaretinin amacını anlattı. 
     Bir süredir yurt genelinde çeşitli oda ve borsaları ziyaret ettiğini belirten Hisarcıklıoğlu, amaçlarının hükmetmek değil, taban ve tavan arasındaki irtibatı kuvvetlendirmek olduğunu ve hizmet etmeye geldiklerini söyledi. 
     Hisarcıkloğlu, bir soru üzerine AB'nin sözde Ermeni soykırımı ile ilgili kararını kınadıklarını ifade ederek, şönları dedi 
     ''Dünkü hadiseye iyi bakmak ve iyi değerlendirmek gerekir. Avrupa gelişmiş, medeni toplum diyoruz. Hadiselere bakışını muhakkak ilmi değerlere dayandırarak karar verir diyoruz. Ermeniler ile ilgili aldıkları kararlar, hangi araştırmaya dayanıyor da bu kararı aldılar. Demek ki, dünyanın her tarafında böyle siyasi kararlar alınıyor. Tamamiyle siyasi bir karardır. Türk Milleti'nin bu kararı kabul etmesi mümkün değildir. Gerçeği bilinmeyen bir hadise için AB'nin almış olduğu bu kararı kınıyoruz. Gerçekte hadisenin hangi tarafa ne zarar verdiğinin belirtilmesi için tarafsız, objektif ve ilmi değerlere dayanan bir araştırmayı TOBB olarak maddi ve manevi destekleriz.'' 
     
     İdam cezasının kaldırılması 
     Rifat Hisarcıklıoğlu, AB'ye uyum sürecinde, kamuoyunda tartışılan idam cezasının kaldırılması, anadilde eğitim gibi Türkiye'nin gündeminde yer alan konuların çok iyi tahlil edilmesi gerektiğini de belirterek, şunları kaydetti 
     ''Esas olan ekonomik olarak AB çıtasına gelmek durumundayız. Türk insanına yakışan da budur. Eğer, biz ekonomik açıdan Avrupa'nın geldiği standartları yakalarsak, AB'ye girmişiz, girmemişiz çok önemli olmaz. Ekonominizi düzeltmek durumundasınız. İşin başı ekonomi. Ekonomi olmadan bir sürü ev ödevi yapsan, ne olacak Bunları kaldırmış olsak da AB'ye giriyor muyuz ki Ekonomik olarak o güce erişmedikten sonra AB'ye alacaklar mı İdamın kaldırılması çok da önemli değil. Menzili tamamen buna vermek lazım. Sovyetler Birliği gitti. Dünyanın en büyük askeri güçleriydi. Bazı konularda, ABD'yi geçiyordu. Bu güç gitti. Esas olan, ekonomik güce ulaşmak lazım.'' Hisarcıklıoğlu, bir başka soru üzerine, TOBB'a siyasetin girmeyeceğini ifade ederek, ''Bulunduğum süre içinde hiçbir zaman TOBB'a siyasetin girmesi mümkün değil. Siyasi gücü arkama alarak bu makama gelmedim. Bu yüzden izin vermem bunlara'' dedi. 
     






</TEXT>
</DOC>
