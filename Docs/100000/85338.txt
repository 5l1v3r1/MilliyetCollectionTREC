<DOC>
<DOCNO> 85338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/dunya/dun01.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’yı şimdi de NATO uyardı 
</HEADLINE>
<TEXT>

     TOLGA ŞARDAN Ankara 

     ABD Başkan Yardımcısı Dick Cheney’in, Usame Bin Ladin’in eylemleri konusundaki mesajıyla Ankara alarma geçerken, bu kez NATO, DHKPC’nin Avrupa ve Türkiye’deki temsilciliklere eylem yapacağı bilgisini iletti. İçişleri Bakanlığı’na gelen ve sadece kozmik mesajlarda kullanılan "NATO Secret" kodlu uyarı mesajında DHKPC’nin, AB’nin terör listesine alınmasının ardından hapisteki militanlarını kurtarma amacıyla eylem hazırlığında olduğu belirtildi. DHKPC’nin yanı sıra Irak ve Gürcistan’daki bazı faaliyetlere de yer verilen mesaj, daha sonra tüm valiliklere iletildi. 
     
     Hedeftekiler 
     Emniyet Genel Müdür Yardımcısı Emin Arslan’ın imzasıyla gönderilen uyarıda, DHKPC’nin AB’nin terör listesine alınmasından dolayı rahatsız olduğu ve hapisteki militanlarını kurtarmak için diplomatik temsilcilikler ve uluslararası kuruluşlara karşı silahlı eylemlere yeniden başlayacağına dikkat çekildi. Mesajda, örgütün özellikle güvenlik güçleriyle Adalet Bakanlığı’nda görevli kişiler, bakanlığa ait bina, tesis ve araçları hedef seçtiği de bildirildi. 
     



 DÜNYA 












</TEXT>
</DOC>
