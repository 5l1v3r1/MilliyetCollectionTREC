<DOC>
<DOCNO> 86074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun10.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenslerin okulunda çingenelerle mücadele 
</HEADLINE>
<TEXT>

     İngiltere'de kraliyet ailesi çocuklarının orta dereceli eğitimleri için tercih etmelerinden dolayı ''prenslerin okulu'' olarak bilinan Eton koleji, bahçesine yerleşen çingenelerle mücadele ediyor. 
     Okulun arka tarafında yer alan büyük bahçe ve spor alanına yaklaşık 100 kişilik bir çingene grubunun araba, karavan ve hayvanlarıyla yerleşmesi sonucu çaresiz kalan okul yönetimi, hukuki mücadele başlattığını duyurdu. 
     Üç gündür okul bahçesinde çadırlarda yaşayan ve bahçeyi çöp ve hayvan pislikleriyle kirleten çingeneler, ''Herkes gibi biz de huzur arıyoruz. Burada rahatız. Polis zorla çıkarmadıkça gitmeyi düşünmüyoruz'' diyor. 
     Okulun öğrencileriyle futbol maçı yapan ve kraliyete ait Windsor Kalesi'nin de bulunduğu kasabanın ''tadını çıkaran'' çingenelerin, mahkeme kararının ardından polis tarafından bölgeden uzaklaştırılabileceği, ancak bunun gelecek haftanın ortalarını bulabileceği, karara rağmen bölgeyi terk etmemekte direnenlerin ise tutuklanacağı ifade ediliyor. 
     





</TEXT>
</DOC>
