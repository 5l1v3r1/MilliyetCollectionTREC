<DOC>
<DOCNO> 97240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/spor/spo10.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’da Schumi resitali 
</HEADLINE>
<TEXT>

     FRANSA Grand Prix’sini de zaferle noktalayan Michael Schumacher, sezonun bitimine altı yarış kala beşinci Dünya Şampiyonluğunu ilan etti. Ferrari’nin Alman yıldızı böylece, hem en erken, hem de en fazla Dünya şampiyonu olan pilot unvanlarını egale ele geçirirken, üst üste 16 yarıştan da puan almayı başararak bir başka rekora daha imza attı. Ferrari’den Barrichello, önce ön kriko unutulunca ısınma turuna çıkamadı, ardından aracı kilitlendi ve yarışamadı. TOMSFED Başkanı Mümtaz Tahincioğlu’nun da aralarında yer aldığı yarış komiserlerinden aldığı pitten geçme cezasına rağmen mücadeleyi bırakmayan Schumacher, bitime beş tur kala önündeki Finli Raikkonen’in hatasından yararlanıp, yarışı zaferle kapadı. McLaren’in diğer pilotu David Coulthard ise üçüncü oldu. 
     



 SPOR 























</TEXT>
</DOC>
