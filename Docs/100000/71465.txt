<DOC>
<DOCNO> 71465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sondun09.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da bu kez First Lady adayları kapıştı 
</HEADLINE>
<TEXT>

     Fransa'da ilk turu gelecek ay yapılacak cumhurbaşkanlığı seçimlerinin öne çıkan iki adayı Cumhurbaşkanı Jacques Chirac ve Başbakan Lionel Jospin'in ''First Lady'' adayı eşleri arasında tartışma yaşanıyor. 
     Chirac'ın eşi Bernadette'in Sosyrti seçim kampanyasını ''kaba ve edepsiz'' olarak nitelendirmesine, Başbakan Lionel Jospin'in eşi Sylviane'dan anında sert yanıt geldi. 
     Jospin'in eşi, seçim kampanyası sırasanda kaba ve edepsiz sözler duyduğunu, ancak bu açıklamaların ne Jospin'den, ne de Sosyalist Parti'den geldiğini söyledi. 
     Demokratik yaşamda tartışmanın gayet doğal olduğunu belirten ''First Lady'' adayı, devlet yönetiminde son 5 yıl içinde önemli ölçüde uyum gösteren koalisyonun, seçimler öncesinde ayrıldıkları noktaları kamuoyuna açıklamalarının ve yeni öneriler getirmelerinin hiçbir sakıncası olmadığını ifade etti. 
     Sylviane Jospin, Bernadette Chirac'ın tersine seçim kampanyasını ''oldukça ilginç'' bulduğunu ve adayların topluma yeni önerilerle gelmesinin önemli olduğunu kaydetti. 
     Fransa'da cumhurbaşkanlığı seçiminin ilk turu 21 Nisan'da, ikinci turu ise 5 Mayıs'ta yapılacak. 
     Son yapılan kamuoyu yoklamaları, Jospin'in Chirac karşısında az bir farkla önde olduğunu gösteriyor. 
     






</TEXT>
</DOC>
