<DOC>
<DOCNO> 77817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo14.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'den Ülkerspor'a destek "Biz de gitmezdik" 
</HEADLINE>
<TEXT>

     Efes Pilsen Kulübü, İsrail'deki olaylar nedeniyle Erkekler Avrupa Ligi'nde bu akşam deplasmanda Maccabi Elite Tel Aviv takımıyla yapacağı maç için bu ülkeye gitmeyen Ülkerspor'a tam destek verdi. 
     Lacivert-beyazlı kulübün genel menajeri Engin Özerhun, Ülkerspor Kulübü'nün aldığı gitmeme kararının doğru olduğunu savunarak, ''Aynı şartlarda biz de olsak İsrail'e gitmezdik'' dedi. 
     Özerhun, gitmeme kararının iki açıdan doğru olduğunu belirterek, ''Birincisi, oyuncuların büyük bölümü gitmek istemiyor. Bu şartlarda kulübün başka bir karar vermesi tuhaf olurdu. İkincisi ise maçın her iki takım için de puan olarak önemi yok. Bence bu maç İstanbul'da oynanabilirdi'' diye konuştu. 
     Futbolda kısa bir süre önce İtalya Ligi takımlarından AC Milan'ın, İsrail'de yapacağı maçın UEFA tarafından Kıbrıs Rum Kesimi'ne alındığını anımsatan Engin Özerhun, bölgede koşulların o günden bu yana daha da ağırlaşmasına rağmen, ULEB'in maçı başka bir ülkeye almamasına anlam veremediğini kaydetti. 
     






</TEXT>
</DOC>
