<DOC>
<DOCNO> 51130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo15.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel resmen Trabzonspor'da... 
</HEADLINE>
<TEXT>

     Trabzonspor, teknik direktör Hans Peter Briegel ile sezon sonuna dek sözleşme imzaladı. 
     Mehmet Ali Yılmaz Tesisleri'nde, futbol şubesi sorumlusu Serdar Bali ve bazı yönetim kurulu üyelirinin katıldığı törende, Alman teknik adam kendisini bordo-mavili renklere bağlayan sözleşmeye imza attı. 
     Taraftaların anlaşması halinde Briegel'in sözleşmesi 1 yıl daha uzatılabilecek. 
     Briegel, imza töreninden sonra yaptığı açıklamada, Trabzonspor'un sadece Türkiye'de değil, ülke dışında da köklü bir kulüp olarak tanındığını belirterek, ''Her teknik adam gibi bende Trabzonspor'da çalışacağım için çok mutluyum. Trabzonspor'da teknik direktör olmak bir onurdur'' dedi. 
     Takımın bu sezonki durumunun ortada olduğunu da vurgulayan Briegel, ''Takımın içinde bulunduğu zorlu durumu biliyorum. Takımımız gösterdiği performanstan çok daha iyi potansiyele sahip. Önümüzdeki 2-3 hafta içerisinde takımın durumunu ve sorunlarını tespit edeceğim'' 
     diye konuştu. 
     Brigel, takımının tekrar çıkışa geçmesi için elinden geleni yapacağını da belirterek, şunları söyledi 
     ''Takımımız genç bir takım. Onun için genç futbolcularla biraz dikkatli çalışmak lazım. İsimlerin bir önemi yok, önemli olan futbolcuların sahada, idmanlarda göstereceği performanstır. Bütün taraftarlarımıza sezon sonuna kadar en iyisini yapacağımıza söz veriyorum. Çok kısa zamanda iyi sonuçlar almaya başlayacağız.'' 
     






</TEXT>
</DOC>
