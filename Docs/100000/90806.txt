<DOC>
<DOCNO> 90806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sontur05.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısınıyor... 
</HEADLINE>
<TEXT>

     Hava sıcaklıkları yarından itibaren yurdun güney ve batı kesimlerinde artmaya başlayarak, mevsim normallerine ulaşacak. Isınmaya bağlı olarak yurdun iç kesimlerinde hafta sonu yağış beklenirken, yarın Karadeniz üzerinden gelen yağışlı hava Orta ve Doğu Karadeniz bölgesinde etkili olacak. 
     Karadeniz üzerinden gelen serin hava nedeniyle düşen hava sıcaklıkları yarından itibaren yurdun güney ve batı kesimlerinde artmaya başlayarak, mevsim normallerine ulaşacak. Isınmaya bağlı olarak yurdun iç kesimlerinde hafta sonu yağış bekleniyor. 
     Buna göre, geçen Pazar günü Karadeniz üzerinden gelen serin ve yağışlı hava, yarın ve 21 Haziran Cuma günü Orta ve Doğu Karadeniz, İç Anadolu'nun kuzeydoğusu, Doğu Anadolu'nun kuzeyinde görülecek. Yağışlar yarın Orta ve Doğu Karadeniz'de sağanak ve gök gürültülü sağanak şeklinde olacak. 
     Hava sıcaklıklarının artmasına bağlı olarak 22 Haziran Cumartesi günü Batı ve Orta Karadeniz'in iç kesimleri, İç Anadolu'nun doğusu, 23 Haziran Pazar günü ise Doğu Karadeniz'in iç kesimleri, İç Anadolu'nun kuzeydoğusu ile Doğu Anadolu'nun kuzeyinde sağanak ve gök gürültülü sağanak yağış görülecek. 
     
     SERİN HAVA ANKARA'YI TERK EDİYOR 
     Bu arada Karadeniz üzerinden gelen serin ve yağışlı hava nedeniyle Ankara'da mevsim normallerinin 4-5 derece altında seyreden hava sıcaklıkları, yarından itibaren artmaya başlayacak. 
     Meteoroloji uzmanları, Başkent'in Haziran ayı için uzun yıllar sıcaklık ortalamasının 26-27, son iki gün yaşanan sıcaklıkların ise 22 derece civarında olduğuna dikkati çektiler. 
     





</TEXT>
</DOC>
