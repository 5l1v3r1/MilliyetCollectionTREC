<DOC>
<DOCNO> 83019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun22.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Klerides-Denktaş görüşmesi sona erdi 
</HEADLINE>
<TEXT>

     KKTC Cumhurbaşkanı Rauf Denktaş ile Rum yönetimi lideri Glafkos Klerides'in doğrudan görüşmeler çerçevesinde bugün yaptıkları 30. görüşme sona erdi. 
     Denktaş, Cumhurbaşkanlığı'na dönüşünde yaptığı açıklamada, Klerides'le 14 Mayıs Salı günü saat 10.00'da yeniden biraraya geleceklerini ve görüşmeleri sürdüreceklerini söyledi. 
     Gazetecilerin, Klerides'in ''Kıbrıs sorununun bir çıkmaza sürüklendiğinden'' bahsettiğini hatırlatarak, ''Bu değerlendirmeyi neye göre yaptığını'' sorması üzerine Denktaş, ''Bilmiyorum, kendi değerlendirmesidir. Biz kendisine 'Karamsar mısınız' diye sorduğumuzda, 'Hayır karamsar değilim' dedi'' ifadesini kullandı. 
     Denktaş, BM Genel Sekreteri Kofi Annan'ın 14 Mayıs'ta adaya yapacağı ziyaretle ilgili bir soruyu yanıtlarken, Annan'ın başka bir yere gitmek için Kıbrıs'tan geçeceğine işaret ederek şöyle konuştu 
     ''Dolayısıyla 'Kıbrıs'ta özel bir durum var ve Kıbrıs'a gideyim' diye gelmiyor. Bir geçiş noktasıdır. Kıbrıs'ı ilk defa görmüş olacaktır. Yararlı bir ziyaret olacağı inancındayım, her iki tarafı da dinleyecektir. Sonra ikimizi Klerides'le bir arada tekrar görecektir. Dolayısıyla iyi bir bilgi almış olacaktır. Mesele nedir, nerede takılıyoruz İyi, hayırlı bir ziyaret olacağı ümidindeyiz. Kendisine bizim, tarafsız, iyi kalpli, insanı insan diye seven, hakikaten etkin bir genel sekreter olarak saygımız büyüktür.'' Denktaş, konferanslar vermek ve resmi temaslarda bulunmak üzere bugün Ankara'ya gidecek. 
     





</TEXT>
</DOC>
