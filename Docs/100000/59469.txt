<DOC>
<DOCNO> 59469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/soneko10.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir "İsdemir'in devir bedeli 50 milyon dolar.." 
</HEADLINE>
<TEXT>

     Ereğli Demir Çelik Fabrikaları T.A.Ş ERDEMİR , İskenderun Demir ve Çelik Fabrikaları A.Ş.'nin İSDEMİR 50 milyon dolar bedelle devralınacağını bildirdi. 
     ERDEMİR'den İMKB'ye gönderilen açıklamada, dün imzalanan devir protokolüne göre, İSDEMİR hisselerinin yüzde 100'ünün, liman ve curuf sahasının 49 yıllık kullanma izinlerinin, İSDEMİR'in genişleme alanı olan ve halen üzerinde tesis bulunmayan tapulu alanların ve İSDEMİR'in kontrolündeki maden sahalarının işletme haklarının 31 Ocak tarihi itibariyle devralınacağı hatırlatıldı. 
     Açıklamada, İSDEMİR'in devir bedelinin 50 milyon dolar olduğu ve bedelin devir tarihinden itibaren 2 yıl ödemesiz dönemden sonra 4 yılda eşit taksitler halinde faizsiz olarak ödeneceği belirtildi. 
     Açıklamada şöyle denildi 
     'Şirketimiz, yapacağı yeni yatırımlar ile İSDEMİR'i yılda yaklaşık 2 milyon ton yassı sıcak mamul ve 500 bin ton kütük demir veya diğer 
     uzun çelik ürünler olmak üzere toplam 2.5 milyon ton çelik mamul üreten bir şirket durumuna getirmeyi hedeflemektedir. İSDEMİR'de yassı sıcak mamul üretimine yönelik yatırımlarının hisse devir tarihinden itibaren 5 yıl içeresinde tamamlanması planlanmıştır. İSDEMİR'in devri takip eden 18 ay içerisinde kara geçmesi beklenmektedir.'' 
     






</TEXT>
</DOC>
