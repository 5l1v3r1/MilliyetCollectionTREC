<DOC>
<DOCNO> 91824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur06.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım'ın başarısını kıskanan "hackerlar" işbaşında... 
</HEADLINE>
<TEXT>

     A Milli Futbol Takımımızın Dünya Kupası'nda elde ettiği büyük başarıyı kıskanan hacker'ar, Nüfus ve Vatandaşlık İşleri Genel Müdürlüğü'nün ''www.nvi.gov.tr'' adlı internet sitesini kırdılar. 
     Türk İnternet Birliği kurucularından Hakan Topuzoğlu'dan alınan bilgiye göre, internet sitelerini çökerten hackerlar, bu kez Türkiye'de en fazla ziyaret edilen resmi internet sitelerinden biri olan Nüfus ve Vatandaşlık İşleri Genel Müdürlüğü'nün vatandaşlık numaralarına yer verdiği internet sitesini kırdı. 
     Sitenin içeriğini değiştirerek siyah bir zemin üzerine FİFA, Türkiye, A Milli Futbol Takımı, Dünya Kupası'nda görev alan hakemler ve Büyük Önder Atatürk aleyhine ağıza alınmayacak kötü sözlere yer veren, Türk Milli Takımı'nın futbol oynamayı bilmediğini, Senegal'in bir golünün ofsayt gerekçesiyle verilmediğini ileri süren kırıcıların, Senegal ve Brezilya Milli Takımlarına övgü dolu yazılar yayınlamaları dikkat çekti. 
     Dün bu internet sitesinin çökertilmesi üzerine www.nvi.gov.tr internet adresi, bugün kapatıldı. 
     





</TEXT>
</DOC>
