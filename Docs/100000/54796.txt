<DOC>
<DOCNO> 54796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/astro/index.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece dolunay 
</HEADLINE>
<TEXT>

Bu sabah Ay, İkizler burcuna geçecek dolunay da saat 22.48’de gerçekleşecek. İkizler burcunda oluşan dolunay sinirleri gerebilir. Acelecilik, koşturmaca, duygusal konularda sürekli değişen bir atmosfer söz konusu. İkizler, Başak, Yay ve Balık burçları bu dikkat çekici hareketlilikten daha fazla etkilenmekteler. Koç’lar yoğun bir hareket ve iletişim trafiği içinde olabilirler. Planlı hareket ederlerse birden çok işi bir arada yapabilecekler. Boğa’lar parasal konularda uzlaşıya varmak zorundalar. Maddi konularda huzursuzluk söz konusu olabilir. Harcamalarına özen göstermeleri iyi olacak. İkizler pek çok şey yapmak istiyor ama tek başına hareket etmekte zorlanabilir. Şans da onlardan yana. Yengeç’ler sağlık, günlük işler ve düzen gerektiren konularda hareketlilik yaşayabilirler. Ortaya çıkan aksamaları düzeltmeleri gerekmekte. Aslan’lar düşüncelerini ortaya koymaktan sevinç duyabilirler. Çok hevesli ve şanslılar. Grup çalışmalarından destek alabilirler. Başak’lar için gergin bir gündeyiz. Hem ev hem de işle ilgili konularda huzursuzluklar olabilir. Eğer iyi organize olabilirlerse çok şey başarıp dikkat çekebilirler. Ay ve Merkür’ün karşı karşıya geldiği saatlerde 18.13 iletişim çok yoğun akmakta ama duygusal nedenlerle yanlış anlamalar ortaya çıkabilir. Terazi’ler bugün keyifliler ve değişikliklerden hoşnut olacaklar. Hayatlarına girebilecek yeni kişilere daha toleranslı yaklaşmalılar. Akrep’ler ise maddi konularda kaynaklarını iyi kullanmak zorundalar. Bazı ortaklıklar düşünebilirler. Büyük risklerden uzak durmalılar. Yay’ların huzursuz olabileceği bir gündeyiz. Pek çok konuda kararlarını gözden geçirip değiştirmek zorunda kalabilirler. İlişkilerinde de yoğun bir hareket söz konusu. Oğlak’lar sağlıklarına önem vermeliler. Bu arada iş ortamında verimli çalışmak için konsantre olmaları gerekiyor. İş ortamında duygusal çatışmalar yaşayabilir. Kova’lar için pozitif bir gün söz konusu. Yaratıcı konular, sevgi ilişkileri öne çıkarken kendilerini güçlü biçimde göstermek isteyecekler. Balık’lar ise duygu ve düşünceleri arasında denge kurmakta zorlanabilirler. Yapmaları gereken çok şey var ve evle ilgili uğraşlar dikkat çekiyor. 

            Faks 287 74 37 
      







</TEXT>
</DOC>
