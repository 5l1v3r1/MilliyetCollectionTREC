<DOC>
<DOCNO> 59794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/magazin/mag02.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’nın en güzel 4’üncü kızı Hatice 
</HEADLINE>
<TEXT>

Mutlaka ilk beşe gireceğim’ diyerek Avrupa Güzellik Yarışması finaline katılan Hatice Şendil, sözünü tuttu 
     MAGAZİN SERVİSİ 

     Avrupa Güzellik Yarışması’nın önceki gece Lübnan’ın başkenti Beyrut’ta yapılan büyük finalinde Türkiye’yi temsil eden Hatice Şendil, ilk beşe girdi ve 4’üncü oldu. 2500 kişinin izlediği yarışmada Şendil, zarafeti ve kendisine sorulan sorulara verdiği zeki yanıtlarla beğeni topladı. 
     Yarışmada 20 yaşındaki Fransa güzeli Elodie Gossuin birinci, 23 yaşındaki Polonya güzeli Adrianna Gerczew ikinci, 18 yaşındaki Hırvatistanlı güzel Karla Milinovic ise 3’üncü oldu. 
     
     Teklif yağmuru 
     Beyrut’ta geçen yıl yaşanan iç savaş nedeniyle yapılamayan yarışma öncesi, "Korkmuyorum, mutlaka ülkeme taç getireceğim" diyen Şendil, yarışma bitiminde teklif yağmuruna tutuldu. Avrupa’daki ünlü ajanslardan mankenlik teklifi alan Şendil, "Amacımı gerçekleştirdim. Tekliflerden uygun olanları değerlendireceğim" dedi. 
     Yarışmanın jüri üyesi Özcan Sandıkçıoğlu ise şöyle konuştu "Özellikle yarışmada sorulan Beyrut ve Lübnan ile ilgili düşünceleriniz ne ’ sorusuna verdiği Burası yaşanabilecek, çok güzel bir şehir. Ülkemizle de iyi ilişkiler içinde’ yanıtı, ona büyük alkış getirdi." 
     



 MAGAZİN 











</TEXT>
</DOC>
