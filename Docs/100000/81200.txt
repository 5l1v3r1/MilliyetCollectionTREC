<DOC>
<DOCNO> 81200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yazar/asik.html </URL>
<DATE> 2002/04/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hiç umulmayan 
</HEADLINE>
<TEXT>

     Hiç umulmayan anda, en umulmadık kişi ayrıldı aramızdan... Cüneyt Canver’i ani bir beyin kanaması sonucu kaybettik... Avukat, milletvekili, köşe yazarı, televizyoncu, radyo yorumcusu... On marifetine ilaveten kıvrak bir zek , müthiş espri gücü... Dinmez bir yaşama coşkusu... Son olarak iki hafta kadar önce Çiçek Bar’da görüşmüştük. Sami Çölgeçen, fazla kilo aldığını, kendisine dikkat etmesi gerektiğini söylemişti. Bir zamanlar TBMM’nin en genç üyesi diye anılan bu delikanlı artık 50’sine gelmişti. Zaman ne çabuk geçiyor diye konuştuk. 
     12 Eylül sonrası yeniden kurulan parlamentonun en genç üyesiydi Cüneyt... Fikri Sağlar ve Ali İhsan Elgin’le birlikte kabına sığmaz bir üçlü oluşturmuşlardı. K h Güneydoğu’da bir faili meçhulün soruşturmasında... K h bir yolsuzluk önergesiyle TBMM kürsüsünde... Meclis’e adeta milletvekilliği dersi vermişlerdi. 
     SHP’den ANAP’a geçişini çok eleştirmiştik... Sonraları kendisi de beğenmedi yaptığını... Her zaman ANAP’ın da SHP’nin de solunda oldu. Laikliğin, hukukun, demokrasinin ön sıradaki savunucuları arasında yer aldı. 
     Varlığıyla insana yaşama sevinci aşılayan bu dostumuzu çok özleyeceğiz... Nur içinde yatsın... Yakınlarının, sevenlerinin, eşi Oya ve iki sevgili delikanlının başı sağ olsun... 
     
     Denize açılmak için tehlikelerin geçmesini bekleyen asla denize açılamaz. 
     Thomas Fuller 

     
Çinliler geliyor...      Çin’den ilk turist kafilesi geldi. Yeni kafileler gelecek. Çin’de turistik çıkışların serbest bırakılmasıyla her yıl 10 - 15 milyon arasında Çinli dünyaya dağılacak... Eğer Çinli turistleri özel çabayla darıltmazsak Türkiye’ye de hatırı sayılır rakamlar düşecek. 
     Acaba Çinli turistler için yeterli hazırlığı yaptık mı 
     Ne gezer 
     Türkiye’de Çince bilen turist rehberi bile yok... 
     Peki rehber yetiştirme olanağı da mı yok 
     Arkadaşımız Fahrettin Fidan, Çin’in Türkiye Büyükelçiliği Müsteşarı Zhang Zhiliang’a 
     - Dilin çok farklı olması ve ülkemizde Çince bilen yeterli sayıda rehber bulunmaması sorun yaratır mı diye sorduğunda çok ilginç bir yanıt alıyor 
     - Bildiğim kadarıyla Türkiye’de üç - dört üniversitede Sinoloji, yani Çince öğreten bölümler var. Ama buralarda öğretilen, bugün konuşulmayan, benim bile anlamadığım eski Çince... Sinoloji mezunu öğrencileriniz, nasılsınız, nereden geliyorsunuz gibisinden en basit sorulara bile yanıt verecek durumda değiller. Dolayısıyla bu bölüm mezunu öğrencileri Çince biliyor diye kabul etmek doğru değil. Derhal günümüz Çincesini öğreten eğitime geçmelisiniz. 
     - Bu yıl Çin’den Türkiye’ye ne kadar turist gelebilir tahmininizce 
     - Bilemiyorum. Ancak şunu biliyorum ki, bugün THY, Çin’e haftada üç sefer yapıyor ve uçaklar dolu gidip dolu dönüyor. Biraz fazla sayıda turist Türkiye’ye gelmeye kalksa uçaklarda yer bulmaları sorun olacak. Bana göre önce bu sorunu çözmelisiniz. 
     
Günün fıkrası      Kocasının akşam eve yorgun argın geldiğini gören Rahşan Hanım 
     - Hayrola Bülent, demiş, keyifsiz görünüyorsun... Bir şey mi oldu 
     Ecevit 
     - Daha n’olsun Rahşan... demiş. Sayende biz içerdekileri affettik de, bakalım dışardakiler bizi affedecek mi 
     
     Başbakan Bülent Ecevit’e sormuşlar 
     - M. Ali Ağca dışarı çıktıktan sonra ne yapacaksınız 
     Ecevit, cevap vermiş 
     - Hemen Abdi İpekçi’yi bulup içeri atacağız 
     Can Ozan 

     
     Namuslu birisini aldatmak kadar kolay bir şey yoktur. 
     La Fontaine 

     
     







Tütünden üniversiteye 


Hiç umulmayan 


Bizi iki turlu kurtarır ’ 


Bu ne biçim devlet idaresi 


Bir başyapıt GS 


Bu fotoğraf nasıl değişir 


İzmir'de esen bilim rüzgarı 


Arafat'ın yeniden dönüşü 


Koltuk sevdasına bağlı sindirim bozukluğu 


Af denilen deli gömleği 


TBMM albümünden Canver'li anılar 


10’a mal olmuş fabrikanı 5’e satacaksın 


Halkın vergisi Merkez Bankası’nın k rı oldu 


Bu Meclis’i alkışlayın 


</TEXT>
</DOC>
