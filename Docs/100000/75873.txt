<DOC>
<DOCNO> 75873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/guncel/gun02.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyguncu doktorun hedefi şeriatmış 
</HEADLINE>
<TEXT>

Levent’teki İş Bankası Şubesi’ni soyan grubun doktor lideri Hakan İnce, "Tek hedefim ülkede rejimi değiştirecek kadar güçlü bir İslami örgüt kurmaktı" diye ifade verdi. Grubun, Demirel ile Cem’e de suikast planladığı ortaya çıktı 
     ERDAL KILINÇ ELVAN EZBER İstanbul 

     Levent İş Bankası şubesini soyan 4 kişiyle, kendilerine yardım ve yataklık eden 5 kişiyi yakalayan polis, şeriat düzenini hedefleyen bir örgütün kurulmasını da engelledi. Örgütün finansmanı için soygunlar gerçekleştiren lider konumundaki doktor Hakan İnce’nin, İsrail sempatizanlığıyla suçladığı işadamları, siyasiler ve kuruluşlara yönelik eylem planları yaptığı da ortaya çıktı. 9. Cumhurbaşkanı Sülayman Demirel ve Dışişleri Bakanı İsmail Cem ile Adana’daki İncirlik Üssü’nün hedefler arasında yer aldığı belirtildi. 
     
     ADRESİ TESPİT EDİLDİ 
     Polis, 6 Mart’taki soygunun ardından, soyguncuların kaçarken kullandıkları otomobili terk ettikleri K ğıthane’yi büyüteç altına aldı. Soyguncuların K ğıthane’de oturduğu ihtimali üzerinde durulurken olay, bir yıl önceki İş Bankası Bolvadin Şubesi soygunuyla karşılaştırıldı. Afyon’daki soygunun firari zanlısı İnce’nin 31 izini bulan polis, zanlının eşi Fadime ve iki çocuğuyla birlikte K ğıthane Zafer Caddesi’nde oturduğunu saptadı. 
     
     POLİS 10 GÜN BEKLEDİ 
     Caddeyi kontrol altına alan polis, 10 günlük bekleyişin ardından İnce’yi alışverişe giderken gözaltına aldı. İnce sorgusunda, Levent’teki soygundan önce eşiyle bankaya gidip keşifte bulunduklarını söyledi. "Bankada işlem yaptık. İçeride nasıl bir organizasyon olduğunu bilmeliydik" diyen İnce, rehin aldığı trafik polisini, direnmesi halinde öldürmekten kaçınmayacağını da vurguladı. İnce, "Gözümü kırpmadan herkesi öldürürdüm" diye konuştu. 
     
     ÖRGÜTLERİ BEĞENMİYOR 
     Çukurova Üniversitesi Tıp Fakültesi’nde öğrenciyken radikal dinci gruplara mensup bir çok kişiyle tanıştığını belirten İnce, örgüt kurma aşamasına nasıl geldiğini şöyle anlattı "Elime geçen tüm kitapları okudum. Son sınıfta artık bana yol gösteren tarikatları beğenmiyordum. Onların, şeriatın h kim olması için çalışmadıklarını gözledim. Hizbullah ve Hamas gibi örgütlerin pasif olduğunu anladım. Rejimi değiştirecek bir örgüt kurmaya karar verdim." 
     
     FİKİRLERİNİ DEĞİŞTİRDİM’ 
     İnce sözlerini şöyle sürdürdü "Örgüte para ve sempatizan bulmak için çok çalıştım. Çevreme rejim aleyhtarı olduğumu fark ettirmedim. Para kazanabilmek için bana yardım etmeleri gerektiğini söyledim. Zamanla fikirlerini değiştirdim. Mezun olduktan sonra Çorum Sungurlu’da görev aldım. 1994’te gasp ettiğim silahlarla soygunlara başladım. 2001’de doktorluğu bırakıp İstanbul’a geldim." Yakalanmasa pek çok sansasyonel eylem gerçekleştireceğini dile getiren Hakan İnce, "Eylem yapmak için kalabalık olmaya gerek yok" dedi. 
     
Listesinde ünlüler de vardı’      İstanbul Emniyet Müdürü Hasan Özdemir, Hakan İnce’nin, radikal bir düşünceye sahip olduğunu söylediğini belirterek, "Hedefine ulaşmak için para ve silaha ihtiyaç duyduğunu söyledi. Bu amaçla banka soygunlarını gerçekleştirdiklerini, daha sonra da bazı önemli kişi ya da kurumlara eylem yapmak istediğini açıkça beyan etti" diye konuştu. 
     
Bacanaklarla örgüt kurmuş      Doktor Hakan İnce’nin ifadeleri doğrultusunda eşi 26 yaşındaki Fadime ve 30 yaşındaki kardeşi Gültekin İnce, Mahmutpaşa’da tekstilcilik yapan Celal Çiftçi 31 , Zafer Şahin 24 İstanbul’da bacanağı Mehmet Boz 31 , kardeşi Seydi Boz 27 , diğer bacanağı Bahtiyar Gönen 34 ve Fatih Meclis 19 de Adana’da yakalandı. Hakan İnce ile Mehmet Boz, Seydi Boz ve Bahtiyar Gönen’in soygunu bizzat gerçekleştirdikleri, diğerlerinin de yardım ve yataklık ettikleri açıklandı. Mehmet Boz’un eşi Feride Boz, eşinin 6 ay önce, işten atıldığını belirterek, "Devamlı buralardaydı. Nasıl yaptı İnanamıyorum" dedi. Eniştesi İnce’den de 1.5 yıldır haber alamadıklarını söyledi. 
     
Çaldığı paralar evinden çıktı      Hakan İnce’nin bir ay önce 150 milyon liraya kiraladığı evde, soygundan elde edilen 29 bin 100 dolar, 2 milyar lira, bir altın gerdanlık, olayda kullanılan bir Kalaşnikof tüfek, bir pompalı av tüfeği, 3 el telsizi, 4 tabanca, 2 peruk, ayrıca çok sayıda kar maskesi, çeşitli elbiseler ve malzemeler ele geçirildi. 
     



 GÜNCEL 






















</TEXT>
</DOC>
