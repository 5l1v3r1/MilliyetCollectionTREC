<DOC>
<DOCNO> 66236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo05.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
3 büyükler, yabancı oyuncu transferi hovardası.. 
</HEADLINE>
<TEXT>

     ''3 Büyükler'', son 10 transfer sezonunda gerçekleştirdiği transferlerin büyük bölümünde düş kırıklığına uğrarken, çoğunlukla da aradığını bulamadı. 
     Türk futbolunun en büyük 3 kulübü olarak adlandırılan Fenerbahçe, Galatasaray ve Beşiktaş, 1992-93 sezonundan itibaren son 10 sezonda toplam 91 yabancı oyuncuyla sözleşme imzaladı. 
     Bu süre içinde Galatasaray 35, Beşiktaş 30, Fenerbahçe de 26 futbolcuyu renklerine katarken, bazı oyuncular birkaç resmi maç sonra birçoğu da sezon sonu beklenmeden takımdan uzaklaştırıldı. 
     
     Düş kırıklığı yaratanlar 
     ''3 Büyükler'', son 10 sezonda gerçekleştirdiği yabancı futbolcu transferlerinin çoğunda adeta ''karavana'' atarken, bazıları ise tam bir ''fiyasko'' ile sonuçlandı. 
     Galatasaray'da Makedon Kuzmanovski, İngiliz Marsh ve Venison, Rumen Lutu, Brezilyalı Bruno, Çek Horvath, Hırvat Spehar ile Belçikalı Mpenza, Beşiktaş'ta Perulu Francesco, Arjantinli Nartallo, Bulgar Letchkov, Nijeryalı Ohenhen, Alman Hengen, Schaefer ve Veit ile Danimarkalı Kjaer, Fenerbahçe'de ise Polonyalı Soczynski, Yugoslav Tangja, Boşnak Hotiç, Alman Wagenhaus, Bulgar Kostadinov, Rumen Sabin Ilie, Brezilyalı Sergio, Portekizli Dimas, Gineli Oulare ve Ganalı Preko, sergiledikleri performansla düş kırıklığı yarattı. 
     
     Uche'nin rekoru 
     Son 10 sezonda transferi gerçekleştirilen yabancı oyuncular içinde Türkiye'de en uzun süre görev yapanı ise Fenerbahçeli Uche oldu. 
     Türk vatandaşlığına geçerek ''Deniz Uygar'' ismini alan Nijerya asıllı futbolcu, 1993 yılında geldiği sarı-lacivertli kulüpte 9. 
     sezonunu yaşıyor. 
     Bunun yanı sıra, önceki yıllarda Fenerbahçe'de oynayan Högh, Galatasaraylı Hagi, Popescu ve Taffarel ile Beşiktaş'ta top koşturan Madida ve Amokachi, ''3 Büyükler''de son dönemde uzun süre görev yapan yabancılar olarak dikkati çekti. 
     
     38 ülkeden transfer 
     ''3 Büyükler'' son 10 yılda 38 değişik ülkeden yabancı oyuncu transfer etti. 
     Fenerbahçe, Galatasaray ve Beşiktaş'ın en çok renklerine kattığı futbolcuların ülkesi olarak ilk sırayı Brezilya ve Almanya alıyor. Her iki ülkeden de 10'ar futbolcu son 10 yılda İstanbul'da top koşturdu. 
     Bu süre içinde ayrıca Romanya'dan 8, Nijerya'dan 5, Yugoslavya, Bulgaristan ve Danimarka'dan 4'er, İngiltere, İsveç, Kolombiya, Hırvatistan, Norveç ve Danimarka'dan da 4'er futbolcu ''3 Büyükler''de forma giydi. 
     
     Galatasaray rekor kırdı 
     Galatasaray, bir sezonda 11 yabancı fubolcuyla sözleşme imzalayarak, ''3 Büyükler'' arasında rekor kırdı. 
     Sezon başından itibaren Mondragon, Perez, Fleurquin, Victoria, Horvath, Mpenza, Spehar, Batista, Duro, Niculescu ve Gonzales'i renklerine katan sarı-kırmızılı ekip, daha sonra Spehar, Mpenza ve Horvath'ı geri gönderdi, Duro'yu ise kiraya ver 
     






</TEXT>
</DOC>
