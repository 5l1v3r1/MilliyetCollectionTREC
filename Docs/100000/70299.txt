<DOC>
<DOCNO> 70299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur28.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli genç kız köprüden atlayıp intihar etti 
</HEADLINE>
<TEXT>

     Üniversite öğrencisi genç bir kız, Fatih Sultan Mehmet Köprüsü'nden atlayarak intihar etti. 
     Marmara Üniversitesi MÜ 
     Maliye Bölümü öğrencisi olan Neslihan Şahin 21 , Cevizlibağ'dan Nebi Solmazgül'ün kullandığı 34 TFU 71 plakalı taksiye binerek Kadıköy'e gitmek istediğini söyledi. 
     Taksi, Fatih Sultan Mehmet Köprüsü üzerine geldiği sırada Şahin, şoföre midesinin bulandığını ifade ederek, aracı durdurmasını istedi. Araç durduktan sonra koşarak korkuluklara ulaşan Şahin, köprüden atlayarak yaşamına son verdi. 
     Genç kızın cesedi, olaydan yaklaşık bir saat sonra Deniz Polisi ve Sahil Güvenlik ekipleri tarafından Beykoz sahilinde bulundu. Neslihan Şahin'in cesedi, Beykoz Devlet Hastanesi'ne kaldırıldı. 
     Polis yetkilileri, genç kızın intihar nedeninin henüz belli olmadığını, olayla ilgili araştırmanın sürdüğünü bildirdiler. 
     






</TEXT>
</DOC>
