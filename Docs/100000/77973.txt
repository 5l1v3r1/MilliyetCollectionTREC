<DOC>
<DOCNO> 77973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun23.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandra Bullock Hugh Grant ile beraber olduğu iddialarını yalanladı 
</HEADLINE>
<TEXT>

     Amerikalı ünlü kadın oyuncu Sandra Bullock, İngiliz aktör Hugh Grant ile çıktığı iddialarını yalanladı. 
     İnternetteki ''Peoplenews'' sitesinde çıkan haberde, kısa bir süre önce New York'ta çevrilen bir filmde rol alan ünlü oyuncuların birbirlerine çok sıcak davranmaları ve ikilinin Oscar ödül törenlerine beraber katılmasının, Bullock ve Grant'in beraberliğiyle ilgili söylentileri artırdığı, hatta bir gazetecinin daha da ileri giderek, Bullock'un hamile olduğunu ve Grant'in çocuğunu taşıdığını öne sürdüğü belirtildi. 
     Söylentilerle ilgili açıklama yapan Bullock, Grant ile buluşmadıklarını ve hamile olmadığını belirterek, ''Biz öpüşmedik ya da birbirimize dokunmadık. Aramızda kavga olmadı ve bozuşmadık'' dedi. 
     

     
</TEXT>
</DOC>
