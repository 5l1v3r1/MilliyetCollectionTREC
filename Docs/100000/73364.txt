<DOC>
<DOCNO> 73364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/spor/spo04.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BRİEGEL’E GÜVENOYU 
</HEADLINE>
<TEXT>

Trabzonspor yönetiminin, Alman hoca için yapılan oylamada "devam" kararını ittifakla aldığı ortaya çıktı. Toplantıda sadece iki üyenin çekimser kaldığı bildirildi 
     24’te 22 oy 
     BORDO - Mavili yönetimin, Teknik Direktör Briegel için oylama yaptığı ve toplantıya katılan 24 yöneticiden 22’sinin "Evet", 2 kişinin "Çekimser" oy kullandığı, görevden alınması yönünde de oy verilmediği ortaya çıktı. Böylece yönetim, Briegel’in devam etmesini kararlaştırdı. Ayrıca Alman hocanın, bu oylamanın ardından önümüzdeki sezonla ilgili plan yapmaya başladığı bildirildi. 
     
     Yönetim kararı 
     ASBAŞKAN Ömer Gürsoy, Briegel’le devam isteğinin Başkan Özkan Sümer’e mal edilmemesi gerektiğini, kararın yöneticiler tarafından oy çokluğuyla alındığını söyledi. Gürsoy, "Briegel’le sezon sonunda yeniden oturup konuşacağız. Onu göreve kişiler değil, yönetim getirdi. Göreve devamını da yönetim istiyor. Başkan çok yıpratıldı. Briegel, başkanın değil, takımın antrenörü" diye konuştu. 
     
     Selahattin dönüyor mu 
     ANTALYASPOR’DAN parasını alamadığı için Futbol Federasyonu’na yaptığı başvuruyu kazanan Selahattin’in sezon sonunda Trabzonspor’a dönebileceği bildirildi. Bordo - Mavili yöneticilerle bir görüşme yapan Selahattin, sezon sonuna kadar oynamak için gittiği Kore’de anlaşma sağlayamayarak geri döndü. Selahattin, Trabzonspor’da oynamak istediğini söyledi. 
     



 SPOR 


























</TEXT>
</DOC>
