<DOC>
<DOCNO> 61894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/spor/spo04.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz-Güngör kavgası 
</HEADLINE>
<TEXT>

Trabzon’un iki genç oyuncusu, Antalya’da dün öğleden sonraki antrenmanda yumruk yumruğa birbirine girdi 
     BORDO-Mavili ekipte Bratislava ile oynanan hazırlık karşılaşmasında yaşanan gerginlikler çalışmalara da yansıdı. Kaptan Hami’nin, yeni transfer Bushi’ye çıkışması, Gökdeniz ile Cem’in de sahada uzun süre tartışması tedirginliğe yol açmıştı. Dün öğleden sonraki günün ikinci idmanda korkulan oldu ve Gökdeniz ile Güngör kavgaya tutuştu. 
     ANTRENMANIN son bölümünde birbirlerine sert giren iki futbolcu, tartışmaya başladı. İtişmeler yaşanırken, kavga büyüdü ve Güngör ile Gökdeniz birbirlerinin boğazına sıktı. Yumruk atmaya çalışan futbolcuları araya giren arkadaşları yatıştırdı. İki oyuncu güçlükle sakinleştirildi. Teknik Direktör Briegel bu olaydan sonra çalışmayı bitirdi. 
     
     Son prova 
     BORDO - Mavili takım, üçüncü hazırlık maçını bugün saat 15.00’te Makedonya’nın 1. Lig ekibi Sloga ile yapacak. Karadeniz ekibi, daha önceki karşılaşmalarında Bulgaristan’ın Slavia Sofya takımıyla 3 - 3, Slovakya’nın Bratislava takımıyla da 1 - 1 berabere kalmıştı. Antalya kampı da yarın sona erecek. 
     



 SPOR 






















</TEXT>
</DOC>
