<DOC>
<DOCNO> 52515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/dunya/dun01.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla Ömer, BBC'de coştu 
</HEADLINE>
<TEXT>
Allah’ın izniyle ABD’yi yıkacağız 
Molla Ömer, İngiltere’de olay yaratan röportajında "ABD için insan anlayışını aşan planlarımız var. Unutmayın Allah da bizimle " dedi 
     DIŞ HABERLER SERVİSİ 

     Afganistan'da darbe üstüne darbe alan Taliban yönetiminin lideri Molla Muhammed Ömer, İngiliz yayın kuruluşu BBC'ye demeç vererek, "Amerika'nın en kısa sürede ortadan kaldırılacağını" iddia etti. Molla Ömer, Afganistan'da geniş tabanlı bir hükümete girmektense ölmeyi tercih edeceklerini de özellikle vurguladı. Molla Ömer'in BBC'nin Peştu dilinde yayın yapan servisine sözcüsü aracılığıyla verdiği demeçten alınan soru - cevaplar şöyle 
     
RADYOLAR ABD’NİN KUKLASI      BBC Afganistan'daki mevcut durumu nasıl değerlendiriyorsunuz 
     Molla Ömer Siz BBC ve Amerika'nın kuklası olan radyolar bir endişe yarattınız. Ancak Afganistan'da şu andaki durum büyük bir davaya, Amerika'nın ortadan kaldırılmasına bağlı... 
     
     BBC ABD'nin ortadan kaldırılmasıyla neyi kastediyorsunuz 
     Molla Ömer Planımız Allah'ın izniyle başarıya ulaşacak, ancak bu insan isteği ve anlayışını aşan çok büyük bir görev. Allah'ın izniyle en kısa sürede olacak. Bu öngörüyü aklınızdan çıkarmayın. 
     
EYALETLER GERİ ALINACAK      BBC Usame bin Ladin, ABD'ye karşı nükleer, biyolojik ya da kimyasal silahlar kullanacağını iddia etti. Sizin tehdidiniz de bununla ilişkili mi 
     Molla Ömer Bu, silah meselesi değil. Allah'ın bize yardım edeceğini umuyoruz. Asıl konu, ABD'nin temelden yok edilmesi. İnşallah ABD devrilecek. 
     
     BBC Son günlerde birçok bölgeyi kaybettiniz. Buraları geri alacağınız konusunda umutlu musunuz 
     Molla Ömer Aynı şekilde bir el değişimine siz de tanık olacaksınız. Buna inanıyoruz. 
     
'ZAFER BİZİM OLACAK'      BBC Taliban Afganistan'da oluşturulması düşünülen geniş tabanlı bir hükümete katılacak mı 
     Molla Ömer Faşistlerin hükümetine girmektense ölmeyi tercih ederiz. 
     
     BBC Şu anda hangi eyaletler kontrolünüzde 
     Molla Ömer Dört - beş eyalet kontrolümüzde. Daha önce elimizde tek bir eyalet bile yoktu, ancak daha sonra hepsini ele geçirdik. Ele geçirdiğimiz eyaletleri kaybettik, ancak bu bir şeyi değiştirmez. 
     
Molla Ömer Kandahar'da      Afgan haber ajansı AIP, ABD'nin yoğun bombardımanına rağmen Taliban lideri Molla Muhammed Ömer'in Kandahar'daki kararg hından Taliban güçlerini yönettiğini ileri sürdü. Merkezi Pakistan'da bulunan Taliban yanlısı ajansın haberinde, "Müminlerin lideri Molla Ömer , Kandahar'da güvenli bir yerde, durumu iyi. Komuta h l Molla Ömer'in ellerinde, Taliban tamamen ona itaat ediyor" denildi. 
     
Taliban liderleri öldürüldü      ABD Savunma Bakanlığı Pentagon Sözcü-sü Victoria Clarke, K bil ve Kandahar kentlerine son iki gündür gerçekleştirilen bombardımanda Taliban ve El Kaide örgütünün liderlerinin öldürüldüğünü belirtti. Ölenlerin arasında Usame bin Ladin ve Taliban lideri Molla Muhammed Ömer’in bulunmadığını belirten Clarke, Afganistan’a yönelik operasyonun Ramazan’da da süreceğini bildirdi. 
     
Kuzey İttifakı Kunduz’a takıldı      Taliban’a karşı engelsiz atağa geçen muhalif Kuzey İttifakı, Kunduz’da kuşatmaya aldığı 20 bin Taliban savaşçının sert direnişiyle karşılaştı. Haberi doğrulayan ABD Genelkurmay Başkanı General Richard Myers, "Kunduz’da Taliban direnişini sürdürüyor. Amerikan ordusu, Kuzey İttifakı güçlerine yardım amacıyla hava bombardımanını sürdürecek" dedi. 
     



 DÜNYA 

















</TEXT>
</DOC>
