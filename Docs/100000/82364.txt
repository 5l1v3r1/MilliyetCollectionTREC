<DOC>
<DOCNO> 82364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yazar/pulur.html </URL>
<DATE> 2002/05/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her gün bir sorun 
</HEADLINE>
<TEXT>

     ÖNCE şunu bilelim ki, sinirlenmeyelim Arapçada bir deyim varmış "Dünyada rahat yoktur " diye... 
     Bunun Türkçesi, "Türkiye'de hiç rahat yoktur "dur. 
     Çünkü Türkiye'de her gün bir sorun çıkar, daha doğrusu çıkartılır, iki taraf birbirine girer, sonra unutulur, gider. 
     Bunu, böyle bildiniz mi, sinirlenmeye filan gerek yoktur. 
     Bunu böyle bildiniz mi, duyduklarınıza hiç şaşırmayacaksınız. 
     
     BÖYLE diyoruz ya, geçen gün biz de şaşırdık... 
     Meğer Mevlana, Moğol ajanıymış 
     Hoppala, bir bu eksikti. 
     Böyle haberleri yetiştirmekte pek usta olan dostumuza, "Nereden çıkarıyorsun, bunu " dedik, meğer televizyon da söylemiş, kendisi dinlememiş ama dinleyenler ona anlatmış... 
     
     SONRA oturduk, eskileri konuştuk, neler tartışıldı, ne yalanlar atıldı, ne yanlışlar yapıldı, neler yutturulmak istendi, diye... 
     Aman sakın yanlış anlaşılmasın, şimdi anlatacaklarımızın, Mevlana'nın, Moğolluğu iddiasıyla bir ilgisi yoktur, zaten biz de konuyu bilmiyoruz. 
     
     EVET, bir zamanlar, son Padişah Vahidettin'in, Atatürk'e verdiği 40 bin altın, ortaya atılmıştı. 
     Güya Vahidettin, Mustafa Kemal Paşa'yı, Anadolu'ya geçmeden önce yanına çağırıyor, "Hadi göreyim seni paşa, çık Anadoyu'ya, bizi kurtar" diyor ve içinde 40 bin altın olan kırmızı kadife kaplı kutuyu veriyor. 
     Mustafa Kemal Paşa da kutuyu kapıyor, koltuğunun altına sıkıştırdığı gibi yallah Anadolu 
     
     PEKİ bu kitaplarda, gazetelerde, dergilerde niye anlatılıyor 
     Eeee, devir "Refah" devri, "28 şubat"a çeyrek var, maksat, "Atatürk 40 bin altının üzerine yattı" demek ve yutturabilmek. 
     Oysa dört işlemden birini yapsalar, ilkokul çocukları bile yapar, ne kadar palavra attıklarını anlayacaklar. 
     Biz o zaman yapmıştık... 
     Bir altın 7.2 gram, 40 altın, çarpın 7.2 ile 40.000'i eden 288 kilogram... 
     "İnsaf " demiştik, Mustafa Kemal Paşa, Zaloğlu Rüstem pehlivan mı 
     Hoş, o da 288 kiloyu koltuğunun altına sıkıştırıp çıkamaz ya 
     Sustular 
     
     BİR ara da ismet Paşa'ya, İnönü savaşını kaybettirip tavuk kümesine sığındırmışlardı, Atatürk de İsmet Paşa'yı kurşuna dizdirecekmiş de, Fevzi Çakmak kurtarmış... 
     Güya, bir kitapta okumuş kitap belli değil , dedesi de bir arkadaşından duymuş, hangi arkadaşı o da belli değil sözde bir şahit var, o da Atatürk'ün manevi kızı Ülkü'nün kocası, ondan duymuşlar. Atatürk öldüğü zaman 4 yaşında olan Ülkü'ye, Atatürk anlatmış olacak ki, Ülkü de aradan 20 yıl geçtikten sonra, bunu kocasına anlatmış... Üstelik Ülkü'nün böyle dedim, dediği de yok 
     Turgut Özakman, çok önemli bir kaynak olan kitabında "işte tarih, böyle demir gibi sağlam, zincirleme tanıklıklarla yazılır." X diye alay eder. 
     ---------- 
     X Vahidettin Mustafa Kemal Milli Mücadele - Yalanlar, yanlışlar, yutturmacalar - Bilgi Yayınları 
     
     







Attila İlhan üzerine 


Dedemizin dedesinin dedesini neden hiç merak etmeyiz ki .. 


Haberal'ın isyanı 


Ecevit’in sağlığı programın başarısını etkiler mi 


Siyasi saygınlık ve hasta bir Başbakan 


Maliye’nin naylon tebliği yumuşadı 


Her gün bir sorun 


Lider yönetiminde zaaflar 


Siz de bir dilim Deniz Gezmiş alır mıydınız 


Saha mı hazır değil, golcüler’ mi 


Hormonun azı yarar çoğu zarar 


</TEXT>
</DOC>
