<DOC>
<DOCNO> 82477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/astro/index.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Duyarlı zamanlar 
</HEADLINE>
<TEXT>

İlişkilerimizde şartların gerginleşebileceği, hatta elde olmayan nedenlerle zorluk çekebileceğimiz günlerdeyiz. İlişkilere özen göstermek, duyarlı olmak gerekiyor, öfkeyle kalkan zararla oturur. Koç’lar henüz beklemedeler. Sabırlı olmaları ve büyük risk almamaları gerekiyor. Boğa’lar yeni planlar yapmak istiyorlar ama çok rahat olduklarını söylemek zor. Maddi nedenlerle bazı isteklerini frenlemek zorundalar. İkizler ise iş hayatında son derece meşgul. Olumlu çaba gösterirlerse çok yapıcı olabilirler. Aksi takdirde üstleri ile problemler yaşayabilirler. Yengeç’ler bugün daha rahatlar ama endişeleri yüzünden sıkıntı çekebilirler. Aslan’lar ortaklaşa konularda güven arıyorlar ama çok şanslı oldukları söylenemez. Birikimlerini daha iyi korumanın yollarını aramalılar. İlişkilerden dolayı kayıplar söz konusu olabilir. Başak’lar eleştiriye pek açık değiller ama bu konuda öğrenmeleri gereken çok şey olabilir. Duygusal konularda sert tepkiler verebilirler. Ilımlı davranışlar onlara çok şey kazandıracak. Bu birkaç günde karşı karşıya gelen Mars-Pluto şiddet ve saldırganlık temasını güçlendirmekte. Terazi’ler şimdiye kadar göz ardı ettikleri detaylar yüzünden eksikleri tamamlama yoluna gidebilirler. İş ortamında daha özenli ve ılımlı davranmaları faydalı olacak. Akrep’ler abartıya kaçmazlarsa iyi olacak. Eğer kaçarlarsa özellikle sevgi ilişkilerinde çatışma yaşayabilirler. Yay’lar güvenlik ve evle ilgili konulara daha fazla önem vermeliler. Evdeki gerginlikleri işe taşıdıkları takdirde verimli olmaları zor. Oğlak’lar kısa yolculuklarda daha önlemci olmalı ve sözlerine özen göstermeli. Sürpriz gelişmeler ya da haberler onları koşturmaya itebilir. Kova’lar ani harcamalarla karşılaşabilirler. Duygusal nedenlerden ötürü, ilişkiler nedeniyle parasal konulara özen göstermeleri gerekiyor. Balık’lar son derece hareketli bir gündeler. Hızlı hareket edecekler. Kişisel açıdan önemli girişimlerde bulunabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
