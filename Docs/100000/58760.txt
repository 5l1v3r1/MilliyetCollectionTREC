<DOC>
<DOCNO> 58760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo09.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Fenerbahçe mahkemelik oluyor.. 
</HEADLINE>
<TEXT>

     Galatasaray İkinci Başkanı Fatih Altaylı, Galatasaray'ın Yimpaş Yozgatspor ile oynadığı maç hakkında, Fenerbahçe Kulübü Asbaşkanı Murat Özaydınlı'nın bugünkü medyada yer alan ''Galatasaray lekelendi'' sözlerine çok sert tepki gösterdi. 
     Altaylı, Özaydınlı'nın bu sözleri söylemediğini düşünmek istediğini belirterek, ''Murat Özaydınlı önce kendini temizlesin. Bu açıklamaları nedeniyle kendisini mahkemeye vereceğiz'' dedi. 
     Özaydınlı'nın sözleri için ''haddini bilmez'' ifadesini kullanan Altaylı, ''Kendisini haddini bilmeye davet ediyorum. O Galatasaray adını ağzına almadan, önce ağzını çalkalasın. Bir daha da Galatasaray adına ağzına almasın'' diye konuştu. 
     
     Sergen konusu... 
     Altaylı, Yimpaş Yozgatspor maçında Sergen'in hareketini gördüğünde sinirlendiğini ve üzüldüğünü söyledi. 
     ''Futbol adına yapılmaması gereken bir hareketti. Bir futbolcu meslektaşına böyle davranmaz. Hakem burada ya yanlış karar vermiştir ya da pozisyonu iyi görememiştir'' dedi. 
     Altaylı, Sergen'e maç boyunca cezasız kalan 50 faul yapıldığını da savunarak, sözlerini şöyle tamamladı 
     ''Maçta bu dakikaya kadar Sergen'e yapılan faullere gerekli cezalar verseydi, rakibimiz 8 kişi kalabilirdi. Böylece de bu olaylar da gerçekleşmezdi. Sergen'in bu hareketinin affedilir yanı yok. Ancak, hakemin göstermediği kırmızı kartın suçu Sergen'in üzerine yıkılmamalı. Bir kart yüzünden de böyle yıldız bir oyuncu harcanmamalı. Biz sezon başından bu yana Sergen'i Türk futboluna kazandırmak için çalışıyoruz. Sergen, keşke arkadaşından özür dilesiydi.'' 
     






</TEXT>
</DOC>
