<DOC>
<DOCNO> 70379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/toker.html </URL>
<DATE> 2002/03/02/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Papaza kızıp oruç bozmak 
</HEADLINE>
<TEXT>

     Eğer, küreselleşme de denilen globalleşmeye karşı iseniz bu, Olimpiyat oyunlarına katılmamanız için sebep değildir. 
     Globalleşmeye karşı olmanızın pek çok haklı sebepleri bulunabilir. Bugün dünyada yüzmilyonlarla insan buna karşı ise, boş yere mi karşıdırlar Globalleşme yanlılarının bazı söylediklerine gülmemek ve o kadar kaba yutturmacaların ciddi ciddi nasıl ileri sürülebildiğine şaşmamak imkanı yoktur. Bu globalleşme bir gerçekleşsin, dünyada kim varsa, çalışan gibi çalışmayan da, güçe el atan gibi hep kolaya kaçan da, gayret sarfeden gibi sarfetmeyen de, yeryüzünün elverişli iklimlerinde, verimli bölgelerinde yaşayanlar gibi elverişsiz iklimlerinde, verimsiz bölgelerinde yaşayanlar da, adeta kendilerine rağmen, zenginler tarafından kurtarılıp onlar düzeyine getirileceklerdir. 
     Koskoca Voltaire, "Candide" tipini yaratırken onun bile bu kadar saf olabileceğini düşünmemiştir. 
     Eğer, küreselleşme de denilen globalleşmeye karşı iseniz bu, Avrupa Birliğine AB katılmamanızın da sebebini oluşturmaz. 
     Bunu vurgulamam ne Olimpiyat Ruhu denilen ideal dolayısıyla, ne bir Avrupa Ruhundan, ileriye dönük, bahsediliyor diye Olimpiyat oyunlarının veya AB'nin bugün bir "ulus - devlet mezarlığı" oluşturduğu iddialarının ancak bir "Candide"i kandırabilecek, caydırabilecek güçte bulunduğunu belirtmek içindir. 
     Tam aksine, Olimpiyat oyunları da AB de bugün "ulus - devletler topluluğu"dur. 
     Bunu Olimpiyatlar açısından farketmeye son kış oyunlarını TV'den izlemiş olmak yeterlidir Direklerde "ulus - devlet" bayrakları, pistlerde "ulus - devlet" atletleri, onların "ulus - devlet"in renklerini veya amblemlerini taşıyan formaları, takım oyunlarında "ulus - devlet" takımları, "ulus - devlet"i temsil eden hakemler, "ulus - devlet" milli marşlarının çalındığı madalya törenleri, "ulus - devlet"lere göre sıralama 1. Almanya 2. Norveç 3. Amerika.., "ulus - devlet", "ulus - devlet", "ulus - devlet".. 
     Kazanan atlet, sevinç ve gurur işareti olarak kendi bayrağını sallıyor. Bir anlaşmazlık çıktığında Milletlerarası Olimpiyat Komitesinin yeni başkanı Dr. Jacques Rogge bir milletlerarası makamı değil, bir "ulus - devlet"in başkanını, Putin'i arayarak yardım istiyor. 
     Bu mu, "ulus - devlet mezarlığı" 
     AB'ye gelince, bir tek örnek Kurulan Konvansiyon, kararlarını kimin onayına sunacaktır "Ulus - devlet"lerin devlet veya hükümet başkanlarının. 
     Bekir Çoşkun'un bahsettiği "şimdilik para birimi Euro ile başlayan, yarın ulusal sınırların silineceği, belki de ortakların bir bayrak altında toplanacakları AB ne bugünün, ne yarının, ne de görülebilir bir geleceğin işidir. Onu her halde ne ben, ne benim çok gencim Bekir Çoşkun, ne bizim çocuklarımız, ne de, muhtemelen torunlarımız yaşayacaklardır. 
     Bugünün kararları, bu kadar da "ileri görüşlülük"le alınır mı 
     
     Bunu, AB'ye Türkiye'nin katılmasına karşı kendi düşünceleri, kendi itirazları bulunanları ikna etmek için söylemiyorum. Evvelki gün, Başbakan İnönü'nün kabinesinde Çalışma Bakanıyken kararı imzalayan dün, bunun en büyük fırsatı çıkmışken "onlar ortak, biz pazar" diye yançizen bugün, bir dönemeç daha alıp onun en hararetli taraftarı kesilen "Ecevitler"den de bahsetmiyorum. Benim sözüm, "ulus - devlet" artık bitti diye kandırılarak buna çareyi "tek başına kalmak"ta arayan ve ancak o suretle sınırlarımızın, bütünlüğümüzün, bayrağımızın yaşayabileceğini sananlardır. "Ulus - devlet"in bittiği ne kelime Her zamankinden kuvvetlidir ve işte Olimpiyat oyunları, işte AB. Biten, Olimpiyat oyunlarının, AB gibi kuruluşların bitirdiği bağnaz milliyetçilik, kafatascılık, ırkçılık, şovenizmdir. 
     Bunların oyununa gelmeyelim. 
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
