<DOC>
<DOCNO> 99358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun37.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
McCormack "Bush, Ecevit'e Irak mektubu göndermedi" 
</HEADLINE>
<TEXT>

     ABD Ulusal Güvenlik Konseyi sözcüsü Sean McCormack, ABD Başkanı George Bush'un, Irak'a operasyona ilişkin Başbakan Bülent Ecevit'e bir mektup gönderdiği yönündeki haberlerin doğru olmadığını söyledi. 
     McCormack, "Türkiye, Irak lideri Saddam Hüseyin'in kendi vatandaşlarına daha fazla zarar vermemesini garanti etmek için Türkiye'nin güneyinde Keşif Gücü'nün gözlem görevini yürüten koalisyon kuvvetlerine destek vererek, zaten değerli bir dost durumunda. Bu konuda zaten çok değerli yardımda bulundu" dedi. 
     ABD Savunma Bakan Yardımcısı Paul Wolfowitz'in son Türkiye ziyaretine de değinen McCormack, Wolfowitz'in gündeminde, pek çok konunun yanı sıra Irak'ın da bulunduğuna inandığını ve bu konuda ABD'nin görüşünü ortaya koyduğunu kaydetti. McCormack, "Bunun ötesinde bu konuda söylenecek daha fazla bir şey yok" dedi. 
     





</TEXT>
</DOC>
