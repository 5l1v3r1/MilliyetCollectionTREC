<DOC>
<DOCNO> 88812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yasam/ayas.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu güvercinlerin tek rakibi e-mail 
</HEADLINE>
<TEXT>

Artık posta güvercinleri de kampa giriyor, çok sıkı çalışıyor, yüzlerce kilometre yol kat edip İstanbul’a ilk gelen güvercin fiyatını arttırıyor 
     SERHAT OĞUZ İstanbul 

     Geçmişte haberleşme aracı olarak kullanılan posta güvercinleri, şimdilerde bin kilometreyi bulan mesafeli yarışlarda boy gösteriyor... Her yıl düzenli aralıklarla yapılan yarışlarda posta güvercinleri, Elazığ ve Malatya gibi illerden bırakıldıktan sonra, birçok tehlikeyi atlatıp İstanbul’da barındıkları evi buluyorlar. 
     
     Güneşi izliyorlar’ 
     Avrupa’da adlarına federasyonlar kurulan, olimpiyatlar düzenlenen posta güvercinleri için İstanbul, Bursa, İzmir ve Manisa’da dernekler aracılığıyla bölge yarışları düzenleniyor. Çok etaplı yarışlarda güvercinler, bir iki gün içinde yüzlerce kilometre uçarak, büyüdükleri çatıyı buluyorlar. 
     Federasyon kurma hayalleri ile yanıp tutuşan Türk yetiştiricilere göre, güvercinin yolunu nasıl bulduğu h l meçhul. "Bilim adamları, güneşi takip edip koku alma yeteneklerini kullanarak evlerini bulduğunu söylüyorlar" sözleriyle konuya açıklık getirmeye çalışıyor. 
     
     Güvencin yetiştirmek sabır ister 
     Bir posta güvercini yetiştirmek hiç kolay değil. Posta güvercininin yarışacak kapasiteye gelmesi için iki yaşını doldurmuş olması gerekiyor. İki sene içinde, Belçika’dan getirilen vitaminler veriliyor, aşılar yapılıyor, Almanya ve Hollanda’dan getirilen künyeler ayaklarına takılıyor. 
     Güvercinler yarıştan birkaç ay önce kampa giriyor. Antrenman uçuşları yapılıyor, yarışa ısındırılıyor. Son gün ise, enerjisini tüketmemesi ve strese girmemesi için kafesten hiç çıkarılmıyor. Daha sonra bölgenin tüm yarışçıları, özel bir kamyonla yarış şehrine naklediliyor. Yüzlerce kuş, bir anda bırakılıyor ve en kısa sürede yetiştiği şehre gelmesi bekleniyor. Ayaklarında bulunan numara künyesi, mühürlü özel bir saate işleniyor ve dernekte sonuç tescil ediliyor. 
     
     Diyarbakır’dan İstanbul’a 
     4 yıldır resmi yarışlarda güvercinler, sırasıyla İzmit, Ankara, Kırşehir, Kayseri ve Elazığ’dan İstanbul’a uçuruluyor. Bu yıl etaba Diyarbakır’da eklenecek. 
     
Milliyet’in değeri tam 7 bin dolar      Posta güvercinleri dünyasının pek çok efsane ismi var. Türkiye dördüncüsü, bölge şampiyonu Benimoğlum’un yeğeni Milliyet, geçen ay 4 bin 300 kuşun arasında Ankara etabının birincisi oldu. Geçen yılın Türkiye birincisi olan posta güvercinin fiyatı 7 bin dolara ulaştı. Yarışçılar arasında, Sivas birincisi Yeşim, Samsun birincisi Sibel Can, Malatya ikincisi Alişan ve Deprem Kupası sahibi Buz adlı güvercinler de yer alıyor. 
     
Komutanım radarda bir hareketlenme var’      Güvercin yarışları, ilginç ve üzücü olaylara da neden oluyor. 1995’teki yarışmada, İzmit’ten bırakılan bini aşkın güvercin, ayaklarındaki metal künye nedeniyle Tuzla Deniz Harp Okulu’nda paniğe neden oldu. Radarda ilginç bir hareketlilik tespit eden askeri yetkililer, güvercin besleyen askerlerin uyarısıyla olayın farkına vardı 
     Yetiştiricilerin başka bir derdi ise, yarış güzerg hını ezberleyen bazı köylülerin, eğitimli güvercinleri avlayıp yemeleri. Yetiştiriciler, "Biz onlara özel vitaminler veriyoruz, yiyenleri zehirler. Lütfen bizi üzmesinler" uyarısında bulunuyor. 
     



 YAŞAM 

















</TEXT>
</DOC>
