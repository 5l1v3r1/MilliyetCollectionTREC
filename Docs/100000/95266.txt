<DOC>
<DOCNO> 95266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yazar/pulur.html </URL>
<DATE> 2002/07/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Masalistan’dan bir masal... 
</HEADLINE>
<TEXT>

     "Masalistan" ülkesinin Kral ve Kraliçesi, arada sırada yasaklansalar da, hapse atılsalar da, sürgüne gönderilseler de, sonunda tahtlarına kavuşmuşlar. 
     Kral, kraliçenin bir dediğini iki etmez, onun sözünden çıkmaz, sözünden çıkanlar da, kendilerini sarayın dış duvarının dibinde bulurmuş .. 
     Kral ve Kraliçe’nin çok mutemet, çok güvendiği bir "Saray Nazırı" varmış, her ne kadar bu nazırı kimse tanımazsa da, hatta sesini bile duyan yoksa da, Kral ipleri onun eline vermiş, istediği gibi oynatırmış... 
     
     OYSA Kraliçe’nin böyle şeylere hiç tahammülü yokmuş, kendisini "Kral’dan ziyade, Kral sanan" nice nazırın çanına ot tıkamış o .. Lakin "Saray Nazırı", Kraliçe’ye rağmen, saltanatının sürüp gideceğini sana sana, kerameti kendisinden menkul şeyhler gibi güçlendikçe güçlenmiş... 
     
     VE derken Kral hazretleri hastalanmış, Kraliçe hastalığı herkesten gizlediği gibi "Saray Nazırı"nı içeri bile sokmamış... 
     Sonunda hastalık duyulmuş, her kafadan bir ses çıkmaya başlamış, ama Kraliçe çıkan sesleri, tek tek duyuyor, kaydediyor ve gereğini yapmaya hazırlanıyormuş... 
     Kimi "Kral tahtı bıraksın " diyor, kimi "Kral’a el süreni yakarım " diyerek Kraliçe’nin odasının önünde bağırarak yağcılık, yalakalık yapıyormuş... 
     Giderek "Kral öldü, yaşasın Kral " denmeye başlanmış... 
     
     İŞTE bu Kraliçe’nin hiç hoşuna gitmemiş, kim varmış bunun arkasında .. 
     Bir de bakmış ki, bu işin arkasında "Saray Nazırı" var... 
     Masal bu ya, güya "Saray Nazırı", hem Kral’ı, hem de "ikinci prensi" devirmek için, "üçüncü prensöle anlaşmış, aralarına prensesi de alarak "Saray Darbesi" yapacaklarmış... 
     Önce Kral için "hastadır, iş göremez, çürüktür " raporu alacaklar, sonra da "Saray Nazırı"nın riyasetinde bir yönetim kuracaklar. 
     İyi de bu rapor nasıl alınacak 
     Başhekim, "Saray Nazırı"nın adamı, zaten, sağa, sola haber uçurup duruyormuş... 
     
     LAKİN, Kraliçe, kaçın kraliçesi, hiç bunları yer mi, yutar mı, geçmişte kimleri yemiş, yutmuş 
     Ve bir sabah Kral "Saray Nazırı"nı çağırmış kapıyı göstermiş 
     "Sana ihtiyacım yok " 
     Arkadan da, Kral’ın doktoru, neye uğradığını anlamadan azledilmiş... 
     
     PEKİ sonra ne olmuş 
     Masal bu ya "Saray Nazırı" bir taraftan "Ben Kralımın yolunda ölürüm " diye atıp tutmakta, bir taraftan da küçük prenslerle düşüp kalkarak, etrafa da, memleketin, yaşlı bir büyüğünün ağzıyla "kendim için bir şey istiyorsam, namerdim " diye güvence vermekteymiş... 
     
     EVET, "Masalistan" ülkesindeki, masalımız şimdilik kaydıyla burada biter... 
     Zinhar, bu masaldan kimse kendisine pay çıkarmaya... 
     Adı üstünde "Masalistan Ülkesinden Masallar..." 
     
     







Derviş olayı 


Her şey iyiye gidiyor, enseyi karartmayın... 


Mühendisler 


Ecevit Önce ekonomi, sonra siyaset 


Derviş, Cem’e sözünü tutacak ama... 


Vatanı hatırlamak 


Eğitim profesörlere emanet 


Kayıtsız ekonominin boyutları 


Diplomasi kaybediyor, politika kazanıyor 


Programında AB olan yeni bir hükümet kurulur mu 


Masalistan’dan bir masal... 


Derviş’e Sezer freni 


Ecevit’e Amerikan komplosu 


Şahsi bir siyasi girişim İyi Kalpli İnsanlar Partisi 


Derviş gitti geldi 


</TEXT>
</DOC>
