<DOC>
<DOCNO> 89720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko06a.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Bankası hariç hepsi newline tamam 
</HEADLINE>
<TEXT>

     Salı günü borsaya gönderilen yazılı açıklama ile birleşme kararı aldıklarını açıklayan Yapı Kredi ve Pamukbank hariç diğer bankaların mali tablolarını değerlendirdiğini açıklayan BDDK, bu konuda da ilk kez açıklamada bulunarak devir konusundaki incelemenin devam ettiğini bildirdi. 
     Kurul açıklamasında, program kapsamındaki bankalardan Pamukbank’ın, Yapı Kredi Bankası’na devri hakkında inceleme sürecinin devam etmesi nedeniyle, değerlendirmelere bu iki bankanın verilerinin dahil edilmediği belirtirken devir talebinin sonuçlanmasının ardından ayrıca açıklama yapılacağını ifade etti. 
     Borsaya yapılan açıklamada Pamukbank’ın Yapı ve Kredi ile birleştirilmesi için BDDK’ya izin almak için başvuruda bulunulduğu bildirilmişti. 
     Birleşme kararının Türk bankacılık sistemindeki gelişmelerin ışığında alındığı belirtilen açıklamada Yapı Kredi Yönetim Kurulu’nun Pamukbank’ın her türlü hak, alacak, borç ve yükümlülükleriyle ve tüzel kişiliği sona ermek suretiyle devralınmasını kararlaştırdığını bildirilmişti. 
     30 Haziran 2002 bilançoları esas alınarak gerçekleştirilecek birleşme BDDK tarafından onaylanırsa, Ziraat’ten sonra Türkiye’nin en büyük bankası doğacak. İki bankanın birleşmesi ile Yapı Kredi’nin aktif büyüklüğü 21 katrilyon 893 trilyona ulaşacak. 
     



 EKONOMİ 



















</TEXT>
</DOC>
