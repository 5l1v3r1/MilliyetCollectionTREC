<DOC>
<DOCNO> 76546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/spo02.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'tan taarruz 
</HEADLINE>
<TEXT>

Fenerbahçe Teknik Direktörü, Mustafa Denizli ile karşılaştırılmasını anlamsız buldu, "Çok başarılı bir hocayım. Şimdi de başarılıyım. Kulüpte kalıp, kalmayacağım konusunda endişem yok" dedi 
     YUSUF KOBAL 

     Denizli’ye gönderme 
     SARI - Lacivertli takımın teknik patronu Werner Lorant, Mustafa Denizli ile karşılaştırılmasına tepki gösterdi. Alman hoca, "Ben çok başarılı bir hocayım. Her zaman başarılıydım. Şimdi de başarılıyım. Kiminle kıyaslanırsam kıyaslanayım, başarısızlığı kabul etmiyorum. Ben bu takımla yalnızca iki yenilgi aldım. Bundan önceki yenilgileri kim aldı Herhalde başkanımız almadı" diyerek, istatistiklerin Denizli’yi daha başarılı göstermesini kabul etmediğini gösterdi. 
     
     Daha iyi olacağız’ 
     SAMANDIRA’DAKİ basın toplantısında Lorant, "Seneye kalıp, kalmayacağım konusunda hiçbir endişem yok. Başarıyla görevime devam edeceğim" ifadelerini kullandı. Gençlerbirliği maçında uzatmalarda gelen golde Rüştü’nün yanı sıra peş peşe birkaç oyuncunun daha hatası bulunduğunu belirten Lorant, "Konsantrasyon eksikliği yaşadık. Eksiklerimiz var. H l Samsun ve Ankaragücü maçlarına üzülüyorum. O maçları kazanmalıydık. Daha iyi olacağız. Ben her şeyi görüyorum" diye konuştu. 
     
     Başkan’a ceza yanlış’ 
     GENÇLERBİRLİĞİ beraberliğinin ardından gece yaptırdığı idmanın çok tartışıldığını hatırlatan Fenerbahçe’nin hocası, şöyle devam etti "Bizim antrenman programımız konusunda bilgisi olmayan kişilerin konuşması yanlış. Maçtan sonra öfkelendiğim kişi hakemdi. Kızdığım şey ise Mustafa’ya gösterdiği ikinci sarı karttı. Federasyonun, Aziz Yıldırım’a verdiği cezaya karşıyım. Bir başkan takımın menfaatleri ile ilgili konuşamıyorsa, ortada büyük bir yanlış var demektir". 
     
Rüştü korkuttu      FENERBAHÇE’NİN başarılı kalecisi, dün akşam yapılan idmanda sakatlanıp, çalışmayı yarıda bıraktı. Göztepe maçının kadrosuna alınan Rüştü’nün, sağ kasığından sakatlandığı, bu sabahki çalışmada son kez deneneceği bildirildi. Lorant maç kadrosuna 21 futbolcuyu alırken, Lazetic ile Ali Akdeniz kamptan çıkarıldı. Öte yandan yönetim eski başkanlardan Ali Şen’in oğlu Adnan Şen’in maça siyah formayla çıkıp, federasyonun protesto edilmesi önerisine sıcak bakmadı. 
     
Kritik restleşmePFDK’nın verdiği cezaya rağmen yöneticiler maçı tam kadro izleyecek. Şeref Tribünü’nde gerginlik yaşanması bekleniyor 
     NECMİ KEPÇETUTAN 

     FENERBAHÇE yönetimi, bugünkü Göztepe maçında da tam kadro halinde Şeref Tribünü’ndeki protokol sandalyelerinde yerini alacak. PFDK’nın Başkan Aziz Yıldırım ve yöneticilere verdiği hak mahrumiyeti cezalarına rağmen bu yönde karar alındı. Stadın protokol tribününün iki bölümden oluştuğunu belirten yönetim, kontrolündeki kısmın tamamen kendilerine ait olduğunu savunuyor. 
     GSG Müdürü Kemal Mutlu, federasyonun Aziz Yıldırım’ın protokol tribünü ve saha içine alınmaması için gönderdiği yazıyı iade etti. Genel Sekreter Aydın Toronoğlu’nun imzası olmadığı gerekçesiyle diğer yazılar da iade edildi. Torunoğlu ise, Türkiye Kupası finalinde olduğu için yazıyı yardımcısının imzaladığını, bugün aynı başvuruyu yapacağını söyledi. 
     
Ulusoy’a da sıra gelecek’      ASBAŞKAN Murat Özaydınlı, yine Haluk Ulusoy’a yüklendi. Fenerbahçe yöneticisi, "Federasyonda rahatsızlık yaşandığını duyduk. Her an istifalar olabilir. Bir gün Ulusoy’a da sıra gelecek. Koltuğu veda etmek zorunda kalacak. Yavaş yavaş sona doğru gidiyor" dedi. Tartışmaların camiayı kenetlediğini belirten Özaydınlı, "Safları sıklaştırdık. Hakemlere de güvenimiz sonsuz. Tek isteğimiz adaletli düdük çalmaları. Bu rezil tiyatronun oyuncusu olacaklarını sanmıyorum" diye konuştu. 
     
Capone kefil      GALATASARAYLI Capone, Fenerbahçe’nin transferine çalıştığı Washington’a övgü yağdırdı. Brezilyalı oyuncu, Washington ile aynı takımda da oynadıklarını belirtip, "Süper bir futbolcu. Her yönüyle mükemmel bir forvet. Benzetme yapmak gerekirse, Jardel’in koşanı" dedi. Öte yandan Çin’den gelen 6 gazeteci bugün Şükrü Saracoğlu Stadı’nda ve Samandıra’da incelemelerde bulunacak. 
     



 SPOR 

























</TEXT>
</DOC>
