<DOC>
<DOCNO> 83766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sonspo15.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'in averaj itirazı... Tahkim'e gidecekler... 
</HEADLINE>
<TEXT>

     İkinci Futbol Ligi B Kategorisi 3. Klasman Grubu'nda grupta dörtlü averaja göre Adana Demirspor'un ekstra play-off'u garantilemesi üzerine Sarıyer, Futbol Federasyonu Tahkim Kurulu'na gitme kararı aldı. 
     Sarıyer Kulübü Genel Kaptanı Eyüp Odabaşı, federasyon kitapçığında dörtlü averajla ilgili bir bilgi olmadığını ifade ederek, ''Biz bu hafta Adana Demirspor'u 2-0 yenip, ikili averaja göre ekstra play-off'a kalmayı hedefliyorduk. Dörtlü averajı yeni öğrendik'' dedi. 
     Futbol Federasyon Başkanvekili Orhan Saka'nın kendi yöneticileri Ali Düşmez'e yaklaşık 15 gün önce, şampiyonun ikili averaja göre belli olacağını söylediğini ileri süren Odabaşı, şöyle konuştu 
     ''Federasyon bize averaj konusunda bir bildiri göndermedi. Biz bugün öğreniyoruz. Bugüne kadar ikili averaj oluyordu. Şimdi nasıl dörtlü averaja bakılıyor. Federasyon Malatyaspor'a bir bildiri göndermiş, şimdi onlar da bize gönderdi. Adana Demirspor bunu federasyondan öğrenmiş galiba. Biz şimdi Tahkim Kurulu'na gidiceğiz.'' Eyüp Odabaşı, Tahkim Kurulu'na yazılı başvuruyu yarın yapacaklarını sözlerine ekledi. 
     





</TEXT>
</DOC>
