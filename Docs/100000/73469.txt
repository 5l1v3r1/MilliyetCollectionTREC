<DOC>
<DOCNO> 73469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur02.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası şubesini gece soydular... 
</HEADLINE>
<TEXT>

     Karaman'ın Ermenek İlçesi'ndeki Halk Bankası Şubesi'ne, gece tuvaletin demir parmaklarını keserek giren kimliği belirlenemeyen kişi ya da kişiler, kasayı oksijen tüpü ile kırdılar. 
     Gece banka şubesinin arka kısmında bulunan tuvaletin demir parmaklıklarını keserek içeri giren hırsız ya da hırsızlar, şube kasasını oksijen tüpü ile kırdılar. 
     Bankaya sabah gelen görevliler tarafından olayın farkedilmesi üzerine, Karaman'dan güvenlik görevlileri istendi. Kasadan para alınıp alınmadığı, yapılan incelemeden sonra belirlenecek. 
     Kasada yaklaşık 46 milyar lira olduğu belirtilirken, hesapların incelemeye alındığı, hırsız ya da hırsızların yakalanmasına çalışıldığı bildirildi. 
     






</TEXT>
</DOC>
