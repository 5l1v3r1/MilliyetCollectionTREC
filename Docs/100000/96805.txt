<DOC>
<DOCNO> 96805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko33.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı "TMSF'ye devredilen hisselere el konması yanlış" 
</HEADLINE>
<TEXT>

     İstanbul Ticaret Odası İTO Yönetim Kurulu Başkanı Mehmet Yıldırım, Tasarruf Mevduatı Sigorta Fonu'na devredilen bankalarla ilgili tüm şirket ve hisselere devletçe el konulmasının yanlış ve ekonomik açıdan sakıncalı olduğunu öne sürdü. 
     Yıldırım, yaptığı yazılı açıklamada, hukuka aykırılık bir yana kamu yararının söz konusu hisselere el koymada değil, hisselerin ehil ellerde kalmalarında olduğunu savundu. 
     ''Bunlar memur zihniyeti ile idare edilemezler. Bu şirketlerin ekonomiye katkıları ancak ehil ellerde olabilir'' diyen Mehmet Yıldırım, el koyma uygulamasının Oda tarafından incelenmekte olduğunu ve varılacak sonuca göre gerekirse her türlü dava açma yoluna gidileceğini duyurdu. 
     





</TEXT>
</DOC>
