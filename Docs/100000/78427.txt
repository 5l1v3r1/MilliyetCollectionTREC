<DOC>
<DOCNO> 78427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/yazar/altan.html </URL>
<DATE> 2002/04/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kopuk kopuk 
</HEADLINE>
<TEXT>

     Bruxelles’de gecenin biri. Bir araba gider büyük caddelerden. Arabanın içinde bir adam, bir de gencecik bir kız... Gider gider araba, gidecek yer bulamadan. Ve h l gider gider araba karanlıklar içinde Bruxelles’de, saat gecenin birinde... 
     Aylardan nisan, sıcacık güneş inmiş Akdeniz kıyılarına. Eir Hod’da bir adam, bir de kadın, bir de kaplumbağa... Kadın liseli bir nişanlı, adam delikanlı, kaplumbağa bebektir. Yeni başlamışlar gibidir yaşamaya... Ve dönmeyen bir değirmen durur Kudüs’te. Önünde sigara içer bir adam. Ve h l durur dönmeyen değirmen Kudüs’te ve h l orada sigara içer adam... 
     
     Bir telefon çalar New York’ta, bir otelin yirmi ikinci katında. 
     - Alo... 
     Bir alo ki ılık, bir alo ki otel yalnızlığının en acısı üzerine dökülmüş. Bırakır kalemi kağıdı adam, giyiniverir. Alo’yu bulmaya gider adam. Ve aydınlanır sabaha karşı New York, aydınlanır adam. H l aydınlanmadadır New York ve h l Alo’nun yanındadır adam. 
     
     - Yine dönerim, yine bulurum seni Paris’te... 
     - Kal gitme, yahut götür beni de... 
     Kalmak ama nasıl Götürmek ama nasıl 
     Adam donup kalır orada, boynunda halkalanmış bir çift kol. 
     Ve bir gün dönünce Paris’e, koklaya koklaya eski yaşanmış günleri, sorarsın 
     - Biri vardı ne oldu, biri vardı nerede 
     Omuz silker Rue Cujas’da, Cujas meyhanesinin garsonu 
     - Birkaç ay önce Seine’e attı kendini, boğuldu. 
     Durur da merdivenli duvarların dibinde, bakarsın köprülerin altından akıp giden çamurlu Seine Nehri’ne... 
     Sağında bıraktığın adam durur, boynunda halkalanmış bir çift kol 
     - Kal gitme, yahut götür beni de... 
     
     Usul usul bir at dolaşır aysız, yıldızsız bir gecede. Karanlıktan daha karanlık ağaçlar sallanırlar. Bir adam basar gaza. 
     Sonra maviler devri başlar masalın. Mavilerden daha açık maviler, mavilerden daha koyu maviler. 
     Adam pencerenin önündedir ve İstanbul Marmara’nın en güzel saatindedir. 
     Donup olduğu yerde kalır o tablo. 
     
     Biraz önce Kandehar’da gördüm o adamı. Haziranın yirmi ikisi gecesinde. Han bozması bir otelin yüksek tavanlı taştan odasında. Bir kapı aralandı 
     - İçkin var mı 
     - Var. 
     - Şerefine. Senin doğduğun gün bugün. 
     Ve hemen kapandı kapı. Kandehar’da han bozması bir otelin yüksek tavanlı taştan odasında... 
     Kaç yüz tane adamdır, bu karşılıklı binbir küçük aynada ayrı ayrı akseden 
     
     Biri kaybetmiş San Francisco’da yolunu, h l yürür. Biri h l Kasımpaşa’da bir odada. Biri Sirkeci’de unuttuğu kavrulmuş kestaneleri düşünür. 
     Biri Cihangir’dedir. Pembe pembe ışıkların içinde. Biri Doğu Berlin’de bir birahane içinde. Biri Mamaya’da dolaşır. Biri Nice’de, biri Brighton’da. 
     Ve hepsi kalakalmışlar girdikleri çerçevede. 
     
     Birer kart mı göndersek, toplanıp da gelseler. Birer selam mı göndersek, alıp da sevinseler... 
     Güneşin battığı su kemerleri, Selimiye avlusunun güvercinleri... Sarayiçi, Tunca... Bursa’da Çekirge akşamları, Karşıyaka’nın atlı tramvayları... 
     Erenköy, İçerenköy, Çamlıca... 
     Her yılın ayrı anısında, sessizce dururlar yan yana... 
     Ve kavgadan dönerken gün bitince ve geceleri kitaplar arasında can sıkılınca, el sallarlar Zeynep’in bir lokmacık terlikleri ucundan... 
     







Bir 'deneme' yazarlığı 


Kopuk kopuk 


Adalet ve hortum 


ABD’nin Venezuela ayıbı 


Ödleri kopuyor 


Buzdolabı, çamaşır makinesi, televizyondan İki kere vergi alınacak 


İsrali’i nasıl, niçin tanıdık 


AB, idam, Kürtçe yayın 


Filistin kaç para eder 


Ulusal program’ özlemi iyi de... 


Amerikalılar da piyasanın açılmasını bekliyor 


</TEXT>
</DOC>
