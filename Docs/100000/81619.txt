<DOC>
<DOCNO> 81619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/uras.html </URL>
<DATE> 2002/05/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
WC’ler temizlenecek sonuç IMF’ye bildirilecek 
</HEADLINE>
<TEXT>

     Bu niyet mektubunda yok ama, bir sonraki mektubu Türkiye Cumhuriyeti Hükümeti adına imzalayan Devlet Bakanı ile Merkez Bankası Başkanı’nın şöyle bir taahhütte bulunduklarını görürseniz sakın şaşırmayınız "Merkez Bankası’nın tüm tuvaletleri haftada bir temizlettirilecek, temizliği denetleyecek firmadan alınacak temizlik raporu IMF’ye sunulacaktır .." 
     Sakın şaka sanmayınız... Olmaz olmaz demeyiniz... Bu ülkede olmaz olmaz Burası Türkiye abicim... 
     İnternetten Hazine sitesine giriniz. 3 Nisan 2002 tarihinde IMF’ye verilen 10 sayfalık mektubu, 109 maddelik görev tablosunu okuyunuz. Ve de şaşırınız. 
     Görev tablosunun son maddesinde Merkez Bankası Başkanı kendi bankasının üstlendiği görevleri sıralamış. IMF tarafından haziran sonuna kadar Merkez Bankası’na 8 yeni görev verilmiş. 
     Bunlar arasında henüz tuvalet temizliğiyle ilgili denetim raporu yok ama, ona benzer bir başka istek var "Merkez Bankası IMF’ye verdiği bilgilerin doğru olup olmadığını bir bağımsız denetim firmasına denetlettirecek. Denetim raporunu da IMF’ye verecek 
     Sayın okuyucularım, Türk hükümeti atına IMF’ye niyet mektubunu imzalayan Merkez Bankası Başkanı’na IMF güvenmiyor. "Sen bağımsız denetim kuruluşuna kendini denetlettir. Ben sana değil, o firmanın raporuna inanırım" diyor. 
     Ve de bunu Türk hükümeti adına niyet mektubunu imzalayan Devlet Bakanı ile Merkez Bankası Başkanı da kabul ediyor. Bunun altına da imzayı basıyor. 
     Merkez Bankası eski Başkan yardımcılarından bir süre Merkez Bankası Başkanlığı’na vekalet de eden Zekeriya Yıldırım Finans Dünyası dergisi için yazdığı makalede diyor ki "...Gözden geçirmeler her seferinde yeni bir niyet mektubu sunulmasıyla sonuçlanıyor... Yeni niyet mektupları uygulamanın ayrıntılarına ilişkin yeni kriterler içeriyor. Bu ayrıntılar, Merkez Bankası’nın iç denetimine ve Emekli Sandığı’nın ucuz ilaç uygulamasına kadar inebiliyor." 
     Sayın okuyucularım, sayın halkım... Burada suç Merkez Bankası’ndan tuvalet temizliği raporu isteyen IMF’de mi, yoksa tuvaletlerin temizliğinin bir yabancı firma tarafından denetlenerek IMF’ye rapor edilmesini kabul edenlerde ve de bunu kağıda yazarak altına imza atanlarda mı Unutmayınız bu imzalar imza sahiplerinin şahsını bağlamıyor. Türk halkını, Türk hükümetini, Türk devletini bağlıyor. 
     Dr. Mahfi Eğilmez ile Dr. Ercan Kumcu’nun yazdığı "Ekonomi Politikası" isimli kitapta Dr. Ercan Kumcu, İngiliz hükümeti ile IMF arasında 1970’lerde cereyan eden bir tartışmayı naklediyor. İngiliz hükümeti IMF ile bir stand - by anlaşması imzalamak zorunda kalıyor. Yapılacak reformlar konusunda IMF, İngiliz hükümetinin Maliye Bakanı tarafından imzalanacak bir niyet mektubu talep ediyor. Bakan itirazda bulunuyor. "İngiliz hükümeti niyetini IMF’ye değil, kendi parlamentosuna bildirir. Parlamentosuna verdiği söz IMF’ye verdiği sözden önemlidir. Parlamentoda reformun ayrıntılarını ve takvimini açıklayacağım. Bu konuşmanın tutanakları yayımlanacak. İşte onlar İngiliz hükümetinin niyet mektubudur" diyor. 
     IMF yetkilileri, Maliye Bakanı’nın bu çıkışı karşısında geri çekiliyor. Bakanın parlamentodaki konuşması niyet mektubu olarak kabul ediliyor. 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
