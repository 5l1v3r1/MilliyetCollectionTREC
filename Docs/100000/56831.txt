<DOC>
<DOCNO> 56831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/soneko24.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş'ın CEO'su "FIAT'ın küçülmesi bizi tehdit etmez" 
</HEADLINE>
<TEXT>

     TOFAŞ CEO'su Jan Nahum, Fiat'ın aldığı küçülme kararının TOFAŞ'ı etkilemeyeceğini, tersine yeni fırsatlar doğurabileceğini bildirdi. 
     Nahum, 100 bininci ''Doblu'' nun banttan indirilmesi nedeniyle düzenlenen törenin ardından, gazetecilerin sorularını yanıtladı. 
     Fiat'ın aldığı küçülme kararının, TOFAŞ'ı nasıl etkileyeceğinin sorulması üzerine Nahum, ''Küçülme politikası bizi tehdit olarak etkilemez. Etkilerse fırsat olarak etkiler. Çünkü küçülme hangi üründe oluyorsa orayı etkiler. Bizim için ürünümüzde bir küçülme değil, tersine büyüme söz konusu. Doblo'nun yeni modelleri 2002 yılında devreye girecek. Doblo halen büyüyen bir proje hem bu nedenle hem de Türkiye pazarı yeniden büyüme dönemine girmiştir. Dolayısıyla Fiat'taki küçülmenin bize etkisi yoktur'' dedi. 
     Nahum, TOFAŞ'ın yakalayacağı olası fırsatlara da değinerek, dünyanın diğer taraflarında üretilemeyen ürünler söz konusu olduğunda, TOFAŞ'ın bu durumu lehine çevirebileceğini kaydetti. 
     
     'Bu yıl kazananlar arasındayız' 
     Bir gazetecinin, ''Türk otomotiv sektörünün geleceğini nasıl görüyorsunuz '' yönündeki sorusu üzerine Nahum, şunları söyledi 
     ''Ana ve yan sanayi olarak verimliliği daha da artırmak zorundayız. Müthiş bir yarış içindeyiz. Bu yarışı kazananlar ve kaybedenler olacak. Dikkat edin bu sene biz kazananlar arasındayız. 
     Duydunuz, dünyanın birçok yerinde fabrikalar kapanıyor. Kapanan fabrika biz değiliz. Bu savaşa devam etmeliyiz. Daha da zorlanacağımız yıllar olacak. Türk otomotiv sanayiinde gelecek yıl iç piyasa büyüyecek, ihracat artarak devam edecek.'' İç piyasanın canlanamamasında vergilerin yüksekliğinden önemli rol oynadığından yakınan Nahum, ''Sizce makul vergi ne olmalıdır '' şeklindeki soruyu, ''En iyi yol vergilerin Avrupa düzeyine indirilmesidir. İç piyasanın büyümesi için yüzde 20-25'e çekilmesi gerekir'' diye yanıtladı. 
     






</TEXT>
</DOC>
