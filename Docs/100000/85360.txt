<DOC>
<DOCNO> 85360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/guncel/gun07.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist ismi davasına ret 
</HEADLINE>
<TEXT>

Diyarbakır’da kadın h kim Şirvan Ertekin, "Berivan", "Zilan", "Rojda" gibi isimlerin düzeltilmesine gerek olmadığına karar verdi 
     FARUK BALIKÇI Diyarbakır DHA 

     Diyarbakır Dicle’de PKK’lı teröristlerin kod isimlerini taşıdıkları gerekçesiyle 23 çocuğun nüfus kaydının düzeltilmesi için açılan dava reddedildi. Mahkeme Başkanı kadın h kim Şirvan Ertekin, "Berivan", "Zilan", "Rojda", "Zozan" gibi isimlerin düzeltilmesine gerek olmadığına karar verdi. 
     Dicle Asliye Hukuk Mahkemesi’ndeki dünkü duruşmaya, taraf olan yedi aileden kimse gelmezken, Avukat Fırat Anlı hazır bulundu. Duruşmada Atatürk Kültür Dil ve Tarih Yüksek Kurumu’ndan gelen yanıt okundu. Yazıda, "Baver", "Baran" ve "Serhad" isimlerinin Farsça olduğu, "Berivan", "Zilan", "Velat", "Rojda", "Kendal", "Zinar", "Hebun", "Rojhat", "Agit", "Zelal" ve "Zozan" isimlerinin ise yapı itibariyle Türkçe olmadığı ve Türk ismi detlerine uymadığı belirtildi. 
     
     Sibel Can’in dizisi örnek 
     Avukat Anlı, Yargıtay içtihatları doğrultusunda savcının böyle bir davayı açma yetkisinin bulunmadığını savunarak, "Davaya konu isimler ülkemizin milli örf ve detlerini incitici bir özellik taşımamaktadır. Hatta Berivan’ adlı dizi filmleri çekilmektedir" dedi. 
     Davayı açan Savcı Alpaslan Karabay ise bazı isimlerin Türkçe olup olmadıkları ve ne anlama geldiklerinin belirlenemediğini, anlam tespiti için bilirkişi incelemesi yaptırılmasını talep etti. 
     Hakim Ertekin de, bilirkişi incelemesinin dosyaya yeni bir şey katmayacağını ve yargılamayı sürüncemede bırakacağını belirterek, talebi reddetti. Ertekin, ayrıntısını gerekçeli kararda açıklamak üzere davanın usul yönünden reddine karar vererek, duruşmayı bitirdi. 
     



 GÜNCEL 

















</TEXT>
</DOC>
