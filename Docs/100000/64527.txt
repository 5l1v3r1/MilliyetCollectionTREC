<DOC>
<DOCNO> 64527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/spo02.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FUTBOLU BIRAKIRIM’ 
</HEADLINE>
<TEXT>

Ankaragücü maçında gördüğü kırmızı kartla tüm eleştiri oklarını üzerinde toplayan Yusuf kendini savundu, "Ben hayatımda hiçbir hakeme küfür etmedim. İspat etsinler, bir daha futbol oynamam" diye konuştu 
     YUSUF KOBAL 

     İlk defa atıldım’ 
     FENERBAHÇE’NİN zirve umutlarını biraz daha azaltan Ankaragücü yenilgisi sonrası büyük eleştiri alan olay adam Yusuf isyan etti. Takımı 1-0 öndeyken kaçırdığı mutlak gol ve ikinci yarıda gördüğü kırmızı kart nedeniyle tüm eleştiri oklarını üzerinde toplayan yıldız oyuncu, "Ben hayatımda hiçbir hakeme küfür etmedim. Bunu ispat etsinler, futbolu bırakırım. İlk defa oyundan atılıyorum" dedi. 
     
     Haksızlığa uğradım’ 
     YUSUF bir foto muhabirinin şikayet etmesi üzerine yöneticilerin kendisi hakkında ağır demeçler verdiğini sözlerine ekledi, "Ben yan hakeme sadece Allah belanı vermesin, emeğimize yazık dedim. Haksızlığa uğradım" ifadelerini kullandı. Tecrübeli oyuncu kaçırdığı gol için de, "O pozisyon gol olsaydı, golü kim atarsa atsın maçın kahramanı olacaktım. Ama olmadı işte. Yaşanacağı varmış" diye konuştu. 
     
Ceza geliyor      ANKARAGÜCÜ - Fenerbahçe maçında yardımcı hakem Koray Gencerler’e küfür ettiği gerekçesiyle kırmızı kart gören ve Disiplin Kurulu’na sevkedilen Yusuf’a asgari iki maç ceza geleceği bildirildi. Kötü tezahürat ve sahaya atılan tehlikeli maddeler nedeniyle hakem Ali Aydın’ın iki kez anons yaptırdığı Fenerbahçeli taraftarlar yüzünden Sarı - Lacivertli kulüp de ihtar ve para cezası alacak. 
     
Lorant rapor verdi 
Harek t başlıyor      ANKARAGÜCÜ maçı sonrası Ankara’daki Klas Otel’de bir araya gelen Başkan Aziz Yıldırım ve Teknik Direktör Lorant transfer için düğmeye bastılar. Alman hocanın görüşme sırasında takıma takviye istediği belirtildi. Ülkesine giden Lorant’ın hem transfer görüşmeleri yapacağı hem de çocuklarının okul sorununu halledeceği öğrenildi. 
     FENERBAHÇE kafilesi dün sabah sis engeline takıldı ve Ankara’dan uçakla dönemedi. Sarı - Lacivertliler, İstanbul’a karayoluyla geldiler. Hemen Dereağzı Tesisleri’ne giden futbolcular antrenmana çıktılar, Kocaeli maçının hazırlıklarına başladılar. İdmana sakatlığı süren Johnson çıkmadı, Revivo ve Mustafa düz koşu yaptı. 
     
RÜŞTÜ Hakemler bize karşı acımasız      YALÇIN TÜRK 

     ANKARAGÜCÜ maçında kalesinde üç gol gören ve maç sonrası adeta çılgına dönen kaleci Rüştü de hakemlere yüklendi. Tecrübeli file bekçisi "Hakemlerin bize karşı ne kadar acımasız olduklarını bir kez daha gördük. Abdullah kırmızı kart görecek ne yaptı Yusuf küfür etmedi. Uche’nin penaltı pozisyonunda Ali Aydın oralı bile olmadı" dedi. 
     RÜŞTÜ, çok iyi oynamadıklarını ancak yine de ortada bir emek bulunduğunu belirterek, "Artık kafalarımızda sanki bizi yarış dışı bırakmak istiyorlar gibi izlenim doğmaya başladı" yorumunu yaptı. Milli kaleci, önemli bir virajı dönemediklerini söyleyerek, "Şampiyonluğu zora soktuk. Ancak mücadeleyi bırakmayacağız" diye konuştu. 
     
Yılmaz listede      BAŞKAN Aziz Yıldırım, olağan genel kurul yaklaşırken çalışmalarına hız verdi. Fatih Akyel’in transferi için Galatasaray ile görüşüp, ortamı yumuşatan Başbakan yardımcısı Mesut Yılmaz’ın kardeşi Turgut Yılmaz’ın, Yıldırım’ın yeni listesinin kesinleşen ilk ismi olduğu belirtildi. Yönetimi oluşturmak için arayışlarını sürdüren Yıldırım, Yılmaz’ın dışında yeni yönetime beş yeni isim daha alacak. 
     



 SPOR 
































</TEXT>
</DOC>
