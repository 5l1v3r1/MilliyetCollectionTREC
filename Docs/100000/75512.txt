<DOC>
<DOCNO> 75512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo07.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili'nin 2 yıllık karnesi 
</HEADLINE>
<TEXT>

     Beşiktaş Kulübü'nde yarın yapılacak olağan seçim genel kurul toplantısıyla görev süresi bitecek olan kulüp başkanı Serdar Bilgili döneminde siyah-beyazlılar 2 yıl boyunca ulusal ve uluslararası alanda toplam 90 resmi maç yaptı. 
     Siyah-beyazlılar bu 90 maçta yüzde 58.88'lik galibiyet oranı tuttururken, galibiyet, 18 yenilgi, 19 da beraberlik aldı. 
     Beşiktaş, bu maçlarda rakip fileleri toplam 190 kez havalandırırken, kalesinde 118 gol gördü. 
     
     Ligde 71 maç 
     Beşiktaş, Bilgili döneminde, Birinci Lig'de toplam 71 maça çıkarken, 41 kez galip geldi. Ligde 16 beraberlik ve 14 yenilgi alan ''Karakartallar'', 157 gol atıp, 93 gol yedi ve toplam 139 puan topladı. 
     Bilgili'nin lig serüveni 1999-2000 sezonunun 27. haftasında Ankaragücü maçıyla başlarken, 2001-2002 sezonunun 29. haftasındaki Antalyaspor maçıyla da sona erdi. 
     Beşiktaş, Bilgili döneminde Avrupa kupalarında 10 maç yaparken, bunların 4'ünü kazandı, 4'ünü yitirdi, 2'sinde ise berabere kaldı. 
     Bilgili döneminde 1999-2000 sezonunda ligde 2. sırayı alıp, Avrupa Şampiyonlar Ligi'ne katılmaya hak kazanan Beşiktaş, 4'ü ön eleme olmak üzere yaptığı 10 maçta, 12 gol atıp, kalesinde 19 gol gördü. 
     Siyah-beyazlılar, Avrupa Şampiyonlar Ligi grup maçlarında FC Barcelona'yı İstanbul'da 3-0 yenip, büyük bir başarıya imza atarken, AFC Leeds United karşısında deplasmanda 6-0 yenilerek, tarihinin en farklı skorlu yenilgisine de imza attı. 
     Türkiye Kupası Beşiktaş, son 2 yılda Türkiye Kupası'nda ise toplam 8 maç yaparken, 7'sini kazandı, 1'inde berabere kaldı ve penaltılar sonucu elendi. 
     Geçen sezon bu kupada yarı finale dek yükselen Beşiktaş, Gençlerbirliği ile İstanbul'da 1-1 berabere kaldı ve penaltılar sonucu kupaya veda etti. Bu sezon ise siyah-beyazlılar Türkiye Kupası'nda finale yükseldi. 
     Türkiye Kupası maçlarında toplam 19 gol atan Beşiktaş, kalesinde yalnızca 5 gol gördü. 
     
     Tek kupa 
     Beşiktaş, Serdar Bilgili döneminde, resmi organizasyonlarda yalnızca 1 kupa kazanabildi. 
     Siyah-beyazlılar, son 2 yıllık dönemde yalnızca Galatasaray'ı2-1 yenip Atatürk Kupası'nı müzesine götürürken, lig, Türkiye Kupası ve Avrupa'da kupa kazanamadı. 
     Bilgili'nin göreve geldiği 1999-00 sezonunda ligi 2. sırada tamamlayan siyah-beyazlılar, geçen sezon ligi 4. sırada tamamlayabildi. 
     Beşiktaş, Bilgili döneminde tam 16 yıl aradan sonra Avrupa kupalarına katılamadı. 
     En son 1984 yılında Avrupa'ya çıkamayan Beşiktaş, 2000-2001 sezonunu 4. sırada tamamlayıp, uzun bir aradan sonra ilk kez Avrupa sahnesine çıkamadı. 
     
     Derbiler 
     Beşiktaş, son 2 yılda ezeli rakipleriyle 10 derbi maçına çıkarken, bunların 4'ünü kazandı, 4'ünü de kaybetti. 
     Galatasaray ile yaptığı 6 maçın 2'sini kazanıp, 2'sini yitiren siyah-beyazlılar, Fenerbahçe ile yapıkları 4 maçın 2'sini galip bitirip, 2'sinde de yenildi. 
     Serdar Bilgili'nin 26 Mart 2000'de başlayan başkanlık döneminde Beşiktaş'ın resmi maçları şöyle 
     
     
Bilgili'nin 2 yılı Tür Maç G B M A Y Türkiye Ligi 71 41 16 14 157 93 Avrupa Kupaları 10 4 2 4 12 19 Türkiye Kupası 8 7 1 - 19 5 Atatürk Kupası 1 1 - - 2 1 Toplam 90 19 18 190 118 
     






</TEXT>
</DOC>
