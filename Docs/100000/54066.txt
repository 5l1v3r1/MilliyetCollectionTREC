<DOC>
<DOCNO> 54066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sontur08.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Önümüzdeki üç gün yağış bekleniyor 
</HEADLINE>
<TEXT>

     Yurdun çeşitli kesimlerinde önümüzdeki üç gün yağış bekleniyor. Marmara ile yurdun iç ve doğu kesimlerinde 27-28 Kasım tarihlerinde sis görülecek. Hava sıcaklıkları ise Çarşamba 
     gününden itibaren biraz artacak. 
     Devlet Meteoroloji İşleri Genel Müdürlüğü'nden alınan bilgiye göre, yarın, Marmara'nın doğusu, İç Ege, Bolu, Zonguldak ve Eskişehir çevresi, Akdeniz, Doğu Karadeniz, Doğu ve Güneydoğu Anadolu'nun doğusu yağışlı geçecek, Yağışlar, Akdeniz ve Doğu Karadeniz kıyılarında yağmur, diğer yerlerde ise karla karışık yağmur ve kar şeklinde olacak. 
     Doğu Karadeniz'in doğusu, Doğu Anadolu'nun kuzeydoğusu ile Doğu Akdeniz ve Güneydoğu Anadolu'nun batısı 27 Kasım Salı günü yağışlı, diğer yerler az bulutlu ve açık geçecek. Yağışlar, Doğu Akdeniz, Güneydoğu Anadolu'nun batısında sağanak, Doğu Anadolu'nun kuzeydoğusu ile Doğu Karadeniz'in doğusunda kar şeklinde görülecek. Marmara ve yurdun iç kesimlerinde ise sis bekleniyor. 
     Marmara'nın batısı ve Kıyı Ege 28 Kasım Çarşamba günü sağanak yağışlı geçecek. Yurdun iç ve doğu kesimlerinde ise sis görülecek. 
     Hava sıcaklıklarında önümüzdeki iki gün önemli bir değişiklik beklenmezken, Çarşamba günü sıcaklıklar biraz artacak. 
     






</TEXT>
</DOC>
