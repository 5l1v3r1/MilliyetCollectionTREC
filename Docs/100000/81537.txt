<DOC>
<DOCNO> 81537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/astro/index.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olmalıyız 
</HEADLINE>
<TEXT>

Bugünden başlayarak Mars ve Satürn, ikizler burcunda birleşmeye başlıyor. Bu etki 4 Mayıs’ta tam olarak gerçekleşecek. Enerjimizi yapıcı kullanmaya bakalım. Koç’lar iş hayatındaki sorumlulukları göz ardı etmemeliler. Tamamlanması gereken işler olabilir. Üstlerle iyi ilişkiler kurulmalı. Boğa’lar daha rahat edebilirler ama yeni görüşler karşısında direnmek ya da yeteri kadar esnek olamamak yüzünden sıkıntı çekebilirler. İkizler ilişkilerine ve ortaya çıkabilecek parasal konulara özen göstermeli. Duyguları yeteri kadar net anlatamamak yüzünden zorlanabilirler. Yengeç’ler yakın ilişkilerinde sakin davranmazlarsa düşmanlık görebilirler. Ellerinde olmayan nedenlerden ötürü bekleme ve engellenme söz konusu olabilir. Aslan’lar günlük işlere önem vermeli. Sağlık konusunda daha dikkatli olmalı. Vakit alan işlerle uğraşmak gerekiyor. Başak’lar hızlı hareket edebilecekleri bir günde. Duygusal konularda abartıya kaçmamalı. önemli risklere girmemek faydalı olacak. Bugün Güneş-Neptün karesi devam ettiği için kolayca yanılabileceğimiz enerjiler de söz konusu. Terazi’ler yorucu bir gündeler. Öncelikli olarak yapmaları gereken işler söz konusu olabilir. Eve ait uğraşlar için planlı olmak lazım. Akrep’ler kısa yolculuklar, hareket ve iletişim alanında aktifler. Yeni haberler alarak harekete geçebilirler. Yay’lar yeni kazanç yolları yaratabilirler ama ortaklaşa konularda ortaya çıkabilecek pürüzler ve tartışmalar da olası. Oğlak’lar burçlarından geçen Ay yüzünden hassas bir gündeler. Duygusal temalar gündeme gelmekte. Dertlerini paylaşacak kimselere yönelebilirler. Kova’lar dikkatli olmalı zira beklemek ve olayların nasıl gelişeceğini görmeleri gerekiyor. Ani hareketler yüzünden bazı sorunlarla karşılaşabilirler. Balık’lar arkadaşlıklar, sosyal konularda rahatlar ve başkalarının desteğini bulabilirler. Bununla birlikte ev hayatında gelişmeler bazı sorunlara da işaret ediyor olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
