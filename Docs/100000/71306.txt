<DOC>
<DOCNO> 71306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/soneko08.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB ''Türk bankacılığına yatırımın tam zamanı'' 
</HEADLINE>
<TEXT>

     Uluslararası yatırım danışmanlık firması Schroder Salomon Smith Barney SSSB , sektöre yönelik önlemler sayesinde, bankacılıktaki sistemik riskin azaldığını ve Türk Bankacılık sektörüne yatırım yapmanın tam zamanı olduğunu bildirdi. 
     SSSB tarafından hazırlanan Türk Bankacılık sektörüne ilişkin raporda, bankacılık sistemindeki denetim sisteminin güçlendiği, küçük bankalar sistem dışına çıkmak zorunda kalırken, sektörün yapısının sağlamlaşmaya başladığı kaydedildi. 
     Raporda, bankacılık sektörünün ekonomik görünümünün de pozitif olduğu ifade edildi. 
     SSSB, kredi piyasasının, geçen yılki küçülmeden dolayı olumsuz etkilendiğini belirtirken, kredi piyasasının, bu yılın ikinci yarısından itibaren canlanmaya başlayacağı ve mevduat-kredi rasyosunun toparlanacağı ifade edildi. 
     Raporda, Ziraat ve Halkbank'ın şubelerinin bazılarının kapatılmasıyla serbest kalacak mevduatın özel bankalara gideceği, ayrıca Hazine'nin piyasadan borçlanma gereğinin azalmasıyla birlikte, özel sektörün fon imkanlarının artacağı bildirildi. 
     Bankacılık sistemindeki toparlanmanın devam ettiğinin belirtildiği raporda, 2002 yılında, performans dışı kredilerde bir artışın da beklenmediğine işaret edildi. 
     Raporda, bankacılık sektörünün, ekonomideki toparlanmanın temelini oluşturduğunun unutulmaması gerektiği de vurgulandı. 
     
     "Enflasyon muhasebesi" 

     SSSB raporunda, enflasyon muhasebesinin, sistemdeki şeffaflık ve homojenliği arttıracağı, bilançoların enflasyondan arındırılmasıyla daha net bir mali durum raporunun ortaya çıkacağı vurgulandı. 
     Türk bankalarının fonlama ve likidite sorunlarının ise halen devam ettiği ifade edildi. 
     Irak ile ilişkilerin istikrara kavuşmasının ardından, iki ülke arasındaki ticaret büyük oranda artacak ve Türkiye bundan büyük kazanç sağlayabilir. 
     






</TEXT>
</DOC>
