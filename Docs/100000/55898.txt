<DOC>
<DOCNO> 55898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sontur10.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıda yardımında kuyruk... 
</HEADLINE>
<TEXT>

     Sakarya Valiliği'nin, ihtiyaç sahibi ailelere yaptığı gıda yardımlarından yararlanmak isteyen çok sayıda depremzede, uzun kuyruklar oluşturuyor. 
     Sosyal Yardımlaşma ve Dayanışma Vakfı tarafından dağıtılan erzak paketlerini almak için sabahın erken saatlerinde kuyruk oluşturmaya başlayan yüzlerce depremzede aile, 35 milyon lira değerindeki 20 kilogramlık kuru gıda bulunan paketlerini alıyor. 
     Gıda yardımını aldıktan sonra ''devletimize teşekkür ederiz'' diyen depremzedeler, yapılacak tüp yardımlarının da, soğuk kış günlerinde ısınmak için önemli destek olacağını dile getirdiler. 
     Vali Yardımcısı Mükerrem Ünlüer de, dağıtımın kent merkezinde tamamen bittiğini, prefabriklerde ise hafta sonunda tamamlanacağını belirterek, ''Belgelerini tamamlayan ailelere erzak paketlerinin yanı sıra 3 ay boyunca, ayda 3 tüp yardımı da yapılacak'' dedi. 
     Bu arada, vakıf, kent merkezindeki 1500 kişinin yanı sıra prefabrike konutlarda barınan 1800 aileye de gıda yardımında bulunuyor. Buradaki ailelere, paketler vakıf görevlileri kadar kapılarına kadar götürülerek teslim ediliyor. 
     






</TEXT>
</DOC>
