<DOC>
<DOCNO> 79318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur05.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil kart başvuruları depolara sığmıyor... 
</HEADLINE>
<TEXT>

     Samsun'da, yeşil kart başvurularındaki artış nedeniyle, İl Sağlık Müdürlüğü dosyaları koyacak yer bulamıyor. 
     Halen yaklaşık 438 bin ''Yeşil Kart'' sahibinin bulunduğu Samsun'da, her geçen gün başvuru sayısının artması sonucu, depolar yetersiz gelmeye başladı. Yaklaşık 25 bin dosya, saklama süreleri geçtiği için imha edilmesine rağmen 2 
     depo yetersiz gelince, Sağlık İl Müdürlüğü, yeni depo oluşturulması için çalışma başlattı. Yeşil Kart başvurularının her geçen gün artış gösterdiğini ve son 2 ay içinde 10 binin üzerinde başvuru olduğunu belirten İl Sağlık Müdür Yardımcısı Dr. Halit Bozkurt, üçüncü bir depoya ihtiyaç olduğunu kaydederek, ''5 yıllık saklama sürelerini dolduran binlerce dosyayı imha etmemize rağmen, raflarımız yine de boşalmadı. Özellikle 2001 yılından bu yana başvurularda yoğun bir artış var'' dedi. Yaptıkları araştırmada, çok sayıda kart sahibinin durumlarının gerekli şartları taşımadığının anlaşıldığını da ifade eden Bozkurt, bu durumda olanların kartlarının iptal edildiğini söyledi. 
     





</TEXT>
</DOC>
