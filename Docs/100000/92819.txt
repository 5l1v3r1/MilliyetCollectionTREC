<DOC>
<DOCNO> 92819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sondun05.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney ve Kuzey Kore savaş gemileri karşılıklı ateş açtı 
</HEADLINE>
<TEXT>

     Güney Kore ve Kuzey Kore savaş gemileri arasında, Kore yarımadasının batı kıyısı açıklarında karşılıklı ateş açıldığı bildirildi. 
     Güney Kore Savunma Bakanlığı sözcüsü, Sarı Deniz'de 20 dakika kadar süren çatışmada dört Güney Koreli'nin öldüğünü, bir Güney Kore devriye gemisinin battığını belirtti. 
     YTN televizyonu, olayda 18 kişinin yaralandığını bildirirken, resmi haber ajansı Yonhap da, bir Kuzey Kore savaş gemisinin alevler içinde kıyıya çekildiğinin görüldüğünü belirtti. 
     Yonhap, askeri kaynaklara dayanarak verdiği haberde, çatışmanın, Seul donanmasına ait gemilerin, Güney Kore sularına giren iki Kuzey Kore savaş gemisi ve bilinmeyen sayıda balıkçı teknesini geri püskürtmeye çalıştığı sırada çıktığını bildirdi. 
     





</TEXT>
</DOC>
