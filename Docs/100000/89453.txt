<DOC>
<DOCNO> 89453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/soneko27.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Defterdarlık uyarıyor... Emlak vergilerinin son günü 14 Haziran 
</HEADLINE>
<TEXT>

     Emlak Vergisi'nin 1. taksidini ödeme süresi 14 Haziran Cuma günü sona eriyor. 
     İstanbul Defterdarı Kadir Boy, yaptığı açıklamada, vatandaşların bir önceki yıl belirlenen metrekare birim değerlerinin yüzde .2 oranında arttırılması suretiyle bulunan değer üzerinden hesaplanacak verginin yarısını 1. taksit olarak bu tarihe kadar ödemeleri gerektiğini bildirdi. Kadir Boy, aksi takdirde cezalı duruma düşüleceği uyarısında bulundu. 
     İstanbul'daki belediyeler tarafından takdir komisyonlarınca yeniden belirlenerek merkez komisyonuna iletilen takdir kararlarının titizlikle incelendiğini, basında yer alan konuyla ilgili haberler de değerlendirilerek metrekare birim değerinin günün ekonomik koşullarına uygun, adil ve uyumlu olması için gereken olağanüstü çaba gösterildiğini bildiren Boy, çalışmalarını 7 Haziran tarihinde tamamlayan merkez komisyonunun 40 takdir kararındaki bedellerin tamamen, 13 takdir kararındaki bedellerin kısmen değiştirilmesine, 20 takdir kararındaki bedellerin ise uygun olduğuna karar verdiğini duyurdu. 
     Kadir Boy, değişen değerlerin yeniden belirlendiğini ve liste haline getirilerek alınan kararlar ekinde ilgili takdir komisyonlarınca dikkate alınmak üzere ilgisine tebliğ edildiğini bildirdi. 
     Defterdar Kadir Boy, şunları kaydetti 
     ''Yasa gereği merkez komisyonunca belirlenen bu farklı değerler ilgili takdir komisyonlarınca yeniden takdir yapılmak suretiyle dikkate alınır. Takdir komisyonlarının bu kararlarına karşı kendilerine karar tebliğ edilen daire, kurum, teşekküller Ticaret Odası, Ziraat Odası ve Belediyeler ve ilgili mahalle ve köy muhtarlıkları 30 gün içinde ilgili vergi mahkemesi nezdinde dava açabilirler. Vergi mahkemelerince verilecek kararlar aleyhine 15 gün içinde Danıştay'a başvurululabilir.'' 
     





</TEXT>
</DOC>
