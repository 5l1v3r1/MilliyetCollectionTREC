<DOC>
<DOCNO> 94521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/aeko.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB için de program için de hemfikiriz 
</HEADLINE>
<TEXT>

AKP lideri Erdoğan ve TÜSİAD yönetimi dün yaptıkları ortak açıklamada, AB ve ekonomik programın sürdürülmesi konularında hemfikir olduklarını açıkladı 
     EYLEM TÜRK 

     Türk Sanayicileri ve İşadamları Derneği TÜSİAD Yönetimi, liderler turuna Adalet ve Kalkınma Partisi AKP Genel Başkanı Recep Tayyip Erdoğan ile dünkü öğle yemeğiyle başladı. 
     Tuncay Özilhan başkanlığındaki TÜSİAD heyeti, Ceylan Otel’de AKP lideri Erdoağan ile iki saat görüştü. Görüşmenin ardından basın açıklaması yapan Erdoğan ile Özilhan, AB ve ekonomik programın devamı, Siyasi Partiler ve Seçim Yasası ile ilgili birtakım çalışmaların yapılmasında AKP ile hemfikir olduklarını açıkladı. 
     
     Görüşlerimiz örtüştü’ 
     Özilhan, "Toplantıda görüşleriniz örtüştü denebilir mi, bir konuda fikir ayrılığı olduğunu söylediniz" sorusu üzerine, şunları kaydetti "Esasında şu anda konuştuğumuz konularda hemfikiriz. Yani AB ve ekonomiyle ilgili konularda hemfikiriz, siyasi parti seçim yasasıyla ilgili birtakım çalışmaların yapılmasında hemfikiriz. İdamda AKP anayasal güvence istiyor. Biz, o da olabilir yoksa çoğunluklu bir madde ile, 2 bölü 3 gibi bir maddeyle de geçilebilir diye düşünüyoruz. Dolayısıyla çok ufak bir mesele olduğunu görüyoruz." 
     
     İdam açıklaması 
     Erdoğan ise idam konusunda da ağırlaştırılmış müebbet formülüne’ anayasal güvence altında evet dediklerini söyledi. 
     Bir basın mensubunun, "Erken seçimle ilgili tek endişeniz AB ile uyum yasaları mı " şeklindeki sorusu üzerine Özilhan, TÜSİAD’ın önemle üzerinde durduğu konulardan bir tanesinin Siyasi Partiler Yasası ve seçim sistemi olduğunu vurgulayarak şöyle dedi "TÜSİAD bu konulardaki çalışmalarını tamamlamıştır ve önümüzdeki dönemde de kamuoyuyla paylaşabilecek noktaya gelmiştir." Özilhan sözlerini şöyle sürdürdü 
     
     Ülkenin önü açılmalı’ 
     "Bizim savunduğumuz nokta, Türkiye’nin önünü açacak AB ile maddeleri geçmesidir. Dolayısıyla böyle bir hükümette, MHP’nin olduğu bir hükümet de geçebilir. MHP daha evvel, Diğer partilerle işbirliği yapılarak getirilebilir diye bir öneride bulunmuştu. Böyle getirilebilir. Başka bir koalisyon modeliyle getirilebilir. Ama bunun geçmesi, Türkiye’nin bu ekonomik sıkıntılarının boğulduğu bir dönemde önünü açacağını, kilitlenen birçok noktanın açılabileceğini gördük." 
     
Erdoğan Hükümet çöktü      Gazetecilerin sorularını cevaplayan Erdoğan, MHP lideri Bahçeli’nin erken seçim’ isteği ile ilgli olarak "Acil ve hemen seçim diyoruz. Bahçeli 3 Eylül’de Meclis’in olağanüstü toplantıya çağırılmasını ifade ettiler. 3 Eylül’e kadar beklemeye gerek yok. Hemen ağustos başında çağırılmalı" dedi. 
     Siyasi Partiler Kanunu ve Seçim Yasası konusunda Meclis’te uzlaşma komisyonu oluşturulabileceğini kaydeden Erdoğan, şöyle konuştu "Türkiye’de yönetim krizi var. Siyasi belirsizlik ve ekonomik kriz hükümetin yönetim anlayışından kaynaklanıyor. DSP çok ciddi bir çalkantı yaşıyor. MHP ve ANAP’ın hali malum. Sayın Başbakan’ın hastalığına rağmen orada tutulması -ki yardımcıları tutulması için özel gayret göstermişlerdir iki aylık süreç içinde, şimdi ise kendi içinde de sıkıntılar patlak verince öyle zannediyorum ki Bahçeli bu açıklamayı yapmak zorunda kalmıştır. Çünkü bu hükümet çöküyor, çöktü." 
     

</TEXT>
</DOC>
