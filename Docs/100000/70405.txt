<DOC>
<DOCNO> 70405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/soneko06.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları, önemli paralar karşısında farklı yönlerde seyrederken, altın değer kazandı. 
     Avrupa piyasalarında Pazartesi günü 1.4294 dolarda kapanan İngiliz Sterlini, Cuma günü 1.4176 dolara geriledi. 
     Londra Borsası'nda Pazartesi 0.8748 dolarda kapanan euro, cuma günü kapanışta 0.8680 dolara indi. 
     Londra Borsası'nda pazartesi günü 4.38 dolardan kapanan gümüşün ons fiyatı, cuma günü 4.48 dolara yükseldi. 
     
     Menkul kıymet borsaları 

     New York Borsası, bu haftayı da yükselişle kapattı. Dow Jones Endeksi, yüzde 4.02 puanlık artışla 10,368.86 puandan kapandı. 
     Wall Street'in yükselmesinde, ekonomide canlanma olacağına dair işaretlerin yatırımcılar tarafından görülmesi etkili oldu. 
     Nasdaq Endeksi, yüzde 4.54, Standard and Poor's 500 endeksi de yüzde 3.85 puanlık yükseliş yaşadı. 
     Almanya'da, DAX endeksi, 58.33 puanlık artışla, 5097.41 puana yükseldi. 
     Diğer büyük borsalardan Londra Borsası da haftayı yükselişle kapatanlar arasındaydı. 
     Londra Borsası'nın temel göstergesi FTSE 100 Endeksi, haftayı 118.2 puanlık yükselişle 5,169 puanda kapattı. 
     Paris CAC-40 endeksi, 241.22 puanlık artışla 4,486.42 puana yükseldi. 
     Tokyo Borsası da, mali krizin düzelmekte olduğu yönündeki beklentiler nedeniyle yükselen borsalar arasındaydı. 
     Nikkei Endeksi, hafta başında 10,296.47 puandan, haftasonunda 10,812 puana yükseldi. 
     






</TEXT>
</DOC>
