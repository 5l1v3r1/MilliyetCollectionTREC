<DOC>
<DOCNO> 67746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/bnba.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milwaukee vuruldu 
</HEADLINE>
<TEXT>

     NBA Ligi’nde Merkez Grubu’nda lider durumda bulunan Milwaukee Bucks, aynı grupta sondan ikinci sıradaki Cleveland Cavaliers’e evinde 115 - 107 yenilerek sürpriz yaptı. Cleveland’da Wesley Person 33, Andre Miller da 27 sayı ile toplam 60 sayı üreterek galibiyete imzalarını attılar. Milwaukee’de ise Glenn Robinson 32 sayı kaydetti. 
     
Diğer sonuçlar Charlotte - Chicago 113 - 91 Miami - Orlando 112 - 95 New York - Toronto 89 - 82 Minnesota - Phoenix 107 - 92 Portland - Dallas 114 - 103 Golden State - Boston 92 - 75      
     
Biz daha zekiyiz’      NBA’DE Sacramento Kings takımında başarıyla forma giyen milli basketbolcumuz Hidayet Türkoğlu, Euroleague’in internet sitesine verdiği demeçte, "Biz Avrupalılar, Amerikalı oyunculara göre daha iyi birer şutörüz. Onlar ise bizden daha atletik" dedi. Hidayet, Avrupalı oyuncuların daha zeki olduğuna da dikkati çekerek, "Avrupa’dan, NBA’ye daha çok oyuncu geleceğine inanıyorum." diye konuştu. 
     
Biralar Garnett’ten      NBA Ligi’nde Ortabatı Grubu’nda ikinci sırada yer alan Minnesota Timbervolves’un ünlü forveti Kevin Garnett, spor tarihinde bir ilke imza attı. Garnett, Minnesotalı taraftarlardan Phoenix Suns’ı 107 - 92 yendikleri maçı izlemeye gelen ilk on bin seyirciye bira ısmarladı. Seyirciler, salona girerken aldıkları kuponlarla biralarını yudumlayarak maçı izlerken, bu bonkörlüğün Garnett’a 20 bin dolara mal olduğu belirtildi. 
     
Lejyonerler formda      EUROLİG’DE Panathinaikos’un formasını giyen İbrahim Kutluay, takımının evinde Real Madrid’e 88-77 kaybettiği maçta 13 sayı kaydetti. Mirsad’ın 9 sayı 15 ribaundu ise CSKA Moskova’nın sahasında Skipper Bologna’ya 77-75 yenilmesine engel olamadı. 
     



 SPOR 





























</TEXT>
</DOC>
