<DOC>
<DOCNO> 51311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/soneko23.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK'den bankacılık raporu... 
</HEADLINE>
<TEXT>

     Türkiye'de bankacılık sektöründe faaliyet gösteren banka sayısının, 2000 yılı sonu ile karşılaştırıldığında 7 Kasım tarihi itibarıyla, 79'dan 67'ye gerilediği bildirildi. 
     Sektörde bulunan bankaların 3'ü kamu, 24'ü özel, 7'si Tasarruf Mevduatı Sigorta Fonu TMSF idaresi altında, 17'si yabancı, 16'sı ise kalkınma ve yatırım bankası statüsü altında faaliyet gösteriyor. 
     Bankacılık Düzenleme ve Denetleme Kurulu BDDK , ''Bankacılık Sektörü Yeniden Yapılandırma Programı Gelişme Raporu''nu yayınladı. 
     Rapora göre, 2000 yıl sonunda 104,1 katrilyon lira olan bankacılık sektörünün toplam aktif büyüklüğü, 2001 yılı Ağustos ayı itibariyle reel olarak yüzde 2 oranında azalarak 157,7 katrilyon lira oldu. 
     Dolar bazında bakıldığında, sektörün aktif büyüklüğü 2001 yılı Ağustos ayında geçen yıl sonuna göre yüzde 27 oranında küçülerek 112,6 milyar dolar seviyesine geriledi. 
     






</TEXT>
</DOC>
