<DOC>
<DOCNO> 86059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/sazak.html </URL>
<DATE> 2002/05/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçimin ekonomi politiği 
</HEADLINE>
<TEXT>

     Kemal Derviş, siyasetin klasik aktörlerinden biri olmayacağını Türkiye’ye geldiği ilk günlerde belli etmişti. Nabza göre şerbet veren biri değil Derviş. Ilımlı, hoşgörülü ancak kararlı bir insan Derviş. Arnavut inadı’ tutunca, Nuh diyor peygamber demiyor ’ 
     Anlaşılan, seçimle ilgili görüşlerinden de ödün vermeyecek. 
     Ecevit’i hasta yatağından kaldırmak, mobilize etmek’ pahasına Başkent Hastanesi’nde toplanan koalisyon liderleri seçime gitmeyeceklerini’ ilan ettiler. Eh Başbakan ve iki yardımcısı gündemimizde seçim yok’ diyorsa ekonomiden sorumlu bakanın da rotayı ona göre çizmesi gerekmez mi Öyle yapmıyor Derviş, Türkiye’nin bir seçime niye gereksinimi olduğunu rakamlarla’ izaha çalışıyor. Seçimin ekonomi politiği’ni kamuoyuna anlatıyor. 
     Kemal Bey seçim isteğinin altında yatan nedenleri yakınlarıyla paylaşmış. Enflasyon düşüyor ancak borçlanma maliyeti aynı oranda azalmıyor’ diyen Derviş’in hesabına göre 100 milyar dolara yakın iç borç faiz yükü yüzde 8.5 dolayında seyretmesi halinde yıl sonuna kadar 8.5 milyar dolar ediyor. Seçimin maliyeti ise 2.5 milyar dolarmış. Derviş şu sonuca varıyor 
     Bugün seçim olsa siyasi belirsizlik ortadan kalkar. Reel faizler düşer. Yılda 6 milyar dolardan beş yılda 30 milyar dolar tasarruf sağlanır.’ 
     Derviş burada biraz, Nasrettin Hoca’lık yapıyor ve borcu borçla çevirmekten yorulduğu için ekonomiyi peşin para’yla kurtarmanın yolunu açmaya çalışıyor. 
     Açıkça söylemese de asıl zorluğun, Türkiye’ye gelecek yıl destek bulmakta yaşanacağını en iyi bilen kişi Derviş’tir. Yılda en az 15 milyar dolar taze para girişi sağlanmadan ekonomi çarkı dönmeyecek 
     Bir bilen’ olarak Derviş’in ısrarı Sertap Erener’in şarkı sözlerinden çağrışımla yeni bir seçim, yeni bir iktidar’dır. Böylece ülkenin önünde 5 yıllık dönem açılacak. 
     Peki, Derviş, koalisyon liderleriyle ters düşme pahasına bunları niye şimdi söylüyor. Hazirandan itibaren ülkede yaşanabilecek hızlı gelişmeler hakkında tahmin yapmanın ötesinde bilgi sahibi midir 
     Ankara kulislerinde bunlar tartışılıyor. Ve hiç kimse Türkiye’nin bugünkü siyasi tabloyla 2004’e gidebileceğine inanmıyor. 
     Ancak bugünkü Meclis aritmetiğiyle, baraj korkusu altındaki partiler seçim kararını nasıl alacak 
     MHP, kapıyı transferlere açık tutarak, Bahçeli liderliğinde bir hükümetin altyapısını hazırlamaya çalışıyor. 
     Devlet Bahçeli’nin başbakanlığında kurulacak bir kabinede Derviş’in yer alması beklenemez. Buna karşılık MHP makul sürede’ örneğin 2003 baharında seçime evet’ derse DYP, AKP ve Saadet gibi muhalefet partilerinin desteğini alabilir. Bu da Milliyetçi Cephe’nin temellerini atmak olur. 
     Sürpriz gelişmeler gündemde. 
     Cumhurbaşkanı Sezer’in Çankaya’da liderlerle yapacağı AB zirvesinin iç politikadaki dalgalanmalarını da gelecek senaryolarını da hesaba katmak gerekiyor. 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
