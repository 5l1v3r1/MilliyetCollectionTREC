<DOC>
<DOCNO> 58184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur27.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamer Genç meclisi Hababam Sınıfına benzetti 
</HEADLINE>
<TEXT>

     TBMM Genel Kurulu, toplantı yeter sayısı bulunamayınca yine kapatıldı. Oturumu yöneten TBMM Başkanvekili DYP'li Kamer Genç, Genel Kurul'u, "Hababam Sınıfı" na benzetti. 
     Kamer Genç, DYP Grubunun istemi üzerine yarım saat arayla iki defa yoklama yaptırdı. İkinci yoklamada da toplantı yeter sayısı bulunamayınca Genç oturumu kapattı. 
     Genç, iktidar milletvekillerinin itirazları üzerine, kendisinin de Genel Kurul'un çalışmasını istediğini ancak bir grup yoklama istendiğinde de bunu yapmak zorunda olduğunu söyledi. Genç, iktidar milletvekillerinin itirazlarını sürdürmesi üzerine, "Biraz sessiz olun, ne diyeceğimi dinleyin. İktidar milletvekilleri gelsin Genel Kurul toplansın. Hababam sınıfı gibisiniz" dedi. 
     
     Gelmeyenler 12 gün tatil yapıyor 
     Son toplantısını Ramazan bayramından önce, 12 Aralık'ta yapan TBMM Genel Kurulu, tatilin bitmesinden buyana iki gündür toplantı yeter sayısı bulunamadığı için çalışamadı. 
     Salı günü toplanmak üzere oturumun kapatılması üzerine, toplantıya gelmeyen milletvekillerinin tatili 12 güne çıkmış oldu. 
     






</TEXT>
</DOC>
