<DOC>
<DOCNO> 60914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/ekonomi/eko01.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye rüşvet taahhüdü 
</HEADLINE>
<TEXT>

IMF’ye gidecek niyet mektubuna eklemeler yapılıyor. Mektuba rüşvetle ilgili stratejileri’ belirleyecek maddeler konacak. Ardından ABD’ye yollanacak 
     EKONOMİ SERVİSİ 

     Türkiye, önümüzdeki günlerde IMF’ye vereceği niyet mektubuna eklemeler’ yapıyor. Bu hafta içinde yapılacak eklerden birincisi Maliye içindeki örgütlenmeyle ilgili. Maliye Bakanlığı’na bağlı Gelirler Genel Müdürlüğü için yurtdışı kadrolar ve yeni genel müdür yardımcılıkları oluşturulması ile ücret sistemindeki değişiklikler ekte yer alıyor. Eklerden ikincisi ise Türkiye’nin önemli sorunlarından biri ile ilgili Rüşvet. 
     Türkiye IMF’ye vereceği mektupta rüşvetle ilgili bir starateji’ de açıklayacak ve belli taahhütler verecek. Özellikle yabancı yatırımcıların Türkiye’deki rüşvet olaylarıyla ilgili çekinceleri vardı. Sırf bu yüzden ülkeden kaçan yabancı sermayeden bahsediliyordu. Dünyanın önde gelen gazeteleri de bu konuda yayınlar yapmıştı. Bunun üzerine Türkiye bu konuda Hazine içinde oluşturulan bir birimle yolsuzlukla mücadele çalışmalarına başlamıştı. 
     
     Tartışmalı ek 
     Bu arada IMF’nin, Maliye’ye bağlı Gelirler Genel Müdürlüğü’nü bağımsız bir müsteşarlık haline getirme isteği ise Maliye üst yönetiminin karşı çıkışıyla gerçekleşmedi. Ancak niyet mektubuna bu kurumla ilgili şu eklerin yapılmasına karar verildi 
     1- Gelirler Genel Müdürlüğü’nde münhasır yurtdışı kadrolar oluşturulacak. 
     2- Gelirler Genel Müdürlüğü çalışanlarına Merkez Bankası, SPK, İMKB gibi Maliye ve diğer kurum skalalarından bağımsız ücret sistemi getirilecek. 
     3- Yeni genel müdür yardımcılıkları, daire başkanlıkları, şube müdürlükleri kurulacak. 
     
     MALİYE, IMF’YE SERT ÇIKTI 
Hazine’yi ayırdınız da ne oldu      IMF ile yürütülen görüşmelerde, Gelir İdaresi’nin Maliye içinde ancak daha sonra bağımsız bir örgütlenmeye gidebilecek şekilde ayrı bir müsteşarlık haline getirilmesi girişimi ilginç tartışmalara neden oldu. Maliye üst yönetimi, IMF Türkiye Masası Şefi Juha Kahkonen’in de içinde bulunduğu IMF heyetine, "Hazine ayrıldı da ne oldu Türkiye bu hale geldi" diye karşı çıkınca müsteşarlık’ ifadesi niyet mektubu ve eklerine giremedi. 
     IMF ile tartışmalara neden olan Gelir İdaresi’nin yeniden yapılanması girişimi, yıllara yayılan süreç içinde şöyle gelişti 

</TEXT>
</DOC>
