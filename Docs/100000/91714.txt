<DOC>
<DOCNO> 91714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/yazar/pulur.html </URL>
<DATE> 2002/06/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir eğitimciye görülen reva 
</HEADLINE>
<TEXT>

     GEÇTİĞİMİZ nisan ayında emekli yüksek bürokratların aylıklarına zam yapıldı, bunların içinde müfettişler de vardı. Aylık zamları her hak edene, mektupla bildiriliyordu, Merih Özden, babası Hasan Erk’e bu mektubun gelip gelmediğini sordu. 
     30 yıl, bu devlete Milli Eğitim müfettişi olarak, çeşitli görevler yapmış olan Hasar Erk’e böyle bir mektup gelmemişti, kızı ısrar etti 
     "Bir sormak lazım baba " 
     "Devlete ayıp olur kızım, zamanı gelince, sıram gelince, bana da durumu bildirirler " 
     
     LAKİN Hasan Erk’in sırası hiç gelmiyordu, onun bu kadar güvenip saygı duyduğu devlet, onu unutmuşa benziyordu. 
     Sonunda, kendisinin de var olduğunu, yaşadığını, bu maaş artışını hak ettiğini sandığını belirterek Ankara’ya başvurdu, hatta gitti. 
     Ankara bu, hiç kül yutar mı 
     "Siz müfettiş değil, öğretmensiniz " deyip çıktı işin içinden... 
     Hasan Erk öğretmen değil, müfettiş olduğunu söyledi, müfettiş olduğunu ispatladı, bu defa ilköğretim müfettişi diye tutturdular, o da boşa çıktı, ellerinde son bahane kalmıştı 
     "Siz atanmış değil, görevlendirilmiş müfettişsiniz " 
     
     HAYIR, o da yanlıştı, Hasan Erk’in elinde Resmi Gazete vardı 29 Aralık 1956 , bu gazetede Cumhurbaşkanı Celal Bayar, Başbakan Adnan Menderes ve Milli Eğitim Bakanı Ahmet Uzel’in imzasını taşıyan "Üçlü kararname" vardı, Hasan Erk’in müfettişliğe atandığı yazılıydı. 
     Zaten o tarihten sonra yaptığı görevler de müfettişlik unvanına uygun görevlerdi. 
     
     HASAN Erk 1939 yılında İstanbul Fen Fakültesi’nin matematik bölümünden mezun oldu, öğretmenliğe başladı, çeşitli liselerde öğretmenlik ve yöneticilik yaptıktan sonra Haydarpaşa Lisesi müdürüyken, Amerika’ya gönderildi, bir yıl sonra döndü ve "üçlü kararname" ile müfettişliğe atandı. 
     Bundan sonra da bürokrat deyimiyle "tedvir, teftiş ve murakabe yüklendiği" görevler şunlardı 
     "Orta Öğretim Genel Müdürlüğü, Öğretmen Okulları Genel Müdürlüğü, Necati Eğitim Enstitüsü Müdürlüğü, Ankara Yüksek Öğretmen Okulu Müdürlüğü, üç buçuk yıl süreyle de Amerika Kültür Ataşeliği." 
     
     DEVLETE 30 yıl hizmet vermiş, 87 yaşındaki bir eğitimciye layık görülen muamele bu... 
     Malum devleti koruyacaklar, devletin bir kuruşunu kaptırmayacaklar 
     Öyle ya, Hazine’yi "Hasan Erk’ler" soyuyor, bankaları "Hasan Erk’ler" boşaltıyor, haramiler ya da haramzaler değil 
     Sayın Milli Eğitim Bakanı Bostancıoğlu, şu dosyaya bir bakar mısınız 
     Hasan Erk, iki aydır, bu dosyadan haber bekliyor, şu satırların yazıldığı güne kadar da bir cevap yok 
     
     







Futbolu başarmak 


Seyri bedavadır, buyrun... 


Saddam’a karşı senaryolar 


İlaç gibi geldi 


Yolunu arayan ülke 


Enflasyon muhasebesi bankaları vergiden kurtarır mı 


Bir eğitimciye görülen reva 


2002 futbol devrimi 


Futbol 1 Eğlence 0 


Dolardaki düşüş nereye kadar gidebilir 


100 lira mevduatın 11 lirası batmış 33 lirası kredide 


</TEXT>
</DOC>
