<DOC>
<DOCNO> 94383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun06.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Afganistan'da düğün evindeki kurbanlara tazminat ödeyecek 
</HEADLINE>
<TEXT>

     Amerikan uçaklarının Afganistan'daki Uruzgan eyaletindeki köyde düğün evini kazara vurması ve 48 kişinin ölümü, 118 kişinin de yaralanmasına yol açmasının ardından, ''kaza kurşunu'' kurbanlarına 18 bin 500 dolarlık tazminat verildiği bildirildi. 
     Dehravad'daki resmi kaynaklar, her kurban için ailesine yaklaşık 200 dolar, her yaralı için de 75 dolar tazminat verildiğini 
     belirttiler. 
     Bölge komiseri Abdür Rahim, Amerikan ordusunun verdiği birkaç çadır ve battaniyenin durumu daha da vahim hale getirdiğini belirterek, ''Battaniye ve çadırlarla kurbanların yaralarını sarabileceklerini sanıyorlarsa bu harika O zaman biz de birkaç Amerikalı öldürüp sonra da çadır ve battaniye verelim. Sizce bu bir şeyleri telafi için yeterli olur mu '' diye konuştu. 
     Komiser Rahim, Amerikan kuvvetlerine yanlış bilgi veren ve bunun sonucunda bombardımana yol açan Afgan vatandaşlarının aranmakta olduğunu da belirtti. 
     





</TEXT>
</DOC>
