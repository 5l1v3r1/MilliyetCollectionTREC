<DOC>
<DOCNO> 66355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas08.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
At ve insan çölde yarıştı 
</HEADLINE>
<TEXT>

     DIŞ HABERLER SERVİSİ 

     Birleşik Arap Emirlikleri’nin kızgın çölleri, ilk kez bir atla insan arasındaki dayanıklılık yarışmasına’ sahne oldu. 
     ABD’li uzun mesafe koşucusu Tom Johnson, dayanıklılık konusunda bölgede bir numara olan Arap atı El - Barrak ile Abu Dabi yakınlarındaki El Vetba çölünde 80 kilometrelik boyunca amansız bir mücadeleye girdi. Ortadoğu’da ilk kez düzenlenen olan insanla at arasındaki yarışmaya Jennifer Nice adlı binicisiyle katılan El - Barrak, Ortadoğu’da giderek yaygınlaşan dayanıklılık yarışmaları gereği iki kez 40’ar dakikalık yemek ve su molası verdiği için, 42 yaşındaki Johnson, koşu sırasında yiyip içebilmesi sayesinde 80 dakikalık bir avantaja sahipti. Daha önce 80, 100 ve 160 kilometrelik yarışlarda insan rakiplerine’ karşı koşan ve 100 kilometrede 6.5 saatlik derecesiyle Kuzey Amerika rekorunu elinde bulunduran Johnson, çölün tepelik kesimlerinde dört ayaklı rakibine oranla daha avantajlı konuma geçti. Gazetemiz baskıya hazırlandığı sırada, yarışın sonucu henüz açıklanmamıştı. 
     



 YAŞAM 


















</TEXT>
</DOC>
