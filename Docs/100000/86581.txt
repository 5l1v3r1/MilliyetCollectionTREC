<DOC>
<DOCNO> 86581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko20.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'a ISO 9001 2000 Kalite Yönetim Sistemi Sertifikası 
</HEADLINE>
<TEXT>

     Dışbank Alternatif Dağıtım Kanalları ADK ve Bireysel Bankacılık Operasyonları Grubu BBOPS , ISO 9001 2000 Kalite Yönetim Sistemi Sertifikası aldı. 
     Dışbank Yönetim Kurulu Üyesi ve Operasyondan Sorumlu Genel Müdür Yardımcısı Kaan Cesur, yaptığı yazılı açıklamada, ADK ve BBOPS grubunda bir sene önce başlatılan kalite yönetim sistemine yönelik çalışmaların Nisan ayında sonuçlandığını duyurdu. 
     Cesur, uluslararası denetim firması Bureau Veritas Quality International tarafından yapılan denetimler sonucunda, ADK ve BBOPS'ta kurulan kalite yönetim sisteminin ISO 9001 2000 standartlarının gerekliliklerini karşıladığının onaylandığını ve bunun UKAS tarafından Kalite Yönetim Sertifikası ile belgelendiğini bildirdi. 
     Günümüzde bankacılık sektörünün müşterinin istediği yerde ve zamanda ve çok çeşitli kanallardan hizmet sunmak durumunda olduğuna dikkat çeken Cesur, Dışbank müşterilerinin finansal işlemlerinin yüzde 44'ünü internet ve telefon bankacılığı üzerinden gerçekleştirdiğini, günlük ziyaretçi sayısının 10 bini, işlem hacminin ise 4 trilyon lirayı aştığını kaydetti. 
     





</TEXT>
</DOC>
