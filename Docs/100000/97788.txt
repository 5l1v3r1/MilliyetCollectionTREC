<DOC>
<DOCNO> 97788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur23.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel yüzünden Rize'de 7 çay fabrikası üretim dışı kaldı... 
</HEADLINE>
<TEXT>

     Çaykur Genel Müdürü Nejat Ural, meydana gelen sel felaketinde 7 çay fabrikasının üretim dışı kaldığını bildirdi. 
     Ural, yaptığı yazılı açıklamada, Rize'de meydana gelen sel felaketinde Çayeli'nde 5 ve Güneysu'da 2 fabrikanın üretim dışı kaldığını belirtti. Çayeli'nde bir fabrikanın kuru çay ambarına aşırı yağışlardan derenin taşması sonucu su girdiğini ve kuru çayda zayiata neden olduğunu kaydeden Ural, şu bilgileri verdi 
     ''7 çay fabrikamızın çay alım yerlerine giden yolları kapalıdır. Yol açma çalışmaları yoğun şekilde devam etmektedir. Bugün itibariyle 7 fabrikamızın alım yerlerine giden yolların kapalı oluşu nedeniyle çay alımları yapılamamaktadır.'' Açıklamada, aşırı yağışlardan dolayı enerjide meydana gelen sorunlar nedeniyle çay üretiminde ve çay aktarmalarında aksamalar meydana geldiği kaydedildi. 
     





</TEXT>
</DOC>
