<DOC>
<DOCNO> 74148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/yas04.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasmasız Pitbull dehşet saçtı 
</HEADLINE>
<TEXT>

Komşularının Pitbull’u, Londra’da yaşayan Şalcı ailesinin 9 yaşındaki kızı Talya’yı bir elinden etti 
     NEVSAL ELEVLİ Londra 

     Çocuklara yönelik ölümcül saldırıları yüzünden Almanya’da ev hayvanı olarak beslenmesi yasaklanan Pitbull cinsi bir köpek, bu kez Londra’da 9 yaşındaki bir Türk kızının elini parçaladı. 
     Harringey mahallesinde oturan Şalcı ailesinin küçük kızı Talya, saldırgan davranışları nedeniyle yetkililere ve sahiplerine yapılan tüm uyarılara rağmen köpeğin vahşetinden kurtulamadı. Tasmasız olarak sokağa salınan köpeğin saldırısına hedef olan Highgate İlkokulu 4’üncü sınıf öğrencisi Talya’nın eli paramparça oldu. Anne Demet Şalcı ise, olaydan sonra köpeğin sahipleri tarafından dövüldü. 
     
     Uyarmıştık ama...’ 
     Talya’nın eline 3 saatlik bir operasyon gerçekleştiren doktorlar, küçük kızın elini bir daha kullanıp kullanamayacağının henüz belli olmadığını açıkladı. 
     Anne Demet Şalcı ise olayı şöyle anlattı "Sahiplerini Tasmasız dışarı çıkartmayın’ diye uyardık. O köpekten daha önce de mahalledeki bir mülteci çocuğu, canını zor kurtarmıştı. Polis çağırdık, belediyeye haber verdik. Bir şey yapmadılar." 
     
     



 YAŞAM 

















</TEXT>
</DOC>
