<DOC>
<DOCNO> 50386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/soneko02.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatı tarihi rekora koşuyor... 
</HEADLINE>
<TEXT>

     İç talebin durma noktasına gelmesinin ardından, Türk otomotiv sektörünün tek umut olarak ağırlık verdiği ihracat, bu yılın 10 ayında yüzde 51,5 oranında artarak, 3 milyar 199 milyon dolara ulaştı. 
     Sektörün 2000 yılının tamamında gerçekleştirdiği ihracat ise 2 milyar 636 milyon dolarda kalmıştı. 
     Uludağ İhracatçı Birlikleri UİB verilerinden derlenilen bilgiye göre, 2000 yılının Ekim ayında 214 milyon dolar olan otomotiv ve yan sanayii ihracatı, bu yılın aynı ayında yüzde ,3'lük artışla 328 milyon dolara yükseldi. 
     Bu yılın Ocak-Ekim döneminde ise 3 milyar 199 milyon dolara ulaşan ihracat, geçen yılın aynı döneminde 2 milyar 111 milyon dolarda kalmıştı. 
     Bu dönemde, geçen yılın aynı dönemine göre yüzde 29'luk artışla 1 milyar 409 milyon dolar ihracat gerçekleştiren yan sanayii, ihracatta yer alan kalemler arasında yine ilk sırada yer alırken, bunu 830 milyon dolar ile binek otomobiller izledi. 
     Otomotiv ve yan sanayii, 1996 yılında 1 milyar 500 milyon, 1997'de 1 milyar 562 milyon, 1998'de 1 milyar 771 milyon, 1999'da 2 milyar 481 
     milyon, 2000'de de 2 milyar 636 milyon dolarlık ihracat gerçekleştirmişti. Sektör, Ocak-Ekim döneminde 12 serbest bölge ve 1 gümrük hattı dışı mağazanın yanı sıra, 167 ülke ve özerk bölgeye ihracat gerçekliştirdi. Bu ülkeler arasında dünyada otomotiv üretiminin önde gelen ülkelerinden Almanya, 742 milyon 651 bin dolar ile ihracat yapılan ülkeler arsında ilk sırada yer alırken, bu ülkeyi Fransa, İtalya ve ABD izledi. İhracat yapılan ülke sayısını koruyan otomotiv ve yan sanayii, gelişmiş batı ülkelerinin yanı sıra Haiti, San Marino, Kamboçya, Sırbistan, Nijerya ve Angola'nın da aralarında bulunduğu 18 ülke ve özerk bölgeye ilk kez ihracat gerçekleştirdi. Bu dönemde, İstanbul Deri Serbest Bölgesi'nden yapılan ihracat, önemli ölçüde gerilerken, İran pazarı yüzde 442 büyüdü. 
     






</TEXT>
</DOC>
