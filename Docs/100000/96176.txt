<DOC>
<DOCNO> 96176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/guncel/gun01.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan formül bulundu 
</HEADLINE>
<TEXT>
Millilere gri’ pasaport... 
     TOLGA ŞARDAN Ankara 

     Dünya Kupası’nda üçüncü olarak Türkiye’ye büyük mutluluk yaşatan A Milli Futbol Takımı’nın pasaport sorunu çözüldü. Milli Takım’ın, bundan sonra yapacağı yurt dışı seyahatlerde "özel hizmet pasaportu" kullanabileceği belirtildi. 
     Milli Takım’daki futbolcuların, kupadaki başarının ardından öncelikli istekleri arasında yer alan "kırmızı pasaport" talepleri yasaya takıldı. Futbolculara halen kullandıkları lacivert pasaport yerine, devlet göreviyle yurt dışına giden devlet personeline verilen gri renkli hizmet pasaportu verilebilecek. Hazırlanacak pasaportlar gezi boyunca geçerli olacak. Her temas öncesi listenin gönderilmesiyle pasaportlardaki geçerlilik süresi yenilenecek. 
     Yeşil pasaporttan daha imtiyazlı olan gri pasaporta bir çok ülkenin vize uygulamaması, milli takımın vize işini kolaylaştıracak. Avrupa’da yeşil pasaporta vize uygulayan bazı ülkelerin gri pasaporta vize istememesi nedeniyle futbolcular Avrupa’nın bir bölümüne ve eski Doğu Bloku ülkelerine rahatça giriş yapabilecek. 
     



 GÜNCEL 


























</TEXT>
</DOC>
