<DOC>
<DOCNO> 76227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sonspo09.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet, NBA.com sitesinin anketinde arayı açıyor... 
</HEADLINE>
<TEXT>

     ABD Profesyonel Basketbol Ligi NBA'de ''En Çok Gelişme Kaydeden Oyuncu'' kategorisinde 1. sırada bulunan Hidayet Türkoğlu, aradaki farkı giderek açıyor. 
     Bu sezon NBA Ligi'nde play-off turunu garantileyen ilk takım olan Sacramento Kings'in formasını giyen Hidayet Türkoğlu, geçen sezona oranla en çok gelişme kaydeden oyuncunun belirleneceği ankette, şu ana dek oyların yüzde 74'ünü almış durumda. 
     Hidayet, ankette 2 gün önce oyların yüzde 54'üne sahipti. 
     NBA Ligi'nin internetteki sitesinde yer alan ankette, Indiana Pacers'dan Jermaine O'Neal, yüzde 7 oy oranıyla ikinci, yüzde 4 oy oranıyla Orlando Magic'den Troy Hudson üçüncü, Milwaukee Bucks'dan Michael Redd dördüncü, Minnesota Timberwolves'dan Wally Szczerbiak beşinci, yüzde 3 oy oranıyla Los Angeles Clippers'dan Quentin Richardson altıncı sırada bulunuyor. 
     Ankette, oyuncuların tanıtımı bölümünde, ligin en başarılı ekibi Sacramento Kings'in, ligde 2. sezonu olan Hidayet Türkoğlu'nun ilk 5'te forma giymeye başladıktan sonra 1 maç dışında yenilmediğine dikkat çekildi. Türk oyuncunun gerek sayı, gerek ribaunt sıralamasında, yaptığı son maçlarda takımın 2. adamı pozisyonuna geldiği ve adeta buraya demir attığı belirtildi. 
     
</TEXT>
</DOC>
