<DOC>
<DOCNO> 56099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/ekonomi/eko01.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin hileli poker oynuyor 
</HEADLINE>
<TEXT>

Hükümet, memur maaşlarını ödemek için 3.5 milyar dolarlık özel sigorta fonlarına el koydu. IMF Arjantin’i hileli poker’ oynamakla suçladı 
     EKONOMİ SERVİSİ 

     IMF ile Arjantin ilişkileri gerginleşiyor. IMF, Arjantin’i hileli poker oynamakla’ suçladı. Dünya Bankası ve Inter - American Development Bank da 1.1 milyar dolarlık kredilerini askıya alıyor. 
     Hükümetin borç kıskacından çıkış için çare arayışları ise sürüyor. Ekonomi Bakanı Cavallo, maaş ödemeleri için, bankalarda tutulan 3,5 milyar dolarlık özel sigorta fonlarının, hazineye aktarılacağını açıkladı. 
     
İlişkiler gerginleşti      Fon ile Arjantin hükümeti arasındaki ilişkiler karşılıklı açıklamalarla gerginleşti. Dün bir IMF yetkilisi "Arjantin tehlikeli bir şekilde hileli poker oynuyor" şeklinde konuştu. Aynı yetkili son gözden geçirmeye de uluslararası piyasalarda dalgalanmaya neden olmamak için gittiklerini belirtti. 
     Ülkenin gerçekten ciddi bir durumla karşı karşıya bulunduğunu’ itiraf eden Ekonomi Bakanı Cavallo da IMF ile görüşmek amacıyla dün Washington’a gitti. 
     
Devalüasyon baskısı      IMF, on yıldır uygulanan ABD Doları ile Arjantin Peso’sunun bire bir eşitliği’ne dayanan parasal sistemin değiştirilmesi ve Peso’nun devalüe edilmesi için baskı yapıyor. 
     Yabancı finans çevreleri de devalüasyonla birlikte ulusal para olarak ABD Dolarınının kabul edilmesini istiyorlar. Hükümet, enflasyonu yeniden azdıracağı gerekçesiyle bu iki önleme de soğuk bakıyor. 
     Ancak ülkede fiili devalüasyon başlamış durumda. Döviz büfelerinde ABD doları, resmi karşılığı olan 1 pesonun üzerinde fiyatlarla satılıyor. Sokaklarda para değiştirenler yüzde 7 ile yüzde 12 arasında komisyon istiyorlar 
     



 EKONOMİ 














</TEXT>
</DOC>
