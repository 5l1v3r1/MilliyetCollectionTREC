<DOC>
<DOCNO> 75309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/soneko09.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Forbes Dergisi, dünyanın ve ABD'nin en büyük şirketlerini açıkladı 
</HEADLINE>
<TEXT>

     Amerikan finans çevrelerinin dergisi FORBES, dünya çapındaki en başarılı 400 büyük şirket ile ABD'nin 500 dev firmasını açıkladı. 
     Satış hacmi gözönüne alındığında, tüm dünyadaki başarılı firmaların başında Amerikan süpermarket devi Val Mart geliyor. Val Mart'ın yıllık cirosu 217.8 milyar dolar. Onu 212.9 milyar dolarlık satış hacmiyle petrol sektörünün etkin kuruluşu Exxon Mobil ve 2 büyük otomotiv firması General Motors ve Ford Motor izliyor. Alman Daimler Chrysler firması ise 136.2 milyar dolarlık cirosuyla 5. sırada yer aldı. 
     Dünyanın önde gelen şirketlerinin yüzde 'ü Amerika'da bulunuyor. 
     FORBES'un listesinde yer alan Avrupa şirketlerinin oranı ise yüzde 32. 
     Asya ülkelerinden çok az şirket ilk 400'e girerken Japon firmalari toplam içinde kendilerine yüzde 4 oranında yer buldular. 
     FORBES'un 1999 yılından beri yayınladığı dünyanın en başarılı şirketleri listesine girebilmek için bir firmanın sermayesi ya da satış hacminin 5 milyar dolardan az olmaması gerekiyor. 
     FORBES'un en başarılı şirketler listesinin üst sıralarında yer alan firmalar, ülkeleri, faaliyet alanları ve satış hacimleri şöyle 
     

Dünyanın dev şirketleri Firma Ülke-Faaliyet Alanı Satış Hacmi Milyon Val-Mart ABD-süpermarket 217.799 Exxon Mobil ABD-enerji 212.900 General Motors ABD-otomotiv 164.254 Ford Motor ABD-otomotiv 162.412 Daimler Chrysler Almanya-otomotiv 136.178 General Electric ABD-çeşitli 125.548 Total Fina Elf Fransa-enerji 107.9 Chevron Texa ABD-enerji 97.863 Axa Fransa-sigorta 93.326 Philip Morris ABD-gıda, sigara 89.924 IBM ABD-bilgisayar 85.866 Allianz Almanya-sigorta 71.370 E.On Almanya-çeşitli 69.706 Verizon ABD-telefon 67.190 American Elec.Pow. ABD-enerji 61.300 Duke Energy ABD-enerji 59.503 Bank of America ABD-bankacılık 57.772 Honda Motor Japonya-otomotiv 51.194 Nestle Hollanda-gıda san. 51.085      
     ABD sıralaması 

     En büyük 500 Amerikan şirketi sıralamasında ise Citigroup ve General Electric birinci sırayı paylaştılar. 3. sırada Exxon Mobil, 4. 
     sırada American International Group, 5. sırada Bank of America, 6. 
     sırada Val-Mart, 7. sırada Fannie Mae, 8. sırada IBM, 9. sırada Philip Morris ve 10. sırada SBC Communications şirketi yer alıyor. FORBES uzmanları Amerikan şirketleriyle ilgili sıralamanın, şirketlerin satış, karlılık, malvarlıkları ve piyasa değerleri gözönüne alındıktan sonra ağırlıklı puan esasına göre hesaplandığını ifade ettiler. FORBES dergisi kendi ağırlıklı değerlendirmesine göre ilk sırayı paylaşan Citigroup ile General Electric arasında kimin gerçek birinci olduğunu ortaya çıkarmak amacıyla internet sitesinde bir kamuoyu yoklamasına da başvurdu. Bunun sonucunda, şu ana kadar verilen oylara göre General Electric yüzde 63, Citigroup ise yüzde 37 oranında oy topladı. FORBES bu yıl 500 büyük Amerikan şirketiyle ilgili değerlendirmesinin 34'üncüsünü yayınladı. Bu sıralamada şirketlerin 2001 yılı mali performansları göz önüne alındı. FORBES en fazla kar eden 500 Amerikan şirketinin toplam gelirinin, 2001 yılında yüzde 23 oranında düşüş gösterdiğini ve bunun 1992'den bu yana en kötü performans olduğuna da dikkat çekti. 
     






</TEXT>
</DOC>
