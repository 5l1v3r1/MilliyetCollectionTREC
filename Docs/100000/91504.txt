<DOC>
<DOCNO> 91504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/guncel/gun06.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Son karar kurulda 
</HEADLINE>
<TEXT>

Bakanlık tarafından yayınlanangenelgeler sınıf geçme konusunda velilerin ve idarecilerin kafasını karıştırdı 
     SİBEL KAHRAMAN, İstanbul 

     Milli Eğitim Bakanlığı tarafından art arda okullara gönderilen genelgeler, hem idarecilerin hem de velilerin kafasını karıştırdı. İki ayrı genelgeden ilki öğretmenler kurulunda öğrencinin sınıfını geçip kalmasına velinin karar vereceğini belirtiyor. İkinci genelge ise kararın kurulda olduğunu ifade ediliyor. 
     Bazı ilçelerin milli eğitim müdürlüklerince okullara gönderilen ilk genelgede "Öğrenci velilerinden alınan yazılı görüşler için velilerle yüz yüze görüşme yapılacak ve öğrencinin geleceği ile ilgili olarak sınıf tekrarı yapması veya yapmaması hakkında verilen nihai karar için öğrenci velisi ikna edilecek, aksi taktirde velinin görüşü esas alınacaktır" denildi. 
     
     Geçen yıl da yayınlandı 
     Bu karar üzerine okullar velilerin görüşlerini nihai karar olarak kabul edecekken bu kez ikinci bir genelge ellerine geçti. Bu genelgede ise "Bir üst sınıfta güçlükle karşılaşabilecek öğrencinin sınıf geçmesi veya bulundukları sınıfta bir yıl daha devam etmesinde velinin görüşü de alınarak, okul müdürü veya görevlendireceği yardımcısının başkanlığında, sınıf öğretmeni ile varsa branş öğretmeni veya şube öğretmenler kurulunca karar verilecektir" ifadesi yer aldı. Aynı genelgelerin geçen yıl da peş peşe gönderildiğini ve bu nedenle sorun yaşadıklarını belirten eğitimciler, "Veli haklı olarak son kararı hani ben verecektim’ diyor. Kendilerine durumu anlatıp son kararın kurulda olduğunu söylemeye çalışıyoruz" dedi. 
     



 GÜNCEL 


















</TEXT>
</DOC>
