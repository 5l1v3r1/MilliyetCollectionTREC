<DOC>
<DOCNO> 80817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/spor/spo03.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom bayramı 
</HEADLINE>
<TEXT>

Galatasaray yönetimi şampiyonluğu taraftarıyla kutlamaya hazırlanıyor. Beyoğlu’nda iki gün süren etkinlik yapılacak 
     ERHAN TELLİ 

     Sonucu bekliyorlar 
     GALATASARAY Yönetimi şampiyonluk kutlamaları için hazırlık yapmaya başladı. Sarı - Kırmızılılar Kocaelispor maçını kazanmaları halinde iki gün sürecek etkinliklerle Beyoğlu’nu bayram yerine çevirmeye karar verdi. Üçüncü yıldızın sevincini Taksim Meydanı’nda düzenlenecek eğlence ile taraftarlarına kutlatmaya kararlı olan yönetim, galibiyet haberini bekliyor. 
     
     İki gece bayram’ 
     ÖZHAN Canaydın başkanlığındaki yeni yönetimin ilk kez uygulamayı düşündüğü Beyoğlu’nda şampiyonluk kutlaması fikri Sarı - Kırmızılı camia tarafından sevinçle karşılandı. Bundan önceki yıllarda kazanılan şampiyonlukları hep Galatasaray’a ait özel lokallerde gerçekleştiren Sarı - Kırmızılılar, Beyoğlu sokaklarında, Taksim Meydanı’nda ve Çiçek Pasajı’nda yapacakları kutlamalarla, taraftarların da bu coşkuya ortak olmasını amaçlıyorlar. 
     
     Şampiyonluk tişörtü’ 
     GALATASARAY’A özel bir şampiyonluk tişörtünün da taraftarlara satılmak için hazırlandığı öğrenildi. Başkan Canaydın ve yöneticilerin bizzat seçip beğenecekleri şampiyonluk tişörtleri için tasarım çalışmalarının devam ettiği ve bu tişörtlerin üzerlerinde 15. şampiyonluğu simgeleyen üçüncü yıldızla birlikte, UEFA ve Süper Kupa’nın resimlerinin bulunacağı bildirildi. 
     
Lucescu kararsız      GALATASARAY dün akşamki çalışmasının ardından Kocaelispor maçı için bir gün önceden kamp yapmak amacıyla İzmit’e gitti. Sarı-Kırmızılılar’ı taşıyan otobüsün arıza yapması nedeniyle kafile yarım saat rötar yaptı. Cezalı Kaptan Bülent dışında eksiği bulunmayan Sarı - Kırmızılı ekipte, Ümit Karan’ın son durumu ise bugün belli olacak. Teknik Direktör Mircea Lucescu, savunmada Vedat ve Capone arasından tercih yapmayı planlarken, Fleurquin’in ise süpriz isim olarak görev alabileceği öğrenildi. 
     



 SPOR 



































</TEXT>
</DOC>
