<DOC>
<DOCNO> 92728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/ekonomi/eko05.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim ekonomisi sizi de vurur’ 
</HEADLINE>
<TEXT>

Merkez Bankası, piyasalardaki dalgalanmalar üzerine aldığı önlemleri açıklarken, siyasetçileri de "Kısa vadeli çıkarlar gözeten ekonomik politikaların uygulanması rasyonel değil" diyerek uyardı 
     ANKARA Milliyet 

     Merkez Bankası MB , bankanın bağımsızlığının ve dalgalı kur sisteminin, seçim ekonomisi uygulamasının önünde engel oluşturduğu mesajını verdi. 
     Başbakan Ecevit’in önceki gün gittiği DSP grub toplantısında, "Ufukta erken seçim gözüktü" deyip bir saat sonra "Yanlış anlaşıldım" değerlendirmesinin piyasalardaki yarattığı dalgalanma sonrası MB bir açıklama yaptı. Açıklamada, siyasi belirsizlik algılamasının ortaya çıktığı döneme kadar olan süreçte, uygulanan programdan alınan başarılı sonuçların belirgin bir biçimde hissedilmeye başlandığına dikkat çekildi. 
     
     Program tek seçenek 
     Ancak son siyasi gelişmeler sonucu, programın sürdürülüp sürdürülemeyeceği yönünde kaygıların oluşmaya başladığına dikkat çekilen açıklamada, reformlarla ekonominin kırılganlığının azaltıldığı anımsatıldı Açıklamada siyasiler ile ilgili bölümde şöyle denildi 
     "Dalgalı kur rejimi de ekonomik istikrarı bozacak nitelikte, ekonomik temellerden uzak ve kısa vadeli politik çıkarlara odaklı uygulamaların piyasalarca anında farkedilmesini sağlayacak niteliktedir. Bu nedenlerle, ekonomik gerekçeler dışında kısa vadeli çıkarları gözeten ekonomik politikaların uygulanması öncelikle rasyonel değildir. Ekonomiye istikrarı getirmekte olan ve sürdürülebilir büyüme hızına ulaşılmasının altyapısını sağlam bir biçimde oluşturmaya başlayan programdan vazgeçilmesi toplumsal çıkarlarla uyuşmaz." 
     Mali disiplinin korunması ve reformların sürdürülmesinin zorunlu olduğu vurgulanan açıklamada, "Orta vadede mevcut programın temel ilkelerine sıkı sıkıya bağlı kalınmasından başka seçenek yoktur" ifadesine yer verildi. 
     
     İleriye bakışımız olumlu’ 
     Programın kesintiye uğramasının beklenmediği de vurgulanan açıklamada, "Bu nokta her kesimce ne kadar çabuk anlaşılırsa, piyasada oluşan olumsuz yöndeki dalgalanmalar da o kadar hızlı biçimde ortadan kalkacaktır" denildi. 
     Öngörülmeyen şoklar oluşmadıkça, yüzde 35’lik enflasyon hedefine ulaşılacağı kaydedilen açıklamada, politik belirsizliklerin azalmasıyla piyasa bekleyişlerinin olumlu trendini sürdüreceği belirtildi. Bundan önceki basın açıklamasında "temkinli iyimser" olduğunu bildiren MB’nin dünkü açıklamada ileriye bakışının olumlu olduğunun ifade etmesi dikkat çekti. 
     
Döviz almayacak gerekirse satacak      Merkez Bankası MB , piyasalarda yaşanan gelişmeler üzerine almayı kararlaştırdığı önlemler şöyle 

</TEXT>
</DOC>
