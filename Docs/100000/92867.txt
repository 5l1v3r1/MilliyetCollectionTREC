<DOC>
<DOCNO> 92867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo16.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız televizyonu "Rüştü mükemmel bir kaleci" 
</HEADLINE>
<TEXT>

     Fransız TF1 televizyon kanalı, A Milli Futbol Takımı'nnı, 17. Dünya Kupası'nda ev sahibi ülkelerden Güney Kore ile yaptığı maçta savunmasının çok güçlü olduğunu belirtirken, Rüştü'nün de mükemmel bir kaleci olduğu yorumunu yaptı. 
     Kupadaki maçları naklen veren TF1 televizyon kanalının yorumcuları, A Milli Takım'ın savunma oyuncularının uzun zamandır birlikte oynadıkları için birbirlerini çok iyi tanıdıklarını ve kusursuz bir uyum içinde oynadıklarını bildirdi. 
     Savunmanın hem hava hem de yer toplarında başarılı olduğunu kaydeden TF1, maçın en başarılı oyuncusu olarak sakat sakat oynayan Rüştü'yü gösterdi. 
     Hakan Şükür ve İlhan Mansız'ın, kupanın başından bu yana ilk kez birlikte ilk 11'de oynadığını hatırlatan TF1, 2 oyuncunun birbirlerini iyi tamamladıklarını ve yardımlaşarak 3 gole imza atıp A Milli Takım'ı ilk yarı sonunda rahatlattıklarını bildirdi. 
     TF1, ilk yarı sonunda sakatlanıp oyundan çıkan Emre'nin yerini dolduran Ergün'ü de sol kanatta başarılı bir performans gösterdiğini bildirdi. 
     Fransız televizyon kanalı, Türk ve Güney Kore milli takımlarının maçtan sonra kol kola birlikte seyircileri selamlamaları için de, ''İşte dostluk, işte futbol'' ifadelerini kullandı. 
     





</TEXT>
</DOC>
