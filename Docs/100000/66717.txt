<DOC>
<DOCNO> 66717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/siyaset/asiy.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekbirli uğurlama 
</HEADLINE>
<TEXT>

Bölükbaşı ve Özdağ, son yolculuğa birlikte uğurlandı. TBMM’deki tören Türk siyasetinin ünlü rakiplerini bir araya getirdi 
     ANKARA Milliyet Fotoğraf Mustafa İstemi Altan Burgucu 

     Türk siyasetinin renkli ismi Osman Bölükbaşı, son yolculuğuna Milli Birlik Komitesi üyesi Afyon eski Milletvekili Muzaffer Özdağ ile birlikte uğurlandı. TBMM’de yapılan tören, siyasetin ünlülerini bir araya getirdi. Törende MHP lideri Devlet Bahçeli ve ATP Genel Başkanı Tuğrul Türkeş’in sohbetleri dikkat çekti. Kocatepe Camii’nde, cuma namazının ardından Bölükbaşı ve Özdağ için cenaze namazı kılındı. Bölükbaşı’nın naaşı "Ya Allah Bismillah Allahu ekber" sesleri altında taşındı. Birkaç kişinin alkışla uğurlama girişimi ise MHP’li Meclis İdare Amiri Ahmet Çakar başta olmak üzere MHP’lilerin tepkisiyle engellendi. MHP’liler, tekbir sesleri sırasında kurt işareti yaptı. 
     
     Saf tuttular 
     Cenaze namazı kılınırken, Demirel, Ecevit, Erbakan yana yana saf tuttu. Namazın ardından naaşı kaldırmak isteyen liderlerin bu arzusu izdiham nedeniyle gerçekleşemedi. 
     
     Protokolü bozdu 
     Bölükbaşı’nın cenaze namazı için TBMM’nin Şeref Kapısı’na gelen Süleyman Demirel, protokolde yerini alan parti liderlerinin önünde durunca kısa süreli bir kargaşaya neden oldu. 
     
     Aynı sıraya geldiler 
     Demirel, liderlerin önüne geçip durunca Meclis tanıtım plakaları ileriye alındı, liderler ve katılanlar, Demirel’le aynı sıraya çekildi. 
     



 SİYASET 











</TEXT>
</DOC>
