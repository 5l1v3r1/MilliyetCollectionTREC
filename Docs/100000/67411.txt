<DOC>
<DOCNO> 67411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/pulur.html </URL>
<DATE> 2002/02/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Cem Yılmaz'ın elinde bir ayna... 
</HEADLINE>
<TEXT>

     BU Cem Yılmaz'ı seyretmek lazım, bu Cem Yılmaz'ı dinlemek lazım, bu Cem Yılmaz'ın söylediklerini alıp, bir yerlere çakmak lazım, öncelikle kafalara... 
     Hani iri iri laflarla bezenmiş toplumsal yazılar var ya 
     Hani hani toplumun analizini yapan, davranış biçimlerini soruşturan araştırmalar var ya 
     Dokunmayın, ellemeyin onları, bir kenarda dursunlar, bir gün olur elbette işe yarar. 
     
     LAKİN, 2000'li yıllara girildiğinde, Türkiye'de insanların davranışlarını, konuşmalarını, ince, ya da kalın hesaplarını, ikiyüzlülüklerini, sahtekarlıklarını, palavralarını, birbirlerini nasıl aldattıklarını, uyuttuklarını, kısacası kendinizi bir aynada seyreder gibi seyretmek istiyorsanız, Cem Yılmaz'ı seyredeceksiniz. 
     Cem Yılmaz, herkesin yüzüne ayna tutuyor, "Bak ulan, işte bu sensin " diyor 
     "Üçkağıtçı da sensin, korkak da sensin, dangalak da sensin, aptal da sensin, enayi de sensin, palavracı da sen Gör kendini ukalalık etme " 
     Ve her gece yüzlerce kişi de "Evet, bu biziz " diye katıla katıla gülerek Cem Yılmaz'ı alkışlarla onaylıyor. 
     
     GÖSTERİDEN çıkarken, kapıda "Nebil Özgentürk'le karşılaştık, ikimizin ağzından çıkan ilk sözcük "müthiş " oldu. 
     Nebil Özgentürk'ün televizyon programının adı "Bir Yudum İnsan"dır Cem Yılmaz'ın anlattıkları da "Bir Yudum İnsanlar"ın hepsi... 
     
     SON yıllarda "nostalji" diye bir hastalık çıktı . 
     Adam "eski" Beyoğlu'nun hasretiyle yanıp tutuşuyor sanki oraları biz hiç görmemişiz ya da o çok görmüş gibi... 
     Sanki o eski Beyoğlu'nda serseri yoktu, pezevenk yoktu, esrarkeş yoktu, şarapçı yoktu, kerhane yoktu, Cadde - i Kebir ve arkası "Kültür Merkezi"ydi 
     Adam "Ah, ah " diye başlıyor lafa 
     "Biz eskiden Taksim'e kravat takmadan çıkmazdık... Biz tiyatroya koyu renk takım elbise giymeden gitmezdik " 
     Cem Yılmaz patlıyor 
     "Manyak mısın, sen Tak kravatı çık Taksim'e, giy elbiseni git tiyatroya, karışan mı var " 
     Ağzına sağlık 
     Cem Yılmaz, hiçbir şeyin ucuz tellallığını yapmıyor. 
     Ne ucuz siyaset, ne ucuz demokrasi, ne ucuz düşünce özgürlüğü... 
     
     CEM Yılmaz'ı "küfrediyor, ağzı bozuk " diye eleştiriyorlar. 
     İyi ki küfrediyor, iyi ki ağzını bozuyor, teşekkür etmeliyiz, bize vekaleten yapıyor. 
     
     CEM Yılmaz, tiyatro oyuncusu değil 
     Evet değil 
     Cem Yılmaz, sinema oyuncusu değil 
     Evet değil, adam ben öyleyim demiyor ki 
     O, "Kel Hasan Efendi"nin "Dümbüllü İsmail Efendi"nin ahfadından bir "Şehr - i komik ". 
     Ya da "çağdaş meddah " 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
