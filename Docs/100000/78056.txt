<DOC>
<DOCNO> 78056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur12.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İki soyguncuyu öldüren Finansbank koruması hakim karşısında 
</HEADLINE>
<TEXT>

     Kazasker'deki Finansbank Şubesi'ni soyan iki kişiyi öldürdüğü gerekçesiyle hakkında 8 yıldan az olmamak üzere ağır hapis cezası istemiyle dava açılan banka güvenlik görevlisi Engin Bozkurt'un, Kadıköy 1. Ağır Ceza Mahkemesi'nde yargılanmasına başlandı. 
     Üsküdar Paşakapısı Cezaevi'nden geniş güvenlik önlemleri altında Kadıköy Adliyesi'ne getirilen Bozkurt, daha sonra duruşmanın yapılacağı salona alındı. 
     Bozkurt, Finansbank Kazasker Şubesi'ni 6 Mart 2002 tarihinde soyduktan sonra kaçmak isteyen Mustafa Muratoğlu ve Suat Durmuş adlı soyguncuları tabancayla ateş ederek öldürdüğü gerekçesiyle tutuklanmıştı. 
     Kadıköy Cumhuriyet Savcısı Mehmet Koçum tarafından hazırlanan iddianamede, Bozkurt'un, TCK'nın 50. maddesi uyarınca ''görevini ifa sırasında müdafaa ve zaruret sınırını aşarak iki kişiyi öldürmek'' suçundan 8 yıldan aşağı olmamak üzere ağır hapis cezasıyla yargılanması talep ediliyor. 
     





</TEXT>
</DOC>
