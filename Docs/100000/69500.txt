<DOC>
<DOCNO> 69500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/ekonomi/eko10.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile yeni dönem 
</HEADLINE>
<TEXT>

     ANKARA Milliyet 

     Türk - ABD Ekonomik Ortaklık Komisyonu bugün bir araya geliyor. 
     Özellikle bornoz, tişört ve pantolon gibi ürünlerde kotayı yılın ilk aylarında dolduran Türkiye, AB ile ABD arasında 1970’lerde başlatılan "centilmenlik anlaşması"nı gündeme getirerek kotaların sona ermesini istiyor. 
     
     Kota pazarlığı 
     AB ile ABD birbirine kota uygulanmazken, Türkiye AB adayı ve Gümrük Birliği üyesi olduğu için AB ülkeleri ile aynı kategoriye tabi olmak istiyor. Tekstil kotalarının kaldırılması konusuna, ABD tarafı çok sıcak bakmıyor. Bu nedenle Türk tarafı toplantılarda, kotaların kaldırılması talebi yanı sıra kotalar arası aktarım imk nı isteyecek. 
     
     Endüstri bölgesi 
     Görüşmelerde belirli sanayi bölgeleri kurularak, üretilecek malların ABD’ye "sıfır gümrükle" girişini kapsayan kalifiye endüstri bölgeleri de ele alınacak. ABD tarafı bu bölgelerinin Güneydoğu’da yoğunlaşmasına sıcak bakarken, Türk tarafı söz konusu bölgelerin limanlarda, altyapısı tamamlanmış sanayi bölgeleri ve mevcut serbest bölgelerde oluşturulmasını istiyor. 
     



 EKONOMİ 













</TEXT>
</DOC>
