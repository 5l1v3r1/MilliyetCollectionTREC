<DOC>
<DOCNO> 99685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur12.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da avukatı asansöre binerken öldürdüler... 
</HEADLINE>
<TEXT>

     Diyarbakır Yenişehir Beldesi Belediye Başkanı Remzi Azizoğlu'nun amcası olan avukat Recep Azizoğlu, uğradığı silahlı saldırı sonucu hayatını kaybetti. 
     Alınan bilgiye göre, Aziz Mahmutoğulları Caddesi üzerinde bulunan Azizoğlu Apartmanı'nda oturan Avukat Recep Azizoğlu 3. katta bulunan evine çıkmak için asansöre bindiği sırada kimliği belirsiz bir kişinin silahlı saldırısına uğradı. 
     Kafasına sıkılan tek kurşunla ağır yaralanan Azizoğlu, vatandaşlar tarafından Diyarbakır Devlet Hastanesi Acil Servisi'ne kaldırıldı. Buradaki ilk müdahaleden sonra Dicle Üniversitesi Tıp Fakültesi Araştırma Hastanesi'ne kaldırılan Azizoğlu, müdahalelere rağmen kurtarılamayarak hayatını kaybetti. 
     HADEP'li Yenişehir Belde Belediye Başkanı Dr. Remzi Azizoğlu'nun amcası olan Recep Azizoğlu'nun öldrülmesi ile ilgili soruşturmanın sürdürüldüğü bildirildi. 
     





</TEXT>
</DOC>
