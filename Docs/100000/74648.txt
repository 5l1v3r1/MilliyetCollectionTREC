<DOC>
<DOCNO> 74648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yazar/yilmaz.html </URL>
<DATE> 2002/03/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
McDonald’s meydan muharebesi 
</HEADLINE>
<TEXT>

Malatya’da SODEP kurucusu turizmci Hasan Özhan’ın İnönü Heykeli önüne McDonald’s açmak istemesi CHP’lileri ayaklandırdı. Bankacı, CHP milletvekili adayı Mevlüt Aslanoğlu, yaptırmam’ dedi. Taraflar mahkemelik oldu 
     Her ikisi de siyasetin solunda yer alan, biri turizm yatırımcısı Hasan Özhan, öbürü Malatya’nın "Mevlüt Baba’sı", emperyalizmin yerel kültürün egemenlik alanlarına yayılması konusunda karşı karşıya geldi .. 
     Bankacı ve CHP Malatya milletvekili adaylarından Mevlüt Aslanoğlu’nun, İnönü Anıtı’nın bulunduğu Hükümet Meydanı’nda Hasan Özhan’a kalan McDonald’s ihalesine karşı verdiği mücadele Malatya’da kenti ikiye bölen bir olay haline geldi. 
     
     Mahkemelik oldular 
     SODEP kurucularından Özhan’ın McDonald’s açacağı yere itiraz eden CHP, dava açtı. Anıtlar Yüksek Kurulu’nun raporuna dayanan İdare Mahkemesi ihalenin iptaline karar verdi. 
     Ancak, McDonald’s açacağım diye sekiz ay eğitim alan turizm yatırımcısı Özhan, "Belediye buradan ciro üzerinden yüzde 13 gelir elde edecek, 60 kişi çalışacak. İhale açılmış, en iyi teklifi biz vermişiz" diyerek itiraz ediyorsa da, belediye sözleşmeyi iptal etti. 
     
     Sökme parası istiyor 
     Şimdilik davayı kaybetmiş görünen Özhan, İnönü Heykeli’nin bulunduğu alana yaptırdığı McDonald’s mağazasını henüz sökmedi. McDonald’s’ın inşaat bedeli 94 milyar lira, hurda değerinin ise 61 milyar lira olduğunu belirten Hasan Özhan, belediyeden zararının karşılanmasını istiyor. 
     Ancak, McDonald’s kavgası süredursun, MHP’li belediyenin acmış olduğu ihale sonucu McDonald’s’ın rakibi Burger King geçen ağustos ayında İnönü Parkı’nda açıldı bile. Burayı alan da MHP’nin geçtiğimiz dönem milletvekili adayı Ali Tosik. 
     Özhan, "Mahkemeye başvuran CHP İl Başkanı Veli Ağababa’nın Saadet Partisi İl Başkanı Mustafa Özhüsrev ile 5 milyon dolarlık tekstil fabrikası var. Şimdi bu durumda Laikliğin ve bağımsızlık simgesi İnönü Anıtı’nın karşısında, emperyalizm simgesi McDonald’s gelemez’ demelerini samimi görmüyorum" diyor. 
     
     Açtırmam ...’ 
     Mevlüt Aslanoğlu’nun söylediği tek söz, "İnönü Anıtı’nın olduğu yere McDonald’s açtırmam, başka caddeye açın" oluyor. Aslanoğlu, İnönü konusunda çok hassas. Yeşilyurt’daki meydana "Milli Şef’in", üç metrelik heykelini de dikiyor. 
     Aslanoğlu ile Özhan arasındaki McDonald’s anlaşmazlığı Malatya’da finansal oligarşi tartışmasına kadar uzanıyor. Özhan’ın McDonald’s konusunda ısrarı sürüyor ve belediyeden yeni yer talebinde bulunuyor. 
     
Malatya bu maçı alacak      Malatyaspor yıllarca para kaynağı nereden geldiği belli olmayan Nurettin Güven, Oral Çelik gibi isimlerle anıldı. Şimdi ise GİSAD Dış Ticaret Şirketi Yönetim Kurulu Başkanı Hikmet Tanrıverdi ve ekibindeki sanayici, bankacı yönetimle yeni bir Malatyaspor yapılandırılıyor. 
     Tekstil sanayicisi Hikmet Tanrıverdi ve ekibinin bir buçuk ay önce yönetime geldiği Malatyaspor ile Gençlerbirliği’nin Malatya’daki karşılaşmasında kulübün yeniden yapılanmasına tanıklık ettik. 
     Belediye Başkanı ile Kulüp Başkanı elele vermiş, 7 Nisan’daki Beşiktaş maçında çekilecek "Eşya Piyangosu" na katılacak, 200 bin adet bileti satmak için kapıları çalıyor. 
     Karşımızda 1.5 trilyonu nereye gittiği belli olmayan borç içinde küme düşen Malatya’dan, Süper Lig’e çıkan bir Malatya var. Malatyalılar başları dik stadyumu doldurmuş bağırıyorlar Şikeciler .. 
     
     Etikspor - Hortumspor maçı 
     Malatya futbolda şikeyi ilk kez kanıtlamış bir il de aynı zamanda. Malatyaspor’u da bir dönem çalıştıran ve adı şike olaylarına karışan Gençlerbirliği Teknik Direktörü Erdoğan Arıca kulübesinde, maçı yönetiyor.Teknik Sonuç Malatyaspor 1 -Gençlerbirliği 0. 
     Asıl maç ise "etikspor" ile "hortumcular" arasında. Hadi Gençlerbirliği, hadi Malatya, hadi Türkiye... Biz bu maçı alırız, yenilmek yok 
     
Japon otomotiv devinden Malatya’ya kayısı yatırımı      Dünya standartlarında üretim için, Çalık Grubu ile Mitsubishi önderliğinde Malatya’da yeni bir kayısı tesisi kurulacak 
     Japonya’nın otomotiv devi Mitsubishi, Türkmenistan’da Çalık Grubu ile geliştirdiği işbirliğini Malatya’ya da taşımak için masaya oturdu. Geçtiğimiz ay Çalık’ın Malatya’daki tesislerine misafir olan Mitsubishi genel müdürleri, kayısı yatırımlarına katılma niyetini ortaya koydular. Çalık Grubu, kayısı üretimini dünya standartlarına taşıyacak bu yatırım projesine Malatya Belediyesi ve bölgedeki diğer gıda sanayicilerini de ortak etmeye çalışıyor. 
     Dünya kayısı pazarının yüzde 80’ini besleyen Malatya, yılda yaklaşık 120 milyon dolar ihracat kapasitesi olan kayısıda, tekstil kadar üretim ve pazarlama süreçlerini tamamlayabilmiş değil. İlkele yakın yöntemlerle fabrikalarda işlenen kayısının bu haliyle dünya pazarlarında büyüme şansını göremeyen Çalık Grubu, Mitsubishi ile belediyenin de katılacağı ortak yatırımın yollarını arıyor. 
     
     Gıdaya giriyor 
     Yatırımın gerçekleşmesi halinde Çalık Grubu da ilk kez bir gıda yatırımına girmiş olacak. 
     Türkmenistan Tekstil Bakan Yardımcısı da olan Çalık Holding Yönetim Kurulu Başkanı Ahmet Çalık ve ailesinin son dört yılda yatırımları 10 kat arttı. Türkiye ve yurtdışındaki yatırımlarında 10 bin çalışanı olan grup, denimde dünya pazarlarında liderliğe oynarken tekstilde, kağıtta, gübrede, inşaat ve finans alanında da büyümeyi sürdürüyor. 
     Türkiye cirosu yılda 250 milyon dolar olan Çalık Grubu’nun, Türkmenistan’daki yatırımları ise bu rakamları aşıyor. 
     
     







Öğrenci taburları 


Adalet dersi... 


Köy - kent bakanlığı 


Yılan hikayesiyle Türkiye’nin tarihle randevusu... 


"Ud"lu meyhane 


Britney Spears "Sultanlar"a ne dedi 


Devletten yardım almayı reddetmişler .. 


Tarih yük olmamalı 


Kraldan çok kralcı olma’ huyumuzun resmidir 


Afganistan’a askeri Meclis yollasın 


Kadıköy’de e - belediyecilik 


Pakistan, Bayındır için uluslararası tahkime gidiyor 


Takasbank da banka ama başka türlü banka 


McDonald’s meydan muharebesi 


</TEXT>
</DOC>
