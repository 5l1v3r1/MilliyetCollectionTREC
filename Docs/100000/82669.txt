<DOC>
<DOCNO> 82669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sontur08.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan halk otobüsü dehşet saçtı ''3 ölü...'' 
</HEADLINE>
<TEXT>

     Ankara Numune Hastanesi önünde freni boşalan özel halk otobüsü, ilk belirlemelere göre 3 kişinin ölümüne 8 kişinin de yaralanmasına neden oldu. 
     Edinilen bilgiye göre Ege Mahallesi-Ulus hattında yolcu taşıyan 06 MAL plakalı özel halk otobüsü, Talat Paşa Bulvarı'dan aşağıya inerken saat 11.00 sıralarında freni boşaldı. Kontrolden çıkan ve refüjü aşarak karşı şeride geçen otobüs, 06 TPE 54, 06 YRR 71, 06 ZG 487, 34 ZD 3709 ve 06 KM 475 plakalı araçlara çarptı. Buna rağmen duramayan otobüs, daha sonra kendi şeridine geçerek kaldırımdan bazı yayalara da çarptı ve ağaçlara çarparak durdu. Kazanın ardından otobüs şoförü kaçarken ilk belirlemelere göre 2'si yaya 4 kişi öldü, 3 kişi de yaralandı. 
     Kazada Emine Öztürk, Mehmet Öztürk ve kimliği belirlemeyen 40 yaşlarında bir kadın hayatını kaybetti. 
     Kazada yaralanan ve kimliği belirlenemeyen bir kişinin ayakta tedavi edildikten sonra taburcu edildiği belirtildi. 
     Diğer yaralıların isimleri ve kaldırıldıkları hastaneler ise şöyle 
     Numune Hastanesi Fatma Koç, Ahmet Dağ. 
     Fatma Koç'un Pursaklar Sağlık Meslek Lisesi'nde öğretmen olarak görev yaptığı ve durumunun ağır olduğu kaydedildi. 
     İbni Sina Hastanesi Süleyman Çakmak, Haluk Görkem, Selçuk Yiğit, Hayat Sertyel, Mert Sertyel 8 . 
     Yetkililer, otobüs şoförü Yücel Uzunoğlu'nun aracın freninin boşaldığını öne sürdüğünü, kazanın kesin nedeninin bilirkişi incelemesinden sonra belirleneceğini bildirdiler. 
     
     OLAYI YAŞAYANLAR 

     Bu arada, İbni Sina Hastanesi'nde tedavi altına alınan yaralılardan Haluk Görkem, kaza anını şöyle anlattı 
     ''Olay sırasında kendi arabamdaydım. Yeşil ışık yandı geçtim. 
     Arkadan bize bir araç vurdu. Otobüs müydü, araba mıydı bilmiyorum. 
     Üstümüzden de bir araç geçti. Sonrasını hatırlamıyorum.'' Yaralılardan Hayat Sertyel ise oğlu ile birlikte yolun karşısına geçmeye çalışırken, park halindeki bir arabaya otobüsün çarptığını, çarpmanın etkisiyle hareket eden bu aracın da oğlu ve kendisine vurduğunu anlattı. Sertyel, olay sırasında oğluna bir şey olmasından çok korktuğunu söyledi. 
     





</TEXT>
</DOC>
