<DOC>
<DOCNO> 85919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/soneko21.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü zamları geri çekildi.. 
</HEADLINE>
<TEXT>

     Otoyollar ile Boğaziçi ve Fatih Sultan Mehmet köprüleri geçiş ücretlerinde, bu gece saat 24.00'den itibaren, 4 Ocak 2001 tarihli eski tarife uygulanacak. 
     Karayolları Genel Müdürlüğü'nden yapılan açıklamaya göre, otoyol ve köprü geçiş ücretlerinde 22 Haziran 2001 tarihinde yapılan fiyat ayarlaması, Ankara 4. İdare Mahkemesi'nin yürütmeyi durdurma kararı uyarınca yeniden düzenlendi. 
     Buna göre, otoyol ve köprü geçiş ücretleri bu gece saat 24.00'dan itibaren geçerli olmak üzere, 4 Ocak 2001 tarihindeki geçiş ücretleri tarifesine uygun hale getirildi. 
     Bayındırlık ve İskan Bakanlığı ile Karayolları Genel Müdürlüğü aleyhine, Boğaziçi ve Fatih Sultan Mehmet köprüleri geçiş ücretlerine yapılan yüzde 40 ve otoyol ücretlerine yapılan yüzde 200 oranındaki zammın ''fahiş olduğu'' gerekçesiyle Ankara 4. İdare Mahkemesi'ne açılan davada, mahkeme, oy birliğiyle yürütmeyi durdurma kararı vermişti. Bu karara Bayındırlık ve İskan Bakanlığı ile Karayolları Genel Müdürlüğü itiraz etmişti. Dosyayı inceleyen Ankara Bölge İdare Mahkemesi, yürütmenin durdurulmasına ilişkin karara yapılan itirazı yerinde görmeyerek reddetmişti. 
     Bu geceden itibaren geçerli olacak yeni köprü geçiş tarifesi TL olarak şöyle 
     

SINIF ARAÇ TİPİ KÖPRÜ GEÇİŞ ÜCRETİ 1. OTOMOBİL, MOTOSİKLET 1.500.000 2. KAMYONET, KÜÇÜK OTOBÜS 1.500.000 3. KAMYON, OTOBÜS, TREYLER 3.500.000 4. OTOBÜS, KAMYON, TREYLER 10.000.000 5. RÖMORKLU KAMYON, TREYLER 12.000.000      





</TEXT>
</DOC>
