<DOC>
<DOCNO> 55571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko09.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alternatifbank Bayındır’a talip 
</HEADLINE>
<TEXT>

     EKONOMİ SERVİSİ 

     Alternatifbank Yönetim Kurulu, Tasarruf Mevduatı Sigorta Fonu TMSF bünyesindeki Bayındırbank’ın satışına ilişkin olarak yasal süre içinde inceleme yapmak üzere banka yönetimini görevlendirdi. TMSF, 28 Kasım’da yayımladığı duyurusunda Bayındırbank’ın satışa çıkarıldığını, ilgilenen yatırımcıların 5 Aralık’a kadar başvuruda bulunabileceğini bildirmişti. 
     
     Yurtdışına tasfiye 
     Öte yandan Alternatifbank’ın, yurtdışı iştiraklerinden Global Capital Services Inc. unvanlı şirketin tasfiyesi için banka yönetimine yetki verdiği bildirildi. Açıklamada ayrıca, Maliye Bakanlığı ile imzalanan protokol doğrultusunda banka şubelerine vergi daireleri adına vergi tahsil etme yetkisinin verildiği kaydedildi. 
     Bu arada, Bayındırbank’ın Bayındır Menkul Değerler’deki yüzde 89.36’lık hissesi de satışa çıkarıldı. TMSF’nin açıklamasına göre ilgilenenlere şirketin tanıtım bilgileri 7 Aralık günü verilecek. Uygun teklif bulunursa satış sözleşmesi 26 Aralık’ta imzalanacak. Bayındır Menkul’ün sermayesi 3.1 trilyon lira düzeyinde bulunuyor. 
     



 EKONOMİ 























</TEXT>
</DOC>
