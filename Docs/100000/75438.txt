<DOC>
<DOCNO> 75438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/spor/spo04.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik viraj 
</HEADLINE>
<TEXT>

Trabzonspor, bugünkü Çaykur Rize karşılaşmasında puan kaybederse, küme düşme tehlikesini yakından hissedecek 
     Savaş vereceğiz’ 
     LİGDE düşme hattındaki Çaykur Rizespor’u ağırlayacak olan Bordo - Mavili takım, korkulu rüya görmemek amacıyla maçtan mutlak üç puanla ayrılmanın hesaplarını yapıyor. Yönetim galibiyet isterken, taraftarları da destek vermeye çağırdı. Asbaşkan Ömer Gürsoy, "İki komşu kentin arasında tatlı bir rekabet var. Ateşe düşmemek için büyük savaş vereceğiz" dedi. 
     
     Kazanmamız şart’ 
     KAPTAN Hami, "Hem bizim, hem de rakibimiz için ligin kader maçlarından biri" yorumunu yaparken, Teknik Direktör Briegel de "Kazanmamız şart" diye konuştu. Bu maçta puan kaybetmesi halinde Karadeniz ekibini küme düşme endişesi saracak, eğer çarşamba günü lider Galatasaray ile oynanacak erteleme mücadelesinde de kayıp verilirse, tehlike çanları çalmaya başlayacak. 
     
Evinde yenilmiyor      TRABZONSPOR, sahasında Rizespor’e boyun eğmedi. Avni Aker’deki 7 maçta Karadeniz ekibi 6 galibiyet alırken, Yeşil - Mavililer tek puan çıkardı. İki takım arasındaki toplam 15 maçta Trabzon’un 7 - 2 üstünlüğü bulunurken, 6 karşılaşma berabere sonuçlandı. Bu arada Markov, Erman, Bushi, Agustine, Jarro ve Zafer’in sakatlıkları teknik heyeti sıkıntıya düşürdü. 
     
     
     



 SPOR 






























</TEXT>
</DOC>
