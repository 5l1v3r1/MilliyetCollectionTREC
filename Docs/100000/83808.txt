<DOC>
<DOCNO> 83808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/ekonomi/eko04.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar 2002’ye k r ederek başladı 
</HEADLINE>
<TEXT>

Mevduat bankaları ocakta 408 milyon dolar k ra geçti, 110 milyar dolara yaklaşan aktifler ise 2000’deki seviyesinden h l çok uzakta 
     TARIK YILMAZ 

     Kriz yılı 2001’de daralan bankacılık sistemi 2002’ye iyi başlangıç yaptı. 2002’nin ilk ayında 400 milyon dolar k r eden mevduat bankalarının geçmiş dönemden gelen zararları ise sürüyor. 
     Merkez Bankası’nın açıkladığı "Mevduat Bankaları Bilançosu"na göre, 2002’nin ilk ayında rakamlarda toparlanma gözlendi. TL bazındaki verilerin her çeyreğin son günündeki kurdan dolara çevrilmesiyle yapılan hesaplamaya göre, dalgalı kura geçişten sonra 100 milyar dolara kadar düşen aktif toplamı ocak itibariyle 109.7 milyar dolara yükseldi. Ancak bu rakam 2000’deki 142 milyar doların halen çok altında bulunuyor. 
     
     Geçmiş dönem zararı sürüyor 
     K ra hasret mevduat bankaları, ocak ayını k rla kapatırken geçmiş yıl zararları ocakta da sürdü. Yılı 1.7 milyar dolar eksi 2.5 katrilyon lira dönem zararıyla tamamlayan mevduat bankaları bu yıl ocakta 408 milyon dolar 534 trilyon lira k r etti. Geçmiş dönem zararları ise yüzde 45 azalarak 1.2 milyar dolara 1.6 katrilyon düştü. 
     Dolardaki yükselişle birlikte eriyen özkaynaklar ise, doların düşmesi, sermayelerin artırılması ve zararların azalmasıyla birlikte 2001’in son çeyreğinde toparlanmaya başladı. Kriz nedeniyle Mart 2001’de 3.4 milyar dolara kadar düşen ve 2001’i 10.1 milyar dolarla tamamlayan özkaynaklar ocakta 11.3 milyar dolara yükseldi. 
     



 EKONOMİ 
















</TEXT>
</DOC>
