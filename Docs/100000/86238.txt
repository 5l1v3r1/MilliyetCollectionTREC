<DOC>
<DOCNO> 86238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur01.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Eudovision şarkı yarışmasında 16. oldu... 
</HEADLINE>
<TEXT>

     47. Eurovision Şarkı Yarışması'nda Letonya birinci oldu. Türkiye, 29 puanla 16. sırada yer aldı. 
     Estonya'nın Başkenti Tallin'de yapılan ve 24 ülkenin katıldığı 47. Eurovision Şarkı Yarışması'nın finallerinde Letonya, Marie Naumova'nın seslendirdiği ''I Wanna'' İstiyorum adlı şarkıyla 176 puan alarak birinciliği kazandı. 
     Yarışmada, Malta Ira Losco'nun seslendirdiği ''Seventh Wonder'' Yedinci Harika adlı şarkıyla 164 puanla ikinciliği alırken, Estonya adına yarışan Sahlene, Runaway Kaçış ile İngiltere adına yarışan Jessica Garlick, ''Come Back'' Geri Dön adlı şarkıyla 111 puan alarak üçüncülüğü paylaştılar. 
     Türkiye, Buket Bengisu ve Grup Safir'in birlikte seslendirdiği ''Leylaklar Soldu Kalbinde'' isimli şarkıyla temsil edildiği 47. Eurovision Şarkı Yarışması'nda 29 puanla 16. sırada yer aldı. Türkiye'ye İspanya 4, Hırvatistan 3, Makedonya 8, Fransa ve Litvanya ise 7'şer puan verdi. 
     Türkiye jurisi, 12 puanı Avusturya'ya verdi. 
     





</TEXT>
</DOC>
