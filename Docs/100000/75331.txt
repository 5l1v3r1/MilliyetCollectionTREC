<DOC>
<DOCNO> 75331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo03.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst "Mondragon ile henüz transfer için görüşmedik" 
</HEADLINE>
<TEXT>

     Galatasaray Kulübü 2. Başkanı ve Basın Sözcüsü Ali Dürüst, Mondragon ve menejeri Jean Lui ile herhangi bir transfer görüşmesi yapmadıklarını açıkladı. 
     Şampiyonluk yolunda önlerinde 7 maçlık zorlu bir maratonun bulunduğunu kaydeden Dürüst, bu dönemde herhangi bir futbolcu ile transfer görüşmesi yapmalarının söz konusu olmadığını ifade etti. 
     Mondragon'un sözleşmesindeki transferinin nasıl gerçekleşeceği konusunun açık olduğunu ve şartların yerine getirilmesi halinde, bu futbolcunun transfer edileceğini belirten Dürüst, Kolombiyalı futbolcuya, diğer oyuncularla aynı oranda borçlu olduklarını söyledi. 
     
     YILDIZ KONUSU 
     Dürüst, Futbol Federasyonu'nun Beşiktaş'a ikinci yıldızı takma iznini vermesinden sonra, Galatasaray olarak bu konuda kendilerinin de UEFA'da girişimde bulunacaklarını ifade etti. 
     Şampiyonluklarının UEFA tarafından tescil edilmesini isteyeceklerini kaydeden Dürüst, ''Bu konuda, UEFA'dan gelecek karar doğrultusunda, Yönetim Kurulu olarak ne yapacağımız konusunda karar vereceğiz'' dedi. 
     Dürüst, bu akşam yapılan toplantıda, Teknik Direktör Mircea Lucescu ve futbolculara olan desteklerini ilettiklerini de sözlerine ekledi. 
     






</TEXT>
</DOC>
