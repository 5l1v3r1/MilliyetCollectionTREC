<DOC>
<DOCNO> 95479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yazar/akyol.html </URL>
<DATE> 2002/07/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni oluşum solda mı 
</HEADLINE>
<TEXT>

     İSMAİL Cem istifa konuşmasında "sosyal demokrat" kavramını sık sık vurguladı. Yeni oluşum’ içinde, kurulacak partinin "solda" mı, yoksa "merkezde" mi olması gerektiği konusunda bir tartışma var. 
     Geçen gün kendi aralarında konuşurken, Derviş’in çok yakın arkadaşı olan ve partinin kurucuları arasında yer alması beklenen bir ekonomist şunu söyledi 
     - Merkez solda ama Mehmet Keçeciler’in de katılabileceği bir parti 
     Derviş’in buna hiç itirazı olmadı. 
     Derviş özellikle ANAP’lılarla temaslarından ve Turgut Özal’dan biliyor ki, uzlaşmaz görüş ayrılıkları yok. 
     Hatta Derviş de Hüsnü Doğan, Mehmet Ali Bayar gibi merkez sağdaki bazı isimlerin yeni partiye davet edilmesini düşünüyor. 
     Derviş, arkadaşlarının da uyarısıyla, bir süredir "sol, sosyal demokrat" gibi kavramlar yerine, daha "merkezöde duran "sosyal liberal sentez" terimini kullanıyor. 
     Derviş’in yakın dostu ve eski siyaset arkadaşı işadamı Cem Boyner’in yeni oluşum için "Özal hareketi gibi, herkese seslenmesini" istemesi de iş alemindeki bir beklentinin ifadesidir. 
     
     YENİ oluşum içinde Hüsamettin Özkan, İstemihan Talay, Celal Doğan gibi isimler sol’la sınırlanmayan, "merkezöde yer alarak sola da, sağa da seslenen bir parti düşünüyorlar. 
     Bu görüşleri bilen İsmail Cem’in "sosyal demokrat" terimini ısrarla vurgulaması, harekette bir çatışma olduğu anlamına gelmiyor. Ama bir doz’ farkı olduğu belli. 
     Cem konuşmasında klasik sol’ laflar etmedi. "Sosyal demokrasi" kavramını en kapsayıcı anlamda kullandı. Merkez sağdaki seçmenin benimsediği değerlere de seslendi. 
     Cem 1985 yılında "Sosyal Demokrasi Nedir, Ne Değildir " adıyla kitap yazmıştır. Sağda olsun, solda olsun, entelektüeller için felsefi kavramlar ve terimler önemlidir. Cem bu titizlikle, imzasını attığı bir siyasi felsefeyi, "sosyal demokrasi"yi vurguluyor. 
     Geçen 15 yılın tecrübesiyle, Batı solu gibi, "merkez"e daha açılmış bir "sosyal demokrasi"yi vurguluyor. 
     
     YENİ oluşum büyük bir ilgi kaynağı... Medya yeni oluşum haberleriyle dolup taşıyor. Hepimiz onu yazıyoruz. 
     Bu ilanihaye devam eder mi Bunu kendilerinin iyi düşünmesi lazım. 
     Derviş’in bir tecrübe olarak yaşadığı 1990’lardaki Yeni Demokrasi Hareketi, medyada gördüğü ilgi kadar oy alamamıştı. Onun için bugünkü haber fırtınası çok yüksek oy garantisi anlamına gelmez. 
     Süratle seçime gidilmesi yeni oluşumun örgütlenmesini zorlaştırabilir .. Seçimlerin nisana kayması halinde ise yeni’ olmanın yarattığı bugünkü ilginin rutinleşmesi ihtimali de var. 
     Ama şu bir gerçek Yeni oluşum, Cem, Özkan, Derviş üçlüsü ve sahip olduğu milletvekili potansiyeliyle yeni bir umut yaratmıştır. 
     İyi götürürlerse, soldan ve merkezden de iyi oy alabilir. 
     Dileyelim ki, sağı da toparlanmaya zorlasın ve Türkiye merkez sol ve merkez sağ olarak toparlanıp "yöneten demokrasi"ye kavuşsun. 
     
     







Yeni oluşum solda mı 


"Bu da geçer yahu"... 


Mühendisler ve... 


Derviş’in konumu 


Clinton’ın dünya görüşü 


Siyasal istikrar için Cem, Derviş, Özkan... 


Sürpriz umut 


Batan geminin salları 


Fen - edebiyat mezunlarına müjde 


Kriz bir fırsat da olabilir... 


Örneklere bakın tercihinizi yapın 


Avrupa yolu, Beşiktaş çarşısından geçer... 


Çağdaş Anadolu Partisi 


Özkan’ın özverisi 


Karısının kolunu kırana cezanın nesi tuhaf 


ABD’de bilanço oyunu’na 10 yıl hapis 


</TEXT>
</DOC>
