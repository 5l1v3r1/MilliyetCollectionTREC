<DOC>
<DOCNO> 52995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/spo04.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’e destek 
</HEADLINE>
<TEXT>

Trabzonspor Asbaşkanı Ahmet Kul, Alman hocanın sihirbaz olmadığını, zamanla başarılı sonuçların geleceğini söyledi 
     BORDO - Mavili takımda, Çaykur Rizespor karşısında alınan 1-1’lik skor üzüntü yarattı. Asbaşkan Ahmet Kul, Teknik Direktör Briegel’in arkasında olduklarını söyledi, "Briegel sihirbaz değil. Biraz zamana ihtiyacı var. Biz ona güveniyoruz, takımı iyi tanımasının ardından başarılı sonuçlar gelecektir" diye konuştu. 
     AĞIR zeminin futbollarını etkilediğini de söyleyen Ahmet Kul, "Yine de ikinci yarıdaki oyunumuzla galip gelebilirdik "dedi. Bursasporlu Murat Sözkesen’in transferi konusunda çalışmalarını sürdürdüklerini de ifade eden Kul, "İmkanlarımızı seferber ederek, bu futbolcunun bonservisini almaya çalışacağız" açıklamasını yaptı. 
     
Salazar idmanda      ANKARAGÜCÜ maçından önce tesisleri terkettiği için yönetim tarafından kadro dışı bırakılan Perulu Salazar dün çalışmalarına yeniden başladı. Salazar, teknik direktör Briegel gözetiminde çalıştıktan sonra, "Trabzonspor’da yaşadığım sorunların sona ermesi nedeniyle mutluyum" dedi. 
     



 SPOR 



























</TEXT>
</DOC>
