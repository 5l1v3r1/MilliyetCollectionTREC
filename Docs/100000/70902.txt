<DOC>
<DOCNO> 70902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun24.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da polisler hükümet politikalarını protesto için yürüdü 
</HEADLINE>
<TEXT>

     Belçika Federal Polis görevlileri ile belediye polislerinin, başkent Brüksel'de hükümetin politikasını protesto amacıyla düzenledikleri yürüyüşe 6 bin kişi katıldı. 
     Kamu görevlileri sendikalarından muhafazakar CCSP ve liberal SLFP'nin çağrısı üzerine yapılan yürüyüşe, sosyalist sendika destek vermedi. 
     Belçika hükümeti, geçen sene başlattığı reform çerçevesinde jandarma ve polisi tek çatı altında topladı. Söz konusu reform çalışmaları devam ederken, ''polis ve jandarma arasında ayırımcılık yapıldığı'', ''çalışma olanaklarının kısıtlandığı'', ''yeni sistemin işlemediği'' gibi şikayetler artarak devam ediyor. 
     Sendikalar, ücretlerin düşüklüğünden ve personel yetersizliğinden de yakınıyorlar. 
     Yürüyüş ve protesto gösterileri olaysız son buldu. 
     






</TEXT>
</DOC>
