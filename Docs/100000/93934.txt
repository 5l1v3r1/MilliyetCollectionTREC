<DOC>
<DOCNO> 93934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo03.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Şükrü Saracoğlu Stadı'nın fiyatı belirleniyor 
</HEADLINE>
<TEXT>

     Fenerbahçe Kulübü'nün 49 yıllığına kiraladığı Şükrü Saraçoğlu Stadı'nın şatış fiyatı bu ay içinde belirlenecek. 
     Kıymet Takdir Komisyonu'nun, uzun süredir yürüttüğü çalışmalarla ilgili raporunun bu ay sonunda tamamlanacağı bildirildi. 
     Konuyla ilgili olarak bir değerlendirme yapan Gençlik ve Spor Genel Müdürü Kemal Mutlu, ''Spor politikasının kulüplere dönük olarak çözümlenmesinden yanayım'' dedi. 
     Stadın arazisinin yarısının Fenerbahçe Kulübü'ne ait olduğunu belirten Mutlu, ''Gerçekten güzel bir stat haline getirdiler. Bizim, kulüp yönetimiyle imzaladığımız sözleşmede, bu işlerin yapılması zaten vardı'' diye konuştu. 
     Genel müdür Mutlu, Kıymet Takdir Komisyonu'nun halen çalışmalarını sürdürdüğünü ve bu ay içinde satış fiyatının belirleneceğini vurgulayarak, şöyle konuştu 
     ''Ben, stadın Fenerbahçe Kulübü'nün mülkiyetinde olmasını isterim. Komisyon, statla ilgili çalışmalarını sürdürüyor ve bu ay içinde raporlarını verecekler. Komisyon fiyat şu der, biz de kulübe anlaşalım deriz. Gençlik ve Spor Genel Müdürlüğü'nün mallarını kimseye bağışlama hakkı yoktur. Kulüp eğer istiyorsa, stadı satın almak zorunda. Kulüp yönetimi, teşkilata her ay 400 bin dolar kira ödüyor. Madem sen bu stadı bana yaptığım hizmetler karşılığında ver diyorsun, hem de bana kira ödüyorsun. Mal senin ise neden kira ödüyorsun.'' 
     





</TEXT>
</DOC>
