<DOC>
<DOCNO> 71073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yazar/cemal.html </URL>
<DATE> 2002/03/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Doğu'ya değil Batı'ya gittik 
</HEADLINE>
<TEXT>

     Siz bu satırlar okurken ben Pakistan ve Afganistan yollarında olacağım. Önümüzdeki bir hafta on gün elimde olmayan nedenlerle, yani haberleşme zorlukları yüzünden ara sıra köşem boş kalabilir. 
     Bu yazıyı bir gün önce yedek olarak yazıyorum. Geziye hazırlanırken 11 Eylül, Pakistan, Afganistan, İslam ve modernizm konularında bir dolu okudum. 
     Bir nokta yine belirgindi 
     Türk modeli... 
     İslam ve modernleşme, İslam ve demokrasi bağlamında sürekli olarak atıfta bulunulan örnek, bir İslam ülkesi olarak çağdaşlaşma yolunda Türkiye'nin özellikle Atatürk reformları ile yaptığı sıçramaydı. 
     Tabii Türkiye'nin diğer İslam ülkeleriyle farklılığına, bu topraklarda modernleşme çabalarının 150 - 200 yıllık bir geçmişe sahip olduğuna, bu nedenle Türkiye'nin ille de bire bir model olamayacağına da değiniliyordu. 
     Ama bununla birlikte, eğer İslam coğrafyasında ekonomik, toplumsal ve siyasal ilerleme gerçekten isteniyorsa, 'Türk modeli'nin özü itibariyle göz önünde bulundurulması gerektiğine işaret ediliyordu. 
     Örneğin, The Economist dergisinin Pakistan'la ilgili başyazısında şu satırlar var 
     "Geleceğin Pakistan Cumhurbaşkanı General Pervez Müşerref çocukluğunda yedi yıl Ankara'da yaşadı. Türkiye'de Atatürk'ün laik demokratik rejimin koruyucusu olarak ordu anlayışı kendisi için mutlaka ilgi çekici olmalıdır. Pakistan açısından bir İslam ülkesi olarak Türkiye hiç kuşkusuz İran ve Afganistan'a göre çok daha çekici bir model oluşturuyor." The Economist, 19 Ocak 02 
     Washington Post'un yorum sayfasında Jim Hoagland'ın Pakistan'dan gönderdiği yazıda şu satırlar yer alıyor 
     "General Pervez Müşerref'in hayranları, onu Türkiye'yi çöküş ve umutsuzluktan kurtarıp modernleşme yoluna sokan Atatürk'e benzetiyorlar." W. Post, 24 Ocak 02 
     Bir örnek de Bernard Lewis'ten 
     "Bugün İslam coğrafyasında neyin yanlış gittiği sorusunun başlıca iki yanıtı var. Biri yanıtını, bütün kötülüklerin kaynağı olarak, geçmişte İslam dininin kutsal mirasının reddedilmiş olmasında buluyor. Onun için de maziye, kendince o güzel günlere dönüşü savunuyor. 
     Bu yol, İran devriminin tuttuğu yoldur. Müslüman ülkelerdeki sözüm ona köktendinci akımlarla rejimlerin tuttuğu yoldur. 
     İkinci yola gelince 
     Bu yol, ifadesini en iyi Kemal Atatürk tarafından kurulmuş olan Türk Cumhuriyeti'nde bulan laik demokrasi yoludur." What Went Wrong Bernard Lewis, sayfa 158, Oxford University Press, 2002 
     Doğru olan ikinci yoldur 
     Bu yolda Türkiye'nin yalpalamaları var. Engelleri var. Ama bu doğru yolda Türkiye bugüne kadar sağlamadı. Bazen hızlanarak, bazen yavaşlayarak gitmeye devam etti. 
     Peki, eksiğimizle gediğimizle doğru yolda oluşumuzu neye borçluyuz Bu açıdan Bernard Lewis'in kitabını okurken bir noktayı bir kez daha gördüm. 
     Neyi nerede yanlış yaptık 
     Doğrusu nedir 
     Bu soruları Osmanlı'dan itibaren kendimize sormaya başladık. Hatayı daha çok başkalarında değil, kendimizde aramaya başladık. 
     Bir başka deyişle 
     Kendi kendimizi sorgulamayı ve eleştirel düşünmeyi kıyısından köşesinden de olsa öğrendik. 
     Tabii ki eksiklerimiz var ama... 
     Doğu'ya değil Batı'ya gittik 
     Doğrusunu yaptık. 
     Kimse merak etmesin. Türkiye'yi doğru yoldan çevirmeye artık kimselerin gücü yetmez. 
     
     







Bilim ve resmi ideoloji 


Yassah babo... 


MHP'nin itirazı 


Bilgi toplumunu kavrayamadık 


Doğu'ya değil Batı'ya gittik 


Cem, Denizli ve Güneş... 


Sorunlar yumağı 


Enflasyonun düşmesi mi, resesyon mu 


Yasadışı kahraman ve rantı 


Savaş bitmedi 


Gerçekçi ol, imkansızı iste 


Futbol taraftarları oyunu nasıl kaybediyor 


Hayır, bu film yasaklanmamalı... 


Enflasyon düşüyor mu dediniz 


Bahar Tamamdır 


Taksit kart 


</TEXT>
</DOC>
