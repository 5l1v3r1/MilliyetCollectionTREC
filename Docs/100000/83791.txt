<DOC>
<DOCNO> 83791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur20.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof.Beyaz, kendisini bıçaklayan öğrenciyi affetti... 
</HEADLINE>
<TEXT>

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, geçen yıl kendisini bıçakla yaralayan öğrenci Halil Cihan'ı affettiğini bildirdi. 
     Prof. Dr. Beyaz, avukatı aracılığıyla Üsküdar 1. Ağır Ceza Mahkemesi'ne dilekçe gönderdiğini belirtti. İlahiyat Fakültesi 1. sınıf öğrencisi Halil Cihan'ın 16 ay süren araştırma ve duruşmalar sonucunda arkasında herhangi bir örgüt bulunmadığının anlaşıldığını ve ayrıca sanığın duruşmalarda böyle bir saldırıdan dolayı son derece pişman olduğunu açıkladığını hatırlatan Prof. Dr. Beyaz, şöyle dedi 
     ''Bu gencin cezaevinde düzeldiği ve ıslah olduğu açıktır. Bu nedenlerle Halil Cihan'ı, topluma kazandırmak ve geleceğini kurtarmak maksadıyla affediyorum. İlgili yüksek mahkemeden, takdir hakkını sanığın lehine kullanarak, Halil Cihan'a en az cezayı vermesi ve serbest bırakması için talepte bulunuyorum.'' Prof. Dr. Beyaz, ''kanunen mümkün olması halinde Halil Cihan'ı tekrar fakülteye kaydederek, öğrenimine devam etmesi için yardımda bulunmak istediğini'' de bildirdi. 
     





</TEXT>
</DOC>
