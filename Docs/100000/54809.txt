<DOC>
<DOCNO> 54809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/ekonomi/eko17.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdal’dan Turkcell ve Telsim’e uyarı 
</HEADLINE>
<TEXT>

     ANKARA ANKA 

     Telekomünikasyon Kurumu Başkanı Fatih Mehmet Yurdal, kurumun ulusal dolaşımla ilgili kararı hakkında ihtiyati tedbir kararı aldıran ve uluslararası tahkime başvuran cep telefonu operatörleri Turkcell ve Telsim’i uyardı. Yurdal, Turkcell ve Telsim’in mutlaka yasaya uymak zorunda olduklarını söyledi. Yurdal, Telekomünikasyon Kurumu’nun, Turkcell ve Telsim’in İş - TİM’le imzalamaları gereken ulusal dolaşım anlaşmasının koşullarını belirleyen kararı hakkında, Ankara 4’üncü Ticaret Mahkemesi tarafından alınan ihtiyati tedbir kararının iptali istemiyle yetkili mahkemelere başvurduklarını belirtti. "Elimizden geleni ardımıza koymayacağız" diyen Yurdal, gerektiği takdirde Turkcell ve Telsim aleyhine rekabeti engelledikleri gerekçesiyle Rekabet Kurumu’na şikayette bulunacaklarını vurguladı. 
     



 EKONOMİ 













</TEXT>
</DOC>
