<DOC>
<DOCNO> 64767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sondun10.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pantolonunu indirip poposunu polise gönderen sekretere ceza 
</HEADLINE>
<TEXT>

     Almanya'nın başkenti Berlin'de, içkili araba kullanarak kaza yapan ve çıplak poposunu polise gösteren 27 yaşındaki Michaela K. adlı sekreter, Tiergarten Sulh Mahkemesi tarafından 2700 euro para cezasına çarptırıldı. 
     Berlin polisi, Michaela K.'nın içkili olarak kaza yaptığını, olay yerine gelen polislere hakaret ettiğini ve kendilerini tekmelediğini belirtti. 
     Karakolda ifadesi alınan Michaela K.'nın, karakoldan ayrılmak istemediği için zorla bina dışına çıkartıldığını kaydeden polis, içkili sekreterin buna öfkelenerek sokak ortasında pantolonunu indirerek polise poposunu gösterdiğini bildirdi. 
     Polis, öfkeli sekreterin, yoldan geçerken kendisine bakan 65 yaşındaki bir emekli Alman'a da vurduğunu, bunun kaza olduğunu söylediğini belirtti. 
     Michaela K.'nın bu olaydan sonra çıkartıldığı Tiergarten Sulh Mahkemesi yargıcının uyarısı da, ''Bir dahaki sefere hapse girersin'' şeklinde oldu. 
     






</TEXT>
</DOC>
