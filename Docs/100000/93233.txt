<DOC>
<DOCNO> 93233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/spor/spo02.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'e çifte şok 
</HEADLINE>
<TEXT>

Fenerbahçe’nin renklerine katmak için üç aydır uğraştığı Almeyda, Inter’e transfer oldu. İkinci darbe de Silva için devreye giren Valencia’dan geldi 
     Gresko ile takas 
     ORTEGA’YI renklerine katarak sezonun en flaş transferini yapan Fenerbahçe’nin, Almeyda rüyası dün sona erdi. Bilançolarını tutturmak için dün masaya oturan Parma ve İnter kulüpleri, Almeyda ile Gresko’yu takas ettiler. Arjantinli futbolcunun İnter’den yılda 3,5 milyon Euro alacağı belirtildi. Almeyda ile dün gece geç saatlere kadar temasta olan yönetim, yıldız oyuncuyu ikna edemedi. 
     
     Silva da zor 
     BAŞKAN Aziz Yıldırım’ın Almeyda’ya alternatif olarak gördüğü Brezilyalı Gilberto Silva’nın da transferi zora girdi. Dünya Kupası’nda başarılı bir grafik çizen Sambacı için Valencia devreye girerken İspanyol Kulübü’nün Silva’nın menajerleriyle görüşüp prensipte anlaştığı belirtildi. Bu gelişmelerle Fenerbahçe’nin transfer politası ağır bir darbe aldı. 
     
Kampta işler kızıştı      Millilerin katılmamasına rağmen 28 futbolcunun Lorant’ın gözüne girmek için giriştiği kıyasıya mücadele, kampın havasını da değiştirdi. Lorant’ın yaptığı tam saha pres çalışmasında oyuncuların çok hırslı olmalarının yanında sert oynamaya başlamaları dikkati çekti. Zaman zaman kavga aşamasına gelen mücadeleleri Lorant keyifle seyretti. Rapajc’in bile bu havada çalışması da teknik heyeti memnun etti. 
     
Lorant keyifli      YUSUF KOBAL 

     FENERBAHÇE Teknik Direktörü Werner Lorant geçen sezon sorunlar yaşadıkları forvet bölgesine yapılan transferlerle önemli ölçüde rahatladıklarını söyledi. Almeyda’nın İnter’e gitmesinin hedeflerinin büyüklüğünü gösterdiğini, Silva’ya da bir çok kulübün talip olduğunu ve görüşmelerin sürdüğünü belirten Alman hoca, "Benim için Fenerbahçe’nin ofansif bölgede güçlenmesi önemliydi. Bunu başardık. Zaten defansımız yüzde 90 oranında iyiydi" dedi. 
     LORANT, asıl hedeflerinin Şampiyonlar Ligi’ne girmek ve tur geçmek olduğuna değinerek şöyle konuştu "Lige bomba gibi girmek istiyoruz. Oktay’dan çok şeyler bekliyorum. Fenerbahçe’nin bu sezonki hedefinin büyük olması, benim için stres ya da baskı unsuru değil. Bu başarılara imza atmak önemli. İlk lig maçını da 3 puanla kapatmalıyız. Futbolcularımız milli takımda iyi oynadılar. Rüştü, Kahn’ın yediği ilk golü çok rahat kurtarırdı." 
     
Rapajc’e dikkat      FENERBAHÇE’YE transfer olduğu günden beri antrenmanları aksatmasıyla ünlü olan Milan Rapajc’in, bu kampta da huylarından vazgeçmemesi dikkat çekti. Lorant, Hırvat futbolcunun devamsızlığından memnun olmadığını tekrarlarken, "Benim kendisiyle bir sorunum yok. Ancak önemli olan oyuncunun idman yapmasıdır. Rapajc mükemmel bir futbolcu. Benim görevim de onu hazırlamak. Oyuncularım kendi kalitelerini göstermeliler" dedi. 
     



 SPOR 





























</TEXT>
</DOC>
