<DOC>
<DOCNO> 52709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/guncel/agun.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan özgür çocuk’ oldu... 
</HEADLINE>
<TEXT>

Hazır Kart’ın özgür kızı’ Nil ile kamera karşısına geçmesi beklenen Tarkan,Turkcell takvimiyle ilk provayı yaptı 
     Naci iŞler Nevşehir DHA 

     Tarkan'ın günlerdir konuşulan Turkcell reklamında rol almasıyla ilgili ilk ipucu Kapadokya'daki çekimlerden geldi. Hazır Kart takvimi için Kapadokya'ya gelen Tarkan objektiflerin karşısına kovboy şapkası, ayağında kot pantolonuyla geçerek hayranlarını şaşırttı. Sinan Çetin’in yönettiği çekimlerde güvenlik görevlileri sette kuş uçurtmadı. 
     
     Pazarlık h l devam ediyor 
     Ekip, çekim hakkında bilgi vermedi korumalar ise çekim için poz veren Tarkan'ı görüntüleyen basın mensuplarının filmlerini zorla ellerinden aldı. Bu arada bugün İstanbul'a dönecek olan Tarkan, reklam için Turkcell'le henüz anlaşamadı. Tarkan, çekim için 2 milyon dolar istiyor, Turkcell ise 1 milyon dolar vermekte diretiyor. 
     
     Nil de setteydi 
     Anlaşma sağlanırsa Hazır Kart’ın son reklamında sevgilisini kaybeden Özgür Kız’ ın yeni partneri Tarkan olacak. Bu arada çekimlerde görev almadığı iddia edilen Nil Karaibrahimgil'in Hazır Kart reklamındakine benzeyen bir kıyafetle sette Tarkan'ın yanında yer alması dikkatlerden kaçmadı. 
     
Çekime Bilge’yi de götürdü      YAŞAR ÇAKMAK, GÜNSELİ ÖNAL 

     Pop star Tarkan'la Hazır Kart'ın çekimlerine barıştığı sevgilisi Bilge Öztürk'ü de götürdü. Tarkan'la aralarındaki buzların sevgilisinin Porcshe'yi duvara çarptığı gece eridiğini söyleyen Bilge Öztürk "Sorunları aştık. Çok mutluyuz" diye konuştu. 
     
     Hüp’ü yayınlayana ceza geliyor... 
     Tarkan'ın 'Hüp' adındaki parçasına çektiği klipte yer alan öpüşme sahnesi nedeniyle RTÜK rapor hazırlığına başladı. Klibi yayınlayan televizyonlara ceza gelmesi de gündemde. 8 - 14 Kasım tarihleri arasında RTÜK’e kliple ilgili olarak 104 şikayet geldi .Şikayetler üzerine uzmanlardan klip için rapor hazırlamaları istendi. 10 - 15 gün içinde bitmesi beklenen rapor Kurul'da değerlendirildikten sonra karar verilecek. 
     
     



 GÜNCEL 





















</TEXT>
</DOC>
