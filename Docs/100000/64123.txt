<DOC>
<DOCNO> 64123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/tamer.html </URL>
<DATE> 2002/01/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ben de Alman Liseliyim 
</HEADLINE>
<TEXT>

     Kızım ilk gençlik yıllarının deli fişekliğini çoktan üzerinden attığı için mi, yoksa kafam hayretler içinde kaldığım Dubai ile çok meşgul olduğundan mı bilemiyorum... Ama şu bir gerçek ki Lara’nın intiharına çok üzüldüğüm halde ayrıntılar üzerinde kafa yormadım. Fatih Altaylı’nın televizyon programını da seyretmedim. 
     Yine de bugün bilgisayarımın başına geçtiğimde, Alman Lisesi hakkında bir yazı yazmaktan kendimi alıkoyamadım. Çünkü ben, bugün sahip olduğu vasıfların çoğunu, Alman Lisesi’nde gördüğü eğitime borçlu olduğunu düşünen, okulunu çok çok seven bir Alman Lisesi mezunuyum. Elimde mimarlık diplomasıyla 2 - 3 yıl mimarlık yaptıktan sonra hiç bilmediğim bambaşka bir mesleğe gazeteciliğe 28 yaşında adım atabilmem bile, Alman Lisesi’nde bana Almanca kadar iyi öğretilen İngilizce sayesindedir ve bizim okulumuz sanırım bugün h l , ikinci dili de esas dil Almanca kadar iyi öğreten belki de yegane yabancı okuldur. Evet çok disiplinlidir, ama disiplinden dolayı intihar etmiş Alman Liseli olduğunu hatırlamıyorum. 
     Sevgili Alman Lisesi öğrencileri, 
     Çok zor günler geçirdiğinizi biliyorum. Lütfen kendinize, ailenize ve okulunuza olan güveninizi yitirmeyin. Sürüdeki koyun olmayı hep reddetmiş bir Alman Liseli büyüğünüz olarak ben, sizin yerinizde olsaydım ne yapardım diye düşündüm Herhalde olayların üzerine - üzerine giderdim Ailelerinizle, okul yönetiminizle ve değerli öğretmenlerinizle elele verip 135 yıllık köklü geçmişi olan okulumuza sahip çıkın. 
     Alman Lisesi yönetiminin bu olaylarda hiç ihmali yok mudur Muhtemelen bir miktar vardır. İntihar eden 4 gençten 3’ünün Alman Liseli olması tesadüf müdür Olmayabilir, çünkü uzmanlara göre intihar bulaşıcıdır. Ama aslında hepiniz, intiharın çok karmaşık bir olay olduğunu, dolayısıyla da aile, öğrenim kurumu ya da arkadaş gibi tek bir nedene bağlanamayacağını eminim biliyorsunuzdur. 
     Buna karşılık birkaç yıl önce okulunuzdaki garip tekil olaylar karşısında, okul yönetiminin bazı önlemleri almakta neden geciktiğini anlamakta zorlanmış olabilirsiniz. Çünkü size Alman Lisesi’nde kural çiğneyenlere karşı müsamahalı davranmak, torpille iş kotarmak, öğretmenlere yağcılık yaparak fazla not koparmak hiç öğretilmedi. Bu yüzden de Ankara’nın yüksek tepelerinden ve Milli Eğitim’den gelen baskılarla okul yönetiminin elinin kolunun bağlandığını ve aykırı gençlerin bu nedenle zamanında okuldan uzaklaştırılamadığını es geçmiş olabilirsiniz. 
     
Nazmiye Demirel, Michael Jackson’a benziyor mu      Finansal Forum’un 6. yaş günü için önceki akşam Conrad Oteli’nde biraraya gelmiştik. Finansal Forum’un köşe yazarlarından Boğaziçi Üniversitesi öğretim üyesi Prof. Yılmaz Esmer, her zamanki kabı kabına sığmaz, espri yüklü haliyle yanıma yaklaştı ve "Nazmiye Demirel gençliğinde ne kadar da Michael Jackson’a benziyormuş" dedi. 
     Nazmiye Demirel ve Michael Jackson Bu iki ismi yan yana koyup birbirine benzetmeyi aklınızdan geçirebilir misiniz Allah aşkına. Yılmaz Bey herhalde şaka ediyor olmalı diye düşündüm. 
     Ama Esmer dediğinde ısrarlı. Bana inanmıyorsan, Ercan Kumcu - Şevket Pamuk ikilisinin Doğan Kitap’tan çıkan "Türk ekonomisinin 50 yılı, Artık Herkes Milyoner" başlıklı kitabının 1975 yılına ait sayfalarına bir göz atıver," dedi. 
     Ertesi gün kitabı buldurup ilgili sayfayı önüme koydum ve Milliyet’in ikinci katında küçük bir soruşturma yaptım. Bizim küçük ekipten Ebru’ya göre benzerlik çok, İlkay’a göre yok. Milliyet Cumartesi - Pazar ekibinden Mefaret Aktaş da benzetti, Tuba Akyol önce kararsız kalıp sonra benzerliği onayladı, İlke Gürsoy "hayır" dedi. Bu arada Nazmiye Demirel’i ilk bakışta Zeki Müren’e benzetenler de olmadı değil. 
     Ben fotoğrafları yan yana koyup kararı size bırakıyorum. 
     Bu arada her gün ilgiyle takip ettiğim Finansal Forum gazetesinin Genel Yayın Yönetmeni Gökhan Çırnaz’a ve Simge Yayın Grubu Başkanı Mehmet Y. Yılmaz’a ellerinize sağlık ve nice mutlu yıllara diyorum. 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
