<DOC>
<DOCNO> 59254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/pulur.html </URL>
<DATE> 2001/12/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Alemdaroğlu'na angaje olanlar 
</HEADLINE>
<TEXT>

     PROF. Dr. Ülkü Azrak, Sabah gazetesi başyazarı Güngör Mengi'ye gönderdiği mektubun bir örneğini dört gün sonra bize de yolladı... 
     Ne demek istiyor Sayın Azrak 
     Bize göre "Sana da aynı görüşlerimi iletiyorum " demek istiyor. 
     O halde Ülkü Azrak'ın mektubunu okuyalım ve gerekli cevapları verelim. 
     
     ÖNCE çok yakışıksız bir cümle 
     "Alemdaroğlu'na böylesine angaje olmuş bir kısım köşe yazarları kervanına hangi nedenlerle katılmış olduğunuzun üzerinde durmayacağım." 
     Durunuz sayın bilim adamı, durunuz... 
     İfadenizden, bu konuda bazı şeyler bildiğiniz anlaşılıyor, o halde lütfen bildiklerinizi açıklayınız, eteğinizdeki taşları dökünüz. 
     Aksi halde bu imanız "kavli mücerred"de kalır, "kavliyyat" olur. X 
     Bizim Alemdaroğlu ile ilişkilerimizi lütfen söyleyin... 
     Hasta, doktor ilişkisi bile diyemezsiniz. 
     
     SAYIN Azrak, rektörlük seçiminin "siyasi iktidar kavgası" haline getirilmesinin sebebini biliyormuş 
     "Bunun tek açıklaması, bu makamın çıkar kapısı haline getirilmiş olmasıdır." 
     O halde, bu kapıdan hangi menfaatperestler geçmiş, onu da açıklayın. 
     
     SAYIN Azrak, İstanbul Üniversitesi rektörlüğüne yıllardır sadece tıp fakülteleri öğretim üyelerinin seçilmesini eleştiriyor. 
     Biz de aynı görüşteyiz. 
     Çünkü, tıp fakültelerindeki çoğunluk, seçimlerde büyük etken... 
     25 yıldır, rektörlüğe hep tıp doktorları seçiliyor, hukuktan, iktisattan, edebiyattan, fenden bir aday çıkamaz mı 
     Tıp çoğunluğu karşısında kimin cesareti var ki 
     
     BİR intihal sorunu var... 
     Editörleri arasında Alemdaroğlu'nun da bulunduğu bir kitabın "intihal" yani "aşırma" olduğu ileri sürülüyor. 
     Bu iddia mutlaka karara bağlanmalıdır. 
     Bunu kim mi yapacak 
     TÜBİTAK, TÜBA, Üniversiteler Arası Kurul yok mu 
     
     GELELİM seçimde 13 oy alan Dinçer Uçak'ın, YÖK listesinin başına oturtulup, bin iki yüzden fazla oy alan Alemdaroğlu'nun ikinci sıraya düşürülmesine... 
     Nasıl olmuş bu iş 
     Sayın Azrak anlatıyor 
     "Üç kişilik bir azınlığı oluşturduğumuz YÖK genel kurulunda 13 oy almış bir adayın listenin başına geçirilmesi gibi anlamsız bir sonucun bizim değil, Alemdaroğlu'na ağırlık vermek isteyen ve bu nedenle 886 oy alan Mesut Parlak'ı listede ikinci aday olarak gösterecek yerde, haksız yere liste dışı bırakarak Cumhurbaşkanı'nın iradesini ipotek altına almak isteyen kurul çoğunluğunun 13 oy alan Dinçer Uçak'ı listeye almasının eseri"dir. 
     Anladınız mı 
     Biz anlayanlardan değiliz, bu kadar ince hesaplara aklımız ermiyor. 
     ---------- 
     X Kavl - i mücerred delilsiz, ispatsız, şahitsiz söz kavliyyat boş sözler, kuru laflar. 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
