<DOC>
<DOCNO> 51665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/magazin/amag.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski koca sürprizi Ebru’yu kızdırdı 
</HEADLINE>
<TEXT>

Podyuma çıkacağı sokak defilesi öncesinde eski eşi Ozan Orhon’un sahne alacağını öğrenen Ebru Şallı, açılışa geç gitti. Sinirini de sürprizi yapanlardan çıkarmayı ihmal etmedi 
     SERKAN DUYGU 

     BAĞDAT Caddesi’nde yeni açılan bir deri mağazasının sokak defilesine katılan Ebru Şallı, hiç hoşlanmadığı bir sürprizle karşılaştı. Ünlü manken, görev yapacağı defileden önce eski eşi Ozan Orhon’un sahne alıp şarkı söyleyeceğini son anda öğrendi. Şallı, eski eşiyle karşılaşmamak için açılışa bir saat geç katılınca, defile de rötara uğradı. 
     
     Bilseydim çıkmazdım’ 
     "OZAN’IN olacağını bilseydim kesinlikle bu defileye katılmazdım. Ayrıca sokak defilesi olduğunu bilseydim hiç çıkmazdım. Ben profesyonelim. Bunları sonradan öğrendiğim için beni ikna etmeye çalıştılar, defileye geç kaldım" diyen ünlü manken, gönülsüz de olsa meslektaşları Tuğba Özay, Aysun Kayacı ve Vahe Kılıçaslan’la birlikte defilede görev yaptı. 
     
     Ozan’ın kızı olacak 
     ŞARKICI Ozan Orhon ise 6 aylık hamile olan eşi Yeşim Erçetin’le mutluluk tablosu çizdi. Kirada oturduklarını ve lüks olmayan bir otomobillerinin bulunduğunu söyleyen Erçetin şöyle konuştu "Bir kızımız olacak, ismini Yağmur Tılsım koyacağım. O da benim gibi ABD vatandaşı olacak" dedi. 
     



 MAGAZİN 













</TEXT>
</DOC>
