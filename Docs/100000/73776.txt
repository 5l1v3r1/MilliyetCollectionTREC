<DOC>
<DOCNO> 73776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun05.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukraynalılar eski Nazi askerlerini kahraman ilan etti 
</HEADLINE>
<TEXT>

     Ukrayna'nın İvano-Frankovsk kenti yetkilileri, eski Nazi askerlerini bağımsızlık kahramanı sayan bir karar aldılar. 
     Rus haber ajanslarına göre, İvano-Frankovsk belediye yetkilileri, eski Sovyet savaşçılarınınkine eşit statü vererek eski Nazileri kahraman ilan ettiler. 
     Yerel yöneticilerin kararıyla, eski ''Galiçina'' SS bölüğünün üyeleri, Ukrayna'yı Nazilerden kurtarmak için savaşanlarla aynı ayrıcalık ve haklara sahip oldular. 
     Ukrayna Başbakanı Anatoli Kinah'ın da desteklediğini belirttiği karar, Ukrayna'daki Rus topluluğunu ve Moskova'yı şaşırttı. 
     Rusya Dışişleri Bakanlığı kararı kınadı. Bakanlık, kararı, ''İkinci Dünya Savaşı'nın yarattığı sonuçların ve Nürnberg mahkemesi kararlarının gözden geçirilmesini hedef alan tehlikeli bir adım'' olarak niteledi. 
     Ukrayna meclisindeki sağcı partiler de, Ukrayna'nın bağımsızlığı için 1956'ya kadar Sovyet ordusuyla savaşan eski SS askerlerinin ve milislerinin itibarlarının iade edilmesi için çağrıda bulundular. 
     Kremlin yönetimi, ''bu insanlara itibarlarının iade edilmesinin de, Hitler'in ordusuyla çarpışırken toprağa düşen milyonlara ihanet anlamına geleceğini'' bildirdi. 
     Nazilerin Ukrayna'yı işgalinde 1941-1944 800 binden fazla insan ölmüştü. 
     






</TEXT>
</DOC>
