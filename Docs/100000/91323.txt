<DOC>
<DOCNO> 91323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/magazin/amag.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç DMC artık kabına sığmıyor 
</HEADLINE>
<TEXT>

Sadece 2.5 yılda pazar payını yüzde 1’lerden 12’lere çıkaran Doğan Music Company’nin Genel Müdürü Ercan Saatçi "Bizi izlemeye devam edin" diyor... 
     NURDAN AKINER 

     Sezen Aksu’dan İlhan Şeşen’e, Kerem Görsev’den Whitney Houston’a pek çok sanatçıyı bünyesinde barındıran Doğan Music Company DMC , 2.5 yılda pazar payını yüzde 1’lerden yüzde 12’ye yükseltti. Alman medya devi Bertelsmann grubunun müzik şirketi BMG ile birleşen şirket iyice güçlendi. DMC İcra Kurulu Başkanı ve Doğan Medya Grup Başkanı Mehmet Ali Yalçındağ’ın "Sanatçıların bir eli yağda bir eli balda olmalı" sözleriyle güç bulan DMC’nin gelecek 3 yıl için planı da club, konser salonu ve bir de müzik kanalı kurmak. 
     
     Başarı kaçınılmaz 
     Şirketin Genel Müdür’ü ve Türkiye’de başka hiçbir şirkette olmayan Art Repertory bölümünün başkanı Ercan Saatçi, "DMC ile anlaşmak üzere gelen sanatçıların kafasında hiçbir soru işareti yok" diyerek şirketin sanat dünyasına güven telkin eden bir karakteri olduğunun altını çizerek ekliyor "Doğru artist, doğru repertuvar ve marketing birleşince tıpkı İlhan Şeşen’de olduğu gibi başarı kaçınılmazdır." 
     

</TEXT>
</DOC>
