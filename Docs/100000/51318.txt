<DOC>
<DOCNO> 51318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo07.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'nun yüzünden düşen bin parça... 
</HEADLINE>
<TEXT>

     Galatasaray, Birinci Süper Futbol Ligi'nin 12. haftasında Diyarbakırspor ile yapacağı maçın hazırlıklarını bu sabah gerçekleştirdiği idmanla sürdürdü. 
     Florya Metin Oktay Tesisleri'nde 1 saat 10 dakika süren idmanda sarı-kırmızılı futbolcular top sürme, tek pas ve depar çalışması yaptılar. 
     Başında lekeler bulunan ve idmana çıkması sakıncalı görülen Suat ve milli takımlara giden futbolcuların katılmadığı idmanda, hafif sakatlıkları bulunan Perez ve Capone de koşu yapmakla yetindi. 
     Teknik direktör Mircea Lucescu'nun antrenmanda bir hayli gergin ve moralinin bozuk olduğu gözlenirken, Rumen çalıştırıcı idmanın ardından Fleurquin ile bir süre konuşarak, bu oyuncuya uyarılarda bulundu. 
     Antrenmanı, toplantısını bugün Florya Metin Oktay Tesisleri'nde yapacak olan divan kurulu üyeleri de tesislerin balkonundan izledi. 
     Üyeler daha sonra futbolcularla tesislerde yemek yedi. 
     Öte yandan Lucescu, yönetim kurulunun kendisine yazılı olarak gönderdiği bir uyarıyı medya mensuplarına bildirerek, futbolcularla yapılacak reportajlar öncesinde yönetim kurulundan izin alınmasını istedi. 
     Bu arada, Uruguay milli takımına katılmak için beklediği davet gelmeyen Fleurquin, İstanbul'a kalarak, sarı-kırmızılı takımın idmanlarına devam edecek. 
     Galatasaray hazırlıklarını bu akşam yapacağı idmanla sürdürecek. 
     






</TEXT>
</DOC>
