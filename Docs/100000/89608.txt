<DOC>
<DOCNO> 89608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sondun09.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışan İngiliz kadınlar işyerinde flörte sıcak bakıyor... 
</HEADLINE>
<TEXT>

     İngiltere'de çalışan kadınlar arasında yapılan bir anket, bu kesimin işyerinde flört etmeyi sağlıklı ve faydalı bulduğunu ortaya koydu. 
     Kadınların, işyerinde flört etmenin kendilerine güven kazandırdığına inandıklarını belirten araştırmacılar, çalışan her 10 kadından birinin flört etmek için ''patronu'' seçtiğini de ifade etti. 
     Çalışan 5 bin kadın arasında yapılan araştırmanın bir diğer sonucuna göre, her dört kadından üçü, çalışma hayatı boyunca en az bir kez bir iş arkadaşıyla flört ediyor. Çalışan kadınların işyerinden bir arkadaşıyla cinsel ilişkiye girme oranlarının ise yüzde 28 olduğu ifade edildi. 
     Patronuyla ilişki kuran yüzde 10'luk bölümün yüzde 11'inin patronuyla evlenmeyi başardığı, yüzde 12'sinin ise en azından ''terfi etmeyi garantilediği'' belirtildi. 
     Top Sante adlı magazin dergisi tarafından yaptırılan araştırmaya göre, çalışan kadınların beşte biri işlerinde ilerlemek için patronlarıyla flört etmekte bir sakınca görmüyor. 
     





</TEXT>
</DOC>
