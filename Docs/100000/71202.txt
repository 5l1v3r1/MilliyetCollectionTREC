<DOC>
<DOCNO> 71202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/guncel/gun02.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede bıçaklı saldırı 
</HEADLINE>
<TEXT>

Ümraniye Endüstri Meslek Lisesi’nde nöbetçi öğretmeni koridorda boğazından ve karnından bıçaklayan öğrenci, 5 saat sonra yakaladı 
     ASLI ÖKTENER İstanbul 

     Ümraniye Teknik ve Endüstri Meslek Lisesi’nden 3 gün önce tasdiknameyle ayrılan 1. sınıf öğrencisi A.Ş. 17 , nöbetçi öğretmen Halil Selim’i 32 bıçakladı. Boğazından ve karnından derin yara alan öğretmenin hayati tehlikeyi atlattığı bildirildi. 
     Döküm Bölümü 1. sınıf öğrencisi A.Ş., 3 gün önce kendi isteğiyle tasdiknamesini alarak, okuldan ayrıldı. Dün öğle saatlerinde okula gelen A.Ş. güvenlik görevlisince ön kapıdan içeriye alınmayınca, demir parmaklıklardan atladı. Bu sırada nöbetçi olan Tesisat Teknolojisi Bölümü öğretmeni Halil Selim, öğrenciyi gördü ve uyardı. 
     
     Uyarıya bıçakla karşılık verdi 
     Ancak A.Ş. kendisini dışarı çıkması için uyaran öğretmenini, cebindeki bıçağı çıkararak boğazından ve karnından yaraladı. Bir süre yerde sürünen öğretmen, öğrencileri ve meslektaşları tarafından Çamlıca Hayat Hastanesi’ne kaldırıldı, yoğun bakım ünitesinde tedavisi süren 5 aylık evli Selim’in hayati tehlikeyi atlattığı bildirildi. Polisin operasyonu sonucu da A.Ş. olaydan 5 saat sonra yakalandı. 
     
     Hırsızlık yaparken yakalanmış 
     Milli Eğitim Müdürlüğü yetkilileri ise, A.Ş.’nin bu yıl başında okula kaydolduğunu, 3 gün önce de kendi isteğiyle tasdiknamesini aldığını dile getirdi. Yetkililer, "Emniyet mensuplarının beyanına göre A.Ş. bayramda hırsızlık suçundan yakalanmış, ayrıca tiner kullanıyormuş. Öğrenci olduğu dönemde okulda sürekli huzursuzluk çıkarıyor ve uyarılıyordu" dedi. 
     



 GÜNCEL 















</TEXT>
</DOC>
