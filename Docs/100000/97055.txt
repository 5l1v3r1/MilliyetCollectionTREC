<DOC>
<DOCNO> 97055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/ekonomi/eko08.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin 10,000 desteği güçlü 
</HEADLINE>
<TEXT>

     Zeynep Candan AKTAŞ 

     Alım eğiliminin güçlü olduğu bir haftayı geride bıraktık. İşlem hacmindeki artışla 9,500- 10,000 ve 10,400 dirençlerini geçen endeks, 10,800’lerden geçen alçalan kanal direncine dek atağını sürdürdü. Haftanın son iki gününde artan k r realizasyonlarına karşın alımların da güçlü olduğu bir piyasa izlendi. Endeksin kısa vadeli göstergelerinin aşırı alım bölgelerine ulaşması ve göstergelerde izlenen kırılma görünümleri önümüzdeki haftalarda alıcı ve satıcı arasında ciddi bir mücadele yaşanabileceğinin işaretlerini veriyor. 
     
     İlk destek 10,300’de 
     Bu mücadele sırasında endeksin ortalamalara doğru geri çekilmesi beklenebilir. Bu aşamada endeksin ilk desteği olan 10,300’lerin aşağı kırılması halinde 10,000’lerdeki 50 günlük ortalamalar endekse destek sağlayacaktır. 10,000 seviyelerinde tutunabilen bir endeks görünümü yukarı doğru oluşturulabilecek senaryoların da ilk şartı. Henüz kısa vadeli alçalan kanal görünümünün geçerliliğini sürdürmesi nedeniyle olabilecek k r realizasyonlarının nereye kadar karşılanabildiği yani endeksin hangi seviyelerde güçlendiğini izlemek gerekiyor. 
     
     Endeks güçlenebilir 
     Piyasalarda beklenmeyen çok aksi bir gelişme olmazsa bu kısa süreli k r realizasyonlarının ardından endeksin yeniden güçlenerek yönünü yukarı döndürmesi ve alçalan kanaldan çıkması oldukça büyük bir olasılık. 
     Önümüzdeki hafta destekler 10,300 ve 10,000’de iken dirençler 10,800 ve 11,100 seviyesinde bulunuyor. Endeksin yukarı doğru hareketinin önünde bilinen iki büyük risk var. 
     Birincisi yapılması düşünülen seçim. İkincisi olası bir Irak operasyonu. Her iki olasılık da kendi içinde ayrı ayrı büyük riskler içeriyor ve uzun süreler gerektiriyor. 
     
     Portföy seçimi 
     Bu risklerin dışında ekonominin halen bir geçiş sürecinde bulunması ve henüz dengelerin yerine tam oturmaması yeni ve beklenmeyen risklerin de ortaya çıkmasına neden olabilir. Bu nedenle endeksin bu seviyelerinde oluşan veya oluşturulacak portföylerin risklerden etkilenmesinin en aza indirilmesi veya etkilenmeyecek bir portföy yapısının tercih edilmesi yatırımcıları koruyacaktır. 
     Bol kazançlı haftalar dileğiyle. 
     



 EKONOMİ 



















</TEXT>
</DOC>
