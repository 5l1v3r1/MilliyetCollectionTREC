<DOC>
<DOCNO> 74382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sontur03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluk veren besinler... 
</HEADLINE>
<TEXT>

     Yapısında Endorfin bulunan besinlerin insanı mutlu ettiği, bu maddenin en çok çilek, muz, üzüm, portakal, fıstık, dondurma, çikolata gibi besinlerde bulunduğu belirtiliyor. 
     İnternetteki, ''www.gizlicennetler.com'' adlı sitede, mutluluk içeren besinlerin kalori bakımından çok zengin olduğu, kalori miktarları hesaplanarak yenilmesi halinde kilo alınmasının önlenebileceği ifade ediliyor. 
     Sitede, mutluluk verdiği belirtilen besinler ve özellikleri ise şöyle anlatılıyor 
     ÇİLEK C vitamini deposu olan çilek, önde gelen afrodizyaklar arasında yer alır. Çilek bütün salgı bezlerini çalıştırarak vücuda gençlik ve kuvvet kazandırır, çileği çok olan bölgenin halkı uzun yaşar. Yüksek tansiyonu düşürür, damarları temizler. Kansere karşı korur, böbrekte kum ve taş oluşmasını önler. 
     MUZ Kokusuyla bile mutluluk aşılayan muz, tam bir endorfin deposudur. Kendinizi güçsüz ve ve sinirli mi hissediyorsunuz, hemen bir muz yiyin. Kalsiyum ve magnezyum içeren bu meyve strese karşı bire bir. Sinir hastalığı olanlar için her gün yemek arası saatlerde tüketilmesi gereken bir besindir. 
     ÜZÜM Kırmızı ve beyaz üzüm yiyen herkes gülücükler saçar. Üzümde yüzde 20 oranında direkt olarak kana karışan şeker vardır. Bedenen ve zihnen çalışanlar için iyi bir gıdadır. Gıda şekli anne sütüne benzer. 
     Üzümdeki bol demir kan yapar. 
     PORTAKAL C ve B vitamini açısından zengin olan portakal, insana dinamizm veriyor. Portakal içindeki C vitamini ince ve kalın damarların yumuşak kalmasını sağlar. Bacaklardaki varisi azaltır, vücuttaki direnci arttırır. 
     ÇİKOLATA Stresin bir numaralı düşmanı. Kendinizi kötü hissediyorsanız hemen bir parça çikolata yiyin. Flört etmek gibi bir şey. Bir kalem yemek yeterli, mutluluk hormonu serotonin anında beyinde dolaşıma çıkıyor. Çikolatanın içerdiği penilatilamin insanı bulutlara çıkarıyor.Çikolata, tıpkı aspirin gibi kanda pıhtılaşmanın önüne geçiyor. Düzenli tüketenler arasındaki ölüm olayı yemeyenlere kıyasla yüzde 30 daha geç gerçekleşiyor. 
     DONDURMA Çok yenirse şişmanlatıyor, az yenirse mutluluğa mutluluk katıyor. Dondurma yaşlanmayı önlüyor. Sütten daha zengin bir besin maddesidir. Çocukların sağlıklı büyümesi ve kemik erimesi sorunu olan kişiler için büyük önem taşıyor. Beslenme uzmanları dört mevsim tüketilmesini önermektedir. 
     MAKARNA Çok ağır soslarla yenilmediği sürece enerji veren ve mutlu eden besinler arasında yer alıyor. 
     EKMEK Buğday ekmeği de sıkıntıları unutturuyor. 
     FISTIK Yağ oranı yüksek, ama yine de insanı mutlu ediyor. Roma İmparatorlu'nda da Tanrı yiyeceği olarak adlandırılan fıstığın, kolesterolü düşürdüğü ve kalp krizi riskini azalttığı belirtiliyor. 
     Çocuklar ve sporcular daha fazla yiyebilirler. 
     SUSAM Dar gelirlerinin baştacı olan simit, mutluluğa giden yolda önemli bir yere sahiptir. Yağ ve protein içerir. Susamdan elde edilen tahin bal ile karıştırılıp yenirse boğaz ağrısı ve bronşite iyi gelir. 
     Kış aylarında bağışıklık sistemini güçlendirmek için bolca tüketmeliyiz. 
     






</TEXT>
</DOC>
