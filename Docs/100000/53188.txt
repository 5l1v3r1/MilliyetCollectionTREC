<DOC>
<DOCNO> 53188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/tamer.html </URL>
<DATE> 2001/11/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mumcu’nun hedefi Yılmaz, ilhamı veren Tayyip 
</HEADLINE>
<TEXT>

     ANAP Genel Başkanvekili Erkan Mumcu’nun hedefi aslında Mesut Yılmaz. Başbakan Bülent Ecevit ise arada kim vurduya gitmiş durumda 
     ANAP İzmir il örgütünün düzenlediği toplantıda Mumcu pekala Devlet Bakanı Kemal Derviş’i ya da bir başkasını da parmağına dolayabilirdi. 
     Zamanlamayı tayin eden ise, merkez - sağda yeni arayışları tatmin edecek bir liderlik sergileyemeyen Ak Parti Başkanı Tayyip Erdoğan. İstanbul Belediyesi’nde onun başkan olduğu dönemle ilgili çorap söküğü gibi açığa çıkan yolsuzluklar sonrasında Tayyip için artık hayat zor. Zira kamuoyunun Türkiye’yi yönetecek kişide aradığı tek bir özellik kaldı Dürüstük. 
     
Örgüte hakim      Öyle görünüyor ki Erkan Mumcu, merkez - sağdaki lider boşluğunu doldurmaya aday ve kolları sıvaması için de kendi haklı gerekçeleri var. 
     Hatırlayın Mumcu, son ANAP kongresinde delegelerden neredeyse Genel Başkanı Mesut Yılmaz kadar oy almıştı. Yılmaz 921, Mumcu 916 oy alırken üçüncü Yücelen ancak 862 oy alabilmişti. Parti örgütünün Mumcu’nun arkasında olduğuna kuşku yok. Yılmaz’ın gerek bu durumdan gerekse Mumcu’dan hazzetmediğini anlamak için de herhalde müneccim olmaya gerek yok. Mumcu bakanken ve Tantan’a vekalet ederken patlayan imza kriziyle Yılmaz - Mumcu ilişkisinin limoni olduğu açığa çıkmıştı. 
     
2. Özal olmak      Ve Mumcu, - ne kadar aksini iddia etse de - geçen hafta itibarıyla kendi genel başkanına karşı atağa kalkmış durumda. 2. Özal olmak için. 
     Tıpkı ANAP’ın yaratıcısı Turgut Özal gibi Mumcu da hem muhafazak r, hem de dünyadaki gelişmelere fevkalade açık, en yeni teknolojileri avucunun içi gibi biliyor. 
     Dahası Özal ailesinin ve ANAP geleneğinin aksine bugüne dek akçalı konularla ilgili herhangi bir dedikoduya adı karışmış değil. Tam tersine Mumcu’nun Turizm Bakanlığı döneminde, bu bakanlıkta yıllardır ilk kez Ahmet Tan’ın kısa bakanlık dönemi hariç işlerin rüşvetsiz - komisyonsuz yürüdüğünü turizmciler hep söylerler. 
     Bu konularda benim defterime düştüğüm tek kötü not, ANAP’a o güne kadar tek bir milletvekili bile vermeyen DYP’li Isparta’da, genç Mumcu’nun seçimi kazanmak için Nesrin Nas aracılığıyla Turgay Ciner tarafından gönderilen bilgisayarları okullara dağıtmasıdır, ki bu tasarrufu belli ölçülerle masumane bile sayılabilir. 
     Anlayacağınız Mumcu, Mesut Yılmaz için atsan atılmaz, satsan satılmaz, parti örgütünün sahip çıktığı, fevkalade ciddi bir rakip. MHP’de de Devlet Bahçeli, örgütte ağırlığı olan Bayındırlık eski Bakanı Koray Aydın’ı tüm yolsuzluk iddialarına rağmen gözden çıkarabiliyor mu Üstelik Mumcu’nun sırtında ihale kamburları da yok. 
     
Ecevit haklı, Mumcu haksız      Bu başlığı görünce çoğunuzun bana acayip sinirleneceğini adım gibi biliyorum. Hatta Mumcu’nun Başbakan Ecevit için dediğine benzer şekilde sizler de benim için 19. yüzyıl kafası diyebilirsiniz. 
     Ama bakın Dünya Bankası da köy - kentlerin yaygınlaşması için destek sağlayacakmış. Hatta Türkiye’yi model alarak diğer ülkelerde benzeri projeleri devreye sokmayı bile düşünüyormuş. 
     Ecevit’in "Kalkınma köyden başlar" görüşüne elbette katılmıyorum. Ama Mumcu’nun "Bugünün dünyasında tarımla mı mikroçiple mi daha fazla katma değer yaratılır " sözlerini de Türkiye’nin bugünkü durumu için pek geçerli bulmuyorum. Çünkü dünyada çığ gibi büyüyen fazla kapasiteler sonucu mikroçiple katma değer yaratmaya kalkan Malezya gibi ülkelerde de bizimkini aratmayacak işten çıkartmalar, fabrika kapatmaları var. Global durgunluk aşılsa bile fazla kapasitelerin tümünü kullanmak mümkün olmayacak. Zaten mevcutlar atmaca gibi beklerken, kimse de kalkıp bizim var olmayan mikroçip sektörümüze yatırım yapmaya kalkışmaz herhalde. 
     Buna karşılık nüfusunun yüzde 38’i kırsal kesimde yaşayan bir Türkiye, Mumcu hiç kusura bakmasın ama köylüyü kendi yöresinde tutarak ekonomiye katmayı göz ardı edemez. Ve bunun maliyeti de lafı bile edilmeyecek kadar düşüktür. Hatta Mumcu bile bu projeye katılabilir ve köylere bilgisayar gönderilmesine önayak olarak gençleri dünyayla buluşturabilir. Ancak Turgay Ciner’den istememek kaydıyla 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
