<DOC>
<DOCNO> 61674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/guncel/gun05.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın şık operasyonu 
</HEADLINE>
<TEXT>

Aşkına karşılık vermeyen Ermeni asıllı öğretmeni ve ailesini Fransa’da bile taciz eden çılgınla 5 yardımcısı yakalandı 
     ERDEM ÖZTÜRK İstanbul 

     Aşkına karşılık vermeyen öğretmen Ani Gülvesen Satılmış ile ailesini taciz ve tehdit ettiği ileri sürülen bir kuyumcuyla aralarında emekli bir emniyet müdürünün de bulunduğu 5 kişi gözaltına alındı. 
     Nuruosmaniye’deki bir kuyumcu dükk nında çalışırken işyeri sahibinin oğlu Celal Günöz’ün kendisine ilanı aşk yapması üzerine işi bırakan Ani Gülvesen Satılmış, yaşadıklarını anlattı 
     
     Uslanmadı 
     "Bir süre sonra ailem ve nişanlımı tehdit etmeye başlayan Günöz, adam tutarak, ev ve otomobillerimizin camlarını kırdı. Hazırlattığı el ilanlarıyla annemin ev adresini "medyumluk yapıyor" diye mahalleye dağıtan ve posta yoluyla da onu kötüleyen karikatürler gönderdi. Konuyla ilgili savcılığa 24 ayrı suç duyurusunda bulundum." 
     Satılmış ayrıca, Günöz’ün emekli emniyet müdürü Ahmet Altan’ın yardımıyla fizik öğretmenliği yaptığı Datyan İlköğretim Okulu ile milli eğitim birimlerine, kendisine yönelik iftiralar içeren ihbarlar yapıp öğretmenlikten ayrılmasına neden olduğunu da söyledi. 
     Satılmış, daha sonra kaçtığı Fransa’da da kendisini bulan Günöz’den kurtulamayınca Türkiye’ye döndükten sonra yazdığı mektubu İstanbul Emniyet Müdürü Hasan Özdemir’e gönderdi. Özdemir’in talimatıyla harekete geçen İstanbul polisi, Günöz, Altan, yerel bir gazetede çalıştığı öğrenilen Şevket Kutlu, Kerem Hannavi, Mehmet Hasan Semih Naldemir ve Hakan Kamber’i gözaltına aldı. 
     



 GÜNCEL 






















</TEXT>
</DOC>
