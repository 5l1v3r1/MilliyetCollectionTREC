<DOC>
<DOCNO> 55488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun13.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin'in kasası bombardımanda öldü 
</HEADLINE>
<TEXT>

     ABD'nin Afganistan'da izini sürdüğü Usame Bin Ladin'in mali işlerinden sorumlu kişinin bombardımanda öldüğü bildirildi. 
     Nangarhar eyalet komutanı Hacı Muhammed Zaman, Ali Mahmud adlı mali işler sorumlusunun, Afganistan'ın doğusundaki Amerikan bombardımanında dün öldüğünü söyledi. 
     Celalabad'da gazetecilerle konuşan komutan Zaman, Ali Mahmud'un, Tora Bora adlı dağlık bölge yakımlarındaki Melavi yöresinde bulunan Vuşnov kasabasını hedef alan Amerikan bombardımanında öldüğünün anlaşıldığını söyledi. 
     Zaman, ''Amerikan uçaklarının dün sabahki bombardımanında 18 kişi öldü. Aralarında Ali Mahmud da bulunuyordu'' dedi, ancak bu bilgiyi hangi kaynaktan aldığına açıklık getirmedi. 
     Çeşitli kaynaklar, Bin Ladin'in Tora Bora bölgesindeki yeraltı sığınaklarında saklandığını iddia ediyorlar. 
     






</TEXT>
</DOC>
