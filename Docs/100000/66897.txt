<DOC>
<DOCNO> 66897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yasam/yas05.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte sanal şampiyonlar 
</HEADLINE>
<TEXT>

İnternette bu kez ağımıza, sanal dünyanın en’leri takıldı.. İşte, Guinnes Rekorlar Kitabı’na giren birkaç sanal rekor’... 
     EN ÇOK ZİYARET EDİLEN SİTE 
     İnternet Mahir adı ve I kiss You Sizi öpüyorum sloganıyla sanal aleme nam salan Mahir Çağrı’nın 1999 Kasım’ında yayınlanmaya başlanan kişisel sitesi, Guinness Rekorlar Kitabı kayıtlarına göre 12 Nisan 2000’e kadar tam 3 milyon 173 bin 973 kişi ziyaret etti. Çağrı’nın bir başka rekoru da, sitesine bir günde yaklaşık 50 bin ziyaretçi çekmeyi başarması. 
     
     EN ÇOK İNDİRİLEN’ KADIN 
     Danni Ashe, İnternet tarihinin en çok indirilen download edilen kadını olarak rekorlar kitabına geçti. Model olarak işe başlayan, ardından kurduğu hayli erotik www.danni.com’ sitesi ile iş kadını olan Danni, Şubat 1996 - Haziran 2000 arasında 841 milyon 271 bin 545 kez download’ edildi... 
     
     EN BÜYÜK İNTERNET TİCARETİ 
     Amerikalı Mark Cuban, 1999 Ekim’inde İnternet üzerinden tam 40 milyon dolara yaklaşık 56 trilyon liraya bir Gulfstream V’ özel jet uçağı satın aldı. Bu satış, Bir seferde İnternet üzerinden yapılan en büyük ticaret’ olarak rekor kırdı. 
     
     EN GENÇ MİLYARDER 
     Asıl adı ChihYuan Yang olan Jerry Yang, İnternet üzerindeki ilk arama motoru Yahoo’nun iki kurucu ortağından biri. Yahoo 1998’de kendisini dolar milyarderi yaptığında, Yang 29 yaşındaydı. 1968 Tayvan doğumlu Yang, 4 milyar dolarlık servetiyle, dünyanın en genç dolar milyarderi’. 
     
     EN PAHALI ALAN ADI 
     Sitelere ulaşmayı sağlayan adreslere, domain alan adı deniyor. Pek çok şirket, Bir gün çok değerlenecek’ kaygısıyla, alan adları satın alıp, sakladı. Ama kimse Marc Ostrofsky kadar başarılı olamadı. Marc, elindeki business.com’ alan adını, 1 Aralık 1999 tarihinde tam 7.5 milyon dolara yaklaşık 10.5 trilyon lira sattı. Marc, bu alan adını 1996 yılında sadece 150 bin dolara satın almıştı. 
     



 YAŞAM 


















</TEXT>
</DOC>
