<DOC>
<DOCNO> 70044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo16.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer "Briegel'in sözlerini basın abarttı" 
</HEADLINE>
<TEXT>

     Trabzonsspor Kulübü Başkanı Özkan Sümer, dün bir basın toplantısı düzenleyerek, futbolcular hakkında açıklamalar yapan teknik direktör Briegel'in sözlerinin basın tarafından da abartıldığını düşündüğünü söyledi. 
     Başkan Sümer, Briegel'in oyuncuları rencide edici bir açıklamasının bulunmadığını belirterek, "Briegel'in sözlerinin basın tarafından abartıldığını düşünüyorum. Bazı sözleri çok farklı yerlere çekildi. Ama keşke bu kadarda söylemeseydi. Briegel, medyanın sözlerini saptırabileceğini bilmediğinden açık yüreklilikle bazı şeyler ifade etti'' dedi. 
     Sümer, Alman teknik adamın oyuncular ile yaptığı konuşmaları basına açık yüreklilikle aktardığını ifade ederek, ''Briegel'in söyledikleri kendi mantalitesine göre doğru, ancak Türkiye'nin şartlarına aykırı düşüyor. Bizde kendisine bu yolun, bu denli bir açıklamanın, doğru olmayacağını söyleyeceğiz. Açık yürekliliği bizde seviyoruz ancak ülkemizde bazı şeylerin teknik bazda çok açıklığa uygun olmadığı yaşadığımız olaylarla ortaya çıkmıştır'' diye konuştu. 
     Hiçkimsenin oyuncuları sonuçla ilgili şikayet etmesi veya oyuncular hakkında suçlayıcı bir beyanda bulunmasının doğru olmayacağını daha önceden defalarca söylediğini ifade eden Sümer, şunları söyledi 
     ''Briegel'in bu yaptığı açıklamaların arkasında bir art niyet olması gibi bir durum olamaz. Onun herhalde daha olumlu bir etki yaratır veya açıklıktan yana bir düşünceyi ortaya koyması doğrultusunda bu yolu seçtiğini düşünüyorum. Ancak bizde kendisine bu yolun ve bu denli bir açıklamanın doğru olmayacağını aktaracağız.'' 
     






</TEXT>
</DOC>
