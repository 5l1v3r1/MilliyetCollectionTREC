<DOC>
<DOCNO> 67046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun16.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat İsrail'i uyardı "Benimle anlaşmak zorundasın" 
</HEADLINE>
<TEXT>

     Filistin lideri Yaser Arafat, İsrail'i, barış görüşmelerinde muhatap olarak bir başkasını yerine geçirme girişiminin başarılı olmayacağı konusunda uyardı. 
     BBC'ye demeç veren Arafat, İsrail'in, Filistinlilerin seçilmiş lideri olarak kendisiyle anlaşmak zorunda olduğunu hatırlattı. 
     Arafat, İsrail'in Filistin halkıyla, seçilmiş Yaser Arafat ile ve Arafat sonrası seçilecek bir liderle, devlet başkanıyla anlaşmak zorunda olduğunu söyledi. 
     İsrail Başbakanı Ariel Şaron, bölgede şiddet olaylarının tırmanmasından Arafat'ı sorumlu tutmuştu. 
     Arafat, bunun için de yüzde 100 çaba harcadığını, hiç kimsenin kendisinin yaptığından daha fazlasını yapamayacağını söyledi. 
     İsrail, dün Filistinli militanların askeri bir üsse saldırması ve Kassam füzeleriyle boş bir alanı vurmasının ardından Filistin hedeflerine yeniden misilleme saldırıları başlatmıştı. 
     






</TEXT>
</DOC>
