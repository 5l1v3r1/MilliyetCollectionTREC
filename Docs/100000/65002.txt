<DOC>
<DOCNO> 65002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko16.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yatırım ülkesi olacak...Eylem planı Başbakanlık'ta... 
</HEADLINE>
<TEXT>

     Yapılan ve yapılacak düzenlemelerle, Türkiye'nin yatırım ülkesi olması hedefleniyor. 
     Bu yönde yerli ve yabancı yatırım ortamının geliştirilmesi için hazırlanan ''eylem planının'' Başbakanlığa gönderildiği ve en kısa süre içinde ''Prensipler Bildirisi'' olarak resmileştirileceği öğrenildi. 
     Yeni düzenlemeyle, yatırım ortamının geliştirilmesi amacıyla, yetkili kamu kurumlarının üst düzey yetkilileri ile özel sektör temsilcilerinin birebir ilişkide olabileceği Yatırım Ortamını İyileştirme Koordinasyon Kurulu oluşturulacak. 
     Bu kurul doğrudan Bakanlar Kurulu'na karşı sorumlu olup, her ay toplanarak yatırım ortamının iyileştirilmesi çalışmalarını teknik komiteler aracılığıyla izleyecek ve yönlendirecek. 
     Teknik komiteler oluşturulurken, araz edinilmesinden şirket kuruluşuna, alınması gerekli izin ve onaylardan vergi ve teşvik sistemine kadar yatırım sürecinin her safhası dikkate alınıyor. 
     
     Hedefler... 
     Yeni düzenlemeyle, yatırım ortamının geliştirilmesi için şu hedefler benimseniyor 
     149   Şirket kurma süresinin azaltılması, 
     149   Sektörel izin süreçlerinin kolaylaştırılması ve kısaltılması, 
     149   Kamu arazisi edinmek ve yatırım yeri haline getirmek prosedürünün 
     kapsamlı bir çalışma ile kolaylaştırılması, 
     149   Devlet yardımlarının tek bir elden yürütülmesi, vergisel 
     teşviklerin vergi rejimine dahil edilerek teşvik belgesi düzenlenmeksizin uygulamaya konabilmesi, 
     149   Gümrüklerde, diğer kurumlarca yapılan test işlemlerinin daha kısa 
     sürede daha etkin yapılmasının sağlanması, 
     149   Fikri ve sınai mülkiyet hakları için hali hazırda yeterli olan 
     mevzuatın etkin uygulanması, 
     149   Türkiye'in tanıtımı için Promosyon Ajansı kurulması konusunda 
     çalışmaların yapılması.'' Bu arada yıl sonuna doğru İstanbul'da, çok uluslu şirketlerin yönetim kurulu başkanlarının da davet edileceği bir Yatırım Konseyi toplantısı gerçekleştirilecek. 
     Türkiye, yabancı sermaye çekme yarışında ise 137 ülke arasında 122. sırada yer alıyor. 
     






</TEXT>
</DOC>
