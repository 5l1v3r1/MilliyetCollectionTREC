<DOC>
<DOCNO> 72453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/guncel/gun09.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Sağlamer Koçyiğit’e çattı 
</HEADLINE>
<TEXT>

     ÜMRAN AVCI İstanbul 

     ANAP Milletvekili Ediz Hun’la "koltuk" yüzünden tartışan İTÜ Rektörü Prof. Gülsün Sağlamer, Hun’a destek veren Hülya Koçyiğit’e çattı. ABD’den yazılı açıklama gönderen Sağlamer, olayı şöyle anlattı "Ediz Hun geldi ve Hülya Koçyiğit’i görünce bizlere doğru yöneldi ve bana Ben burada oturacağım, bana yer verin’ dedi. Bu yerin bana ayrılmış olduğunu söyledim. Bu yanıta çok şaşırdı. O halde ben de buraya otururum’ dedi ve Koçyiğit ile benim koltuğumun ortasına oturdu. Sonra Ediz Hun’a, Bu yaptığınız hiç hoş değil, hiç doğru değil. Ediz Bey lütfen kalkın’ dedim. Buna yanıt olarak Siz de çok uzattınız’ dedi. Benimle böyle konuşamayacağını ve bulunduğu yeri derhal terk etmesini söyledim. Benim de sizin kadar tahsilim var, ne olmuş yani’ dedi, kalkıp gitti." Sağlamer, Koçyiğit için de şunları söyledi "Törenin başında Koçyiğit’e neden politikaya devam etmediğini sormuştum. Bu olaylardan sonra Koçyiğit bana yanıtını verdi Görüyorsunuz böyle bir ortama girilir mi ’ Koçyiğit’in basında yer alan görüşlerin görevli bulunduğum ülkeden ibretle izliyorum." 
     



 GÜNCEL 
















</TEXT>
</DOC>
