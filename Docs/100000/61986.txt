<DOC>
<DOCNO> 61986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun04a.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları artık dünya tanıyor 
</HEADLINE>
<TEXT>
Danamı acil’en götürdüm 
Taksiyle taşıdığı danasıyla dünya basının yer alan Mehmet Toker, "O gün hayvan aniden rahatsızlandı. Hemen götürdüm, veterinere iğne yaptırdım" diyerek kendini savundu 
     Sivas'ta Mehmet Toker’in, taksiyle taşıdığı dananın fotoğrafının Türkiye ve dünyadaki birçok yayın organında yer alması, danayı ve sahibini bir anda ünlü yaptı. Bir çiflikte bekçi olarak çalışan Mehmet Bey, şunları söyledi "O gün hayvan aniden rahatsızlandı. Bulunduğumuz çiftlik merkeze 10 kilometre uzaklıkta. Hava şartları uygun olmadığı için 58 AR 237 plakalı aracımla Tarım İl Müdürlüğü'ne götürdüm. Orada muayene ettirdikten sonra ilaçları alıp kent merkezindeki özel veteriner Kadir Şimşek'e iğne yaptırdım ve geri getirdim." 
     5 yıldır aynı çiftlikte bekçi olarak çalıştığını anlatan Toker," Daha önce de bir kez aracıma hayvan bindirdim. Ancak onu satmak için getirmiştim. Gazetelerdeki resimleri gördüm. 'Ferhat' adlı danamız meşhur olmuş" dedi. 
     
BÖYLE MÜŞTERİ GÖRÜLMEDİ’      Hava sıcaklığının - 22 dereceye düştüğü Sivas'ta taksiye bindirilen dana, İngiliz The Guardian gazetesinin de ilk sayfasında haber oldu. Fotoğraf gazetenin birinci sayfasında kullanılırken, kurmaca haberde "Taksi sürücüsünün ağzından" esprilere de yer verildi. "Mezbahaya mı efendim" başlığı kullanılan haberde, taksi sürücüsünün, olayı arkadaşlarına anlatırken, "Dün arabamın arka koltuğunda kimin oturduğunu asla tahmin edemezsiniz. Bahşiş bırakmadığı gibi koltuğa bıraktığı pisliği görmeliydiniz" demiş olabileceği belirtildi. 
     



 GÜNCEL 

























</TEXT>
</DOC>
