<DOC>
<DOCNO> 56161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yazar/civaoglu.html </URL>
<DATE> 2001/12/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
"Vekil Savaşları" 
</HEADLINE>
<TEXT>

     Taliban artık yok. Ama o belalı coğrafyada senaryo sürecektir. 
     Pakistanlı gazeteci Ahmed Raşid'in, "TALİBAN - İslamiyet, Petrol ve Orta Asya'da Yeni Büyük Oyun" kitabının adı bile sorunun ne denli karışık olduğunu ortaya koyuyor. 
     ABD eski Dışişleri bakanlarından Brezinski'nin söylemiyle yörede büyük satranç oynanıyor. 
     Orta Asya'nın neredeyse el değmemiş sayılabilecek en büyük enerji yataklarının ve bunların akış yollarının denetimi dünya ekonomilerinin gelecekteki efendilerini belirleyecek. 
     Onların da arkalarında dev petrol şirketleri... 
     Ancak çağımız çatışmalarının bir diğer adı da "Vekil Savaşları.." 
     Sahnede görünen eli silahlılar, çoğu kez Yeni Oyun ya da Büyük Satranç oyuncuları adına çarpışan vekiller. 
     Kuzey ittifakı aslında Tacikistan'ın, Özbekistan'ın, Türkmenistan'ın vekilleri değil mi 
     
Kandahar'daki şık Arjantinli      Bir örneği Ahmed Raşid'in kitabından yansıtayım. 
     "Kandahar Valisi Molla Muhammed Hasan'ın kaldığı eve gitmiştim. Taliban muhafızların arasından geçip bahçeden eve yürürken gördüklerim karşısında donakaldım. Vali'nin bürosundan, yakışıklı, gümüşi saçlı, altın rengi düğmeli mavi spor ceket giymiş, sarı ipek kravat takmış, İtalyan mokasen ayakkabılı bir işadamı çıkıyordu. Yanındaki, kendisi gibi şık çalışma arkadaşlarıyla birlikte, Kandahar'ın tozlu sokaklarında bir İslami gerilla çetesiyle pazarlıktan çıkmış olmaktan çok Wall Street'te anlaşma bağlamış gibiydiler." 
     Daha sonraki satırlarında Ahmed Raşid, Kandahar'ın boz pusunda gümüşi bir serap gibi görünen o şık adamın Taliban'la gizli pazarlıklar yürüten Arjantin petrol Şirketi Bridas Corporation'un Yönetim Kurulu Başkanı Carlos Bulgheroni'ydi. Boru hattı inşası için ABD - Unocal ile yoğun rekabetteydi. 
     Bu anlatım, şirketler, devletler, gizli servisler, terör örgütleri, din maskeli çıkar çatışmaları, küresel egemenlik hesaplaşmaları için simgedir. 
     
Taliban'a otopsi      Lord Curzon'un söylemiyle "Asya'nın horoz dövüşü alanı" Afganistan'da, Taliban da birileri adına dövüştürülmüştür. 
     İşi bittiğinde boğazı kesilmiştir. 
     İşlevi Afganistan'da Sovyet işgalini ve onun kukla yönetimini yok etmekti. Kuzeyin enerji yollarını Batıya açmaktı. 
     Kendisini besleyen eli gagalayınca başı koparıldı. 
     Ama ünlü Hint şairi Muhammed İkbal "Asya'nın yüreği" dediği Afganistan, krizleri sürecek bir hastalıklı kalptir. 
     Artık yaşamayan Taliban'ı da yansıtalım. 
     Talibanın başı Molla Ömer, çok yakınında patlamış bir roket nedeniyle sağ gözünü yitirmişti. Adalet Bakanı Turabi ile Dışişleri Bakanı Gavs da tek gözlü gazilerdir. Kabil Belediye Başkanı Abdül Mecid'in tek bacağı ve iki parmağı kopuktur. 
     Taliban yöneticileri genellikle böyle görüntüleri olanlardır. 
     
Vandallık      Otopsiye devam... 
     Taliban, Kabil'e girdiğinde, Başkan Necibullah'ı ele geçirir geçirmez erkeklik organını kesmişti. Sonra bir aracın arkasına bağlayarak Başkanlık Sarayı etrafında birkaç tur sürüklemişti. Kurşunlayarak öldürmüştü. 
     Taliban dehşet saçan otoriteydi. 
     Kandahar Stadyumu'nu Batılı yardım kuruluşları onardılar. Tribünler inşa ettiler. 
     Stadyuma 10 bin Afgan doluştu. 
     Yıllar sonra ilk futbol maçı mı 
     Hayır 
     Taliban yenilenen kale direkleri arasında ölüm cezası infaz etti. 
     Ya Bin Ladin 
     O da Kandahar'da ailesiyle birlikte çok görkemli bir malikanede oturuyordu. 
     Mağaralarda ve gerilla kamplarında değil. 
     Halk için Kandahar'dan havalimanına yol, hastane ve benzeri inşaatları yapacağı sözünü vermişti. 
     Bir dizi terör eylemleri üzerine fonlarının çoğuna el konulunca sözünü tutmadığı için Ahmed Raşid'e göre sevilmiyordu. 
     Ve bir soru... 
     "Hani Afganistan dağlarında Talibana karşı savaşımın hiçbir şansı yoktu " 
     
     







Yine Muhammed Salih 


Atatürk taksi 


Ecevit'in Arafat kaygısı 


Ankara'da, ekonomi yönetiminde iyimserlik... 


"Vekil Savaşları" 


Zencefil, pantolon, Ararat vs... 


Bilişim sektörü neden krizde 


Tavır neden değişti 


Önce beyin düşer, sonra yerdesin 


Bankalara tasfiye 


Musul'a sarkmak 


Ortadoğu savaşın eşiğinde 


9. Türk Kurultayı'na Amca sponsor 


Neden korkarım, bilir misiniz 


Kanola yağı 


</TEXT>
</DOC>
