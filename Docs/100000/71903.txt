<DOC>
<DOCNO> 71903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/spor/spo04.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon dirildi 
</HEADLINE>
<TEXT>

Yozgat deplasmanından üç puanla dönerek kara bulutları üzerinden atan Bordo - Mavili ekip, gözünü Galatasaray sınavına dikti. Teknik Direktör Briegel, "Bu maçın bizim için büyük anlamı var" diye konuştu 
     Kötü oynadık’ 
     TRABZONSPOR, Yozgatspor galibiyeti ile kendine gelirken, Bordo - Mavili camia şimdiden hafta sonu yapılacak Galatasaray maçına kilitlendi. Yozgat karşısında kötü oynadıklarını ancak bunun sakatlıklardan kaynaklandığını ifade eden Teknik Direktör Briegel, "Yine de üzerimizdeki baskıyı attık. Çünkü bıçak sırtındaydık. Hem mücadeleci, hem de dikkatli bir görüntü verdik" dedi. 
     
     Savunma alarmı 
     GALATASARAY maçının büyük anlam taşıdığını sözlerine ekleyen Alman hoca, "Yozgat’ta bile oyuncularımın kafasında hep bu karşılaşma vardı. UEFA Kupası hedefimiz için üç puan almalıyız" dedi. Özellikle çok fazla savunma hatası yaptıklarını kaydeden Briegel, "Bu yöndeki eleştirilerin hepsine katılıyoruz. Ancak bu eksiğimizi en kısa sürede gidereceğiz" ifadelerini kullandı. 
     
Gökdeniz’e övgü      BAŞKAN Yardımcısı Ahmet Ağaoğlu, Yozgat-spor maçındaki futbolu nedeniyle Gökdeniz’e övgüler yağdırdı. Ağaoğlu, "Galiba Gökdeniz kendini Galatasaray maçına hazırlıyor. Bu çocuğun hırs ve çabukluğu dünyada sayılı futbolcuda var. Her zaman kaybettiğimiz rakipleri haftanın takımı seçtiriyoruz. Bir kere de bizim oyuncumuz haftanın futbolcusu seçilsin" diye konuştu. 
     
Hami sıkıntısı      YOZGATSPOR karşısında yine vasat bir futbol ortaya koyan kaptan Hami’deki büyük düşüş teknik heyeti düşündürüyor. Tecrübeli futbolcunun formsuzluğunu kabul eden Briegel’in yakın çevresine "Hami farklı özellikleri olan bir oyuncu. Ama üzerinde bir durgunluk var. Hami için büyük maçlar patlama dönemleri oluyor. Umarım, Galatasaray maçı da böyle olur" dediği öğrenildi. 
     



 SPOR 
























</TEXT>
</DOC>
