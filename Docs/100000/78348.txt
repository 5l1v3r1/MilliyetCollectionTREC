<DOC>
<DOCNO> 78348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sonspo08.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Antalyaspor 1 maç bitti 
</HEADLINE>
<TEXT>

     Birinci Süper Futbol Ligi'nde Antalyaspor, Bursaspor'u 1-0 yendi. 
     Karşılaşmanın ilk yarısı, golsüz eşitlikle sonuçlandı. 
     Her iki takım açısından da büyük önem taşıyan karşılaşmaya, hızlı başlayan taraf Antalyaspor oldu. Ligde kalma mücadelesi veren kırmızı-beyazlı takım, ilk dakikalardan itibaren tam saha pres uyguladığı rakibine oyun kurma şansı tanımamaya çalıştı. Bu mücadeleci oyununa karşın Antalyaspor, gol pozisyonuna girmekte zorluk çekti. 
     Bursaspor ise rakibinin baskısını uzun paslar ve kanatlardan geliştirdiği ataklarla kırmaya çalıştı. 
     14. dakikada Ömer'in penaltı noktasına ortaladığı topa, Alp kafa 
     vurmakta gecikince, kaleci Faruk topa sahip olmayı başardı. 
     27. dakikada Bouazizi'nin pasıyla sağ taraftan ceza alanına giren 
     Okan, uygun pozisyonda topa vurmakta gecikince, kaleci Faruk meşin yuvarlağa sahip olarak tehlikeyi önledi. 
     34. dakikada Murat'ın pasıyla penaltı noktası üzerinde topla 
     buluşan Okan, meşin yuvarlağı bekletmeden Tayfun'a aktardı. Bu futbolcunun vuruşunda, kaleye giden topu Antalyaspor savunması son anda kornere gönderdi. 35. dakikada Moshoeu'nin pasıyla ceza alanına giren Sinan, sert bir vuruşla topu kaleye gönderdi. Kaleci Faruk, köşeye giden topa sahip olmayı başardı. 40. dakikada Burhan'ın penaltı noktasına yaptığı ortaya iyi yükselen Saffet'in kafa vuruşunda, top yandan az farkla auta çıktı. Kalan dakikalarda her iki takımın da çabaları gol getirmedi ve karşılaşmanın ilk yarısı golsüz eşitlikle sonuçlandı. Karşılaşmanın ikinci yarısında etkili olan taraf Antalyaspor oldu. Ligde kalma umudunu sürdürebilmek için bu maçı mutaka kazanması gereken kırmızı-beyazlı ekip, 59. dakikada Şenol'un attığı golle, bu amacına ulaşmış oldu. UEFA Kupası'na katılma hesapları yapan Bursaspor ise ikinci yarıda da vasatın üzerine çıkamadı. 46. dakikada Saffet'in pasıyla ceza alanı önünde topla buluşan Atilla'nın sert şutunda, meşin yuvarlak az farkla üstten auta çıktı. 52. dakikada Antalyaspor'da, Mustafa Gürsel'in yerine Uğur xx oyuna girdi. . dakikada Moshoeu'nin pasıyla sağ kanattan hareketlenen Sinan, ceza alanına girer girmez yerden sert bir vuruşla topu kaleye gönderdi. Köşeye giden topu, kaleci Faruk bloke etti. 55. dakikada Bursaspor'da, Alp yerini Metin'e x bıraktı. 59. dakikada konuk ekip öne geçti. Atilla'nın pasıyla sağdan hareketlenen Dursun, topu ceza alanına gönderdi. Pozisyonu iyi izleyen Şenol, plase bir vuruşla topu kaleci Kelemen'in altından ağlara gönderdi 1-0. 62. dakikada Bursaspor'da, Tayfun'un yerine Kifu x oyuna girdi. 64. dakikada Bursasporlu Bouazizi sarı kart gördü. 66. dakikada Şenol'un pasıyla soldan ceza alanına giren Saffet'in sert şutunda, direkten dönen topu Bursaspor savunması uzaklaştırdı. 76. dakikada Antalyaspor'da Şenol, yerini Engin'e x bıraktı. 81. dakikada Antalyaspor'da, Saffet'in yerine Nuri oyuna girdi. Bursaspor'da, 83. dakikada Kifu, 90. dakikada da Murat sarı kart gördü. Kalan dakikalarda her iki takımın da çabası sonucu değiştirmedi ve karşılaşma Antalyaspor'un 1-0'lık üstünlüğüyle sona erdi. Bu arada karşılaşmanın 70. dakikasından itibaren Atatürk Stadı tribünlerinde olaylar yaşandı. Güvenlik güçlerinin ''Radikal'' diye adlandırılan tribünden bir taraftarı alması üzerine çıkan olaylarda, yeşil-beyazlı taraftarlar koltukları kırdı. 
     





</TEXT>
</DOC>
