<DOC>
<DOCNO> 67606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun18.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Irak'a operasyondan en çok Türkiye rahatsız" 
</HEADLINE>
<TEXT>

     - Fransa'da yayımlanan Le Figaro gazetesi, ABD'nin Irak'a yönelik olası askeri operasyonundan en fazla Türkiye ve Ürdün'ün rahatsızlık duyduğunu yazdı. 
     ''Türkiye ve Ürdün ilk hatta'' başlıklı haberde, İstanbul'da yapılan İKÖ-AB ortak forumunda düzenlenen her oturumda, Irak konusunun gündeme geldiği hatırlatıldı. 
     Haberde, ABD'nin açıklamalarından sonra Irak'a operasyon ihtimalinin her geçen gün arttığı yorumu yapıldı ve Ürdün ile Türkiye'nin, sınır ülke olarak müdahelenin ekonomik açıdan olumsuz etkilerinden endişe duydukları ifade edildi. 
     Le Figaro'nun haberinde, ''Ürdün, Irak'tan gelen petrol yüzünden, Türkiye ise hassas ekonomisi yüzünden, Bağdat'a yapılacak operasyondan korkuyor'' ifadesi kullanıldı. 
     Haberde, Türkiye'deki gözlemcilerin büyük bir kısmının, ''Ankara'nın istememesine rağmen, IMF'nin verdiği krediler yüzünden ABD'ye çok fazla karşı çıkılamayacağını'' düşündüğü öne sürüldü. 
     






</TEXT>
</DOC>
