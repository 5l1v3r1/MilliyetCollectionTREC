<DOC>
<DOCNO> 79483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo16.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Türkiye Kupasında ilk finalist Darüşşafaka 
</HEADLINE>
<TEXT>

     Salon Abdi İpekçi. 
     Hakemler Recep Ankaralı xxx, Haluk Yeşiloğlu xxx. 
     Ülkerspor Tutku xx 3, Haluk xx 3, Harun xx 13, Lollis xxx 23, Asım xx 16, Goljovic xxx 27, Mustafa x 5, Zaza x 1, Austin x, Kerem x. 
     Darüşşafaka Mehmet xxx 10, Ömer Kahyaoğlu x, Yaylo xx 14, Jensen xxx 12, Jones xxxx 25, Hakan xxx 22, Burak xxx 13, Deniz x. 
     1. Periyot 20-20. 
     Devre 41-42 Darüşşafaka lehine . 
     3. Periyot 65-60. 
     Normal süre 78-78. 
     5 Faulle çıkan 32.06 Yaylo Darüşşafaka . 
     Basketbolda Erkekler Türkiye Kupası ''Dörtlü Finali''nin ilk maçında Darüşşafaka, Ülkerspor'u normal süresi 78-78 biten karşılaşmanın uzatma bölümünde 96-91 yenerek, finale yükseldi. 
     Karşılaşmaya hızlı başlayan Ülkerspor, Harun ve Asım'ın basketleriyle 4. dakikayı 7-2 önde geçti. Ancak bu dakikadan sonra özellikle Jones ile savunma ve hücumda etkili olan Darüşşafaka, 5. 
     dakikayı 9-7 önde geçip, 7. dakikada farkı 7 sayıya 17-10 çıkardı. 
     Goljovic'in basketleriyle farkı kapatmaya başlayan Ülkerspor, periyotun son dakikası içinde Haluk ile bulduğu basketle, ilk çeyreği 20-20 berabere kapadı. 
     Maçın 2. periyodu karşılıklı basketlerle geçildi. Ülkerspor'da Lollis'in basketlerine, Darüşşafaka Jones ve özellikle bu periyotta 11 sayı atan Burak ile karşılık verirken, devre 42-41 yeşil-siyahlıların üstünlüğüyle tamamlandı. 
     İkinci yarıya hızlı başlayan Darüşşafaka, Jensen ve Hakan'ın basketleriyle 24. dakikada farkı 11 sayıya kadar 55-44 çıkardı. 
     Yeşil-siyahlılarda 4 faule ulaşan Yaylo kenara alınınca, Goljovic ile oyuna ağırlığını koyan Ülkerspor, 4 dakika içinde 14-3'lük bir seri yakalayıp 28. dakikada Lollis'in basketiyle 60-58 öne geçti. Ülkerspor 3. periyodu da 65-60 önde tamamladı 
     Karşılaşmanın 4. periyodu oldukça çekişmeli geçti. Darüşşafaka 34. 
     dakikada Jones'in basketiyle 73-71 öne geçmesine rağmen, daha sonra toparlanan Ülkerspor, Asım'ın basketiyle son 50 saniyeye 78-76 önde girdi. Bitime 9 saniye kala Darüşşafaka Mehmet'in basketiyle beraberliği sağlarken, Ülkerspor son hücumdan Tutku ile yararlanamayınca normal süre 78-78 berabere tamamlandı. Uzatma bölümünde rakibine oranla daha az hata yapan, Hakan ve Jones ile üst üste sayılar bulan Darüşşafaka, karşılaşmadan 96-91 galip ayrılarak, finale yükselen ilk takım oldu. 
     





</TEXT>
</DOC>
