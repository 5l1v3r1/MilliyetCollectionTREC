<DOC>
<DOCNO> 98500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/soneko01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ticaret Bakanı "Ekonomi süpriz performans gösteriyor" 
</HEADLINE>
<TEXT>

     ABD Ticaret Bakanı Donald Evans, ABD ekonomisinin sürpriz bir şekilde iyi performans gösterdiğini söyledi. 
     Bakan Evans, CNN Televizyonu'ndaki bir programda, özellikle son bir buçuk yıldır, 11 Eylül de dahil olmak üzere ekonominin iyi olduğunu, ancak mali piyasalarda yeniden güven tesis etme konusunda kaygının olduğunu belirtti. 
     Bakan Donald Evans, ABD Başkanı Bush'un, mali sistem ve piyasalarda yeniden güven tesis etmeyi amaçladığını kaydetti. 
     Evans, en son şirket yolsuzluklarının önüne geçilmesini ve şirketlere çekidüzen vermeyi amaçlayan yasa tasarısının, piyasalardaki güveni güçlendireceğini ifade etti. 
     ABD Merkez Bankası Başkanı Alan Greenspan, daha önce yaptığı açıklamada, bu yıl ekonomide yüzde 3.25 ile 3.75 arası bir büyüme beklediklerini bildirmişti. 
     ABD Hazine Bakanı Paul O'Neil'de, geçen hafta, ABD ekonomik yapısının sağlam olduğunu, borsalardaki gerilemenin, reel ekonomiyle, piyasalar arasındaki bağlantısızlıktan kaynaklandığını söylemişti. 
     Uzmanlar, ABD Başkanı Bush'un, Kasım'daki seçimler öncesinde, piyasalardaki güveni güçlendirecek önlemleri uygulamaya sokacağına dikkat çekiyorlar. 
     





</TEXT>
</DOC>
