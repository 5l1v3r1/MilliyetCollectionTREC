<DOC>
<DOCNO> 70656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yasam/ayas.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler tiyatrodan nefret ediyor’ 
</HEADLINE>
<TEXT>

Tiyatrosunu finanse edebilmek için İstanbul’un 3 yerinde tatlıcı dükk nı açan Nedim Saban, tatlı yiyelim, tatlı oynayalım’ dedi ama acı sözler de sarf etti... 
     BULUŞMALAR AHMET TULGAR 

     edim Saban 12 yaşından beri tiyatrocu. Salonlarda, sokaklarda, turnelerde durmaksızın tiyatro yaptı. Amerika’da tiyatro okudu. Dönünce yine tiyatro... Onun tiyatrosunu ticari, kendisini de fazla medyatik bulan elitistler olabilir. Ama çabası ve yeteneği ortada. 
     Ancak bu kararlı tiyatrocu şimdi kendini ve tiyatrosunu finanse edebilmek için tatlıcılığa soyundu. 
     İzmir’de turnedeyken tanıdığı, Ege kıyılarında birçok şubesi olan Bolulu Hasan Usta’nın süt tatlılarını İstanbul’a taşıdı. Nişantaşı, Caddebostan ve İncirli’de üç tane tatlıcı dükkanı açtı. 
     Bakalım bu yeni işi Nedim Saban’a yeni oyunlar mı kazandıracak yeni kilolar mı 
     
Tüm dünyada artık şişmanlık neredeyse adaba aykırı bir şey kabul ediliyor. Siz kilo vermeye niyetli değil misiniz 
     Evet, aşırı kiloyla otomatik olarak çirkinlik bağdaştırılıyor. Ama ben çirkin bir adam olmadığımı biliyorum. Kilo vermek, almak, bunlar bana daha yorucu geliyor bu kiloları taşımaktan. Aslında 20 kilo verip, 25 kilo aldığım da oldu. İlaçlar aldım, yurt dışından diyetisyenler buldum. Sonunda kararımı verdim, beni seven böyle sevsin, kabul eden böyle kabul etsin. 
     
Psikolojik olarak şişmanlık sizi rahatsız etmiyor mu 
     Çocukluğumda, ilk gençliğimde zorlandım. Çocuklarla top oynayamadım. Hep böyle şey oldu, dışarıda kaldım. 
     
Ama belki dışarıda kalmasaydınız, diğer çocuklardan uzak düşmeseydiniz, tiyatroya yönelmez, başarılı bir tiyatrocu da olamazdınız. Kilolarınıza bir şeyler borçlu olabilirsiniz. 
     Kesinlikle doğru. Hep hayata dışarıdan baktım. Onlar top oynardı, ben o top oyununa dışarıdan bakardım. 
     
Tiyatroda da bu görünümünüz işinize yaramıştır. 
     Evet, "Salaklar Sofrası"nda salak rolünü verdiler, "Üç Kadın Bir Çapkınöda başarısız bir şık. Hep ana kuzusu rolleri. Aslında bir koşucuyu oynamak isterdim. 
     
Şişmanlık bir de sakarlıkla ilişkilendirilir hep. 
     Ben çok sakarımdır. 
     
Burada artık tabakları filan kırarsınız. 
     Hayır ama mesela burada önlük taktım. Önlüğün üzerine ekmek kadayıfı yapıştı. Şişmanlar yemek yerken hep üstlerine dökerler. Zeki Müren müzikalini hazırlarken hayatını araştırdım. Bu çok özel bilgi. En sevdiği şey yemek lekeleri olan bir tişörtle üstüne dökerek yemek yemekmiş. Ben de dışarıda isem yemeği hep en sona bırakırım. 
     
Şişmanlara biraz bebek muamelesi yapılıyor. Sizi de dostlarınız öpmekten çok seviyor, bir bebeği mıncıklar gibi. 
     Ama bu güzel, çünkü o zaman istediği gibi davranabiliyor kişi. Ben bir de 12 yaşında tiyatroya başladığım için tiyatrocular için hep küçük bir çocuğum. 
     
Buradan kazandığınız parayı tiyatroya mı aktaracaksınız 
     Evet. Tiyatro çok acımasız bir metres. 10 yılda 6 tane büyük oyun yaptığım halde yine de çok para kaybettim. Hep tiyatroyla yaşadım ama tiyatro beni yaşatmadı. 
     
Halbuki siz ticari tiyatro yapmakla eleştirildiniz hep. 
     Ama ticari olmayan oyunlara da kimse gelmiyor. Geçenlerde jüri bir oyunu yılın oyunu seçmiş. Bu oyunda salondaki 300 kişinin 280’i dışarı çıkmıştı yarıda. Kitlelerle buluşmayan bir oyun nasıl yılın oyunu olur "Çok iyiydi ama kimse gelmedi". Kimse gelmediyse çok iyi değildi. Çok kişinin gelmesi bir oyunun iyi olduğunu göstermez, çok iyi pazarlanmış kötü oyunlar oluyor ama bunun bir dengesi olmalı. Türkiye’deki tiyatro h l 1950’lerde kalmış durumda. Işığıyla, sesiyle bir prodüksiyon artık Batı’da tiyatro. Bizde h l İtalyan sahnelerde vodvil oynuyor özel tiyatrolar. 
     
Özel tiyatroların bunalımı bundan mı kaynaklanıyor 
     Hayır. Türk halkı tiyatro sevmiyor. Gençler bir kere tiyatrodan nefret ediyor. Gençler tiyatrodan çok soğudu. Ancak biraz stand up gibi olan oyunlara gidiyor. Anadolu seyircisi de küstürüldü. Çok kötü oyunlar, kahveden toplanmış adamlarla oynandı Anadolu’da. Tiyatroyu bunlar öldürdü. Tiyatrocuların kendilerini sorgulaması lazım. Dünyada artık vodvil sadece Paris’te oynanıyor. 
     
Bir de İstanbul’un ticari sahnelerinde... 
     Ayrıca oyuncular tiyatroya ihanet etti. Hepsi kötü televizyon dizilerinde oynadılar. Ben biraz da bu işe kötü televizyon dizilerinde oynamamak için girdim. Parasızlıktan senaryoları okumadan her dizide oynayacak hale gelmiştim. 
     
     Manken gelmezse tanıtım olmuyor’ 
Bu tatlı işi nereden çıktı 
     Şimdi biz Anadolu’da turne yaparken her şehirde kendimize tatlı yiyeceğimiz bir yer buluruz. Çünkü turneler çok yorucu geçiyor, enerji gerekiyor. Mesela Antakya’da bir künefeci buluruz, diğer bir şehirde başka bir tatlıcı. İzmir’de de Bolulu Hasan Usta’ya dadanmıştık. Ben aslında daha ağır tatlıları severim. Ama Hasan Usta’nın sütlü tatlılarını da çok sevdim. 
     
Ama bu tatlıları sevdiniz diye dükk n açmanız gerekmiyordu herhalde... 
     Evet. Ama ben o sırada bir iş arıyordum kendime. Bazı halkla ilişkiler sınavlarından geçtim. Ve şube açma yetkisi aldım. 
     
Aslında siz medyayı da kullanmayı biliyorsunuz. Hemen buraya Ayşe Hatun Önal ile Tuğba Özay’ı davet etmişsiniz. Onlara şov yaptırdınız. 
     Dikkat ettiyseniz, gazeteciler sormadı bana zaten "Nedim Bey ne yapıyorsunuz " diye. Ayşe ile Tuğba’yı çektiler. Bu bir gerçek. Evet, bir işin medyatik olması gerekiyor. Bir tiyatrocu arkadaşımız geldi, "Dükk nının tanıtımını tiyatrocular değil mankenlerle yapıyorsun, ne kadar acı" dedi. Ama bir iş yapıyorsam tanıtımını yapmak zorundayım. 
     
Şebnem Özinal gelip burada bir açılıp saçılabilirdi aslında bir tiyatrocu olarak. 
     Ben Şebnem Özinal’ın oynadığı "Yarışma" oyununu izledim. Dostlar Tiyatrosu seyircisinin bunu kabul etmeyeceğini sanıyordum ama o da kabul etti. Demek ki tiyatroda yeni bir şeyler yapmak lazım. 
     
     



 YAŞAM 




















</TEXT>
</DOC>
