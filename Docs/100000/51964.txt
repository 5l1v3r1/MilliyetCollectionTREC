<DOC>
<DOCNO> 51964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/ekonomi/eko07a.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de uçak düştü dolar yükseldi 
</HEADLINE>
<TEXT>

New York yakınlarına düşen uçak piyasalarda panik yarattı 
     EKONOMİ SERVİSİ 

     Dün akşam saatlerinde ABD’nin New York J.F.K. Havaalanı yakınlarında meydana gelen uçak kazası, piyasaları tekrar dalgalandırdı. Dolar ve faiz yükseldi. İMKB’nin kapanmasından sonra meydana gelen kaza, piyasalarda 11 Eylül saldırılarını hatırlattı. Serbest piyasada öğle saatlerinde 1 milyon 552 bin lira olan dolar ABD’deki uçak kazasından sonra 1 milyon 565 bin liraya yükseldi ve hafta sonuna göre 10 bin lira arttı. Sabah saatlerinde alışta 1 milyon 560 bin, satışta 1 milyon 567 bin lira düzeyinde seyreden dolar kotasyonları, kazadan sonra alışta 1 milyon 567 bin ve satışta 1 milyon 575 bin liraya yükseldi. Dolar, Japon Yeni karşısında ise 119.75 yen ile son bir ayın en düşük seviyesine indi. 
     Dünya borsaları da dalgalandı. Güne düşüşlerle başlayan endeksler daha sonra toparladı, Dow Jones 0.56 değer kaybetti, Nasdaq ise 0.91 yükseldi. Avrupa borsaları günü düşüşle kapattı. Frankfurt yüzde 1.83, Paris yüzde 3.05 ve Milano Borsası da yüzde 2.72’lük kayıp yaşadı. 
     



 EKONOMİ 





















</TEXT>
</DOC>
