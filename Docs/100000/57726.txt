<DOC>
<DOCNO> 57726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yasam/yas03.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkolün azı beyne yarar 
</HEADLINE>
<TEXT>

     DIŞ HABERLER SERVİSİ 

     Yeni yılın yaklaşmasıyla birlikte, artması kuvvetle muhtemel’ alkol tüketimine karşı uyarı yayımlayan bilim adamları, düşük miktarda alkolün olası felç hastalıklarına karşı etkili olabileceğini, ancak aşırı alınması durumunda tam tersi durumla karşılaşılabileceğini belirtti. 
     İskoçya’da yapılan bir araştırmanın sonuçlarını yayımlayan İngiliz Felç Derneği’nin raporuna göre, ölçülü’ alkol tüketimi, beyin felçlerinin yüzde 90’ına sebep olan atardamarlardaki kan pıhtılaşmasına karşı önleyici etki yapıyor. Kan inceltici özelliği olan alkolün, az içildiğinde damarlardaki pıhtılaşmayı önleyebildiği ve kolesterolün hareketini etkileyerek damar çeperlerinde yağ birikmesini engelleyebileceği ifade ediliyor. 
     
Aman ölçülü için      Bununla birlikte, aşırı alkol tüketimi, beyin ya da civarındaki damarların patlaması sonucu meydana gelen diğer yüzde 10’luk felç vakalarına karşı kesinlikle etkili olmuyor, hatta bu riski 2 ya da 3 kat arttırıyor. Aşırı içkinin tüm felç türlerinde risk faktörünü arttırdığını dile getiren uzmanlar, alkolün sadece ölçülü’ içilmesini tavsiye ediyor. Aşırı tüketim durumunda da, felçte asıl risk unsurlarından sayılan yüksek tansiyon ortaya çıkabiliyor ve damar sertleşmesi yaşanabiliyor. 
     



 YAŞAM 



















</TEXT>
</DOC>
