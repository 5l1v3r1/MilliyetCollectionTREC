<DOC>
<DOCNO> 89715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko02.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Para sorunumuz yok 
</HEADLINE>
<TEXT>

Şekerbank Genel Müdürü Hasan Basri Göktan, bir yıl içinde 100 trilyon lira sermaye artırımı yapacaklarını söyledi 
     SONGÜL HATISARU 

     Bankacılık Düzenleme ve Denetleme Kurulu’nun BDDK , yapılan bağımsız denetimler sonucu 28 trilyon 897 milyar lira sermaye ihtiyacı tespit ettiği Şekerbank’ın Genel Müdürü Hasan Basri Göktan, para sorunlarının bulunmadığını söyledi. 15 gün içinde asgari 30 trilyon lira sermaye artırımı yapacaklarını kaydeden Göktan, bankanın 200 trilyon lira olan kayıtlı sermaye tavanına ulaşıncaya kadar çeşitli tarihlerde sermaye artırımı yapacaklarını ifade etti. 
     Sermaye Piyasası Kurulu’yla SPK görüştüklerini söyleyen Göktan, "Kayıtlı sermaye sistemine tabi olduğumuz için belki genel kurul kararına gerek kalmadan bir - iki gün içinde yönetim kurulu kararıyla da sermaye artırımını yapabiliriz" dedi. 
     
     BDDK’ya daha önce ilettik’ 
     Sermaye arttırımı kararını daha önce Bankacılık Düzenleme ve Denetleme Kurulu’na da ilettiklerini belirten Göktan, sözlerini şöyle sürdürdü "Biz zaten sermaye artıracaktık. Kurul’a da bildirdik. Ancak Kurul genel bildirimleri mütakiben açıklama yapmamızı istedi. Oda bugünle çakıştı. Bu nedenle bekledik. Hazırlığımızda, paramızda tamam." 
     Krizin en büyük yükünü bankaların çektiğini hatırlatan Göktan, "Önemli olan özkaynakların takviye edebilir güçte olunması ve bunun kararlı olarak yapılması" dedi. 
     Müşteri ilişkilerininde gayet iyi olduğunu söyleyen Göktan, "Bankamız gayet iyi. Ankara Ticaret Odası, Ankara Sanayi Odası’yla yaptığımız görüşmelerde küçük ve orta ölçekli işletmeleri destekleme kararı aldık. Onlara yönelik kredi uygulamasına da başladık" şeklinde konuştu. 
     



 EKONOMİ 



















</TEXT>
</DOC>
