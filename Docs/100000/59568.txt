<DOC>
<DOCNO> 59568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/siyaset/siy03.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in mesajında KASIRGA 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, yeni yıl mesajında da hukukun önemine değinerek, "Hukukun üstün kılınması demokrasinin olmazsa olmaz koşuludur. Hukukun üstünlüğü ilkesinin yaşama geçirilmesi ancak devletin işlem ve eylemlerinin hukuka uygunluğunun sağlanması ile olanaklıdır" dedi. 
     
Saydam bir ekonomi      "Bugün Türkiye’nin çözmesi gereken öncelikli sorunları vardır" diyen Cumhurbaşkanı sözlerini şöyle sürdürdü "Belirsizliklerden arındırılmış, tüm kurallarıyla işleyen, yolsuzluğu yapanın yanına kar bırakmayan, saydam bir ekonomik yapının oluşturulması temel amacımızdır. Toplumsal yozlaşma ve çöküntüye neden olan yolsuzluk hastalığından kurtulmak, etik değerleri yüksek yurttaşlar yaratmak ve yönetimi saydamlaştırmak olanaklıdır. Olayların üzerine yüreklice gidilmeli, devlet ile halk bu konuda işbirliği yapmalıdır.İnanıyorum ki, siyasetçi, bürokrat ve halk birlikteliğiyle ülkemiz bu beladan kurtulacaktır." 


 SİYASET 












</TEXT>
</DOC>
