<DOC>
<DOCNO> 69019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo06.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings, San Antonio'da kayboldu 115 - 92 
</HEADLINE>
<TEXT>

     ABD Profesyonel Basketbol Ligi'nde NBA , 16. hafta mücadelesine, bu sabaha karşı yapılan 8 maçla devam edildi. 
     Sezonun en iyi galibiyet yüzdesine sahip ekibi olan Pasifik Grubu lideri Sacramento Kings, deplasmanda Ortabatı Grubu üçüncüsü San Antonio Spurs'a 23 sayı farkla yenilerek, 54. maçında 14. yenilgisini aldı. 
     Kings'de, 24 dakika sahada kalan Hidayet Türkoğlu, 8 sayı kaydetti. Türkoğlu, 2 sayılık atışlarda 8'de 3, 3 sayılık atışlarda 2'de 0 ve serbest atışlarda da 2'de 2 isabet sağladı. Türkoğlu ayrıca, 
     1 hücum ve 7 savunma ribaundu aldı, 2 asist ve 1 blok yaptı, 1 de top 
     çaldı. 
     Konuk ekipte 13 sayı ve 4 ribauntla oynayan Chris Webber ile 11 sayı ve 6 asistle oynayan Doug Christie'den başka etkili olan isim çıkmadı. 
     Rakibine karşı üst üste 4. galibiyetini alan ev sahibi ekipte ise Charles Smith, 32 sayıyla maçın yıldızı olurken, Malik Rose, 23 sayı ve 8 ribaunt, Tony Parker, 15 sayı ve 7 asist, ''ikiz kuleler''den Tim Duncan da 9 sayı, 13 ribaunt ve 7 asistle galibiyete büyük katkı yaptı. 
     Atlantik Grubu lideri New Jersey Nets, deplasmanda Washington Wizards'a şans tanımayarak, . maçında 36. galibiyetine ulaşırken, Nets'de Jason Kidd, yine başarılı bir performans göstererek 30 sayı, 7 ribaunt ve 8 asistle oynadı ve galibiyette başrolü oynadı. Nets'de ayrıca Kerry Kittles 20 sayı, Keith Van Horn da 17 sayı ve 8 ribauntluk performanslar gösterdi. 
     Ev sahibi ekipte ise ünlü yıldız Michael Jordan, 16 sayı, 5 ribaunt ve 6 asist, Richard Hamilton 15 sayı, Popeye Jones da 10 sayı ve 12 ribauntla oynamalarına karşın yenilgiyi önleyemedi. 
     Ortabatı Grubu lideri Dallas Mavericks'in kendi sahasında Boston Celtics'i geçtiği maçta, Mavericks'in Alman pivotu Dirk Nowitzki, 33 sayı, 23 ribaunt, 8 asist ve 5 blokla maça tam anlamıyla damgasını vurdu. Mavericks'de ayrıca Michael Finley, 24 sayı, 10 ribaunt ve 6 asist, Steve Nash de 16 sayı, 4 ribaunt ve 4 asistle Nowitzki'ye eşlik etti. 
     Konuk takımda da Tony Battie, 17 sayı ve 9 ribaunt, Paul Pierce, 17 sayı ve 6 ribaunt, Antoine Walker ise 16 sayı ve 7 ribauntla 
     oynadı. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     
     
Cleveland Cavaliers 97 - Los Angeles Lakers 104 Washington Wizards 82 - New Jersey Nets 93 Orlando Magic 119 - Los Angeles Clippers 102 Memphis Grizzlies 72 - Phoenix Suns 78 Dallas Mavericks 98 - Boston Celtics 92 Houston Rockets 89 - Minnesota Timberwolves 83 San Antonio Spurs 115 - Sacramento Kings 92 Portland Trail Blazers 94 - Atlanta Hawks 79 
     






</TEXT>
</DOC>
