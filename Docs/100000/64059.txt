<DOC>
<DOCNO> 64059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun05a.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK tavsiye organı oluyor 
</HEADLINE>
<TEXT>

     ANKARA Milliyet 

     MGK’nın yapısı ve kararlarına ilişkin değişiklikler öngören tasarıyla, başbakan yardımcıları ve adalet bakanı, Kurul’un "doğal üyesi" yapılırken, MGK kararlarının "tavsiye" niteliğinde olması sağlandı. 
     TBMM Anayasa Komisyonu’nun kabul ettiği tasarı üzerindeki görüşmeler sırasında AKP Manisa Milletvekili Bülent Arınç ile DYP Trabzon Milletvekili Ali Naci Tuncer, MGK üyelerinin sıralamasında başbakan yardımcılarının yerinin başbakandan sonra gelmesi gerektiğini savundu. 
     Tasarıda MGK üyelerini sayan fıkraya başbakan yardımcıları ile adalet bakanı da eklenirken, Kurul’daki sivil üyelerin sayısı askeri kanadın üzerine çıktı. Tasarıyla MGK’nın "tavsiye kararları" alacağı hükme bağlandı. "MGK, devletin milli güvenlik siyasetinin tayini, tespiti ve uygulaması ile ilgili tavsiye kararları alır" denildi. 
     



 GÜNCEL 

























</TEXT>
</DOC>
