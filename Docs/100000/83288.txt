<DOC>
<DOCNO> 83288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo03.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kings, Dallas'ı deplasmanda devirdi, durumu 2-1'e getirdi 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda Sacramento Kings, deplasmanda Dallas Mavericks'i 125-119 yenerek, 7 maçlık seride 2-1 öne geçti. 
     Kings'te 25 dakika sahada kalan Hidayet Türkoğlu, 4 sayı, 3 ribaunt ve 2 asistle oynarken, Chris Webber, 31 sayı ve 15 ribaunt ile galibiyetteki en önemli isimlerden biri oldu. 
     Mike Bibby'nin 29 sayı ve 9 asistle tamamladığı maçta, Doug Christie 20 sayı, Yugoslav yıldız Vlade Divac ise 19 sayı kaydetti. Sahasında oynadığı 2. maçı kaybederek ev sahibi avantajını Dallas'a kaptıran Kings, bu galibiyetle seriyi yeniden Sacramento'ya taşıma şansını yakaladı. 
     Günün bir diğer maçında ise Charlotte Hornets, New Jersey Nets'i 115-97 yenerek serideki ilk galibiyetini aldı ve durumu 2-1'e getirdi. Hornets'te Baron Davis 26 sayı, 7 ribaunt ve 8 asistle takımın en etkili ismi olurken, oyun kurucu David Wesley, 22 sayı ve 6 asistle oynadı. Jamaal Magloire ise 16 sayı ve 9 ribauntla maçı tamamladı. 
     New Jersey Nets'te ise Richard Jefferson 16 sayı kaydederken, Jason Kidd, 13 sayı, 7 ribaunt ve 6 asist, Kenyon Martin ise 13 sayıyla sahadan ayrıldı. 
     





</TEXT>
</DOC>
