<DOC>
<DOCNO> 74156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/bila.html </URL>
<DATE> 2002/03/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Org. Asparuk'un tepkisi 
</HEADLINE>
<TEXT>

     Hiç kuşku yok ki, bugünden itibaren yine koro halinde aynı ses yükselecektir 
     "Asker Avrupa Birliği'ne karşı Bakın Hava Kuvvetleri Komutanı'na... Cebeci Şehitliği'ni gezerken yanındakilere ne diyor Diyor ki, bu Avrupa Birliği görevlilerini getirip bu şehitliği göstereceksiniz. İşte buyrun Bundan daha iyi Avrupa Birliği karşıtlığı olur mu Karşılar, işte..." 
     Tıpkı Milli Güvenlik Kurulu Genel Sekreteri Org. Tuncer Kılınç'a yapıldığı gibi, Hava Kuvvetleri Komutanı Org. Cumhur Asparuk'a da benzer eleştiri, hatta saldırılar yapılacaktır... 
     Türk Silahlı Kuvvetleri'ni Avrupa Birliği'ne karşı ve engel olarak görenler olaya bir kez tersinden baksalar, bu yargılarının yanlış olduğunu görecekleri açıktır. 
     Org. Asparuk'un şehitliği gezerken doğal bir tepki olarak ifade ettiği bu sözler, bazı Avrupa ülkelerinin Türkiye'ye karşı terörü çeşitli yollardan desteklemiş olmaları ve bu desteklerini hala sürdürmelerinden kaynaklanmaktadır. 
     Avrupa'da birçok ülke PKK'ya terör örgütü diyemedi, diyemiyor. AB'nin Ankara'daki temsilcisi Karen Fogg, terör örgütü diyemediği için "kötü organizasyon" diyebildi. Avrupa'nın bu "kötü organizasyonu" siyasi alana taşıyarak, "daha iyi işler" hale getirmeye çabaladığı da sır değil. 
     11 Eylül gibi bir terör faciasında hayatını kaybedenlerden on kat daha insanın canına malolmuş bir örgüte terör örgütü diyemeyen, terör listesine almayan Avrupa'ya, 20 yıldır terör örgütüyle binlerce şehit vererek mücadele etmiş Türk Silahlı Kuvvetleri'nin bu tür tepkiler göstermesi neden yadırganıyor. 
     Buna karşın Türk Silahlı Kuvvetleri her vesile ile Avrupa Birliği'ne karşı olmadığını, Türkiye'nin birliğe tam üye olma hedefini desteklediğini açıkladı. Hatta Avrupa ülkelerinin bu ve benzeri tutumlarına rağmen bu hedeften şaşılmaması gerektiği de ifade edildi. 
     Ancak Avrupa'nın ve onun Türkiye'deki "kayıtsız - şartsız", "kraldan fazla kralcı" sözcülerinin, Org. Asparuk'un gösterdiği insani bir tepkiye bile tahammülleri yok. 
     Avrupa, PKK'nın terör örgütü olduğuna ikna olacağı yerde, neredeyse, Türk Silahlı Kuvvetleri'nin, PKK'nın terör örgütü olmadığına ikna olmasını istiyor, bekliyor 
     Avrupa'ya terör örgütüne, "terör örgütüdür" demek bu kadar zor geldiğine göre asker veya sivil Türkiye'de de bazı kişi ve kurumların, Avrupa'nın niyeti konusunda birazcık kuşku duymalarını normal karşılamak gerekmez mi 
     Bütün dünyanın terörle mücadele kararı aldığı bugünlerde bile Avrupa'ya "PKK terör örgütüdür" dedirtin bakalım... Dedirtebiliyor musunuz 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
