<DOC>
<DOCNO> 92291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/dunya/dun02.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Bush’un sözlerinden kaygılı 
</HEADLINE>
<TEXT>

     ABD Başkanı Bush’un, Arafat’ın değiştirilip yerine yeni bir Filistin lideri seçilmesi gerektiği yönündeki açıklamasına Avrupa Birliği’nden tepki geldi. ABD’nin Birlik içindeki en yakın müttefiki İngiltere, Bush’un açıklamalarının AB’de kaygı yarattığını açıkladı. İngiltere Başbakanı Tony Blair’in sözcüsü, "ABD’nin Ortadoğu sorunuyla yakından ilgilenmesinden memnunuz. Ancak biz Filistin halkının kendi liderini kendisinin seçmesinden yanayız" dedi. Benzer bir tepki de G - 8 zirvesine ev sahipliği yapan Kanada’dan geldi. Kanada Başbakanı Jean Chretien, "Bush herhalde Arafat’ın değiştirilmesinin belki de iyi olabileceğini söylemiştir. Başka türlü düşünmek istemiyorum" diye konuştu. 
     



 DÜNYA 











</TEXT>
</DOC>
