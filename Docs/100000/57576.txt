<DOC>
<DOCNO> 57576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/spor/spo04.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel hakeme saldırdı 
</HEADLINE>
<TEXT>

     KARŞILAŞMA sonrası hakem Orhan Erdemir ve yardımcıları, Trabzonsporlu futbolcular ile Teknik Direktör Briegel’in saldırısına uğradı. Uzatma bölümünde başkent ekibi lehine penaltı kararı veren Erdemir’in bitiş düdüğü ile birlikte üzerine yürüyen Alman hocayı güvenlik güçleri zorlukla uzaklaştırdı. Şeref tribünü girişinde Trabzonspor tribünlerinden atılan bir kartopu da Orhan Erdemir’in yüzüne isabet etti. 
     HAKEM Orhan Erdemir federasyon ve kendisi aleyhinde tezahüratta bulunan Gençlerbirliği seyircisi için 13. dakikada anons yaptırdı. 86. dakikada aynı tezahürat tekrarlanınca önce ikinci anonsu okuttu, ardından tribünler susmayınca soyunma odasına girdi. 8 dakika sonra sahaya dönen Erdemir’in, 2. uzatma dakikasında penaltı kararına öfkelenen Trabzonspor tribünlerinden gelen tezahürat üzerine ilk anonsunu tekrarlattı. 
     



 SPOR 






















</TEXT>
</DOC>
