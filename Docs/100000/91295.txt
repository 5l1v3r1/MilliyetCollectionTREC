<DOC>
<DOCNO> 91295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/dunya/adun.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den takvim’ sinyali 
</HEADLINE>
<TEXT>

Dönem Başkanı İspanya, Türkiye’nin başlattığı reformları tamamlaması halinde, bu yıl içinde katılım müzakereleri için başlangıç tarihi verebileceklerini açıkladı 
     GÜVEN ÖZALP Sevilla 

     Türkiye’nin son dönemde Avrupa Birliği’yle AB ilişkilerde en önemli hedef olarak belirlediği üyelik müzakerelerinin başlamasına ilişkin tarih alma konusunda "Ankara’nın içini ısıtacak" nitelikte mesajlar verildi. AB Dönem Başkanlığı’nı devredecek olan İspanya, ilk kez net bir şekilde, "tarih verilebilir" mesajı verdi. 
     İspanya Dışişleri Bakanı Josep Pique, "Gelişme kaydedildi. Şu an ile Kopenhag arasında üyelik müzakerelerinin başlaması için bir takvim düzenleyebilir ve bir tarih belirleyebiliriz" dedi. Pique, bu yönde bir gelişmenin Türkiye’nin performansına bağlı olacağının altını çizdi. İspanya’nın bu yaklaşımı, Türkiye’nin reform sürecine devam etmesi ve bu süreçte yapılan düzenlemelerin hayata geçirilmesi halinde "yeşil ışık" alabileceği şeklinde algılanıyor. 
     
     İtalya’dan destek 
     Tarih konusunda Sevilla Zirvesi’nde Türkiye’ye bir destek de İtalya’dan geldi. İtalya Başbakanı Silvio Berlusconi, Türkiye’ye tarih verilmesi gerektiğini söyledi. Ancak Berlusconi, bu konuyu Avrupa Güvenlik ve Savunma Politikası’yla AGSP ilişkilendirdi. 
     
     Danimarka Önce kriterler 
     Dönem Başkanlığı’nı İspanya’dan devralacak Danimarka ise, daha mesafeli bir yaklaşım içinde. Danimarka Başbakanı Anders Fogh Rasmussen, şu ana kadar Ankara’nın kriterleri tamamlamadığını, üyelik müzakerelerinin ancak kriterlerin tamamlanmasından sonra verilebileceğini söyledi. 
     
     Sezer Süreç aleyhimize 
     Sevilla’ya dün hareketinden önce açıklamada bulunan Cumhurbaşkanı Ahmet Necdet Sezer, AB’ye üyelik konusundaki yasal düzenlemelerin bir an önce gerçekleştirilmesinde sayılamayacak kadar yarar olduğunu ve geçen sürenin Türkiye aleyhine işlediğini söyledi. 
     



 DÜNYA 










</TEXT>
</DOC>
