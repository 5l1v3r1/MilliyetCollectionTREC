<DOC>
<DOCNO> 51397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/spor/spo03.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mondragon şoku 
</HEADLINE>
<TEXT>

Milli Takım antrenmanında kasığından sakatlanan Galatasaray’ın Kolombiyalı kalecisinin, üç hafta forma giyemeyeceği açıklandı. Bu kötü haber Teknik Direktör Lucescu’yu yıktı 
     HALİL ÖZER 

     İstanbul’a çağrıldı 
     DÜNYA Kupası Grup Eleme maçları için ülkesine giden Kolombiyalı kaleci Mondragon antrenmanda kasığından sakatlandı. Tecrübeli file bekçisinin ilk yapılan kontrollerinden sonra en az üç hafta oynayamayacağı açıklandı. Kolombiyalı kaleci kötü haberi telefonla Teknik Direktör Lucescu’ya verdi. Bunun üzerine Rumen hoca, Mondragon’u acil olarak İstanbul’a çağırdı. Kolombiyalı kalecinin bugün geleceği belirtildi. 
     
     Yeniden kontrol 
     MONDRAGON’UN durumu Galatasaray’da soğuk duş etkisi yaptı. Alınan ilk bilgilere göre Kolombiyalı kalecinin durumunun ciddi olduğu ancak sakatlığın boyutunun İstanbul’da netlik kazanacağı bildirildi. Teknik Direktör Lucescu h l bir umut taşıdığını söylerken, sakatlığı ciddi ise Mondragon’un Diyarbakır, Samsun ve İstanbulspor maçları ile Şampiyonlar Ligi’ndeki Roma ve Barcelona maçlarında oynayamayacağı öğrenildi. 
     
Lucescu fırtınası      GALATASARAY’DA Bursa yenilgisinden sonra Lucescu fırtınası devam ediyor. Dört günlük tatilin ardından ağır çalışmalar uygulayan Rumen hocanın dün de oyuncularına futbola yeni başlayanlar gibi top sektirme ve top sürme çalıştırması yaptırması dikkati çekti. Bu arada Uruguaylı Fleurquin Milli Takımı’nın davetini geri çevirdi. Galatasaray’ın rakibi Barcelona ise İspanya Kral Kupası’nda 3. Lig temsilcisi Figueres’e 1 - 0 yenilerek elendi. Erol Demirkol 
     
Tolga işi yattı      SARI - KIRMIZILI kulübün anlaşmak istediği Tolga’nın transferi yine yattı. Önceki gün Gençlerbirliği Başkanı İlhan Cavcav’ın "Anlaştık. Tolga artık Galatasaray’da" açıklamasına rağmen, Galatasaraylı yöneticiler dün "Tolga defteri kapandı" diye konuştular. Transferin Cavcav’ın 600 bin dolarda ısrar etmesi yüzünden olmadığı belirtildi. 
     
Borç 175 trilyon      FLORYA Metin Oktay Tesisleri’nde yapılan olağan Divan Kurulu toplantısında Galatasaray yönetimi, üyeleri, Teknik Direktör Lucescu ve futbolcularla biraraya getirdi. Birlikte yenilen öğle yemeğinin ardından başlayan Divan Kurulu’nda kulübün borcunun 175, alacağının ise 38 trilyon lira olduğu açıklandı. Cansun toplantı sonrasında basın mensuplarına Fatih Terim için "O içimizden birisi. Aramızdan hiç ayrılmadı. Galatasaray’da ben neysem Terim de o" diye konuştu. 
     



 SPOR 
























</TEXT>
</DOC>
