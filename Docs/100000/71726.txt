<DOC>
<DOCNO> 71726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gun06.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem aranırım hem gelirim... 
</HEADLINE>
<TEXT>

Şike çetesinin kilit ismi Ali Fevzi Bir, arandığı sırada sahte ABD pasaportuyla girip-çıkarak 4 gün İstanbul’da kalmış 
     TOLGA ŞARDAN Ankara 

     Milliyet’in ortaya çıkardığı "futbolda şike" soruşturmasının kilit ismi ve Susurluk hükümlüsü Ali Fevzi Bir’in, arandığı sırada sahte pasaportuyla Türkiye’ye giriş - çıkış yaptığı anlaşıldı. 
     Polis, Düsseldorf’taki Steigenberger Park Oteli’nin 232 numaralı odasında yakalanmasının ardından, üzerinde ABD vatandaşı Carlook Carter adına hazırlanmış kimlik çıkan Bir’le ilgili olarak yeni bilgilere ulaştı. Sahte kimliğe karşın pasaportu bulamayan polis, Türkiye’deki havalimanlarının giriş - çıkış kayıtlarını inceledi. Polis, Bir’in 1961 doğumlu ABD vatandaşı Carlook Carter adına düzenlenmiş 25178165 seri numaralı pasaportu kullandığını belirledi. Bir’in ABD kimliğiyle otele giriş - çıkış tarihleriyle, Carter kimliğiyle Türkiye’ye yaptığı giriş ve çıkışların tarihlerinin örtüştüğü görüldü. Bir’in, söz konusu kimlikle 3 Şubat’ta Atatürk Havalimanı’ndan giriş yaptığı, aynı kimlikle 7 Şubat’ta İzmir Adnan Menderes Havalimanı’ndan çıktığı belirlendi. 
     



 GÜNCEL 























</TEXT>
</DOC>
