<DOC>
<DOCNO> 71772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas04.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört yaşında iki TARZAN’ 
</HEADLINE>
<TEXT>

Tüm 5 gündür ormanda kayıp olan dört yaşındaki iki minik, kozalak yiyip birbirlerine sarılarak ölümü altetti.. 
     EYÜP KELEBEK, İBRAHİM ŞEN BİLECİK DHA 

     Bilecik Pazaryeri’nde geçen Salı’dan bu yana kayıp olan 4 yaşındaki Hakan Ergenç ile aynı yaştaki amcasının oğlu Engin Ergenç önceki akşam ilçeden 30 kilometre uzaklıkta bulundu. Evden uzaklaşınca yollarına kaybeden ve dört gün boyunca ailelerine ecel teri döktüren iki kafadar, "yolumuz kaybettik. Dereden su içip ot yedik. Üşüyence birbirimze sarıldık" dedi. 
     Mustafa Ergenç ve kardeşi Hasan Ergenç, evlerinin önünde oynayan çocukları kaybolunca polisten yardım istedi. Polisin aramasından bir sonuç çıkmayınca Vali’nin talimatı üzerine devreye çevik kuvvet, jandarma ve Sivil Savunma ekipleri girdi. Günlerce ilçeye yakın ormanlık alan ve tarlalarda arama yapan, su kuyularını tek tek kontrol eden ekipler çocukları bulamadı. 
     
     Engin çok yürüttü..’ 
     İlçeye 30 kilometre uzaklıktaki Bozüyük’ün Dereelmacık köyü imamı Ahmet Kutlu, dağ yoluna doğru giden Hakan ve Engin’i görünce durumlarından şüphelendi. 
     Karınlarını doyurmak için çocukları evine götüren Kutlu, ardından da jandarmayı aradı. Jandarmanın hastaneye kaldırdığı çocuklara serum takıldı ve ailelerine haber verildi. Minik Hakan, eve dönerken yollarını kaybettiklerini belirterek, "Engin beni çok yürüttü. Karanlık olunca korktuk. Üşümemek için sarılıp yattık. Dereden su içtik. Bitki kökleri ve ağaçlardan kozalak toplayıp yedik. Bir daha ormana gitmek istemiyorum" dedi. 
     Günlerce gözyaşı döküp çocuklarının hayatlarından umut kesen anne İlknur Ergenç ile Seher Ergenç ise, "Allah çocuklarımızı bize bağışladı. Sevincimiz çok büyük. Evimiz sanki düğün evi gibi" diyerek sevinçlerini dile getirdi. 
     



 YAŞAM 






















</TEXT>
</DOC>
