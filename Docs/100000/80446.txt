<DOC>
<DOCNO> 80446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/ekonomi/eko04.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar dört günde yüzde 6 yükseldi 
</HEADLINE>
<TEXT>

Ekonomi yetkililerinden gelen açık pozisyon uyarısı sonunda doları fırlattı. Son dört günde yüzde 6 prim yapan dolar 1 milyon 383 bin liraya yükseldi 
     EKONOMİ SERVİSİ 

     Ekonomiden sorumlu Devlet Bakanı Kemal Derviş’in dövizde aşırı kaybın ve kazancın sorun yaratacağını söylemesi ve açık pozisyondan spekülatif k r etmek isteyenleri uyarması, dolara olan talebi artırdı. 
     Önceki gün kamu bankalarının başlattığı alımlara yerli ve yabancı bankaların da katılması ile birlikte, dolar dün özellikle akşam saatlerindeki taleple 42 bin lira artarak 1 milyon 383 bin liraya çıktı. Doların dünkü artışı yüzde 3.13 olarak gerçekleşti. Böylece doların hafta sonundan bu yana değer artışı yüzde 6.05 oldu. En son 10 Ekim 2001’de 1 milyon 650 bin liraya çıkan dolar, 12 Nisan’da 1 milyon 297 bin liraya kadar düşmüştü. 
     Bu arada Merkez Bankası’nın açtığı döviz ihalesine piyasadan talep gelmedi. Merkez Bankası ihalede maksimum fiyat olarak 1 milyon 354 bin 246 lira teklifte bulundu. 
     Pozisyonlar kapatılıyor 
     Piyasa uzmanları ise dolarda gün içinde yaşanan hareketliliği "İhalede maksimum fiyatın ilan edilmesinin ardından yerli ve yabancı bankalardan alım geldiğini belirterek, "Pozisyonu olanlar pozisyon kapatıyor. Olmayanlar da çıkışı gördüğü için alım yaptılar" şeklinde değerlendirler. 
     Dünya Bankası, IMF ve Derviş’in açık pozisyon uyarılarının dolara olan talebi artırdığını belirten uzmanlar, banka bilançolarında zarar açıklanacak söylentilerinin de doların yükselişinde etkili olduğunu ifade ediyorlar. 
     



 EKONOMİ 




















</TEXT>
</DOC>
