<DOC>
<DOCNO> 99704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur31.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam cezasının kaldırılması paketin içinde kaldı 
</HEADLINE>
<TEXT>

     AB uyum yasa teklifinin idam cezasına ilişkin birinci maddesinin metinden çıkarılması yönünde MHP ve AK Parti'li üyeler tarafından verilen önergeler reddedildi. 
     Genel Kurul'da, teklifin birinci maddesi üzerindeki görüşmeler sırasında MHP ve AK Parti'li milletvekilleri ''savaş ve çok yakın savaş tehdidi halleri'' dışında idam cezasının kaldırılmasını öngören birinci maddenin metinden çıkarılması için ayrı ayrı önerge verdiler. 
     Birleşimi yöneten Meclis Başkanvekili Murat Sökmenoğlu, aynı nitelikte olduğu gerekçesiyle önergeleri birleştirdi. 
     Önergeler üzerindeki konuşmaların ardından oylamaya geçildi. Önce el kaldırarak oylama yapıldı, MHP ve AK Parti'li üyeler maddenin teklif metninden çıkarılması yönünde oy kullandılar. MHP'li üyeler ayağa kalkarar işari oy kullanırken, önergeye destek vermeyen milletvekillerine doğru ''Haydi, kaldırın ellerinizi'' diye bağırdılar. 
     Sökmenoğlu, oyların sayılamadığı gerekçesiyle elektronik sistemle oylamanın yapılacağını bildirdi. Oylama sonucu ''maddenin metinden çıkarılması'' yönendeki önerge reddedildi. 
     Madde üzerinde DSP'li Ali Arabacı ve arkadaşlarının ''idam cezasının Askeri Ceza Kanunu da dahil'' tümüyle kaldırılarak, müebbet ağır hapse dönüştürülmesi yönündeki değişiklik önergesi de kabul edilmedi. 
     





</TEXT>
</DOC>
