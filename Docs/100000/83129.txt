<DOC>
<DOCNO> 83129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/ekonomi/aeko.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, Ajda’nın peşinde 
</HEADLINE>
<TEXT>

Bankacılık Düzenleme ve Denetleme Kurumu 160 bin sorunlu kredi dosyasıyla boğuşuyor. Sorunlular arasında sanatçılardan ünlü lokanta garsonlarına kadar geniş bir yelpazede isim var 
     Okur için MELİHA OKUR 

     Tam 160 bin dosya... Dağ gibi yığılmış... Bankacılık Düzenleme ve Denetleme Kurumu’nun BDDK hukuktan sorumlu Başkan Yardımcısı Tanbey Veziroğlu ve servisi arı gibi çalışıyor. 
     Sakın ola, derdimizi "İstanbul yaklaşımı" ile karıştırmayın... 
     Bu kez sorun bireysel bankacılık ayağından 
     Kredi kartları, otomobil, tüketici kredileri... 
     Tasarruf Mevduatı Sigorta Fonu’na geçen 19 bankanın bireysel bankacılık ayağını ilgilendiren kredi kartları problemi bugüne kadar hiç gündeme geldi mi 
     Gelmedi... Biz bu dosyalara kısaca bir bakalım dedik... Demez olaydık. O da ne Dosyada yok yok... 
     
Menajerim kullandı      Eğlence dünyasının süper starları, mankenler, sosyetenin en ünlü balık restoranlarının garsonları... 
     Hadi canım sen de demeyin, abarttığımızı düşünmeyin. 
     Örneklerden bir örneğe dikkat edin... 
     Ajda Pekkan. Nam - ı diğer Süper Star. 
     Ajda Pekkan’la BDDK arasında bağ olabilir mi .. 
     Olmaz demeyin, oluyor işte. 
     İnanın jest, Pekkan’a Egebank tarafından yapılmış, Egebank’ın o şatafatlı döneminde jest olsun diye kredi kartı göndermiş. Ajda Pekkan da teşekkür edip kartı almış. Kullanmış mı, kullanmamış mı bilinmez... Fakat almaz olaymış, başı derde girmiş. 
     Çünkü Egebank’ın kredi kartından tam 30 milyar lira borç, mahkemede ödemeyi bekliyor. Üstüne üstlük faizi de cabası. Pekkan, "Ben bu kredi kartını kullanmadım. Menajerime verdim" diyormuş. 
     BDDK ise "karışmam, borç ödenecek" deyince olay mahkemeye gidiyor... 
     Pekkan, olaya itiraz ettiği için önümüzdeki günlerde bu itiraz davası görüşülüp karara bağlanacak. 
     Ya da Didem Uzel. Borç, 98 milyon. Unutulmuş. BDDK, bunun da peşinde. Mahkeme parasına değer mi bilinmez. 
     
Takipteki garsonlar ödedi      Bir de madalyonun öbür yüzü var. Starlar böyle boğuşurken bakın, Yeşilköy’deki ünlü balık restoranı "Balıkçı Hasan"ın Toprakbank’tan kredi kartı kullanan garsonu ne yapmış. 
     "Balıkçı Hasan" İstanbul’un en pahalı balık restoranı, içeri girdiniz mi, cüzdanınız yanıyor. 
     Türkiye’nin mutlu azınlığını temsil eden kesim ise burada yiyip içip rahatlıyor. Eh, serbest piyasa bu, insan istediği yerde, istediği gibi yemek yer. Yorumu bize düşmez. 
     Sonuçta zenginleri ağırlamak kolay mı Giyim kuşam ister. 
     İşte Balıkçı Hasan’da çalışmanın ayrıcalık olduğunu bilenler de dalar bankaya, faize, maaşa bakmaz ise sonuç bu olur. Şu an BDDK’da Balıkçı Hasan’ın garsonunun Toprakbank’tan aldığı kredi kartı borçları konuşuluyor. Ancak onlar mahkemelik olmak istemiyor, sonuçta gidip parasını ödüyor. 
     



 EKONOMİ 
















</TEXT>
</DOC>
