<DOC>
<DOCNO> 55586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun07.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
30 milyar lira fidye istedi 
</HEADLINE>
<TEXT>
Patronunun oğlunu kaçırdı 
Fidyeci ve arkadaşını polis kısa sürede yakaladı, çocuğu kurtardı 
     DİNÇER ŞEREF İstanbul 

     Bakırköy’de, patronunun oğlunu kaçırarak 30 milyar lira fidye isteyen Mehmet Özdemir ve arkadaşı, polis tarafından yakalandı. Şenlikköy sahilindeki "Güverte" adlı restoranın sahibi Sami Soyak, cumartesi günü Şenlikköy Karakolu’na başvurarak 10 yaşındaki oğlu O.S’nin kaçırıldığını, kendisinden 30 milyar lira fidye istendiğini söyledi. 
     
     Çelişkili ifadeler 
     Polis bunun üzerine restoran çalışanlarının ifadesini aldı. İfadesinde çelişkili davranan Mehmet Özdemir’in Küçükçekmece Sefaköy’deki evine gece yarısı baskın düzenleyen ekipler, O.S’yi kurtarırken, Özdemir ile arkadaşı İlyas Doğan’ı gözaltına aldı. 
     Evde yapılan aramada, kurusıkı bir tabanca ile bıçak ele geçirildi. Tatbikat yaptırılan Özdemir, olayı şöyle anlattı 
     "O. restorana geldiğinde, planladığımız gibi onu yatakhaneye, tavlayı almaya gönderdim. Bu sırada yatakhanede saklanan İlyas, çocuğu etkisiz hale getirerek, Şenlikköy’de bir ara sokakta beni bekledi. Arkadaşımdan aldığım bir otomobille çocuğu eve getirdi. Sonra da hiçbirşey olmamış gibi işime devam ettim." 
     



 GÜNCEL 




















</TEXT>
</DOC>
