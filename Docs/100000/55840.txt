<DOC>
<DOCNO> 55840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun18.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Müftüsü "İntihar eylemleri caizdir" 
</HEADLINE>
<TEXT>

     Mısır Müftüsü Nasr Ferid Vasıl, Filistinli eylemcilerin İsrail'de düzenledikleri intihar saldırılarının ''caiz'' olduğuna hükmetti. 
     Birleşik Arap Emirlikleri'nde BAE yayımlanan bir gazeteye demeç veren müftü, ''Filistinlilerin adaletsizliğe son vermek, İslam'ın kutsal yerlerini savunmak ve Arap ulusunun onurunu korumak için kendilerini feda etmeleri meşrudur'' dedi. Müftü, ''Eldeki bütün olanakları kullanarak işgale direnmenin gayri meşru olduğunu kimse iddia edemez'' diye konuştu. 
     El Ezher Şeyhi Muhammed Seyyid Tantavi ise, Filistinlilerin intihar eylemlerini ''caiz'' görmediğini söylemişti. 
     Filistinli intihar komandoları, geçen hafta sonunda İsrail'i kan gölüne çevirmişlerdi. 
     






</TEXT>
</DOC>
