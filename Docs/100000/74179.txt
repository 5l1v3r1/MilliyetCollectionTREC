<DOC>
<DOCNO> 74179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sondun08.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Der Spiegel "Türk Taliban Küba'da" 
</HEADLINE>
<TEXT>

     Alman Der Spiegel dergisi, Taliban adına savaştığı gerekçesiyle Amerikan askerleri tarafından Afganistan'da tutuklanan 20 yaşındaki Murat Kurnaz adlı Türkün Küba'ya götürüldüğünü bildirdi. 
     Derginin haberinde, gencin Almanya'nın Bremen kentinde yaşayan ailesinin kendisinden bir mektup aldığı, mektubun üzerinde Küba'daki Amerikan üssü Guantanamo Bay'de esir tutulan kişiler için verilen ''JJJFA'' kodunun bulunduğu belirtildi. 
     Mektubun üzerinde ayrıca gönderenin adı olarak, Amerikan yönetiminin söz konusu üsse verdiği ''160 Camp X-Ray'' ibaresinin yer aldığı kaydedildi. 
     Haberde ayrıca, Dışişleri Bakanı Joschka Fischer'in, gencin ailesine bir mektup göndererek, Almanya'da doğan Murat'ın durumuyla ilgileneceğini, ancak Alman vatandaşı olmadığı için kendisinin Almanya'ya getirtilmesi konusunda imkanlarının ''çok kısıtlı olduğunu'' belirtti. 
     






</TEXT>
</DOC>
