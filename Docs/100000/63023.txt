<DOC>
<DOCNO> 63023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/dunya/dun03.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden buldun 
</HEADLINE>
<TEXT>

     DIŞ HABERLER SERVİSİ 

     Arjantin’in "El Turco" lakaplı eski Devlet Başkanı Carlos Menem’den İsviçre bankalarındaki 10 milyon doları nereden bulduğunu adalet önünde açıklaması istendi. 
     Devlet Başkanı Eduardo Duhalde’nin sözcüsü Eduardo Amadeo, bir süre önce bu konuda açılan davaya atıfta bulunarak, adaletin bir an önce bu soruya yanıt vermesi gerektiğini söyledi. 
     Arjantin gazeteleri de, "İsviçreli yargıç Claude Wenger’in, Menem tarafından İsviçre’de iki bankada açılan hesaptaki yaklaşık 10 milyon doların dondurulduğunu" yazdılar. 
     
     Süper lüks otelde tatil 
     Arjantin basını ayrıca, Menem’in şu anda Şilili eski dünya güzellik kraliçesi Cecilia Bolocco ile Meksika’da Büyük Okyanus kıyısında bir otelde tatil yaptığını ve çiftin kaldığı süitin geceliğinin 4 bin dolar olduğuna dikkat çekti. 
     Arjantin’de iki dönem devlet başkanlığı yapan Menem silah kaçakçılığı suçlamasıyla 167 gün ev hapsinde tutulmuştu. 



 DÜNYA 













</TEXT>
</DOC>
