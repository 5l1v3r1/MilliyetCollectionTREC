<DOC>
<DOCNO> 73881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/astro/index.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygular öne çıkıyor 
</HEADLINE>
<TEXT>

Dünkü enerjilerin tam tersine, bugün Yengeç burcuna geçen Ay, duygusal derinlik arıyor. Özellikle Yengeç, Akrep ve Balık bu durumdan daha hoşnut kalabilir. Koç’lar frene basmak ve yaptıklarını elle tutulur hale getirmek zorundalar. Etkin çalışabilmeleri için planlı hareket etmeleri gerekiyor. Eve ilişkin konular öne çıkabilir. Boğa’lar verimli çalışmak için pek çok nedene sahipler. Arkadaşlarından da olumlu ve yapıcı öneriler alabilirler. Sosyal konularda aktif bir gündeler. İkizler harcamalarını daha özenle yapmalı ve bu konuda ani kararlardan kaçınmalı. Hızlı karar vermek isterken üst üste hatalar yapabilir. Yengeç’ler hassaslıklarını öne çıkarabilecekleri, dikkat çekebilecekleri bir gündeler. Kişisel girişimler ve işle ilgili konular dikkat çekmekte. Aslan’lar biraz daha sessiz kalmalı ve yanlış anlamalara yol açmamalı. Onları hassas kılan nedenler, dışsal etkiler gündeme gelebilir. Başak’lar şimdi rahat edecekler. Son günlerdeki koşturmadan sonra bugün sakin bir şekilde işleri yoluna koyabilirler. Çevreden alacakları destek onları mutlu kılabilir. Öğlen 13.36 yan yana gelen Ay ve Jüpiter şanslı girişimlere ve duygusal paylaşıma dikkat çekiyor. Terazi’ler iş hayatlarında başarılı olabilecekleri, yeni fırsatlarla karşılaşabilecekleri bir gündeler. Geri planda kalmamalılar. Akrep’ler bugün daha keyifliler. Yabancılarla ilgili konular, değişik şeyler öğrenebilecekleri fırsatlar var. Yolculuklardan yana da şanslılar. Yay’lar parasal açıdan başkalarının kaynaklarından yararlanabilir. Borç almak ya da ortaklaşa girişimlerde bulunmak için olumlu bir gündeler. Oğlak’lar biraz endişeli ve kendilerini yalnız hissetseler bile, ortaklaşa konularda şanslılar. Aşkta da canlılık var. Kova’ların işle ilgili tamamlamaları gereken ödevleri ve yeni projeleri olabilir. Detaylara önem vermeliler. Günlük işlerini planlamaları gerekiyor. Balık’lar hareketli ve hevesliler. Üzerilerindeki sıkıntıdan kurtulabilecekler. İyimserlikleri onlara çok şey kazandıracak. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
