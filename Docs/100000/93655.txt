<DOC>
<DOCNO> 93655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun08.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton MTV'de AIDS hakkındaki soruları yanıtlayacak 
</HEADLINE>
<TEXT>

     ABD'nin eski başkanı Bill Clinton, MTV televizyonunda AİDS ile ilgili soruları cevaplayacak. 
     İspanya'nın Barselona kentinde 11 Temmuz'da kaydı yapılacak programda Clinton, 25 ülkeden gençlerin kendisine yöneltecekleri soruları cevaplandırmaya çalışacak. 
     MTV yetkilileri, programın adının ''Hayatta kalmak AİDS konusunda küresel bir forum'' olduğunu belirttiler. Programın 21 Temmuz'da MTV'nin dünyadaki 30 kanalından birden yayınlanacak. Clinton'un katılacağı programı Hintli sunucu Carson Daly'nin yöneteceği bildirildi. 
     MTV'nin dünyanın 165 ülkesinde 382 milyon izleyicisi bulunuyor. 
     BM tarafından yayınlanan AİDS ile ilgili son raporda, 15-24 yaş grubundaki gençlerin AİDS konusunda yeterince bilgiye sahip olmadıkları vurgulanmıştı. Dünyada AİDS'e yakalananların yarısının da bu yaş grubuna dahil olduğu bildiriliyor. 
     MTV'deki programa Bill Clinton'la birlikte Birleşmiş Milletler AIDS'le Mücadele Programı UNAIDS Başkanı Peter Piot'un da katılacağı belirtildi. 
     Clinton, 10 yıl önce de başkanlık kampanyası sırasında MTV'de saksofon çalmıştı. 
     





</TEXT>
</DOC>
