<DOC>
<DOCNO> 94290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sontur08.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Anıtı'na çirkin saldırı.. 
</HEADLINE>
<TEXT>

     Kayseri Cumhuriyet Meydanı'nda bulunan Atatürk Anıtı'nın taban döşemesindeki taşları kırıp, heykele atan bir kişi, polis ekiplerince yakalandı. 
     Selahattin Koçyiğit 20 , Cumhuriyet Meydanı'nda bulunan Atatürk Anıtı'nın çelenklerin konulduğu bölümde yer döşemesi olarak kullanılan siyah taşların çatlamış bölümlerini eliyle koparttı. 
     Ceviz ve elma büyüklüğündeki taşları daha sonra yerden 10 metre yükseklikteki kaide üzerinde bulunan bronz dökümden yapılmış Atatürk Heykeli'ne fırlatmaya başlayan Selahattin Koçyiğit, polis ekiplerince suçüstü yakalanarak gözaltına alındı. 
     Koçyiğit'in polise verdiği ifadesinde ''Atatürk'ü sevmediğim için anıtına taş attım'' dediği öğrenildi. 
     Koçyiğit daha sonra akli dengesinin yerinde olup olmadığının belirlenmesi için Kayseri Devlet Hastanesi'ne gönderildi. 
     





</TEXT>
</DOC>
