<DOC>
<DOCNO> 84714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yasam/yas07.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatür heykele dönüştü 
</HEADLINE>
<TEXT>

Aydın Doğan Uluslararası Karikatür Yarışması Sergisi’nde bir de sürpriz vardı bir Cemal Nadir karikatürü heykelleştirilmişti... 
     ŞENOL DEMİRCİ İstanbul 

     18’inci Aydın Doğan Uluslararası Karikatür Yarışma Sergisi, Marmara Üniversitesi Güzel Sanatlar Fakültesi’nde önceki akşam izleyicilerle buluştu. 94 ülkeden 150 karikatürün yer aldığı sergi 15 Haziran’a kadar gezilebilecek. 
     Marmara Üniversitesi M.Ü. Güzel Sanatlar Fakültesi’nin her yıl düzenli olarak gerçekleştirdiği serginin açılışından önce şef Cem Mansur yönetimindeki Akbank Oda Orkestrası bir konser verdi. Aydın Doğan Vakfı da, karikatür ustalarının yapıtlarını heykelleştirerek, karikatür ve heykel arasında bir bağ kurdu. 
     Bu kapsamda Cemal Nadir’in ölümünün 100. yılı nedeniyle bir Cemal Nadir karikatürü heykelleştirildi. Turhan Selçuk’un onayıyla seçilen ve 1981’de çizdiği "ET ve Afrikalı Çocuk" karikatürünün heykeli sergideydi. 
     Açılışa M.Ü Güzel Sanatlar Fakültesi Dekanı Prof. Dr. Hüsamettin Koçan ile M.Ü. İlahiyat Fakültesi Dekanı Prof. Dr. Zekeriya Beyaz’ın yanı sıra çok sayıda öğretim üyesi ve davetli katıldı. 
     



 YAŞAM 



















</TEXT>
</DOC>
