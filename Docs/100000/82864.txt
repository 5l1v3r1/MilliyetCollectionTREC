<DOC>
<DOCNO> 82864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur06.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da trafik kazaları... Bir kişi öldü, 4 yaralı var... 
</HEADLINE>
<TEXT>

     İstanbul'da meydana gelen 3 ayrı trafik kazasında 1 kişi öldü, 2'si polis 4 kişi yaralandı. 
     Kozyatağı Yanyol üst geçidi altında saat 02.00 sıralarında meydana gelen kazada, Mehmet Ceran'ın kullandığı 34 KEN 71 plakalı otomobil, yolun karşısına geçmeye çalışan Osman Bahadır'a 52 çarptı. 
     Ağır yaralanan Bahadır için olay yerinde ambulans beklenirken, yoldan geçen bir otomobilin sürücüsü, aracını durdurduktan sonra yaralının üzerinden ceketi alarak olay yerinden uzaklaştı. 
     Osman Bahadır ise olay yerinde hayatını kaybetti. 
     Mehmet Ceran'ın gözlem altına alındığını belirten polis yetkilileri, Bahadır'ın ceketini çalan sürücünün yakalanması için çalışmaların sürdürüldüğünü bildirdiler. 
     Bayrampaşa Eski Edirne Asfaltı girişindeki kazada da kontrolden çıkan 34 TBP 57 plakalı taksi, devriye görevi yapan Bayrampaşa İlçe Emniyet Müdürlüğü Asayiş Büro Amirliği'ne ait 34 T 47 plakalı ekip otosuna çarptı. 
     Kazada hafif yaralanan polis memurları Feridun Koç 23 ve Halidun Tatar, Özel Hayat Hastanesi'nde tedavi altına alındı. 
     Unkapanı'ndan Aksaray yönüne giden Suat Bayramoğlu'nun kullandığı 34 THF 03 plakalı taksi ise yolun karşısına geçmeye çalışan Maksen Taş 
     38 ile kimliği henüz belirlenemeyen arkadaşına çarptı. 
     Ağır yaralanan Taş ve arkadaşı İstanbul Üniversitesi Cerrahpaşa Tıp Fakültesi Hastanesi'ne kaldırılırken, sürücü Bayramoğlu'nun gözlem altına alındığı bildirildi. 
     





</TEXT>
</DOC>
