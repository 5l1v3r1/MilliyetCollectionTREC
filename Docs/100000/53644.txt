<DOC>
<DOCNO> 53644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/dunya/adun.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanat bahçesinde 101 gün 
</HEADLINE>
<TEXT>

Taliban’ın Hristiyanlık propagandası yaptıkları gerekçesiyle hapse atttığı yardım görevlileri yaşadıkları işkence dolu günleri anlattı 
     DIŞ HABERLER SERVİSİ 

     Afgan çocuklarına Hıristiyanlık propagandası yaptıkları gerekçesiyle Taliban’ın geçtiğimiz Ağustos’ta tutuklayarak cezaevine attığı ancak 15 Kasım’da Kuzey İttifakı güçlerinin Kabil’e girmesi üzerine serbest kalan uluslararası yardım örgütü "Shelter Now" mensubu 8 yardım görevlisi tutuklu kaldıkları 101 dehşet dolu günü anlattı. 
     İngiliz The Times gazetesinin bildirdiğine göre, 4’ü Alman, 2’si Amerikalı ve 2’si Avustralyalı olan görevliler cezaevinde hem psikolojik işkence gördü, hem de Taliban yetkililerinin cinsel taciz imalarıyla karşı karşıya kaldı. 
     Habere göre, Taliban görevlileri ve komutanlar özellikle kadın tutukluları görünce büyülenmiş gibi donup kaldı. Her akşam Taliban Dışişleri Bakanlığı’ndan bir yetkili, bir dizi sakallı erkekle, hücreleri ziyaret etti. Kadın tutukluları ayağa kaldırarak tek söz söylemeden tepeden tırnağa süzdü, gözleriyle soydu. Tutuklular bu ziyaretlere hayvanat bahçesinde kafes içindeki hayvanları izlemeye benzediği için "insanat bahçesi saati" dediler. 
     



 DÜNYA 










</TEXT>
</DOC>
