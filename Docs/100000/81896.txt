<DOC>
<DOCNO> 81896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/soneko19.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş ile hükümet geçici işçilerin kadroları konusunda anlaştı 
</HEADLINE>
<TEXT>

     Devlet Bakanı Kemal Derviş, amaçlarının ortak istihdamı yaratmak olduğunu belirterek, Türk-İş Başkanı Bayram Meral ile aynı görüşü paylaştıklarını ifade etti. 
     Bugün, Başbakanlık merkez binada biraraya gelen Türk-İş Başkanı Bayram Meral ile Devlet Bakanı Derviş, yaklaşık 3,5 saat süren toplantının ardından ortak açıklama yaptılar. Bakan Derviş, açıklamasında, ortak amaçlarınının mümkün olan istihdamı yaratmak ve bunu sağlarken de, devlet yapısını daha etkin kılmak olduğunu bildirdi. Derviş, istihdamı, ihtiyaç olduğu yerde yaratmak durumunda olduklarını kaydetti. 
     Kemal Derviş, bu konuda Türk-İş Başkanı Bayram Meral ile yaptıkları görüşmeyi, diğer bakanlarla da paylaştıklarını ve bir protokol haline getirdiklerini söyledi. 
     Türk-İş Başkanı Bayram Meral de, geçici işçilerin ücretlerinde bir artış olmamak kaydıyla kadro sıkıntısını çözdüklerini bildirdi. 
     





</TEXT>
</DOC>
