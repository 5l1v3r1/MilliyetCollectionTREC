<DOC>
<DOCNO> 84103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun13.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı şarap soğuk algınlığına karşı da koruyor 
</HEADLINE>
<TEXT>

     Kırmızı şarabın pek çok yararı yanında soğuk algınlığından da koruduğu ortaya çıktı. 
     İspanyol bilim adamları, kırmızı şarabın içindeki, diğer içkilerde bulunmayan koruyucu bir madde bulunduğunu belirterek, özellikle kırmızı şarabın soğuk algınlığına yakalanmaktan koruduğunu belirttiler. 
     Çeşitli üniversitelerden uzmanların 4 bin gönüllü üzerinde yaptıkları bir yıl süren araştırmada, günden 2 kadehten fazla şarap içenlerin içmeyenlere göre yüzde 44 oranında daha az soğuk algılığına yakalandıklarını saptadılar. 
     Günde bir kadeh şarabın da soğuk algınlığına karşı koruduğu, ancak koruma etkisinin daha az olduğu belirtildi. 
     Kırmızı şarabın soğuk algınlığına karşı koruma yeteneğinin antioksidant özelliklerinden kaynaklanıyor olabileceği bildirildi. 
     Daha önce de kırmızı şarabın başta kalp hastalığı olmak üzere birçok hastalığa karşı koruyucu olduğu saptanmıştı. 
     Son günlerde yapılan bir araştırmada, kırmızı şarabın herpes virüsünü de önleyebileceği belirtilmişti. 
     Ancak bilim adamları, alkolun aşırısının yarardan çok zarar getirdiğini hatırlatmayı ihmal etmiyorlar. 
     





</TEXT>
</DOC>
