<DOC>
<DOCNO> 50036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo09.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Karan ofsayttaki liderliğini kimseye kaptırmadı... 
</HEADLINE>
<TEXT>

     Futbolda Avrupa Şampiyonlar Ligi 1. 
     tur karşılaşmaları sona ererken, Galatasaray'dan Ümit Karan, en çok ofsayta düşen futbolcu unvanını kimseye kaptırmadı. Sarı-kırmızılı futbolcu, grup maçlarında toplam 15 kez yan hakeme takılırken, onu 13 kez ofsaytta kalan Real CD Mallorca'dan Alberto Luque ve 12 kez ile BV Borussia Dortmund'dan Jürgen Kohler izledi. 
     
     Hırçın Fenerbahçeliler... 
     Avrupa Şampiyonlar Ligi F Grubu'nda mücadele eden Fenerbahçe'de, Samuel Johnson ve Milan Rapaiç, en hırçın futbolcular arasında yer aldı. 
     Grup maçlarında 1 kırmızı kart gören Johnson, BV Borussia Dortmund'dan Marcio Amoroso, Arsenal'den Ashley Cole, FC Juventus'tan Edgar Davids, Feyenoord Rotterdam'dan Ferry de Haan, Ulrich Van Gobbel ve Pierre Van Hojdonk, Real CD Mallorca'dan Samuel Eto'o, Pire Olympiakos'tan Oliviera Giovanni ve Olympique Lyon'dan Antonio Juninho ile birlikte en hırçınlık unvanını paylaştı. 
     Ayrıca, sarı-lacivertlilerin Hırvat oyuncusu Milan Rapajiç de gördüğü 3 sarı kartla, Spartak Moskova'dan Dmitri Ananko, FC Schalke 04'den Gerald Asamoah, FC Juventus'tan Edgar Davids, Feyenoord 
     Rotterdam'dan Ferry de Haan, FC Boavista Porto'dan Armando Gonçalves, FC Barcelona'dan Luis Enrique Martinez ve Carles Puyol, Lokomotiv Moskova'dan Milan Obradoviç ve TSV Bayer 04 Leverkusen'den Diego Placente ile birlikte en çok sarı kart gören oyuncu oldu. 
     
     Faul rekortmenleri.. 
     Grup maçları sonunda en çok faul yapan oyuncu unvanını FC Liverpool'dan Emile Heskey alırken, Panathinaikos'dan Giorgios Karagounis ise en fazla faule maruz kalan futbolcu olarak dikkati çekti. 
     Emile Heskey, grup maçları sonunda rakip oyuncuları toplam 29 kez faulle durdururken, bu kategoride Fenerbahçe'den Abdullah Ercan yaptığı 21 faulle 3., Galatasaraylı Emre Aşık ise 19 faulle 9. sırada yer aldı. 
     Diğer yandan Panathinaikos'un yıldız oyuncusu Giorgios Karagounis de maruz kaldığı 33 faulle bu kategoride zirvede yer aldı. 
     Fenerbahçe'den Abdullah Ercan da maruz kaldığı 17 faulle bu kategoride 15. sırada kendine yer buldu. 
     
     Dieğr 'en'ler... 
     149   1. tur grup maçları sonunda FC Bayern Münih'ten Giovane Elber ve 
     FC Juventus'tan David Trezequet, rakip fileleri 6'şar kez havalandırarak en golcü oyuncular oldular. 
     149   AS Roma'nın Arjantinli yıldızı Gabriel Batistuta, en çok şut 
     çeken oyuncular sıralamasında toplam 15 şutla ilk sırada yer alırken, gollük şut kategorisinde de 13'er şutla FC Juventuslu Alesandro Del Piero ile birlikte zirveyi paylaştı. 
     149   Asist sıralamasında ise FC Bayern Münihli Hasan Salihamidziç ve 
     Manchester Unitedlı Ruud Van Nilstelrooy, verdikleri 4'er gol pasıyla birinci oldular. 
     






</TEXT>
</DOC>
