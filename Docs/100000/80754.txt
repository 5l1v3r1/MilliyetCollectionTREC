<DOC>
<DOCNO> 80754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur04.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarasız yaşam için 50 bin başvuru 
</HEADLINE>
<TEXT>

     Sağlık Bakanlığı Temel Sağlık Hizmetleri Genel Müdür Yardımcısı Tahir Soydal, Dünya Sağlık Örgütü önderliğinde 98 ülkede eş zamanlı devam eden "Bırak-Kazan 2002 Uluslararası Ödüllü Sigarayı Bırakma Kampanyası"na bugüne kadar ülke genelinde 50 bin başvurunun olduğunu bildirdi. 
     Türkiye'de genelinde 18 yaş üzeri nüfusun 13 milyonunun sigara içtiğinin tahmin edildiğini belirten Soydal, "2002 yılı Bırak-Kazan Kampanyası'nda ülkemiz için belirlenen hedef yüzde 2 katılım, yani 260 bin kişi. Türkiye genelinde şu ana kadar 50 bin kişi başvurdu. Yüzbini aşacağımıza inanıyoruz" diye konuştu. 
     Soydal, "Katılımcıların yapmaları gereken tek şey, 2-29 Mayıs tarihleri arasında sigara içmemeleri. Daha sonra katılımcılar arasında noter huzurunda kura çekilecek. Kuradan hemen sonra kazanan kişinin sigara içip içmediği şahitlerce ve kimyasal analizlerle teyit edilecek" dedi. 
     Soysal kurayı kazanan kişinin Türkiye Ödülü olan 4 milyar lirayı alacağını aynı zamanda 2 bin 500 dolarlık Avrupa, 10 bin dolarlık da Uluslararası Büyük Ödül kurasına katılmaya hak kazanacağını kaydetti. 
     





</TEXT>
</DOC>
