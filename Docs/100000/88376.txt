<DOC>
<DOCNO> 88376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sontur17.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonla çarpışan otomobildeki LPG tankı alev aldı, 4 kişi yandı... 
</HEADLINE>
<TEXT>

     Niğde'de LPG'li otomobil ile kamyonun çarpışması sonucu meydana gelen trafik kazasında, otomobildeki yakıt tankının alev alması sonucu çarpışan iki araç da yandı, 4 kişi hayatını kaybetti, 1 kişi yaralandı. 
     Niğde'den Kayseri'ye giden Mehmet Kayhan yönetimindeki 34 KML 33 plakalı otomobil, Nevşehir yolu kavşağında karşı yönden gelen Tekin Sülün'ün kullandığı 21 ED 6 plakalı kamyon ile çarpıştı. 
     Kazada, otomobilde bulunan LPG tankının alev alması sonucu her iki araçta da yangın çıktı. 
     Çıkan yangında, Büyük Birlik Partisi BBP Tekirdağ İl Başkanı olduğu öğrenilen Mehmet Kayhan 60 , kardeşi Ömer Kayhan 55 ve yeğeni Ömer Kayhan 22 olay yerinde, kamyon sürücüsü Tekin Sülün 34 
     de tedavi için kaldırıldığı Niğde Devlet Hastanesi'nde yaşamını yitirdi. Kamyonda bulunan ve yaralanan İbrahim Sülün 32 ise Niğde Devlet Hastanesi'nde tedavi altına alındı. Sülün ifadesinde, kaza sırasında kendisinin uyuduğunu, ağabeyinin ''kalk kaza yapıyoruz'' diye bağırması üzerine uyandığını ve karşı yönden gelen otomobilin kendilerine çarptıktan sonra araçların yanmaya başladığını söyledi. 
     





</TEXT>
</DOC>
