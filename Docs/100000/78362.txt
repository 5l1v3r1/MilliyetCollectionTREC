<DOC>
<DOCNO> 78362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sontur11.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te İsrail'i protesto mitingi.. 
</HEADLINE>
<TEXT>

     Gaziantep'te, siyasi partiler ve sendikalar tarafından ortaklaşa olarak düzenlenen ''Filistin Halkıyla Dayanışma Mitingi''nde İsrail protesto edildi. 
     EMEP, HADEP, ÖDP Gaziantep İl Başkanlıkları, DİSK-Tekstil, Genel-İş 1-2-3 Nolu Şubeler, TÜMTİS, TÜMBEL-SEN, EĞİTİM-SEN, SES ve HABER-SEN Gaziantep Şube Başkanlıkları tarafından düzenlenen mitinge katılanlar İsrail aleyhine sloganlar atarak İstasyon Caddesi'nden yürüyüşe geçip İstasyon Meydanı'nda toplandılar. 
     Mitingde bir konuşma yapan Düzenleme Komitesi Başkanı Mecit Bozkurt, İsrail'in Filistin işgaline son vermesi gerektiğini ve Filistin halkına tam destek verdiklerini söyledi. 
     Diğer konuşmacılar EMEP Genel Merkez Yönetim Kurulu üyesi Ender İmrek, HADEP Gaziantep İl Başkanı Abdullah İnce ve DİSK Genel-İş Şube Başkanı Nihat Bencan İsrail'in işgale son vermesini, hükümetin de İsrail ile ilişkileri gözden geçirmesini istediler. 
     Mitinge katılanlar, ''Filistin Halkı Yanlız Değildir'', ''Katil Şaron Filistin'den Defol'', şeklinde sloganlar attıktan sonra olaysız dağıldılar. 
     Bu arada, mitinge katılan bir grup, Kürtçe slogan atarak İsrail'i protesto etti. 
     





</TEXT>
</DOC>
