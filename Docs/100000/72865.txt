<DOC>
<DOCNO> 72865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/guncel/agun.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizem h l bizimle 
</HEADLINE>
<TEXT>

16 yaşında hayata veda eden kızı Gizem’in organlarıyla üç kişiye hayat veren İlten Hanım, "Yavrum onlarla yaşıyor. Onlar ve biz artık büyük bir aileyiz" diyor 
     AYŞEGÜL AYDOĞAN İstanbul 

     Tekstilci bir baba ile modacı bir annenin kızı olan Gizem Damla Tuğtekin, Özel Anakent Koleji’nde okuyan başarılı, neşeli, cıvıl cıvıl bir öğrenciydi. Üzerine titreyen bir ailesi, bir kardeşi, geleceğe umutla bakan çok güzel gözleri vardı. Yaşıtlarının isteyebileceği birçok şeye sahipti... İki yıl önce, 1999 yılının 10 Mart’ında aniden fenalaştı. Ailesi hemen hastaneye kaldırdı onu. Komada geçen iki uzun günün sonunda kötü haber geldi, beyin ölümü gerçekleşmişti. 16’sındaydı... Ailesi o büyük acılar içinde çok önemli bir karar verdi Biricik kızlarının organları başkalarına hayat vermeliydi... 
     
     Eylem ailemizin parçası’ 
     Gizem’in böbrekleri Pınar Demir ile Mirko Madzar’a, karaciğeri ise 19 yaşındaki Eylem Daşdemir’e nakledildi. Üç kişiye birden hayat veren Gizem, aynı zamanda o kişilerin hayatlarının da bir parçası oluverdi... Gizem’in organlarıyla hayat bulanlar, ne Gizem’i ne de ailesini unuttu. Dostlukları ile Gizem’in yerini doldurmaya çalıştılar hep... 22 yaşındaki Eylem Daşdemir, onlardan biri. Organ nakli için iki yıl bekleyen Eylem, Gizem’in karaciğeriyle tekrar yaşama döndü, üniversite sınavına girip İstanbul Tıp Fakültesi Diş Hekimliği’ni kazandı. Şimdi fakültenin ikinci sınıfında... Tuğtekin ailesinin bir üyesi gibi, sık sık onları ziyaret ediyor. 
     Eylem Daşdemir’in, Tuğtekin ailesine yaptığı bir ziyarete biz de eşlik ettik. Gizem’in annesine İlten Anne’ diye hitap eden Eylem, Tuğtekin çiftinin yaşadıkları acıyı unutmak için dünyaya getirdikleri Damlasu’yu da kardeşi gibi seviyor. Ölen ablası Gizem Damla ile aynı ismi paylaşan 1.5 yaşındaki Damlasu da Eylem evlerine gelince yanından ayrılmıyor. 
     Eylem’i gelecekteki bütün planlarına dahil ettiklerini ifade eden İlten Hanım da "En büyük isteğim memleketim olan Rize - Pazarcık’ta Gizem adına yaptıracağım ilköğretim okulunu Eylem’le açmak" diyor. 42 yaşındaki İlten Hanım, kızının ölümünden sonra ondan bir parça taşıyan Eylem ve diğerlerinin kendisine en iyi psikolojik destek olduğunu söylüyor. 
     
     Damlasu hayata döndürdü 
     İlten Hanım, Damlasu’nun dünyaya geliş hik yesini ise şöyle anlatıyor "Gizem’in beyin kanaması geçirdiğini öğrenince Allahım beni evlat acısıyla imtihan etme’ dedim. Ona bir şey olursa ne yaparım’ derken birden aklıma bir bebek geldi. O bebek Damlasu oldu. Adnan çok dayanıksızdı, Tuğçe ablasının ölümünü bir gün bile kabullenemedi. Onları hayata bağlayacağını düşünerek Damlasu’ya hamile kaldım." 
     
O güzel gözlerini vermeye kıyamadım’      Gizem’in gözlerine kıyamadığı için sadece kornealarını bağışlamayan İlten Tuğtekin, şunları söyledi "Bağıştan sonra günah’ diyenler olsa da hiç pişmanlık duymadım. Bir insanı yaşatmak nasıl günah olur Gizem’in organlarını taşıyanlarla ve aileleriyle inanılmaz dostluklar kurdum. Adnan da Eylem’e Kızım’ diyor. Eylem’in üç aylık ömrü vardı, üç yıldır yaşıyor. Onlara bir şey olsa çok üzülürüm." 
     
Yavruma her gün mektup yazıyorum’      Suadiye’de bir geçide ismi verilen Gizem’in adını her yerde yaşatmak istediğini sık sık dile getiren anne Tuğtekin, "Ona mektuplar yazıyoruz. Bunlarla kitap yazacağım. Yaptırıcağım okulda öğretmenlik yaparak gelecek nesillerin de Gizem’i tanımasını sağlayacağım. Eşim, Dodo Tekstil’in eski ortaklarından o da Gizem Tekstil diye bir şirket kurdu. O konuşulsun istiyoruz" diyor. 
     



 GÜNCEL 






















</TEXT>
</DOC>
