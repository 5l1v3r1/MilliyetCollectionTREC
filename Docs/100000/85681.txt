<DOC>
<DOCNO> 85681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun38.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Chat aşkı" çocuklarının velayetini kaybettirdi 
</HEADLINE>
<TEXT>

     İngiltere'de mahkeme, internet üzerinden erkeklerle ilişki kuran bir kadının çocuklarının velayetini babaya verdi. 
     Londra Yüksek Mahkemesi, annenin alt mahkemenin kararına yaptığı itirazı reddederek, boşanmış çiftin 2 çocuğunun velayetinin babaya verilmesine karar verdi. 
     İngiltere'nin güneyindeki Hertfordshire'de Şubat ayında görülen davada, mahkeme, ''annenin, interneti erkeklerle sosyal ve seksüel ilişki için kullandığı gerekçesiyle çocukların babalarıyla yaşaması gerektiğine'' karar vermişti. 
     Mahkeme yargıcı, çocukların babanın yanında daha istikrarlı bir yaşama sahip olacaklarını belirtti. 
     Annenin avukatı, yargıcın kararının mantıksız olduğunu, çocukların en iyi annelerinin yanında yetişebileceğini söyledi. 
     İngiliz yasaları gereğince aile üyelerinin kimlikleri açıklanmadı. 
     





</TEXT>
</DOC>
