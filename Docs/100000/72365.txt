<DOC>
<DOCNO> 72365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/soneko12.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası anketi... Yıl sonu TÜFE beklentisi 43.6'ya indi 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 43.6'ya indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçlarına göre, Şubat ayının ikinci yarısında yapılan ankette yüzde 35-65 aralığında seyreden yılsonu TÜFE öngörüsü, Mart ayının ilk tahmin sonuçlarında yüzde 30-60 aralığına indi. 
     Daha önce yüzde 47.5 olan yılsonu uygun ortalama enflasyon beklentisi yüzde 43.6'ya geriledi. 
     Şubat ayında ankete katılanların, Mart ayında TÜFE'ye göre enflasyon beklentisi yüzde 1.5-4.5 aralığında seyrederken, uygun ortalama yüzde 2.6'ya indi. 
     Şubat ayının üçüncü hafta anket sonuçlarına göre, enflasyon beklentisi yüzde 2.2-5 aralığında seyredeceği, uygun ortalamanın ise yüzde 3.7 olacağı öngörülmüştü. 
     
     TÜFE beklentisi 

     Mart ayının ilk anket sonuçlarına göre, 2 ay sonrası için öngörülen TÜFE beklentisi ile uygun ortalamada gerileme yaşandı. 
     Buna göre, Şubat ayının ikinci anket sonuçlarında, yüzde 2-5 aralığında seyreden iki ay sonrasının TÜFE beklentisi, Mart ayının ilk anket sonuçlarında yüzde 1.2-4.1 aralığına inerken, uygun ortalamada yüzde 3.3'den yüzde 2.4'e geriledi. 
     Gelecek 12 aylık dönemin TÜFE beklentisi yüzde 27.3-52 aralığında gerçekleşirken, uygun ortalama yüzde 39.8 olarak belirlendi. 
     Bu oranlar Şubat ayının ikinci anket sonuçlarına göre sırasıyla yüzde 30-65 aralığı ile yüzde 43.5 olarak öngörülmüştü. 
     
     Hazine ihalesi 

     Anket sonuçlarına göre, Mart ayında Şubat ayının ikinci anket sonuçlarına göre, cari ayın bileşik faiz orantısı beklentisinde de gerileme görüldü. 
     Buna göre Şubat ayının ikinci anket sonuçlarına göra yüzde 60-71 aralığında seyretmesi öngörülen cari ayın bileşik faiz beklentisi Mart ayının ilk döneminde yüzde 55-69'a inerken, uygun ortalamada yüzde 68'den yüzde 65'e düştü. 
     Yıl sonu basit faiz beklentisi, Mart ayının ilk anket sonuçlarına göre yüzde 30-60 aralığında, uygun ortalamada yüzde 45 aralığında gerçekleşti. 
     Basit faiz beklentisi, Şubat ayının ikinci anket sonuçlarında, yüzde 20-60 aralığında ve uygun ortalamanın da yüzde 45 olması öngörülmüştü. 
     Yılsonu bileşik faiz orantısı beklentisi Mart ayında yüzde 30-66.8 aralığından yüzde 30-65 aralığına inerken, uygun ortalama da 1.5 puan azalarak yüzde 55'e düştü. 
     
     Döviz kuru beklentisi 

     Bankalararası döviz piyasası dolar kuru çerçevesinde, cari aysonu dolar kuru beklentisinde, Mart ayının ilk yarısında Şubat ayının ikinci anket sonuçlarına göre gerileme görüldü. 
     Buna göre, Şubat ayının ikinci anket sonuçlarında 1.300.000- 1.850.000 aralığında seyreden bankalararası döviz kuru beklentisinin 1.350.000-1.600.000 aralığında gerçekleşeceği öngörüldü. Aynı dönemde 
     uygun ortalama ise 1.377.600 liradan 1.400.000'ya çıktı. 
     Ankete katılanlar, yıl sonu dolar kurunu 1650.000-2.100.000 aralığında seyredeceği ve uygun ortalamanın da 1.903.700 lira olacağını öngördü. 
     Şubat ayınının ikinci anket sonuçlarına göre yıl sonu dolar kuru beklentisi 1.600.000-2.300.00 lira aralığında, uygun ortalamanın da 1.921.500 lira olacağı tahmin edilmişti. 
     
     Büyüme tahmini... 

     Ankete katılanlar ayrıca, yılsonu GSMH'sinin yüzde -3 ile yüzde 6 aralığında, uygun ortalamanın da yüzde 2 olacağını öngördüler. Bu oranlar Şubat ayının ikinci anketinde sırasıyla yüzde -1 ile yüzde 5 ve yüzde 2.4 olarak belirlenmişti. 
     Katılımcılar, yılsonu cari işlemler dengesinin -3 milyar ile 7 milyar arasında seryedeceğini öngörürken, Mart ayında verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     






</TEXT>
</DOC>
