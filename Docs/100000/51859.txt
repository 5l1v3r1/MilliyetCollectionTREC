<DOC>
<DOCNO> 51859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun16.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da her iki kişiden biri "Yabancı düşmanı"... 
</HEADLINE>
<TEXT>

     Avusturya'da yapılan bir bilimsel araştırmaya göre, ülke nüfusunun yarısı yabancı düşmanı, on kişiden biri ise aşırı sağcı. 
     Innsbruck Üniversitesi'nden Profesör Günther Rathner'in yaptığı çalışmaya göre, halkın yarısı yabancılara karşı önyargılı veya hoşgörüsüz. Bunların 26'sı aşırı yabancı düşmanı, yüzde 22 ise ülkede yabancı istemiyor. 
     Yaşları 15 ve 75 arasında değişen 2 bin kişi arasında yapılan araştırmaya göre, halkın otorite duygusu yüksek ve kendisinden isteneni yapma eğiliminde olduğu belirtiliyor. Bu eğilimlerin ise yabancı düşmanlığı ve antisemitizmin kaynağı olduğu vurgulanarak, yaş ilerledikçe milliyetçilik ve yabancı düşmanlığının arttığı da kaydediliyor. 
     Büyük şehirlerde halkın daha liberal eğilimler gösterdiğini belirten Prof. Rathner, kişisel güvensizlik, politik sınıflandırma, aşırı sağcılık, düşük eğitim düzeyi, milliyetçi gurur ve öç alma duygusu gibi faktörlerin yabancı düşmanlığını en fazla besleyen özellikler olduğunu vurguladı. 
     






</TEXT>
</DOC>
