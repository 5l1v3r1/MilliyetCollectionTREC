<DOC>
<DOCNO> 76998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sontur03.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da kar çilesi bitmiyor... 
</HEADLINE>
<TEXT>

     Erzurum'da, gece başlayan kar yağışı günlük yaşamı olumsuz etkilerken, kent merkezinde kar kalınlığı 10 santimetreye ulaştı. 
     Meteoroloji Bölge Müdürlüğü yetkililerinden edinilen bilgiye göre, Erzurum'da gece başlayan karla karışık yağmur, yerini kar yağışına bıraktı. 
     Akdeniz üzerinden gelen alçak basınca, Sibirya'dan gelen soğuk havanın da eklenmesiyle Erzurum'da kar yağışı görülürken, bir ara hava sıcaklığı sıfır dereceye kadar düştü. 
     Bölgede bulunan diğer illerde mevsim normali yağışların görüldüğünü ifade eden yetkililer, bu illerden Erzurum'un dışında sadece Kars'ta, yağmurla birlikte kar yağışının görüldüğünü söylediler. 
     






</TEXT>
</DOC>
