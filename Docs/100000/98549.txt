<DOC>
<DOCNO> 98549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur33.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'da orman yangını... 
</HEADLINE>
<TEXT>

     Alanya'ya 25 kilometre mesafedeki turistik Türkler beldesinde orman yangını çıktı. 
     Türkler kasabası Bilaller mevkiinde çıkan yangının, rüzgar nedeniyle çok hızlı yayıldığı ve giderek büyüdüğü belirtiliyor. 
     Türkler Belediye Başkanı Osman Çavuşoğlu, yangının çok büyük olduğunu ve tüm beldenin boşaltılabileceğini söyledi. 
     Yangın söndürme çalışmalarına Orman Bölge Müdürlüğü'ne bağlı bir helikopter ile yangın söndürme ekiplerinin yanısıra, jandarma, belde belediyelerinin itfaiye ekipleri ve köylülerin katıldığını belirten Çavuşoğlu, bölgeye yeni helikopter ve yangın söndürme uçağı sevkiyatı yapılması gerektiğini kaydetti. 
     Karadan çalışacak ekiplerin, başarılı olamayacağını da söyleyen Çavuşoğlu, ''Gökyüzü alevlerle kaplı. Belde halkı panik içerisinde. Kimse ne yapacağını bilemiyor ve yangın hızla yayılıyor'' dedi. 
     Alanya Kaymakamı Günhan Sarıkaya da, yangını söndürmek için tüm imkanların seferber edildiğini söyleyerek, ayrıntılı açıklamayı birkaç saat sonra yapabileceğini söyledi. 
     





</TEXT>
</DOC>
