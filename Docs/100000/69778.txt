<DOC>
<DOCNO> 69778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun01.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Brigitte Bardot, köpek eti yenen Güney Kore'ye taktı... 
</HEADLINE>
<TEXT>

     Fransızların eski sinema yıldızı Brigitte Bardot, Dünya Kupası finallerinin yapılacağı Güney Kore'de köpek ve kedi eti yenilmesinin protesto edilmesi için, bu ülkenin ürünlerinin boykot edilmesi çağrısında bulundu. 
     Bardot, yaptığı açıklamada, kedi ve köpeklerin kafeslerde tutulma koşullarını, dövülerek öldürülmesini ve etlerinin yenmesini kınadığını yineledi. 
     1998'de Dünya Kupası'nı kazanan Fransız futbol takımı oyuncularına 
     da bu işkenceye karşı tavır almaları çağrısında bulunan Bardot, hiçbir kültürün bu işkenceyi haklı gösteremeyeceğini ifade etti. Bardot'un birkaç ay önce köpek ve kedi eti yiyenlere karşı başlattığı kampanya, Güney Kore'de tepki görmüştü. Güney Kore, Haziran ayında yapılacak Dünya Kupası finallerine Japonya ile birlikte evsahipliği yapacak. 
     






</TEXT>
</DOC>
