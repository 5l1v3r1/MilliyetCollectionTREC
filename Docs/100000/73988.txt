<DOC>
<DOCNO> 73988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun09.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nixon'ın şok ses kayıtları "Yunanlıları eşcinsellik mahvetti" 
</HEADLINE>
<TEXT>

     ABD'nin eski başkanlarından Richard Nixon'ın, eşcinsellik ve uyuşturucuyu ''güçlü toplumların'' en büyük düşmanı kabul ettiği ve sıkı bir anti-semitik olduğu ortaya çıktı. 
     Nixon'ın 1971'deki Beyaz Saray ses kayıtlarında eski Başkan, Archie adlı televizyon şovundaki, Cumhuriyetçi Partili kayınpederinin evinde içgüveyi olarak yaşayan kahramanın biseksüel olduğunu iddia ederek, bu şovun yayından kaldırılmasını, aksi takdirde toplumu yanlış yere götüreceğini söylüyor. 
     Kayıtlara göre Nixon, ''Yunanlılara ne olduğunu biliyorsunuz. eşcinsellik onları mahvetti. Elbette Aristo bir eşcinseldi ve hepimiz biliyoruz ki Socrates de öyleydi'' ifadesini kullanıyor. 
     Beyaz Saray'da çevresindekilere hitaben konuşan Nixon, ''Romalılara ne olduğunu biliyor musunuz Son 6 Roma İmparatoru eşcinseldi. Papazlara ne olduğunu biliyor musunuz Papazlar, rahibelerle yatıyorlardı'' deyince kayıtlarda bazı kişilerin sinirli şekilde güldüğü, ancak Nixon'ın sesinde espriden eser olmadığı duyuluyor. 
     Nixon konuşmasına, ''Bu yıllarca devam etti, yüzyıllarca... Fakat papazlar ve Katolik kilisesi cehenneme girdiğinde, belki 3-4 yüzyıl önce eşcinsellerdi. Şimdi İngiltere'ye ne olduğuna, daha önce Fransa'ya ne olduğuna bakın. Bir de güçlü toplumlara bakın. Ruslar... 
     Lanet olsun, kilisenin kökünü kazıdılar, artık papazların etrafta dolaşmasına izin vermiyorlar'' sözleriyle devam ediyor. 
     Rusların uyuşturucu kullanımına ve eşcinselliğe izin vermedikleri için güçlü bir toplum olduğunu savunan Nixon, ''Uyuşturucu ve eşcinsellik güçlü toplumların düşmanıdır. İşte bu yüzden komünistler ve solcular, bu konuların üstüne gidiyorlar. Çünkü bizi yok etmeye çalışıyorlar'' sözlerini kullanıyor. 
     Richard Nixon, marihuanayı yasallaştırmak isteyenlerin de Yahudiler arasından çıktığını, çünkü bütün Yahudilerin psikiyatrist olduğunu savunuyor. Nixon, Yahudilerin medyayı da kontrol altında tuttuklarını iddia ediyor. 
     






</TEXT>
</DOC>
