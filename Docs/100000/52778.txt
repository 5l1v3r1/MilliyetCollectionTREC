<DOC>
<DOCNO> 52778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun06.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı İsmail Cem "Kıbrıs Türk'ünü tehlikeye atmayız" 
</HEADLINE>
<TEXT>

     Dişişleri Bakanı İsmail Cem, ''Kıbrıs'ta çözüm olmaz ve Türkiye tavır koyarsa, özerk KKTC, Türkiye ile sıkı işbirliğine giderse ne olur un cevabını ararken felaket senaryoları üretiliyor. Bu yanlıştır'' dedi. 
     BM Genel Kurul çalışmalarının tamamlanmasından sonra Türkevi binasında basın toplantısı düzenleyen Dışişleri Bakanı Cem, ''Hedefimiz, Kıbrıs Türkü'nün tehlikeye atılmamasıdır. Kıbrıs'ta, Kosova ve Bosna'ları yaşamak istemiyoruz'' şeklinde konuştu. 
     Kıbrıslı Türklerin azınlığa düşmemesinin, Türkiye'nin güvenlik menfaati icabı olduğunu kaydeden Cem, ''Doğu Akdeniz bizim için stratejik açıdan çok önemlidir. Buradaki çıkarlarımızdan vazgeçmemizi kimse bizden beklemesin'' dedi. 
     Afganistan konusunda Başbakan Ecevit'in, ''Bu iş kuzey ittifakıyla olur'' sözünün doğrulandığına dikkat çeken Cem, ''Bundan sonraki aşamada BM'nin Afganistan merkezi oluşacak. Burada Türkiye'den de bir temsilcinin görev almasını istiyoruz'' şeklinde konuştu. 
     Cem, ''Türkiye olmazsa Afganistan'da bir boyut eksik kalır. Bizim katkımızın devam edeceği anlaşılıyor'' saptamasında bulundu. 
     AB'nin Türkiye'nin hedeflerinden biri olduğunu vurgulayan Cem, ''Bunu mutlaka gerçekleştireceğiz. Tabii ki bazı sıkıntılar olacak. Burada mesele, siyasi irade sahibi olmaktır'' dedi. 
     ''Türkiye'nin, Avrupa Güvenlik ve Savunma Paktı konusundaki tutumunda haklı olduğunu'' da kaydeden Cem, ''Haklarımızdan feragat etmeyiz ve Türkiye'yi saf durumuna düşürmeyiz'' diye konustu. İsmail Cem, ''Türkiye, AGSP konusunda hukuk ve ahlak yönünden haklı'' dedi. 
     






</TEXT>
</DOC>
