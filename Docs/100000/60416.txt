<DOC>
<DOCNO> 60416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo17.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşik Fenerbahçe Vakfı'ndan Lorant'a destek 
</HEADLINE>
<TEXT>

     Başkanlığını Aziz Yılmaz'ın yaptığı Birleşik Fenerbahçe Vakfı'ndan yapılan açıklamada, teknik direktörlüğe getirilen Werner Lorant'a destek verildi. 
     Aziz Yılmaz imzasıyla yapılan açıklamada, Fenerbahçe futbol takımının başına getirilen yeni teknik direktörün disiplinli, çok çalıştıran ve hırslı bir yapıya sahip olmasının, vakıf olarak kendilerinin gönlündeki teknik adamı çağrıştırdığı ifade edildi. 
     ''Yönetimimiz Fenerbahçe'ye yakışır bir hareket yaptı'' denilen açıklamada, şu görüşlere yer verildi 
     ''Yönetim kurulunun, böyle seçme şansının az olduğu bir dönemde, Werner Lorant'ı tercih etmiş olmasından dolayı son derece mutluyuz. 
     Yönetimi tebrik ediyor ve destekliyoruz. Yeni dönemde bize göre Fenerbahçe'de alternatifi olmayan Oğuz Çetin'in, daha etkili bir görevde olmasını arzu ediyoruz. Yani Çetin, Denizli döneminde olduğu gibi Lorant'ın emrinde olmasın. Lorant, Oğuz'un emrinde çalışmalı. 
     Oğuz'un, yönetimi temsil eden profesyonel bir menajer olmasının, camiamız için daha verimli olacağını düşünüyoruz.'' 
     






</TEXT>
</DOC>
