<DOC>
<DOCNO> 52938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo02.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Karan gol orucunu bozdu 
</HEADLINE>
<TEXT>

     Galatasaray'ın golcü futbolcusu Ümit Karan, Diyarbakırspor maçında golü buldu. 
     Sarı-kırmızılı takımın son 10 resmi maçında gol atamayan Ümit, Diyarbakırspor maçının 6. dakikasında attığı golle sessizliğini bozdu. 
     Gençlerbirliği'nden büyük umutlarla transfer edilen ve sezona çok iyi başlayan Ümit Karan, özellikle Avrupa Şampiyonlar Ligi ön eleme maçları ve gruplarda SS Lazio ve PSV Eindhoven karşılamalarında attığı gollerle dikkat çekti. 
     Hollanda'da yapılan PSV Eindhoven maçının 68. dakikasında takımının tek golünü atan Ümit Karan, bu maçtan sonra adeta golü unuttu. 
     Ümit, son 10 maçın yalnızca 2'sinde ilk 11'de sahaya çıkamazken, Teknik Direktör Mircea Lucescu, 6 maçta da bu futbolcuyu oyundan alarak, 90 dakika sahada kalmasına izin vermedi. Milli futbolcu, Trabzonspor ve Bursaspor maçlarında ise 90 dakika oyunda kalmasına rağmen gol atamadı. 
     Birinci Süper Lig ve Avrupa kupalarında 17 maçta 6 golü bulunan Ümit, Diyarbakırspor maçında attığı 2 golle yeniden ''golcü'' kimliğine kavuştu. 
     






</TEXT>
</DOC>
