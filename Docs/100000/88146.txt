<DOC>
<DOCNO> 88146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sontur07.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sıcaklığı hafta sonunda 10-12 derece artacak 
</HEADLINE>
<TEXT>

     Yağışlı hava yarın yurdu terk ederek, yerini sıcak havaya bırakacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarıya'' göre, yağışlı hava, yarın yurdun kuzeydoğu kesimlerinde görülecek sağanak şeklindeki yağışların ardından yurdu terk edecek. 
     Hava sıcaklığı yarından başlayarak, özellikle hafta sonunda 10-12 derece artarak, bütün yurtta mevsim normallerinin üzerine çıkacak. 
     Sıcak hava, gelecek hafta boyunca bütün bölgelerde etkisini sürdürecek. 
     Hava sıcaklığının, hafta sonunda Karadeniz kıyıları ve Doğu Anadolu'nun kuzeydoğusunda 25-30, yurdun iç kesimlerinde 30-35, güney bölgelerde ise 35-40 dereceye ulaşması bekleniyor. 
     Meteoroloji uzmanları, aşırı sıcak havanın, özellikle güney ve iç kesimlerde neden olabileceği olumsuz şartlar ile muhtemel orman yangınlarına karşı, ilgililerin ve vatandaşların duyarlı, tedbirli olmalarını istediler. 
     





</TEXT>
</DOC>
