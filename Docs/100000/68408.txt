<DOC>
<DOCNO> 68408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/spor/spo05.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Japonya’da 
</HEADLINE>
<TEXT>

Tecrübeli teknik adam, teklifi kabul ederse, Dünya Kupası’nda Nijerya’nın başında sahaya çıkacak 
     MİLLİ Takım ve Fenerbahçe’nin eski hocası Mustafa Denizli’ye, Nijerya Milli Takımı’nı çalıştırması teklif edildi. İtalyan menajeri aracılığıyla yapılan öneriyi olumlu karşılayan ancak düşünmek için süre isteyen Denizli’nin bir hafta içinde kararını vereceği öğrenildi. Dünya Kupası’nda mücadele edecek Nijerya’nın, Mustafa Denizli ile Türkiye’de top koşturan milli oyuncularının tavsiyesiyle ilgilendiği belirtildi. 
     MUSTAFA Denizli, Fenerbahçe’nin Galatasaray’ı yenmesinden sonra lig için de bir değerlendirme yaptı. Bugüne kadar yaptığı tahminlerde yanılmamasıyla dikkati çeken Denizli, şampiyonluğu Fenerbahçe’nin kazanacağını iddia ederken, Beşiktaş’ın ikinci olmasını beklediğini söyledi. Çıkışa geçen Ankaragücü’nün lig üçüncüsü olacağını belirten Denizli, Şampiyonlar Ligi’nde yıpranacak Galatasaray’ı dördüncü sıraya koydu. 
     

</TEXT>
</DOC>
