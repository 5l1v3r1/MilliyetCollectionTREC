<DOC>
<DOCNO> 64702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/siyaset/siy04.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber-Sen’de seçim bitti, tartışma sürüyor 
</HEADLINE>
<TEXT>
Akay, tehdit eden MHP’lileri açıkladı 
Resul Akay, "Ağzını kurşunla doldururuz" diyen MHP’lilerin Işıklar, Şen ve Aydar olduğunu belirtti 
     ÖNDER YILMAZ Ankara 

     Türk- Haber Sen seçimlerini kaybeden Resul Akay, kendisini tehdit eden MHP milletvekillerinin Ali Işıklar, Orhan Şen ve Arslan Aydar olduğunu açıkladı. 
     MHP’nin kendilerini PKK’dan daha tehlikeli gördüğünü belirten Akay, seçim öncesinde Işıklar’ın kendisiyle görüştüğünü belirtirken, en son, "Beni ikna edemeyince, Birikim ve barındırma sandığı seçiminde nasıl sürttüysek, şimdi de senin burnunu sürteceğiz’ dedi. Bant kaydı var" dedi. Aydar’ın tehdit savurduğunu kaydeden Akay, "Kasedi var. Kasette Resul’a söyle bu iş bitti. Eğer direnirse ağzını kurşunla doldururuz’ ifadesi var" diye konuştu. 
     
     Akay’dan suç duyurusu 
     Eski çalışma arkadaşı Şen’in de gerekeni yapacaklarını söylediğini belirten Akay, "Senin ağzını burnunu kırdırırım genel kurul salonuna gelirsen" tehdidinde bulunduğunu öne sürdü. Işıklar, iddiaların "deli saçmalığı" olduğunu belirtirken, Akay, "Genel kurul’a gelirsen ağzını kurşunla doldururuz" tehdidinde bulunan Aydar hakkında ses kasetleriyle birlikte suç duyurusunda bulunacağını söyledi. 
     



 SİYASET 















</TEXT>
</DOC>
