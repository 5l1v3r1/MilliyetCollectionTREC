<DOC>
<DOCNO> 68048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun00.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok tıklanan milliyet.com.tr 
</HEADLINE>
<TEXT>

İnternet araştırma şirketi Alexa’nın sıralamasında Milliyet, Türkiye’de internet üzerinden en çok okunan gazete oldu 
     İSTANBUL Milliyet 

     Uluslararası internet araştırma şirketi Alexa’ya göre Milliyet, Türkiye’nin internet üzerinden en çok okunan gazetesi. Türkiye’deki gazetelerin internetten okunma oranlarını ortaya koyan Alexa’nın araştırmasına göre, en çok tıklanan gazete Milliyet olurken, Hürriyet ikinci, Sabah ise üçüncü oldu. Milliyet, tüm dünyadaki yüz binlerce internet siteleri arasında en çok okunma’da 4 bin 126’ncı sıraya yerleşti. 
     
     Yabancı gazeteleri geçti 
     www.alexa.com’ adresindeki arama motoruyla internetteki adreslerin tıklanma’ durumunu yayımlayan Alexa’nın arama motoruna herhangi bir web adresi yazdığınızda, o sitenin tıklanma’ yarışında kaçıncı sırada olduğunu gösteriyor. Milliyet www.milliyet.com.tr , tüm internet siteleri arasında 4 bin 126’ncı, Hürriyet 5 bin 545’nci, Sabah ise 
     8 bin 913’ncü oldu. Sıralamaya göre Milliyet çok sayıda yabancı gazetenin de önünde. Financial Times 14 bin 398’inci, The Mirror 33 bin 913’üncü, Daily Telegraph 12 bin 436’ıncı , Sunday Times ise 8 bin 131’inci sırada. 
     



 GÜNCEL 





















</TEXT>
</DOC>
