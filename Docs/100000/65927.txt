<DOC>
<DOCNO> 65927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/ekonomi/eko03.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme olmadan ayrıl, zamlı tazminat al 
</HEADLINE>
<TEXT>

     HAKAN ŞANLITÜRK, ELÇİN ERGÜN Ankara 

     Özelleştirme yasa taslağı son şeklini aldı. Buna göre Özelleştirme İdaresi Başkanlığı ve Özelleştirme Yüksek Kurulu yerine, Özelleştirme Kurumu kuruluyor. 
     Özelleştirme kapsamındaki kuruluşlarda, Emekli Sandığı’na tabi çalışanlara iki ay içinde emekli olmaları halinde emekli ikramiyeleri yüzde 30 fazla ödenecek. İş kanunlarına tabi çalışanlara kıdem tazminatı yüzde 10 fazla ödenecek. Kuruluşların özelleştirme kapsamına alınması ve çıkarılmasına Bakanlar Kurulu karar verecek. Özelleştirme Kurumu başkanı, üyeleri ve personeli özelleştirme kapsamındaki kuruluşlarda yönetici ve denetçi olamayacak. Kıyı Kanunu’nda değişiklik yapılıp, işlemlerde iki ay süre şartı getiriliyor. Orman ve tapu kanunu Anayasa’ya aykırı olmayacak şekilde değiştirilecek. 
     
     Denetim sıkıntısı 
     Bu arada dünkü Bakanlar Kurulu’nda görüşülen tasarının Özelleştirme Kurumu’nu Sayıştay’ın denetleyeceği maddesinin yeniden değerlendirilmesi kararlaştırıldı. 
     



 EKONOMİ 















</TEXT>
</DOC>
