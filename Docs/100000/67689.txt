<DOC>
<DOCNO> 67689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur17.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO'dan Başbakan'a çözümler raporu... 
</HEADLINE>
<TEXT>

     İstanbul Sanayi Odası'nın İSO , Başbakan Bülent Ecevit'le sunmak üzere hazırladığı, "Türkiye'nin Öncelikli Sorunlarına İlişkin Çözüm Önerileri" konulu raporda, sanayicinin önünü açacak ekonomik ve siyasal düzenlemelerin hızla hayata geçirilmesi istendi. 
     İSO'nun raporunda, enflasyonla mücadele ve uygulanan ekonomik programın başarısı, devletin yeniden yapılanmasına harcamaların şeffaflığına ve ciddi tasarruf önlemlerinin alınmasına yeni bir personel politikası uygulanmasına üretimde kalite ve teknolojinin geliştirilerek verimliliğin, rekabet gücünün ve ihracatın artırılmasına bağlandı. 
     Raporda üretim, finansman, sosyal güvenlik-istihdam, vergi, ihracat, ithalat, enerji, Ar-Ge, teknoloji, kamu kesiminin yeniden yapılanması ve Avrupa Birliği AB ana başlıkları altında sorunlar ve çözüm önerileri sıralandı. 
     Türkiye'nin öncelikli ekonomik ve sosyal problemlerine ilişkin görüşler raporda şöyle aktarıldı 
     "-Türkiye'nin üretim, istihdam, ihracat ve yeni rekabet gücü unsurlarını içeren 21. Yüzyılın gerektirdiği sanayi stratejisi, ilgili tüm tarafların katılımıyla oluşturulmalıdır, -Dünyadaki gelişmeler yakından izlenerek sanayimizin rekabet gücünü artıracak politikalar tüm tarafların katılımıyla saptanmalı ve bu politikalara göre gereksinim duyulacak kaynak planlaması zaman geçirilmeden yapılmalıdır, -Türk sanayiinin girdi maliyetleri, uluslararası rakipleriyle eşitlenmelidir, -Bankacılık sistemi güçlendirilerek, hizmet maliyetleri düşürülmelidir. Sermaye koşulları sağlayamayan bankalar Fon'a devredilmemeli, faaliyetleri durdurularak tasfiyelerine gidilmelidir, -Bankacılık konusunda borçların yeniden yapılandırılmasına yönelik son düzenlemenin zorunlu olduğu neredeyse tüm kesimlerce kabul edilmektedir. Ama finans sektörü yeniden yapılanma ile sanayiciye gerektiği gibi kaynak aktarmalıdır, -Bankaların mevduat güvenceleri devlete yük getirmeyecek gerçek bir sigorta sistemine bağlanmalıdır. 
     -Banka kredi sözleşmeleri bütünüyle yeniden ele alınarak, uluslararası mali sisteme uygun hale getirilmelidir, -Ödeme güçlüğü içindeki şirketlere özellikle kamu bankalarınca yapılan faiz ve temerrüt faizi uygulaması kabul edilemez. Hazine Müsteşarlığı ve TCMB bu konuda gerekli önlemleri almalıdır, -Uluslararası sermaye yatırımları için istihdamın teşviki, istihdam üstündeki yüklerin azaltılması gerekmektedir, -Hazırlanmakta olan İcra İflas Yasası'nda konkordato işleyişi uluslararası uygulamalardan da yararlanılarak yeniden düzenlenmelidir, -Ulusal İstihdam Stratejisi, ilgili tüm tarafların katılımıyla hazırlanmalıdır, -İş Yasası bütün boyutlarıyla yeniden ele alınmalı, esnek bir yapıya kavuşturulmalıdır, -Vergi gelirini artırmak ve SSK açıklarını kapatmak için mevcut mükelleflere ve kayıtlı istihdama ek yükler getirilmemelidir, -Vergi reformu yapılmalıdır, -KDV oranları sektör ve mal bazında yeniden gözden geçirilerek düşürülmelidir, -İşsizliğin önlenmesi ve büyümenin sağlanması için yatırımlar mutlaka teşvik edilmeli, yatırım indirimlerine uygulanan stopajın kaldırılması sağlanmalıdır, -Kamu harcamalarında şeffaflığın sağlanmasına özen gösterilmelidir. 
     -İhracat artışı ulusal bir politika haline getirilmediri, -Eximbank'ın ihracatçıya gerekli desteği verebilmesi için kaynağı artırılmalıdır, -KOBİ'Lerin ihracata yönlendirilmelerinin sağlanması amacıyla Dış Ticaret Sermaye Şirketi ve Sektörel Dış Ticaret Şirketi'nin kurulması özendirilmelidir, -Üretimdeki ağır vergi ve SSK prim yüklerini hafifletmek üzere AB'de yapıldığı gibi ihracata endeksli bir istihdam teşvik sistemi acilen uygulamaya konulmalıdır. 
     -Tüm vadeli ithalattan alınan yüzde 3 oranındaki Kaynak Kullanımı Destekleme Fonu KKDF , sanayinin girdisi olan ürünlerden alınmamalıdır, -Ülke enerji gereksinimini karşılayacak miktarda sürekli ve iyi kalitede dünya fiyatlarında enerji sağlamalıdır, -Hükümete danışmanlık yapacak kamu yönetimi yapısal reformu oluşturulmalıdır, -Bakanlıkların yapıları ve işlevleri çağın gereklerine uygun hale getirerek bakanlık sayısı azaltılmalıdır." 
     






</TEXT>
</DOC>
