<DOC>
<DOCNO> 73666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur10.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşına bakılmaksızın erkeğe sarkıntılık suç... 
</HEADLINE>
<TEXT>

     Anayasa Mahkemesi, eşitlik ilkesi uyarınca sadece "gençlere" değil herhangi bir erkeğe laf atan ya da sarkıntılık eden kadının da hapis cezasına çarptırılmasının yolunu açtı. 
     Anayasa Mahkemesi bugünkü toplantısında, TCK'nın 421.maddesinde yer alan "genç" sözcüğünü iptal etti. Söz 
     konusu iptal davası ise İzmir Kınık'ta yaşanan bir olay üzerine açılmıştı. Evli 2 çocuklu bir kadın "Seninle ilişkiye girmek istiyorum" diyerek Erdinç G.adlı 30 yaşındaki bir erkeği mektupla ve telefonla sürekli taciz edince, G.'nin şikayetiyle konu adliyeye yansıdı. Tacizci kadın hakkında TCK 421 uyarınca 2 yıla kadar hapis cezası istemiyle dava açıldı. Ancak Kınık Sulh ceza Mahkemesi yargıcı Cengiz Öktem, sanık kadına 421.maddeki tanım uyarınca ceza veremedi. Öktem, yasa maddesi ve Yargıtay içtihatları uyarınca, 25 yaşından büyük erkeklere laf atan ya da taciz eden kadınlara ceza verilemeyeceği gerekçesiyle Anayasa Mahkemesine başvurmuştu. Davayı beklemeye alan Öktem daha sonra başka bir yere atanınca yerine gelen diğer yargıç, "olgun erkeğe tacizin suç olmayacağı" gerekçesiyle sanık hakkında beraat kararı aldı. 
     Yüksek Mahkemenin bugün inceledeği ve gerekçeli kararının ardından "genç" sözcüğünün iptal edileceği ve son olarak 1953'te değişikliğe uğrayan söz konusu 421.maddenin bugünkü hali şöyle 
     "TCK 421 Kadın ve genç erkeklere söz atanlar 3 aydan bir seneye ve sarkıntılık edenler 6 aydan 2 seneye kadar hapsolunur." 
     






</TEXT>
</DOC>
