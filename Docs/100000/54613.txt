<DOC>
<DOCNO> 54613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/ekonomi/eko01.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimler yayılıyor, oran yüzde 70’e çıktı 
</HEADLINE>
<TEXT>

Hafta sonu Profilo, Carrefour, Galleria ve Capitol’de yüzde 50 - 70 indirim var. İstanbul Ticaret Odası 7 - 15 Aralık’ta üreticiden - tüketiciye ucuz satış’ kampanyası açtı 
     EKONOMİ SERVİSİ 

     Şişli Belediyesi’nin başlattığı, geçen hafta sonu Akmerkez ve Carousel’in katıldığı indirim kampanyaları bu hafta sonunda Profilo, Carrefour, Galleria ve Capitol alışveriş merkezlerinde sürüyor. 
     Galleria ve Profilo alışveriş merkezlerinde 1 - 2 Aralık, Carrefour alışveriş mağazalarında 30 Kasım - 2 Aralık, Capitol’de 30 Kasım - 3 Aralık’ta indirim yapılacak. İndirimin yüzde 60 - 70’i bulacağı Capitol’de kampanyaya restoranlar da katılacak.Yüzde 50’ye varan indirim uygulanacak Galleria’da akşamüstü piyano resitali, iftar saatinde sema gösterisi yapılacak. 
     Carrefour ise Ümraniye ve İçerenköy mağazaları ile kampanyaya katılacak. Carrefour’daki kampanyada Kığılı, Karaca,Tik Tak, Park Bravo ve Mudo’da yüzde 50’ye, Polo Garage, Nine West, Beymen Business, Abbate, Zeki Triko’ da yüzde 40’a varan, Altuğ ve Sevil Parfümeri, Benetton, İpekyol, NetWork, Tefal, Klik, Dorothy Perkins, Evans, Topshop, Silk Cashmere, Afrodit, Damat Tween, Derimod, Desa, Mango, Cacharel, Swatch gibi diğer mağazalarda da değişen oranlarda indirimler uygulanacak. 
     YKM de yılbaşına kadar müşterilerine hediye çekleri verecek, kozmetikte de yüzde 20 indirim yapacak. Ayrıca DKNY’da Teşvikiye’deki outlet mağazasında yüzde 50-90 indirim yapacak. Dudullu’daki Sporting Outlet Center’da da yüzde 80’e varan indirim var. 
     
Ucuzluk fuarı      İstanbul Ticaret Odası Üreticiden tüketiciye ucuz satış kampanyası’ başlattı. Yeşilköy’deki CNR Fuar alanında giyim, ayakkabı, hediyelik eşya, çikolata ve şekerli mamüller satılacak. 
     Antalya Ticaret ve Sanayi Odası da 1 - 2 Aralık’ta 83 firmanın katılacağı ve yüzde 20 - 50 ile değişen oranlarda indirim kampanyası düzenleyecek. 
     İzmir Karşıyaka Çarşısı’nda da 5 bin esnaf 1 - 2 Aralık’ta yüzde 10 - 30 indirim uygulayacak. 
     
Bir delilik yaptık, yüzümüz güldü      Vakko Yönetim Kurulu üyesi Vitali Hakko, Boyner Holding Yönetim Kurulu Başkanvekili Cem Boyner, Kiğılı Mağazaları sahibi Abdullah Kiğılı ile Park Bravo’nun sahibi Kamil Özçoban, indirim kampanyalarını başlatan Şişli Belediye Başkanı Mustafa Sarıgül’e teşekkür ziyaretinde bulundu. 
     Boyner, "Suyun akış yönüne doğru hep delilik yapmak lazım. Biz Başkan’ın bu deliliğinden kıvılcım aldık. Perakendeciler, dükkan sahipleri ellerini açtıklarında kazandıklarını gördüler. Herkesin yüzü güldü, müşterilerin yüzü güldü, umarım bu gülüşler uzun süre kalacak" dedi. 
     
Vakko’da 70      "Bu yıl k r yılı değildir. Hepimiz dişimizi sıkmalıyız. K rsız bir yıl ile işin içinden çıkabilmemiz lazım" diyen Hakko da kampayayı Şişli ve Beyoğlu Belediyesi’nin birlikte genişletmesini istedi. Hakko, ayrıca, 1 - 15 Aralık’ta Vakko’nun indirimli mağazaları olan outletlerde yüzde 70’lere varan indirimler yapacaklarını söyledi. Abdullah Kiğılı da "Bu sene k r yılı değildir ar yılıdır" dedi. 
     
Üniversiteliler 1 ayda 1 trilyon harcadı      Üniversite öğrencileri, üniversitelerin açıldığı ekim ayında Advantage Campus Card ile 1 trilyon liranın üzerinde harcama yaptı. 
     Benkar Genel Müdürü Levent Ersalman, aralık 2000’de çıkardıkları ve bugüne kadar 40 bin kullanıcıya ulaşan Campus Card ile yapılan toplam alışverişin ekimde, ağustosa göre yüzde 94 artarak yılın en yüksek seviyesine ulaştığını söyledi. Ersalman bu dönemde üniversite öğrencilerinin yaptığı hazırgiyim alışverişlerinde yüzde 124, güzellik sektöründe yaptıkları harcamaların da yüzde 92 arttığını belirtti. 
     Campus Card’la ortalama aylık alışveriş tutarının 62 milyon lira olduğunu kaydeden Ersalman, erkek öğrencilerin kız öğrencilere oranla yüzde 26 daha fazla alışveriş yaptığına dikkat çekti. 
     Campus Card sahiplerinin yüzde 80’i hazır giyim, yüzde 6’sı otomotiv, yüzde 4’ü elektronik, beyaz vekahverengi eşya, yüzde 10’u da diğer sektörlerden alışveriş yaptı. 
     



 EKONOMİ 
















</TEXT>
</DOC>
