<DOC>
<DOCNO> 58038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/magazin/mag01.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolu raydan çıktı’ 
</HEADLINE>
<TEXT>

Stüdyolarda orayı burayı yıkıp dökmeye alışmış olan sert çocuk’ Van Damme, bu kez duvara tosladı ve kırdığı koluyla evinin yolunu tuttu... 
     DIŞ HABERLER SERVİSİ 

     Hollywood filmlerinin ünlü aksiyon oyuncusu Jean Claude Van Damme, film çekimi sırasında kolunu kırdı. Bulgaristan’ın başkenti Sofya’da, "Raydan Çıkanlar" adlı filmin çekimlerini sürdüren Van Damme, bir dövüş sahnesinin çekimi sırasında tatsız bir sürprizle karşılaştı. Yumruk atmaya çalışırken stüdyonun duvarına çarpan Van Damme’ın sağ kolu kırıldı. Hastaneye kaldırılan ünlü oyuncu, ilk tedavisinin ardından Los Angeles’a hareket etti. 
     Sakatlığının çok ciddi olmadığını belirten Van Damme, "Ancak her ihtimale karşı Amerika’da tedavi olmak istiyorum" diye konuştu. Filmi çeken "New Image" film şirketinin yetkilileri, Van Damme’ın kolunun, filmin son sahnesinin çekimi sırasında kırıldığını, ancak film çekimlerini tamamlamayı başardıklarını açıkladılar. 
     



 MAGAZİN 













</TEXT>
</DOC>
