<DOC>
<DOCNO> 77219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun00.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi Sezer 
</HEADLINE>
<TEXT>

Selçuk Üniversitesi’nden Doç. Muazzez Çelik ve kendinden 8 yaş küçük asistanı Dr. Necati Karakaya, evliklerine karşı çıkan dekanlığı Cumhurbaşkanı Sezer’e şikayet etti 
     MEHMET BÜYÜKARI DHA 

     Selçuk Üniversitesi Mimarlık ve Mühendislik Fakültesi öğretim üyelerinden Doç. Dr. Muazzez Çelik ile kendisinden 8 yaş küçük asistanı Dr. Necati Karakaya’nın evlenmesinin ardından Selçuk Üniversitesi yönetimiyle yaşadıkları sorunlar, 20 ayrı davanın yanı sıra kitaplara bile konu oldu. Selçuk Üniversitesi Jeoloji Mühendisliği bölümünde 1990’da yardımcı doç. olarak göreve başlayan Çelik ile Karakaya’nın arkadaşlığı, Karakaya’nın aynı tarihte Mimarlık ve Mühendislik Fakültesi’ne araştırma görevlisi olarak girmesiyle başladı. 
     
     KINAMA ÜSTÜNE KINAMA 
     Çelik 43 ile asistanı Karakaya Mart 2000’de evlendi. Karakaya çiftinin başına nikahtan sonra gelmeyen kalmadı. Önce Çelik, Kulu Meslek Yüksek Okulu Müdürlüğü görevinden alındı. Rahatsızlandığı bir gün, Eğitim Fakültesi’ndeki bir sınavda, yerine Karakaya’nın salon başkanlığı yapması nedeniyle haklarında soruşturma açıldı ve ikisine de kınama cezası verildi. Kararın iptali için açılan dava sürerken, rektörlük, bir velinin ihbarı üzerine soruşturma açtı ve çifte kınama cezası verdi. 
     
     İHBARI ÖĞRENCİ YAPMIŞ 
     Rektörlük, sonra Karakaya’nın doktora tezinin TÜBİTAK’a ait projeden alıntıyla hazırlandığı iddiasıyla soruşturma başlattı. İdare Mahkemesi’ne dava açan çift, ihbar mektubuyla ilgili savcılığa suç duyurusunda bulundu. Savcılık mektubu yazan kişinin gerçekte olmadığını ortaya çıkarmasına rağmen, dekanlık bu kez 1 20 maaş kesme cezası uyguladı. Bu kez cezaların iptali için İdare Mahkemesi’nde dava açan çift, davayı kazanırken, ihbar mektubunu bir öğrencinin yazdığı belirlendi. 
     
     BUNLAR SUÇA YATKIN’ 
     Çelik’in, boş olan MinerolojiPetrogofi Ana Bilim Dalı Başkanlığı’na atanma istemini reddeden dekanlık, çift hakkında, "huzuru ve çalışma düzenini bozdukları" gerekçesiyle yeni bir soruşturma açtı ve maaş kesme cezası verdi. Daha öncekiler gibi mahkeme bu cezaları yine bozunca, dekanlık, Karakaya’nın 7 yedi yıldır okuttuğu Mineraloloji dersine girmesini engelledi, başka bir üniversiteye nakli için rektörlüğe 3 yazı yazdı. Dekan yazısında, Çetin’in disiplin suçu işlemeye yatkın olduğu, bölümündeki araştırma görevlisiyle evlendiği belirtti. 
     
     YAŞADIKLARI KİTAP OLDU 
     Bunun üzerine Çelik, Van 100. Yıl Üniversitesi’ne tayin edildi. Üniversite ayrıca, Karakaya’nın sözleşmesini iptal etti. İdare Mahkemesi’nin, Çelik hakkında verdiği sürgünün iptali ve anabilim dalı başkanlığına atanması, Karakaya’nın da göreve iade kararlarına rağmen, rektörlük bunları işleme koymadı. Rektörlüğe açtıkları 15 davayı kazanan Karakaya çiftinin başına gelenler, Prof. Dr. Tahir Hatipoğlu’nun "Yökoloji ders kitabı" adıyla kitap haline getirildi. Çift de yaşadıklarını, klasör halinde Cumhurbaşkanı Ahmet Necdet Sezer’e gönderdi. 
     



 GÜNCEL 






























</TEXT>
</DOC>
