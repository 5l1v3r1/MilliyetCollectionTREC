<DOC>
<DOCNO> 89478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo22.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te 2. tur bayramı.. 
</HEADLINE>
<TEXT>

     17. Dünya Kupası finallerinde, 
     İsveç'in Arjantin ile 1-1 berabere kalarak 2. tura geçmesinden sonra ülkede, futbolseverler sokaklara taşarak sevinç gösterilerinde bulundu. 
     İsveç bayrağının rengi olan sarı ve mavi tişörtler giyen İsveçliler, maçın bitiminden sonra meydanlardaki havuzlara atladı, pencerelerden ellerinde bayraklarla zaferi kutladı ve başkent Stockholm'ün merkezi Sergels Torg meydanında trafiği tıkayarak, kornalarla sevinç gösterilerinde bulundu. 
     Barlarda maçı izleyenler son dakikada alkış ve ıslıkla İsveç lehine tempo tutarken, dev ekrandan maçı izleyen 41 yaşındaki inşaat işçisi Ove Lindau, ''2. tura geçmeyi başardık. Bu çok önemli birşey'' dedi. 
     İsveç yerel saatiyle sabah erken saatlere isabet eden maç nedeniyle parlamento çalışmalarına da kısa süre ara verildi, ülke genelinde bazı toplantı ve kongreler 1 saat gecikmeyle başladı. Bu arada işlerin aksaması, ekonomistleri ülke genelinde verimlilik düşüşüne neden olacağı için endişelendirdi. 
     Stockholm Ekonomi Okulu profesörlerinden Carl Hamilton, İsveç genelinde 2 saatlik durgunluğun ülke ekonomisine 1 ile 1.5 milyar krona malolduğunu, bu açığı, daha uzun çalışarak gidereceklerini söyledi. 
     





</TEXT>
</DOC>
