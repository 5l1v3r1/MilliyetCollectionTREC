<DOC>
<DOCNO> 96412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur37.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Derviş'le siyasi tabloyu değerlendirmeye başladık" 
</HEADLINE>
<TEXT>

     CHP Genel Başkanı Deniz Baykal, "Kemal Derviş ile Türkiye'nin siyasi tablosunu da değerlendirmeye başladık" dedi. Baykal, Kanal D ve Show TV'nin ana haber bültenlerinde soruları yanıtladı. 
     Baykal, bir soru üzerine Devlet Bakanı Kemal Derviş ile bugün yaptıkları görüşmede sadece ekonomik konuları ele almadıklarını belirtti. Baykal, "Türkiye'nin siyasi tablosunu da değerlendirmeye başladık" diye konuştu. 
     Baykal, görüşmede Kemal Derviş'in CHP'ye katılıp katılmayacağının gündeme gelip gelmediği sorusuna, "Alışılmış siyasetçi konuşmasının ötesinde şeyler konuştuk. Yani, transfer teklifleri, parti işbirliği modellerinin ötesinde, durumu nasıl gördüğümüzü birbirimize aktardık. Büyük bir memnuniyetle aynı pencereden baktığımızı görüyorum" karşılığını verdi. 
     CHP'nin son zamanlarda hızlı bir yükseliş sergilediğini savunan Baykal, "CHP'yi görmezlikten gelerek, 'biz daha iyisini yaparız' diye ortaya atılacak oluşumların ne sonuç vereceğini, 4 Kasım sabahı herkes oturur, değerlendirir" dedi. 
     Yeni Oluşum'un başarı şansı hakkında ise Baykalyeni siyasi hareket başlatan herkesin geçmişte çok büyük umutlarla yola çıktığını, sergilenen umutların, çoğu kere tam tersi bir tablo ortaya koyduğunu ifade etti. 
     





</TEXT>
</DOC>
