<DOC>
<DOCNO> 83460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sonspo11.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Ortega için gün sayıyor... 
</HEADLINE>
<TEXT>

     Transfer çalışmalarını sürdüren Fenerbahçe, Arjantinli futbolcu Ariel Ortega'nın transferi için girişimlerini sürdürüyor. 
     Yeni sezon için ilk yabancı oyuncu transferini Brezilyalı Washington ile gerçekleştiren sarı-lacivertli yöneticiler, Ortega için yaptıkları transfer çalışmalarının olumlu geçtiğini belirttiler. 
     Önümüzdeki hafta içinde iç ve dış transferde anlaşma sağladığı birçok futbolcuyla sözleşme imzalayacak olan sarı-lacivertlilerin, Arjantinli yıldızın transferini de sonuçlandırması bekleniyor. 
     
     SOSYAL TESİSLERİN YIKIMI 
     Fenerbahçe Burnu'ndaki Faruk Ilgaz Sosyal Tesisleri'nin yeniden inşaası için yıkımına 13 Mayıs Pazartesi gününden itibaren başlanacak. 
     Sarı-lacivertli kulüpten yapılan açıklamaya göre, yeni yapılacak binanın inşaatının en kısa sürede bitirileceği belirtildi. 
     Bu arada, mevcut tesislerin altında faaliyetlerini sürdüren masa tenisi ve yelken şubeleri, geçici bir süre için kulüp tarafından belirlenecek bir yerde çalışmalarını sürdürecek. 
     





</TEXT>
</DOC>
