<DOC>
<DOCNO> 69940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/spor/spo04.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel patladı 
</HEADLINE>
<TEXT>

Trabzonspor’un hocası, kötü oynayan futbolcularını bundan böyle deşifre etme kararı aldığını açıkladı 
     BORDO - Mavili kulübün teknik patronu Briegel, dün düzenlediği basın toplantısında bugüne kadar benimsediği anlayıştan vazgeçeceğini söyledi. Alman hoca, "Şimdiye kadar hep ben kellemi ortaya koydum. Futbolcularla ilgili olumsuz değerlendirmede bulunmadım. Fakat bunda yanlış yaptığımı düşünüyorum. Artık takımı için kim iyi, kim kötü yapmış bunları kamuoyunun bilmesinde yarar görmeye başladım" dedi. 
     TEKNİK Direktör Hans Peter Briegel, buna gerekçe olarak da, "Burada herkes futbolu biliyor. Bazı oyuncularımız yanlış yönlendiriliyor, pozisyon beğenmiyor. Ne yazık ki takımda birçok kişi ofansif düşünüyor. Artık sorumluluğu sadece teknik adam olarak ben değil, takımla birlikte paylaşmanın doğru olduğuna karar verdim" değerlendirmesini yaptı. Genç hoca, Bushi’nin sakatlığının 15 - 20 günde geçmemesine anlam veremediğini de ifade etti. 
     
     En kötü tablo 
     TRABZONSPOR, 27 sezondur mücadele ettiği ligde yediği goller bakımından en kötü dönemini yaşıyor. 24 maçta yediği 40 golle maç başına 1.66 gol ortalamasına sahip olan Karadeniz ekibi, şimdiye kadar sadece 4 kez 40 golün üzerinde gol yiyerek, sezonu tamamladı. 
1987-1988 38 maçta 51 gol 1997-1998 34 maçta 42 gol 1999-2000 34 maçta 41 gol 2000-2001 34 maçta 52 gol      
     



 SPOR 




















</TEXT>
</DOC>
