<DOC>
<DOCNO> 50989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko09.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtaramadı, satın alıyor 
</HEADLINE>
<TEXT>

Vakıfbank, geçen yıl destek için 45 milyon dolar verdiği, Banco Turco Romana’yı satın alıyor 
     HARUN GÜREK BARÇIN YİNANÇ Ankara 

     Vakıfbank, geçen yıl kurtarma’ amacıyla kaynak sağladığı işadamı Kamuran Çörtük’e ait Banco Turco Romana’yı şimdi de satın alıyor. Romanya’daki Banco Turco Romana, geçen yıl da ödeme sıkıntısına düşmüş, Türkiye’nin uluslararası itibarı’ gerekçesiyle, bankaya Vakıfbank kanalıyla destek verilmişti. Mali sıkıntıyı atlatamayan bankaya Fon bünyesindeki bankalardan da 3 milyon dolarlık bir destek sağlanmıştı. 
     Durumun düzelmemesi ve Romanya Merkez Bankası’nın bankanın iflasını istenmesinin gündeme gelmesi üzerine Vakıfbank, Banco Turco Romana’yı satın almak için harekete geçti. 
     Bankanın değerini belirlemek için uzman bir ekip Romanya’ya gönderildi. Uzmanların yapacakları değerlemeden sonra, Çörtük’ün bankadaki hisseleri satın alınacak. Vakıfbank yetkilileri, daha önce sağlanan 45 milyon doların kredi olarak verilen bölümü ile diğer alacaklar karşılığında hisselerin devralınacağını belirttiler. 
     



 EKONOMİ 















</TEXT>
</DOC>
