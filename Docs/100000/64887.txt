<DOC>
<DOCNO> 64887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/guncel/agun.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim vurgununu ABD yargılayacak 
</HEADLINE>
<TEXT>

Uzanlar’a ortak dava açan Motorola ile Nokia, şok suçlamalarla zararlarının tazminini istedi. New York Federal Mahkemesi, ailenin ABD’deki malvarlığına tedbir koydu... 
     SEMA EMİROĞLU 
NEW YORK 

     Dünyanın en büyük iki cep telefon üreticisi Nokia ve Motorola’nın, Türkiye’nin ikinci büyük cep telefonu firması Telsim aleyhinde ceza ve tazminat davası açmasından bir gün sonra, federal yargıç, şirket sahibi Uzanlar’ın hisseleri ve malvarlıklarına ilişkin bir dizi ihtiyati tedbir kararı aldı. 
     Uzan ailesi, Amerikan dolandırıcılık ve yolsuzluk kanunlarını ihlal etmek ve tehdit ve gözdağı yoluyla, borçlarını ödemekten kaçınmak ve sahtek rlık yapmakla suçlanırken, federal yargıç, önlem olarak ilk planda Uzanlar’ın Amerika’daki gayrımenkulleri ile 8 milyon dolarlık fonlarını dondurdu. Ailenin el konulan malvarlıkları, New York’un Park Avenue ve United Nations Plaza’daki 9 dairesini kapsıyor. 
     
     Hisselere gözaltı’ 
     Davanın açıldığı New York Güney Bölge Mahkemesi Yargıcı Jed Rakoff, ayrıca Uzan ailesini, Telsim hisselerinin değerini düşürmeye yönelik işlemlerden men ederken, şirket varlıklarının vakıflara ve başka kuruluşlara transferini de yasakladı. 
     Rakoff ayrıca Uzanlar’ın, geçen nisan ayında Standart Telekom’a ayrılan yüzde 73.5 oranındaki paya ilişkin Telsim hisselerini, mahkeme kalemine yatırmasını emrederken, Uzanlar’ın, 4 Ocak’taki genel kurul toplantısında A sınıfı hisseler için yaratılan oy hakkını kullanmalarını da yasakladı. Bu kararlar için yeterli neden gösterildiğini bildiren yargıç, ayrıca ilk duruşma tarihini 11 Şubat olarak belirledi. 
     
     Olağandışı adım’ 
     Motorola avukatlarından Peter Lawson, dava açmalarının nedenlerini şöyle açıkladı "Bu davayı ortak biçimde açarak olağandışı bir adım atıyoruz, çünkü Uzanlar’ın sorunu iyi niyet içinde çözmeye niyetleri bulunmadığı, her iki şirket için de aşik r. Bu dava, bunun özel taraflar arasındaki normal bir ticari anlaşmazlık olmadığı ve daha çok Uzanlar’ın hem Motorola hem de Nokia’yı soymak için yasadışı biçimde önceden tasarlayarak davranmış olduklarının bilinci içinde açılmıştır." 
     Nokia Başkan Yardımcısı Kirsi Komi de, hem gerçekler hem de yeterli sayıda emsalin kendi taraflarında olduğunu belirterek, "Ortak dava, bu talihsiz ve çok olağandışı durumun uygun biçimde çözümünü sağlayacak" dedi. 
     
TEHDİT, DOLANDIRICILIK, HIRSIZLIK... İŞTE DİLEKÇEDEKİ SUÇLAMALAR Motorola’nın bilgisayar ağına rüşvetle sızdılar’      Telsim’in birçok varlığını bir vakfa transfer ederek ortaklarından kaçırdılar Şirketin hisselerinin değerini yasadışı biçimde düşürerek teminatı çaldılar... 

</TEXT>
</DOC>
