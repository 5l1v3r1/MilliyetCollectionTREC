<DOC>
<DOCNO> 85062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/soneko09.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'na grev gölgesi... 
</HEADLINE>
<TEXT>

     Dünya Futbol Kupasına grev gölgesi düştü. 
     Şampiyonaya Japonya ile birlikte ev sahipliği yapacak olan Güney Kore'de, hükümetin özelleştirme politikalarına muhalefet eden Kore İşçi Sendikaları Federasyonu, maçların yapılacağı 31 Mayıs-30 Haziran tarihleri arasında greve gitme tehdidinde bulundu. 
     Konfederasyon'dan yapılan açıklamada, hükümetin grevdeki elektrik işçilerine yönelik katı tutumu değişmediği takdirde, sağlık, metal ve ağır sanayi sektörlerinde çalışan binlerce işçinin greve gideceği bildirildi. 
     Açıklamada, devlet tarafından yürütülen kamu hizmetlerinin, özelleştirme kapsamına sokulmaması talebi de yer aldı. 
     





</TEXT>
</DOC>
