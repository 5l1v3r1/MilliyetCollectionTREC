<DOC>
<DOCNO> 50587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sonspo06.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
A Millilerin Avusturya mesaisi yarın başlıyor.... 
</HEADLINE>
<TEXT>

     A Milli Futbol Takımı aday kadrosu, Dünya Kupası finalleri için Avusturya ile yapacağı play-off baraj maçları öncesi, yarın İstanbul'da kampa girecek. 
     A Milliler, 10 Kasım'da Viyana, 14 Kasım'da ise İstanbul Ali Sami Yen Stadı'nda yapılacak karşılaşmalar için, yarın saat 13.00'de Polat Renaissance Oteli'nde toplanacak. Teknik direktör Şenol Güneş'in saat 12.00'de düzenleyeceği basın toplantısının ardından, A Milli Futbol Takımı ilk çalışmasını yarın akşam saat 19.00'da, Galatasaray'ın Florya Metin Oktay Tesisleri'nde yapacak. 
     6 Kasım Salı günü aynı tesislerde 2 antrenman yapacak milliler, 7 
     Kasım Çarşamba günü saat 13.00'de uçakla Viyana'ya gidecek. 
     Ebreichsdorf'da Domino Suites Otel'de konaklayacak A Milli Futbol Takımı, hazırlıklarını burada sürdürecek. 
     Viyana'da 10 Kasım Cumartesi günü Ernst Happel Stadı'nda Avusturya ile ilk maçını yapacak olan milliler, 11 Kasım Pazar günü İstanbul'a dönerek, Florya Metin Oktay Tesisleri'nde rövanş için kampa alınacak. 
     Milli takım, 12 Kasım'da Florya'da 2 antrenman yapacak, 13 Kasım'da ise rövanş maçının yapılacağı Ali Sami Yen Stadı'nda saat 19.30'da gerçekleştireceği çalışmayla hazırlıklarını tamamlayacak. 
     Türkiye-Avusturya karşılaşması, 14 Kasım Çarşamba günü Ali Sami Yen Stadı'nda saat 20.30'da başlayacak. 
     






</TEXT>
</DOC>
