<DOC>
<DOCNO> 60956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/spor/spo04.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük çelişki 
</HEADLINE>
<TEXT>

Trabzonspor’da Alban Bushi’nin gelmesiyle birlikte forvetlerin sayısı altıya yükselirken, sol kanat ve libero alternatifsiz kaldı 
     TRABZONSPOR’DA Alban Bushi transferiyle birlikte altıya yükselen forvet sayısı takım içinde büyük bir rekabete neden oldu. Kaptan Hami’nin yanı sıra Da Silva, Zafer, Agustine ve Şenol forma mücadelesinin içine girerken, Briegel genç Nuri’nin başka bir takıma kiralık olarak verilmesi için yönetimi bilgilendirdi. Alman hoca kendisini formda tutanın sahada yer alacağını söyledi. 
     FORVETTEKİ zenginliğe rağmen özellikle sol kanatta ve liberoda alternatif olmaması ise takım içindeki çelişki olarak yorumlandı. Salazar’ın gözden çıkarılmasından sonra Mehmet Kahraman liberoda tek kaldı. Sol kanatta ise hiç oyuncu olmadığından Erman veya Sommers bu bölgede görev yapmaya çalışıyor. Teknik heyet iki mevkiye de oyuncu takviyesi istediğinden transfer arayışları sürüyor. 
     
Sambacılar geldi      YILBAŞINI geçirmek için ülkelerine döndükten sonra kendilerinde haber alınamayan üç Brezilyalı, dün tercümanları Miranda ve denenmeye gelen Anderson ile birlikte Antalya’ya geldi. Hava şartları nedeniyle Paris - İstanbul uçaklarının kalkmadığı için geciktiklerini bildiren Brezilyalıların savunmasını isteyen Briegel, gerekirse cezalandırılacaklarını söyledi. 
     



 SPOR 


















</TEXT>
</DOC>
