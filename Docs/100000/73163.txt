<DOC>
<DOCNO> 73163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/guncel/gun04.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Karahasanoğlu dönmek istiyor 
</HEADLINE>
<TEXT>

Batık bankaların Milano’da bulunan kara kutusu’nun Türkiye’de yargılanmak üzere dönmek Adalet Bakanlığına başvurduğu belirtildi 
     İSTANBUL Milliyet 

     Batık bankaların "kara kutusu" olarak tanınan ve halen İtalya’da bulunan Şükrü Karahasanoğlu, Adalet Bakanlığı’na başvurarak Türkiye’de yargılanmak istedi. 
     İçleri boşaltıldığı gerekçesiyle el konulan Sümerbank, Yurtbank ve Etibank’ın Genel Müdürlüğü’nü yapan Karahasanoğlu, Etibank davasında, cürüm işlemek için teşekkül oluşturmak’, dolandırıcılık’ ve zimmetine mal geçirmek’ suçlarını işlediği iddiasıyla yargılanırken, İstanbul 5 No’lu DGM’nin tutuklama kararı öncesi tedavi amacıyla yurtdışına çıkmıştı. 
     Türkiye’nin başvurusu üzerine Interpol’un düzenlediği baskınla 20 Şubat 2001’de Milano’da yakalanan Şükrü Karahasanoğlu, şartla salıverildi. 
     
     4 banka batırdı 
     Bankacılığa 1972’de Garanti Bankası’nda başlayan Karahasanoğlu, daha sonra geçtiği Akbank’ta 17 yıl çalıştı. Karahasanoğlu’nun geçtiği bir başka banka ise Tütünbank oldu ancak, Yaşarbank olarak değişen bu bankaya 1999’da el kondu. Emlak Bankası ve Nesim Malki’nin sahibi olduğu Kıbrıs merkezli Tuncabank’ta genel müdürlük yapan Karahasanoğlu, buradan da Hayyam Garipoğlu’nun satın aldığı Sümerbank’a geçti. Aynı yıl bu bankaya da el kondu. Karahasanoğlu son olarak Etibank’ta genel müdürlük yaptı. 
     



 GÜNCEL 












</TEXT>
</DOC>
