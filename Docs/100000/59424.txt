<DOC>
<DOCNO> 59424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/civaoglu.html </URL>
<DATE> 2001/12/28/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Saddam'ın kellesi 
</HEADLINE>
<TEXT>

     Şimdilerde devlet doruklarına şöyle çok özel bilgi notları ve değerlendirmeleri gelmekte 
     "Başı kes, vücudu kalsın decapitate but, keep the body integral . 
     Yani.... 
     Saddam'ın başını koparalım, ama Irak'ın toprak bütünlüğü bozulmasın" mesajı. Olası bir müdahale için Beyaz Saray şahinlerinin formülü bu. 
     Oysa... 
     Yakın zamanlara kadar doruklara "çok özel" bilgi notları şöyleydi 
     "Irak'ın başında kötü çocuk bad boy Saddam kalsın. ABD de onu denetlemek, Körfezi korumak gerekçesiyle yörede kuvvet bulundurmayı sürdürsün. Böylece Körfez petrol yatakları denetiminine ileri karakol olsun." 
     
Kurmay pergeli      Yani son 10 yılın Saddam'a dokunmamak politikasının sonu mu 
     Peki... 
     Böylece Irak'ı vuracak kartopunun çığ haline gelmesi önlenir mi 
     Örneğin... 
     Kuzey Irak'ta Kürt devleti oluşumu ve Türkiye, İran, Suriye'de rahatsızlık yaratılması... Güney Irak'ta nüfusun ve petrol yataklarının çoğunluğuna sahip Şiilerin koparak, Şii İran'la bütünleşmeleri, Körfez'in iki yakasına da el koyarak petrol yolunun boğazını sıkmaları... Suudi ve Emirlikler topraklarındaki Şii azınlığı kaşımaları... 
     Yörede bu kadar yoğun uçuşacak kıvılcımların alevlere dönüşmesi kaygı veriyor. 
     Saddam, Türkiye için de tehdit. 
     Biyolojik ve kimyasal başlıklı füzeleri bir süredir uzun menzilli. 
     Kurmay pergelinin çizdiği menzil dairesi İstanbul'dan da geçmekte. 
     Nükleer silah yapımına yaklaşmış. 
     Dünyaya nükleer şantaj yapabilir. 
     Ama Avrasya'nın Balkanlar'ı diye anılan bu en belalı coğrafyayı tam bir kaosa dönüştürmeden "kafayı kopartıp, vücut bütünlüğünü bozmamak" operasyonu hiç de kolay değil. 
     Oluşumların, ABD güvencesini ve ince ayarlı operasyon planlarını aşma riski büyük. 
     Keşke günah defterini daha da ağırlaştıramadan, Saddam'dan kurtuluşun bir yolu bulunsa. 
     
Türkiye'nin "yalnızlık" sorunu      ABD'de şahinler, Irak'ı vurma kararını aldırtabilseler dahi, bunun koşulları var. 
     1- GEREKÇE 1999'da ABD Kongresi'ne verilen yıllık Terör Raporu'nda "Saddam'ın 1993'ten sonra uluslararası terörle hiçbir ilişkisinin olmadığına" işaret edilmektedir. 
     ABD, müdahale için terör gerekçesine dayanamaz. 
     Buna karşılık. Saddam'ın biyolojik ve kimyasal kitle imha silahları üretim ve stoklarının varlığı ve ayrıca nükleer silah yapma aşamasına geldiği öne sürülebilir. 
     Gerçi nükleer silaha yörede İsrail, Hindistan, hatta Pakistan bile sahip. Kitle imha silahları da öyle... 
     Ama şu aşamada Birleşmiş Milletler denetiminde olan ve denetçilerini sokmayan Irak'tır. 
     2- MEŞRUİYET İkiz kulelerin vurulmasının mega şoku, uluslararası kamuoyunda ABD müdahalesi için yeşil ışık yaktırmıştı. 
     Buna rağmen ABD, gene de NATO'dan anlaşmanın 5. maddesine dayanarak müdahale kararı çıkartmıştı. Müdahaleye meşruiyet kazandırtmıştı. 
     Bu kez de Irak'ı vurmak için ya BM Güvenlik Konseyi'nden, ya da NATO'dan karar aldırtmalıdır. 
     Ama bu kez zor. 
     Stratejik partner İngiltere bile, Irak'ın vurulmasına - hiç değilse şu aşamada - sıcak bakmıyor. Diğer Avrupalılar da öyle. 
     Araplar ise zaten karşı tavırdalar. 
     ....... 
     Bütün bunlara rağmen ABD gene de kararlı olursa... 
     Eski CIA Başkanı'nın sık sık yinelediği gibi bize "sadece Türkiye yeterli" diyerek düğmeye basmak için elini uzatırsa... 
     Türkiye ne yapacak 
     Bilinen bütün nedenlerle ABD'ye sırt çevirmesi zor. 
     ABD'ye fiili destek veren tek ülke olursa, kredibilitesi çok aşınır. 
     İki ucu pis bir değnek. 
     Türkiye sağduyulu telkinlerle yanlışları göstermeye çalışıyor. 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
