<DOC>
<DOCNO> 99193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur07.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş 50 yaşında.. 
</HEADLINE>
<TEXT>

     Türk-İş'in 50. kuruluş yıldönümü dolayısıyla Dedeman Oteli'nde tören düzenlendi. Törene, Cumhurbaşkanı Ahmet Necdet Sezer, çok sayıda bakan ve bazı partilerin genel başkanları ile sendika yöneticileri katıldı. 
     Türk-İş Genel Başkanı Bayram Meral, tören için Dedeman Oteli'ne gelen konukları, otelin kapısında karşıladı. Cumhurbaşkanı Sezer'in saat 10.00'da Dedeman Oteli'ne gelmesinin ardından istiklal Marşı okunarak tören başladı. 
     Törene, Cumhurbaşkanı Sezer'in yanısıra, Devlet Bakanları Yılmaz Karakoyunlu, Zeki Sezer, Tayfun İçli, Ramazan Mirzaoğlu ve Mehmet Keçeçiler ile Çalışma ve Sosyal Güvenlik Bakanı Yaşar Okuyan da katıldı. 
     Törende, DYP Genel Başkanı Tansu Çiller, AK Parti Genel Başkanı Recep Tayyip Erdoğan, Saadet Partisi Genel Başkanı Recai Kutan, MHP Genel Başkan Yardımcısı Şevket Bülent Yahnici, CHP Genel Başkan Yardımcısı Cevdet Selvi, bazı büyükelçiliklerin ve partilerin temsilcileri ile Türk-İş'e bağlı sendikaların yöneticileri de hazır bulundu. 
     





</TEXT>
</DOC>
