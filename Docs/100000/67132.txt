<DOC>
<DOCNO> 67132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur22.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip'ten partililere "Vücut dilini kullanın" 
</HEADLINE>
<TEXT>

     AKP Genel Başkanı Tayyip Erdoğan, partililere, halkla temaslarında "Vücut dilini kullanmaları" talimatını verdi. 
     Erdoğan, AKP'nin seçim işlerinden sorumlu il başkan yardımcıları toplantısına katılarak bir konuşma yaptı. AKP olarak "İnsan vücudunun sinir uçları ve kılcal damarları" olarak gördükleri sandık örgütlenmesine büyük önem verdiklerini anlatan Erdoğan, "Bu vücudun dinamizmine, performansına hiçbir siyasi partinin ulaşması mümkün değil" dedi. Siyasetin halka fildişi kulelerden bakan anlayışla değil, halkla birlikte yapılmasından yana olduklarını kaydeden Erdoğan, "Bizce siyasetin muteber ve makbul olanı budur. Bizim farklılığımız halkın vücut dilini yakalayan bir siyaset tarzıdır. Bu da ancak halkın kendini yönetecek olanlarla kucaklaşmasıyla olur. Halk kendi dilini yakalayanları çok iyi biliyor. Bu dili bilgisayarla yakalayamazsınız" diye konuştu. 
     Erdoğan, yapılan tüm kamuoyu araştırmalarında barajın üzerinde tek parti olarak AKP'nin göründüğünü, kararsızların dağıtıldığı araştırmalarda da partisinin oy oranının yüzde 35 çıktığını kaydeden Erdoğan, lider sultasına ve şahıs 
     merkezli siyaset anlayışına son vereceklerini söyledi. 
     






</TEXT>
</DOC>
