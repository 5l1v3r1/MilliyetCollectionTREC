<DOC>
<DOCNO> 62519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yasam/yas02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigaranın zehiri evden gitmiyor 
</HEADLINE>
<TEXT>

Sigara içildikten sonra kapı ve pencereyi açıp odayı havalandırdınız. Nikotin kokusu gitti. Ancak bu, sigaranın zehirli etkisinin gittiği anlamına gelmiyor 
     AYTEN GÖRGÜN İstanbul 

     EVİNİZDE sigara içtiniz ya da misafirleriniz içti. Kapı ve pencereyi açıp evinizi bir güzel havalandırdınız. Nikotin kokusu da gitti, zehiri de. Mi acaba Uzmanlar, sigaradaki katran adı verilen tortunun yere ve kumaş gibi maddelere çöktüğünü söylüyor. İstanbul Üniversitesi Tıp Fakültesi Hastanesi Göğüs Hastalıkları Anabilim Dalı öğretim üyesi Prof. Dr. Feyza Erkan, toz halinde çöken katranın sigaranın zehirli etkisini devam ettirdiğine dikkat çekiyor. 
     
     İçmeyen de nasibini alıyor 
     PERDE, koltuk gibi kumaşlara yapışan bu katranlar ise akciğer ve dudak kanseri, kronik bronşit, kalp hastalıkları gibi birçok hastalığa neden oluyor. Üstelik sigara içmeyenler de en az içenler kadar bu zehirden nasibini alıyor. Cerrahpaşa Tıp Fakültesi Hastanesi’nden Prof. Dr. Sema Umut da, kapalı bir yerde az önce içilmiş bir sigaranın ortam havalandırmazsa tekrar içilmiş kadar kişiye zararı olduğunu vurguluyor. 
     
Kalp hastaları bile sigarayı bırakamıyor      KALP krizi veya ameliyatı geçiren sigara bağımlılarının yüzde 60 ile 70’inin krizden veya ameliyattan en geç bir sene sonra tekrar sigaraya başladıkları belirlendi. İngiliz araştırmacılar, sigara içen insanları bu kötü alışkanlıktan vazgeçirme girişimlerinin sonuçlarının "moral bozucu" olduğunu bildirdiler. 
     
Ameliyattan 8 ay önce bırakmalı      DANİMARKA’NIN Bispebjerg Üniversitesi araştırmacıları da, bir ameliyat olmadan 6 ila 8 hafta önce sigarayı bırakan bağımlıların, ameliyatta sorunla karşılaşma riskini önemli ölçüde azalttıklarını belirlediler. Sigara içenler ameliyatta en çok dikişlerde ve kalp damarlarında sorunla karşılaşıyorlar. 
     



 YAŞAM 
















</TEXT>
</DOC>
