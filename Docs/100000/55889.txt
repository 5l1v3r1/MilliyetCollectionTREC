<DOC>
<DOCNO> 55889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sontur01.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis memuru eşini öldürdü sonra tabancayı kendine doğrulttu... 
</HEADLINE>
<TEXT>

     İzmir'in Kemalpaşa ilçesinde, polis memuru eşi Hüseyin Pehlivan'ı beylik silahıyla öldüren, kendisini de başından vuran Necibe Pehlivan 30 , hastanede hayatını kaybetti. 
     Kemalpaşa Merkez Karakolu'nda görevli Hüseyin Pehlivan 37 , gece nöbetinden çıktıktan sonra, dün öğle saatlerinde 191. sokaktaki evine gelerek yattı. Polis memurunun eşi Necibe Pehlivan, uyuyan Hüseyin Pehlivan'ı, tabancayla vurarak öldürdü. Necibe Pehlivan, aynı silahla kendi başına da ateş etti. 
     Olay, yan odada uyurken silah seslerini duyan, Pehlivan ailesinin 8 ve 10 yaşlarındaki kızlarının bağrışmaları üzerine ortaya çıktı. Eve 
     gelen komşular, Hüseyin Pehlivan'ın cesedini buldu. Ağır yaralı olarak Kemalpaşa Devlet Hastanesi'ne kaldırılan Necibe Pehlivan ise buradaki ilk müdahaleden sonra Ege Üniversitesi Tıp Fakültesi Hastanesi'ne sevk edildi. Yoğun bakıma alınan Pehlivan, gece yarısı hayatını kaybetti. Bu arada, Necibe Pehlivan'ın bir süredir psikolojik tedavi gördüğü bildirildi. Olayla ilgili soruşturma başlatıldı. 
     






</TEXT>
</DOC>
