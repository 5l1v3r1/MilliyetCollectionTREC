<DOC>
<DOCNO> 69249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yasam/yas01.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce arkadaş olun 
</HEADLINE>
<TEXT>

Bir erkeğin size açılmasını sağlamak çok da zor değil tabii ki işin inceliğini bilmek şartıyla. İşte hoşlandığınız erkeği paşa paşa’ konuşturmak için gerekli ipuçları... 
     Erkekler neden açılamaz Pınar Aktaş - 3 

     Erkekleri konuşturmak o kadar zor değil aslında... Öncelikle yapmanız gereken beğendiğiniz erkekle arkadaşlık bağı kurmak. Çünkü erkekler, beğendikleri kadına direkt sevgili’ gözüyle baktıkları zaman o kadını kaybetmeyi kabullenmek de o kadar kolay olabiliyor. Ama arada kurulan ilişki arkadaşlıkla başladıysa, iletişim ve ilişkinin gidişi daha kolay ve sağlam oluyor. İlişkide aslında kadına verilmesi gereken ürkek ceylan’ rolü, sanki erkekler için biçilmiş kaftan. 
     
     Dürüstlük önemli 
     Hassas ve kırılgan erkeği kaçtığı delikten çıkarmak için türlü yollar denenebilir. Bunlardan ilki onu anlamak. Yani bu sessizliğinin kaynağının ne olduğunu bulmak. Bunun için öncelikle onun ailesiyle tanışmak büyük bir ipucu olabilir. Belki kendisinden çok uzak bir babaya ve h l onu kucağına alıp seven bir anneye sahiptir. Kadın, eğer erkeğin sorununu bilirse, bununla savaşması ve çözüme ulaşması daha kolay olur. 
     Yapılması gereken ikinci şey ise erkeğe doğru örnek olmak. Yani erkek eğer açılmıyorsa, tüm içtenliğinizle ve cesaretinizle ona kendi duygularınızdan söz etmek. Dürüstlük dürüstlüğü getirir. Sizin dürüstlüğünüz bir süre sonra onu da harekete geçirir. 
     
     Ayrıntılara dikkat 
     Bir erkeği konuşturmanın en iyi taktiklerinden bir diğeri ise onu dinlemek. Eğer dinlenildiğini gerçekten hissederse o zaman konuşmasına da özen gösterir. Bu aşamada yapmanız gereken en önemli şey, onunla daha önceki konuşmalarınızdan hatırlatmalar yapmak ve onun her söylediği sözü hafızanızda tuttuğunuzu göstermeniz olmalıdır. 
     Mesela size daha önceki konuşmasında annesinin ufak bir rahatsızlığından söz etmiş olabilir. Ona "Annenin sağlığı iyi mi " diye sorarak, bir taşla iki kuş vurursunuz. Hem annesine değer vermeniz, hem de onun hayatıyla ilgili bir ayrıntıyı hatırlamanız onu memnun edecektir ve bu aşamada konuşmaya başlama ihtimali yüksektir. 
     
     Güvenini kazanmanız şart 
     Kadınların asla yapmaması gereken şey ise erkeğin yerine de hissetmek. Erkeğin duygularını ifade etmekten vazgeçtikleri noktada, kadın devreye girip erkeğin duygularını da dile getirirse erkek kendisini tümden geriye çekebilir. Bu da zamanla konuşan tarafın tamamen kadın olmasına neden olur. Böyle bir durumda kadın kendine h kim olmalı ve asla aşırı duygu gösterisi yapmamalı. 
     Zorla güzellik de beklenmemesi gereken bir şey. Çünkü zaten içine kapanık bir erkek, zorlamayla kapılarını daha da kapatacak ve kendini yetersiz görecektir. Ona en zayıf durumunda bile ne kadar çekici olduğunu söylemelisiniz. 
     İlişkide kazanılması gereken tek ve en gerekli şey ise güven. Erkek güvenmediği zaman asla konuşmaz. Onun size güvenmesini sağlamak için elinizden gelen her şeyi yapmalısınız. Yoksa sizi zor günler bekliyor... 
     
     Sırlarınızı onunla paylaşın 
     İşte adım adım diğer yöntemler.... 

</TEXT>
</DOC>
