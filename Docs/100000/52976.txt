<DOC>
<DOCNO> 52976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/guncel/gun01.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkalesi’nin altı sürprizlerle dolu 
</HEADLINE>
<TEXT>

Kazı çalışmaları sırasında bulunan 22 iskeletle, adı korku tüneline çıkan Kızkalesi'nde bu kez de mozaikler bulundu 
     ÖMER ERBİL İstanbul 

     Mersin'in Erdemli ilçesindeki tarihi Kızkalesi sırlarıyla her defasında şaşırtmaya devam ediyor. Bir süre önce yüzeysel kazı çalışmalarında ortaya çıkan 22 iskeletle bir anda Türkiye'nin gündemine oturan tarihi kalede, arkeologlar bu kez de çok değerli mozaikler buldu. 
     
     Bizans dönemine ait 
     Restorasyon çalışmaları sırasında birer birer ortaya çıkan 22 iskeletten sonra şimdi de gözler yeni keşfedilen mozaiklere çevrildi. Bizans dönemine ait olduğu tespit edilen mozaiklerinde, kuş ve kaplumbağa figürleri yer alıyor. Orta mek nda yer alan büyük yapı kompleksinde bazı odalar ile tam ortada yer alan dikdörtgen planlı kabul salonunun mozaikle kaplı olduğu tespit edildi. 
     
     Mozaiklere yerinde koruma 
     Mozaikler, Gaziantep’teki Helenistik dönemin izlerini taşıyan Zeugma'dakinin tersine müzede değil, bulundukları yerde koruma altına alınacak. Böylece kaleye gelen turistler mozaikleri de görebilecek . 
     



 GÜNCEL 










</TEXT>
</DOC>
