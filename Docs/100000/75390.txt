<DOC>
<DOCNO> 75390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/eko04.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı ve ihracata destek 
</HEADLINE>
<TEXT>
Canlanmada 5 Nisan randevusu 
Dünya Bankası Direktörü Chhibber, 5 Nisan’daki toplantıda miktarı belli olacak kredinin ekonominin canlanmasına yardım edeceğini söyledi 
     ANKARA Milliyet 

     Dünya Bankası Türkiye Direktörü Ajay Chhibber, İstanbul Yaklaşımı’nı desteklemek için kredi vereceklerini açıkladı. Chhibber, verilecek miktarın h l tartışıldığını belirterek, 5 Nisan’dan sonra bir açıklama yapabileceklerini bildirdi. 
     Ankara Dedeman Oteli’nde Vergi Denetmenleri Derneği tarafından düzenlenen "AB Uyum Sürecinde Mali İdare" konulu panelin öncesinde gazetecilerin sorularını yanıtlayan Chhibber, İstanbul Yaklaşımı’na kredi için bir yol arandığını söyledi. İhracatın finansmanı için sağlayacakları desteği de artırmak istediklerini belirten Chhibber, şunları kaydetti 
     "Bunu 5 Nisan’daki Devlet Bakanı Kemal Derviş’in, TOBB’un, TÜSİAD’ın katılacağı toplantıda tartışacağız. Bu toplantının sonunda finansmanla ilgili bir açıklama yapabiliriz. Mümkün olduğu kadar yardım etmek istiyoruz. Bu yardım ekonominin canlanmasına yardım edecek. Şu andaki en önemli şey ekonominin büyümesi. IFC değil, Dünya Bankası kredisi olacak. IFC adına konuşamam ama Dünya Bankası kredi sağlayacak." 
     
     1.3 milyar dolar nisanda 
     Chhibber, 1.35 milyar dolarlık PFPSAL2 kredisi ile ilgili olarak da ’Boarda yönetim kurulu nisan ortasında girmeyi planlıyoruz’’ dedi. 
     Enerji projelerinde altı ay içinde bir sonuç alınacağını ve bir yol haritasının oluşturulacağını da kaydeden Chhibber, Şeffaflık ve İyi Yönetişim Kararnamesinin onaylandığını anımsatarak, "Sadece yayımlanması sorunu var. Hükümetin bize verdiği bilgiye göre önümüzdeki hafta yayımlanabilir" dedi. 
     



 EKONOMİ 



















</TEXT>
</DOC>
