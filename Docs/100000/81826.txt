<DOC>
<DOCNO> 81826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/okur.html </URL>
<DATE> 2002/05/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Turizm ve Türkiye 
</HEADLINE>
<TEXT>

     Bugün ihracatı bir yana bırakıp turizm sektörüne bakacağız. Yaz geliyor, turizm bölgeleri turist bekliyor. Turizmde Almanya ve Rusya bizim için önemli pazar derken bu kez karşımıza yeni ülkeler çıkıyor. 
     Başta Polonya olmak üzere Romanya ve Bulgaristan... Yapmayın filan demeyin, gerçek bu. Polonya’ya özel olarak bakıyoruz. Çünkü bu yıl Polonya’dan Türkiye’ye 140 bin turist gelmesi bekleniyor. Sayıyı sakın küçümsemeyin. Çünkü Almanya’nın en büyük tur operatörlerinden biri olan TUİ, yayımladığı raporla bu yıl kendi iç pazarına yöneleceğini açıklıyor. 
     TUİ, Türkiye için çok önemli. Almanya’dan gelen turistlerin büyük bölümünü TUİ getiriyor. Eh, böyle bir gelişme de doğal olarak Avrupa ülkelerinden turist bekleyen bizim gibi ülkeler için potansiyel bir tehlike olarak karşımıza çıkıyor. Sizin anlayacağınız yeni pazarlarda 10 milyar dolar turizm geliri hedefleyen Türkiye için adeta cankurtaran simidi oluyor. Hal böyle iken nisan ayında Polonya ile Türkiye arasında öyle bir kriz yaşandı ki sektörün temsilcileri bile şaştı kaldı 
     
     Ucuz taşıyınca kıyamet koptu 
     Sayısı 6 ile 7 arasındaki Türk tur operatörleri beş yıldır Polonya pazarında aktif bir çalışma yapıyorlar. Tabii tur operatörleri böyle çalışırken özel havayolu şirketleri de boş durmuyor. Sun Ekspres, Free Bird, GTI da burada... Polonya’nın ulusal havayolu şirketi LotAir. Bir Türk özel havayolu şirketi LotAir’den yüzde 10 daha ucuz yolcu taşımaya kalkışınca kızılca kıyamet kopuyor. LotAir, bu şirketi kendi Sivil Havacılık şirketine şikayet ediyor. Ve nisan başında Polonya Türkiye’ye uçuş ambargosu koyuyor. Bunun üzerine Türkiye, vakit kaybetmeden Polonya’ya karşı rota yayımlıyor. 15 gün süreyle Türk şirketleri Polonya’ya uçamıyor. 
     Devreye Dışişleri Bakanlığı, Ulaştırma Bakanlığı ve Sivil Havacılık giriyor. Türkiye özel Sektör Havayolu İşletmeleri Derneği Başkanı Tuncay Doğan da büyük çaba harcıyor. Ve 24 Nisan’da yazılı olmayan bir anlaşma yapılıyor. Yüzde 50 - yüzde 50 paylaşımla bu işin çözülmesine karar veriliyor. VeTürk özel havayolu şirketleri de yeniden Polonya’ya uçmaya başlıyor. Peki, bu şirket kim Neden ulusal bir havayolu şirketine karşı yüzde 10 daha ucuz bir fiyatla uçmaya kalkıştı derseniz, yanıtı Turizm Bakanlığı ile özel havayolu şirketlerinin vermesi gerektiğini düşünüyoruz. 
     Havada kural belli "uçak yakar". 
     
     







Siyasette yeni isimler 


"Sol" kavramı, Türkiye ve Dünya’da ne kadar algılanabildi 


Sezer’e övgü 


Ameliyatlar arapsaçı 


Işığa götürecek tünel nerede .. 


Gül kokusu 


Bugün Milliyet'in doğum günü 


Bekleyişler hızla aşağıya dönüyor 


Kilit adam 


Milliyet 52 yıldır sadece ve sadece gerçeğin aynası 


Turizm ve Türkiye 


Bir dahaki sallantıya kadar iyisiniz 


"Alamanya Alamanya umduğunu bulamanya" 


Özal'ı çevresi öldürdü 


Çok sesli zam yapmayın korosu 


Nasıl sevmeli 


Arsel’lerin ismi okulun kapısında yaşayacak 


</TEXT>
</DOC>
