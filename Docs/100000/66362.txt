<DOC>
<DOCNO> 66362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yazar/cetiner.html </URL>
<DATE> 2002/02/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Nefes almak güzel şey be kardeşim 
</HEADLINE>
<TEXT>

     Hele bir kar yağsın hava temizlenir, virüsler ortadan kalkar diyorlardı. Ama ben karın yağmasını filan bekleyemeden çoğu yıl olduğu gibi bronşitin pençesine yakalanıverdim Bir de üstüne üstlük astım illetim yok mu İkisi el ele verince, nefes alamıyorsunuz ki bu hiçbir ağrıya sızıya benzemiyor Yarım asırlık gazetecilik maceralarımla yaşadığım gençliğimde bu hastalıklarla haşır neşir oldum Kongo'da, Vietnam'da, Çin'de, Balkan ülkelerinde dolaşırken çantamda oralarda bulunamayan antibiyotik iğnelerimi taşır, hastalandığım zaman iğneyi yaptırır yoluma devam ederdim 
     Şimdi daha dayanıklı değil miyim acaba Yoksa virüsler mi daha kuvvetlendi, bunca yeni ilaca rağmen 
     
     Sabah önce hafiften bir hırıltı hissettim göğsümde. Haydi, bir antibiyotik alayım dedim her zamanki gibi. İki üç gün geçti fayda görmedim, göğsümde ıslıklar artıyor, nefes kapasitem azalıyor. Dayandım ama anladım ki, antibiyotik işe yaramadı, halbuki benim önce bir antibiyogram yapılması gerektiğini düşünmem gerekirdi, ihmal işte Veya hemen doktoruma başvurmalıydım. 
     Bu hastalığın 40 yıllık müptelası bana hiç yakışır mı böylesine ihmal, böylesine cehalet Bunları bilmeyenlere ders olsun diye anlatıyorum 
     Ha geçer, ha geçer dayanıyordum ki... Baktım solunum sistemim bir akşam iyice pes etti. "Haydi hanım hastaneye, başka çare yok galiba" dedim bu yolda çok çilemi çeken vefakar eşime Onun önerisi zaten kaç gündür bu yoldaydı. Yola çıkmazdan önce dostum, doktorum kalpçim Dr. Faruk Turnaoğlu'na telefonla durumu bildirdim. Hemen aynı anda değerli akciğerler uzmanı Dr. Ayşe Fidan Aykut'u da buldular. Meğer bu arada kızım Aslı, ailelerimizin sağlık bakanı Dr. Gürbüz Barlas'ı durumdan haberdar ediyormuş. 
     
     Nefes açan pompayı birkaç kez fıslattıktan sonra, yine de rahat değilim, otomobilin içinde robot gibi duruyorum. Panik korku Ahh ne hata ettim daha önce davranmadım. Amerikan Hastanesi'ne geldiğimizde odamda hemen yüzüme oksijen maskesi takıldığını hissettim. Dr. Turnaoğlu eski bir by - pass'lı olduğum için önce kalbimi kontrol altına almıştı. Ayşe Fidan Aykut, Trabzonlu, Galatasaray Liseli tıp öğrenimini Fransa'da yapmış dikkatli, tedbirli bir doktor. Hemen kanımda oksijen oranını ölçmüş, 40'a inmiş oksijen ki, biraz daha azı beni yolculuğa götürebilirmiş Ve sonra antibiyotik, kortizon ile kalp ilaçları, bunların içinde birbirini sevmeyenler de var 
     
     Bazı okuyucularım niçin yazmadığımı soruyorlardı faks ile, kahrımdan ölüyordum, ilaçlardan özellikle kortizondan kafamı toparlamak mümkün değildi ki Kortizon müthiş bir uyarıcı, hayal gördürüyor, güç veriyor, kişilik değiştirtiyor ne kafa bırakıyor, me kas Dikkatli kullanmak gerek, doktor kontrolünde. 
     Şimdi ben 30 gün yatıp kortizon kullanmanın ve iyileşmenin karşılığı diyet verdiğim bacak kaslarımı güçlendirmeye çalışıyorum Prof. Dr. Ender Berker'in ellerindeyim şu an. Fizyoterapist Ebru Dönen beni maça hazırlıyor. Nefes alıyorum, yazabiliyor, okuyabiliyorum ya Allah hepinizi hastalıklardan uzak tutsun. 
     Yaşamak güzel şey 
     







CHP ve tarihi miras 


Türk kimdir.. 


Bahçeli - Yılmaz gerginliği 


Türkiye, Kuzey Irak'a girecek mi 


Nefes almak güzel şey be kardeşim 


Depremin kaptan köşkü 


Bir avuç kül 


Sermayenin kütük kaydı 


Tehlike yayılıyor 


Basın özgürlüğüne kara para tehdidi 


Meclis salonu hazır... 


Bu koalisyon devam eder mi sizce 


Tuhaf bir dava... 


ABD'nin tehdit üçlemesi 


2561 ABD için Enron, 11 Eylül'den daha önemli 


Dış kredi ile iç açık kapatılamaz 


Vekillere hizmetimdir Petrol Kanunu 


</TEXT>
</DOC>
