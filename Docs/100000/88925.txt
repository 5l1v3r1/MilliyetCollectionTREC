<DOC>
<DOCNO> 88925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/aspo.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük avantajı değerlendiremedik 
</HEADLINE>
<TEXT>
UMUT, ÇİN KADAR UZAK 
Bitime dakikalar kala Brezilya’dan yediği golle yıkılan Milli Takım, aynı kaderi Kosta Rika karşısında da yaşadı. Tur şansımız Çin maçına kaldı 
     Rakip kapandı 
     BREZİLYA yenilgisinden sonra tur şansımızı devam ettirmemiz için Kosta Rika’yı yenmemiz gerekiyordu. Rakip, kendi sahasına çekilip, bizim ataklarımıza rahatlıkla karşı koydu. Kontrataklarla tehlikeler yarattı. Orta sahada iyi organize olamadık. Gol şansımızı kişisel becerilere bıraktık. Tek forvet oynayan Hakan Şükür maça ağırlığını koyamadı, varlık gösteremedi. 
     
     Tek golümüz Emre’den 
     İKİNCİ yarıda da istekli olan taraf bizdik. 56’da Emre adeta mucizeler yaratarak, söke söke attığı golle hepimizi sevince boğdu. Bu dakikadan sonra Kosta Rika atağı düşündü. Orta sahayı çok kolay geçtiler. Yorulan futbolcularımız ve kötü gününde olan Yıldıray ile Ümit Davala topu karşı alana taşıma planlarını suya düşürdü. 86’da seri halinde yapılan hatalar sonrasında Kosta Rika’nın beraberlik golü Parks’dan geldi. 
     
Nasıl tur atlarız      Brezilya yenmeli 
     MİLLİ Takım, son maçında Çin’i yenmesi halinde, Brezilya’nın mutlaka Kosta Rika’yı mağlup etmesini bekleyecek. Ay - Yıldızlı ekip, Çin’i en az 2 - 0, Brezilya da Kosta Rika’yı 1 - 0 ile geçerse turu geçen taraf olacak. Bu durumda Milli Takım ile Kosta Rika aynı puana gelecek, averajlar eşit olacak, ancak ekibimiz daha fazla gol attığı için turu geçecek. 
     
     Kura da olabilir 
     KOSTA Rika’nın, Brezilya’ya 2 - 1 yenilmesi halinde, 2 - 0’lık Çin galibiyetiyle tüm averajlar eşit olacak. Bu durumda kura çekilişine gidilecek. Ayrıca, Çin önündeki iki farklı galibiyetimize karşın, Kosta Rika, Brezilya’ya 3-2 ve üzerindeki tek farklı skorlarla yenilirse, averaj şansını ele geçirecek. Bu durumda bizim, Çin’e daha fazla gol atmamız gerekecek. 
     



 SPOR 



































</TEXT>
</DOC>
