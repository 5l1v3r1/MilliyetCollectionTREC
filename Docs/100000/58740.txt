<DOC>
<DOCNO> 58740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/soneko10.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Borsa'da yılın son işlem haftasında yatırımcıların pasif bir tutum izlemesi bekleniyor. 
     Şeker Yatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, endekste teknik göstergelerin iki haftadır satış trendinin içinde olduğunu ve teknik hedef olarak dipte 11,500 seviyesinin görüldüğünü kaydetti. 
     Talep ve alıcı gücünün endekste 12,500-12,350 aralığının altında işleme izin vermediğine dikkat çeken Yüksel, şunları söyledi 
     ''2002'nin Ocak ayında üçlü yasaların ve IMF İcra Direktörleri Kurulu'ndan çıkacak olumlu beklentilerin alımları aktive etmesi bekleniyor. Alternatif piyasalarda döviz cephesinde denge fiyatların oluşmaya başlaması ve agresif hareketlerin azalması, bono cephesinde 2002 iç borç faiz beklentisine göre iyimser faizlerin oluşması 
     piyasada olumlu havayı devam ettiriyor.'' Koalisyonu oluşturan siyasi partilerin genel başkanlarının Başbakanlık'ta biraraya gelecekleri toplantı sonrası yapılacak açıklamaların da önem taşıdığını kaydeden Yüksel, ''Ancak yine de piyasada yatırımcıların yıl sonu nedeniyle pasif olmasını beklediğimiz bu hafta, 13,000-13,300 aralığının satışları etkin kılacağını düşünüyoruz'' dedi. 
     






</TEXT>
</DOC>
