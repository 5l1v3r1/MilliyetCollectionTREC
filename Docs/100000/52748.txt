<DOC>
<DOCNO> 52748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/spor/ymese.html </URL>
<DATE> 2001/11/17/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Zor maç iyi sonuç 
</HEADLINE>
<TEXT>

     Beşiktaş’ta sezon başından bu yana biri gidiyor, yenisi geliyor... Kjaer’in bileti kesildi, yerine Norveçli Myhre getirildi... Bir haftalık çalışmadan sonra Kartal’ın kalesini teslim aldı. 
     Ne var ki Myhre ısınırken sakatlandı, ilk yarıyı zorlukla tamamladı... Nihat’la öne geçen Kartal, Mustafa Gürsel’in 12. dakikadaki golüyle yıkıldı 
     Golde Myhre’nin hata yüzdesi yüksek mi, az mı tartışılır Top çok köşeye gitti, Myhre uzandı, kurtaramadı. Zor pozisyondu bize göre. Ancak Myhre’nin biz de bıraktığı izlenim şimdilik olumlu... 
     İlk yarıyı sıkıntılı kapatan Beşiktaş, ilk yarıda UYUYAN, ikinci yarıda UYANAN Stavrum’la öne geçti, onun ikinci golüyle farkı açtı, Nihat’la başladı, onunla maçı noktaladı. 
     Sezon başından bu yana süren tezimiz Ümit’in savunmadan çok orta alanda yararlı olacağı yönündeydi. Karşılaşmanın 54. dakikasında oyuna giren Ümit, orta alanı Yasin ile birlikte eviren - çeviren isimdi. 
     Kartal’ın dünkü farklı galibiyetinde hem sistem hem de oyun disiplini ön plandaydı. 4-4-2 sistemi ile mücadele eden Siyah - Beyazlı ekip, rakibini ikinci yarıda ÇÖKERTTİ... 
     Nihat’ın attığı ilk golde Sertan’ın asisti ön plandaydı. Stavrum’un attığı ilk golde aynı görevi üstlendi Sertan. 
     Ahmet Yıldırım’ı da unutmamak gerekir. İkinci yarıda atılan gollerde Ahmet Yıldırım’ın payı üst düzeyde idi. 
     Hakem Ünsal Çimen’i eleştirmemek mümkün değil... İbrahim’e gösterdiği sarı kart haksızdı, bizi de Daum’u da ÇİLEDEN çıkardı... İkinci yarıda kaptan Tayfur’un rakibine arkadan attığı tekmenin rengi sarı kart olmalıydı. Bunun adı çifte standarttır. 
     Antalyaspor’a gelince, güçleri bu kadar... 
     İlk yarıda özellikle Kartal’ın sol kanadını Kamil ve Atilla Birlik’le çökerttiler. Ne var ki öne geçecek golü bulamadılar. 
     
     



 SPOR 


























</TEXT>
</DOC>
