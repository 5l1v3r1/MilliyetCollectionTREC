<DOC>
<DOCNO> 63019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/astro/index.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şans noktası 
</HEADLINE>
<TEXT>

Son günlerde birçok kişiden şans noktasının ne olduğu konusunda sorular alıyorum. Şans noktası, günümüzde psikolojik astrolojinin çok fazla önem vermediği, aslında astrolojik haritamızın değerlendirilmesinde önemli bir rolü olan türev bir noktadır. Klasik astrolojide şans noktası ilk defa Grekler tarafından kullanılmış, daha sonra Arap astrologlar da çok sayıda benzer değişik nokta tanımları yapmışlardır. Bu nedenle bu noktaların genel adı Arap noktaları olarak adlandırılmıştır. 
Grekler bu noktayı kendi dillerinde nasip, kısmet ya da pay lot olarak isimlendirmişler. 11. yüzyılda İtalyan astrolog Guido Bonatus bu pek çok nokta üzerine çalışmalar yapmıştır. Latince adı Fortuna yani şans olan bu nokta haritamızda Güneş, Ay ve yükselen burcun en verimli ve optimum çalıştığı alanı gösterir. Klasik astrolojide doğumun gündüz ya da gece olduğu da büyük önem taşır, pek çok hesaplama da bu duruma göre değiştirilirdi. Gündüz doğanlar için Şans noktası YB Ay-Güneş, gece için ise YB Güneş- Ay şeklindedir. Bu formüllerde yükselen burç, Güneş ve Ay’ın mutlak boylamları yani, 0 derece Koç’tan ne kadar uzakta olduklarını bulunarak hesaplanmalıdır. 
Şans noktası bize daha çok maddi, parasal şansın nereden geleceğini anlatır. Bununla birlikte şans noktasını sanki ikinci bir yükselen burç gibi de değerlendirebiliriz. Bu noktanın bulunduğu burca ilişkin konularda bereket ve iyi şans beklenebilir ama detaylı bir incelemede, bu noktanın özel pozisyonu, yöneticisi almuten , yaptığı açıları da ele alınır. Bu noktanın düştüğü ev ise günlük hayatımızın hangi dilimlerinde daha akıcı enerjiler olduğunu, şansın hangi yollarla gelebileceğini anlatır. Şans noktasının burçlardaki durumu ile ilgili detayları size önümüzdeki hafta ileteceğim. Mutlu, şanslı bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
