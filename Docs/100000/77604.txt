<DOC>
<DOCNO> 77604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo11.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlar Ulusoy'a savaş açtı.. 
</HEADLINE>
<TEXT>

     Fenerbahçeli taraftar grupları, futbol federasyonu yönetimine karşı mücadele başlatacaklarını açıkladı. 
     Genç Fenerbahçeliler, Fenerbahçem, ForeverFener, 1907Gençlik, ODTÜlü Kanaryalar, Grup CK, Hacettepeli Fenerbahçeliler yaptığı ortak yazılı basın açıklamasında, 1997'den beri Fenerbahçe taraftarının alın teri ve emeğinin gasp edildiği ileri sürülerek, isyan noktasına geldikleri belirtildi. 
     Açıklamada, şöyle denildi 
     ''Başkanımızın şahsında tüm Fenerbahçeliler, federasyon başkanı ile aynı takımı tutmadıkları için cezalandırılmaktadır. Galatasaray ile 16 Şubat 2002 tarihinde yaptığımız 'küfürsüz tribün' idealini gerçekleştirmiş Fenerbahçe taraftarı olarak, bugüne kadar tribünde protesto ettiğimiz bu futbol siyasetçilerini, layık olmadıkları makamlardan uzaklaştırmak için anayasanın bizlere tanıdığı tüm imkanları kullanarak, bütün gücümüzle mücadele edeceğimizden kimsenin şüphesi olmasın.'' 
     






</TEXT>
</DOC>
