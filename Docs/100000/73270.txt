<DOC>
<DOCNO> 73270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo02.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda "teknik adam kıyımı" bu sezon daha acımasız... 
</HEADLINE>
<TEXT>

     Birinci Süper Futbol Ligi'nde teknik adam kıyımı, bu sezon daha acımasız yaşanıyor. 
     Birinci Süper Lig'de son 7 haftaya girilirken, teknik adam değişikliği yapmayan yalnızca 7 takım kaldı. 
     Galatasaray, Beşiktaş, Ankaragücü, İstanbulspor, Bursaspor, Kocaelispor ve Çaykur Rizespor takımları, sezona başladıkları teknik adamlarını değiştirmeyen ekipler oldu. 
     Ligde zor günler yaşayan Antalyaspor ise tam 4 kez teknik adam değişikliği yaparak bu sezon en çok teknik adam değiştiren takım oldu. 
     Ligin en alt sırasında yer alan Yimpaş Yozgatspor ile alt sıralardan kurtulma mücadelesi veren Malatyaspor da 3'er kez teknik direktör değiştirdi. 
     Öte yandan sezona Türk teknik adamla başlayan Fenerbahçe, Trabzonspor ve Samsunspor ise yaptıkları değişiklikler sonrasında takımlarının başına yabancı teknik adam getirdi. 
     






</TEXT>
</DOC>
