<DOC>
<DOCNO> 67640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/soneko26.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki İtalyan yatırımcılar 2001'i büyük karlarla kapattı 
</HEADLINE>
<TEXT>

     Türkiye'de önemli yatırımları olan İtalyan mobil cep telefonu şirketi TIM, makarna şirketi Barilla ve çimento şirketi Cementir 2001 yılını büyük karlarla kapattı. 
     Türkiye'de ''Aria'' mobil cep telefonu hattının ortaklarından olan Telecom İtalia Mobile TIM , 2001 yılında 10.2 milyar euro kar elde ettiklerini, bunun da bir önceki yıla oranla yüzde 9 daha fazla olduğunu bildirdi. 
     Telecom İtalia'nın kontrolu altında bulunan TIM grubu, aynı zamanda yüzde 24'lük artışla tüm dünyadaki müşteri sayısını 50.7 milyona bunun 23.95 milyonu yurtdışındaki müşteriler çıkardı. 
     Bu arada aynı zamanda Benetton'un da sahibi olan Telecom İtalia'nın sahibi Marco Tronchetti Provera'da bugün 2001 yılının bütçesiyle ilgili yapılan basın toplantısında, ''TIM'in büyümede olmadığı iddiaları doğru değil. Özellikle Latin Amerika'da aktiviteleri var. Türkiye ve Yunanistan'da olan yükümlülüklerimiz büyümede ve eğer fırsatları yakalamak için gerekli durumlar olursa bunları gözönünde tutacağız'' dedi. 
     Telecom İtalia 2001 yılında 30.8 milyar euro yüzde 13.2'lik artış kazanç elde ettiği ve holdingin geçen yıl içinde 3.5 milyar euro küçüldüğü bildirildi. 
     Provera, 2004 yılına kadar 16 milyar euro'luk yatırım planlarının olduğunu açıklarken, 2001 Haziran sonunda 25 milyar euro olan borcun 2002 yılı sonunda 18.3 milyar euro, 2004 yılında da 15 milyar euro'nun 
     altına indirilmesinin öngörüldüğünü belirtti. 
     Öte yandan Türkiye'de Filiz makarnalarının büyük ortağı İtalyan Barilla şirketi 2001 yılında 2.2 milyar euro'luk bir önceki yıla oranla yüzde 5 artış ciro yaptığını duyurdu. 
     Şirketin geçtiğimiz yıl yüzde 4'lük artışla toplam 1 milyon 265 bin tonluk makarna sattığı da kaydedildi. 
     İtalya'da 16, yurtdışında 9 toplam 25 makarna firmasının sahibi olan Barilla, 2002 yılı içinde Amerika'da Herdez grubuyla olan ortaklığını daha da büyütmeyi hedeflediği ifade etti. 
     Son olarak, 2001 yılı sonunda Çimentaş'taki hisselerini yüzde 97'ye çıkaran İtalyan Cementir Holding, geçen yılı rekor olarak 
     belirtilen 190.3 milyon euro kazançla kapattığını 2000'e oranla yüzde 8.4'lük artış açıkladı. Holding tarafından yapılan yazılı açıklamada, 2001 yılıyla ilgili tam doğru bilgi vermek için hesaplarda, yılın son ayında alınan Çimentaş'ın gözönüne alınmadığı belirtildi. 
     






</TEXT>
</DOC>
