<DOC>
<DOCNO> 87791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/bnba.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecrübe konuştu 
</HEADLINE>
<TEXT>

Hidayet Türkoğlu’nun takımı Sacramento Kings, Batı Konferansı finalinin son randevusunda evinde son şampiyon L.A. Lakers karşısında tutunamadı, rakibine uzatmada boyun eğdi 
     Shaq ve Kobe faktörü 
     NBA’DE New Jersey Nets’in ardından finale kalan son takım geçen yılın şampiyonu Los Angeles Lakers oldu. Batı Konferansı’nın nefesleri kesen final serisinde Arco Arena’daki yedinci ve son maçta Sacramento Kings’i uzatmada 112 - 106 mağlup eden Lakers, 4 - 3’lük avantajla finale yükseldi. Hidayet’in 30 dakika oynadığı ve 10 sayı kaydettiği maçın normal süresi 100 - 100 kapanırken, dev pivot Shaquille O’Neal ve Kobe Bryant’ın performansı Lakers’ı taşıdı. 
     
     Kaçan fauller 
     30 faul atışının 14’ünde isabet bulamayan, dış atışlardan özellikle sakatlıktan yeni çıkan Stojakovic ile faydalanamayan Sacramento, uzatmanın son dakikasında teslim bayrağını çekti. Lakers’ta O’Neal 35 sayı, 13 ribaund, Bryant da 30 sayı, 10 ribaund, 7 asistle oynarken, ev sahibi ekipte ise Mike Bibby 29 sayı üretmesine karşın sonucu değiştiremedi. Lakers ile Nets arasındaki yedi maçlık final serisi yarın gece sabaha karşı Los Angeles’ta başlayacak. 
     
Hidayet’in karnesi SÜRE 2S 3S SA R A TÇ TK B TS 30 3 5 1 2 1 4 5 2 - 3 - 10      



 SPOR 

































</TEXT>
</DOC>
