<DOC>
<DOCNO> 98100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/akyol.html </URL>
<DATE> 2002/07/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye nereye 
</HEADLINE>
<TEXT>

     SEL felaketinin yol açtığı facialarla, Birleşmiş Milletler’in "Türkiye insani gelişme bakımından dünyada 85. sıradadır" diyen raporunu birlikte düşünmemiz lazım. 
     Başta Rize olmak üzere, selin sebep olduğu acıları, kayıpları TV’lerden izliyor, basından okuyoruz. 
     Yozgat’ın Şefaatli ilçesine bağlı Karalar köyüne ilişkin olarak dün Milliyet’te bir haber vardı Dere yatağına yakın bir gecekonduda oturan Kaya ailesinin tüm fertleri sel kurbanı olmuştu. 
     "Anne Güllü Kaya 37 ve çocukları Esra 12 , Büşra 5 , Ayşe 2 ve Safiye’den 6 aylık geriye sadece, tek duvarı yıkık bir ev, sel sularıyla sürüklenmiş bir buzdolabı, televizyon ve iki oyuncak bebek ile terlikler kaldı..." 
     Depreme dayanıksız konutlar gibi, bu "dere yatağına yakın yerlere ev yapmak" da çok önemli bir göstergedir. Gelişmiş bir ülkenin tınmayacağı bir yer sarsıntısı, bir yağış afeti bizde facialara yol açıyor. 
     
     RAPORA göre, bizde fert başına satın alma paritesi 6 bin dolar. Yunanistan’da 16 bin, Kıbrıs Rum kesiminde 20 bin, Güney Kore’de 17 bin dolar 
     İşin içine eğitim, sağlık, devlet yönetimi, hukuk ve düzen gibi kıstaslar girdiği zaman, Bulgaristan bile bizim önümüzde 62. sırada yer alıyor. 
     "İnsani Gelişme" konusundaki kıstaslardan biri "kamu kaynaklarının nasıl harcandığı"dır 
     "Türkiye, Suudi Arabistan’ın da gerisinde, eğitime en az kaynak ayıran ülkelerden biridir " 
     Çünkü, Türkiye’de kaynakların önemli bir bölümü borca gidiyor 
     Niye bu kadar borçlandık 
     Zararlı KİT’leri ayakta tutmak için, ihtiyaçtan bir milyon fazla kamu personeline maaş yetiştirmek için Merkezi devletin israfını ve bal tutan parmakların yalayışını finanse etmek için... 
     Ve işte eğitime, adalete ve sağlığa olduğu gibi, dere yataklarının ıslahına ve kentsel altyapının geliştirilmesine para bulamıyoruz. 
     
     BÜTÇEYi disipline sokmak gerekiyor... Devletin dibi delik çanaklarını kapatmak, hantal devleti küçültmek gerekiyor. Siyasetçinin nimet dağıtmasını da, kamu kaynaklarını kamu hizmetleri dışında siyasi çıkar için harcamasını da önlemek, mesela KİT’leri ve kamu bankalarını özelleştirmek, Merkez Bankası’nı özerkleştirmek gerekiyor. 
     BM’nin "İnsani Gelişme Raporu"nda ülkelere puan verilen "hukuk ve düzen, hükümetin işlevselliği, sivil özgürlükler, basın özgürlüğü, yetki ve sorumluluk" gibi kıstaslarla ölçülen de devletin ne ölçüde verimli ve hukuka uygun çalıştığıdır. 
     Bu kurumsal ve siyasi yapılanmalar olmayınca, dere yataklarını ıslah edemiyorsunuz Eğitime, sağlığa, adalete para bulamıyorsunuz, üstelik borca batıyorsunuz. 
     Küçücük çocuklar, geriye "iki oyuncak bebekle terliklerini" bırakarak sel sularında kayboluyorlar 
     İkinci Dünya Savaşı’nda işgal edilmiş, iç savaş yaşamış, "Albaylar Cuntası"na maruz kalmış Yunanistan, AB üyeliği ile bütün bunları gerçekleştirdi 
     Biz de kararımızı verelim Dünyanın dere yataklarında kalan bir Türkiye mi AB üyeliği yoluyla sistemini ıslah eden, ekonomisini güçlendiren, "insani gelişme"sini yükselten bir Türkiye mi 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
