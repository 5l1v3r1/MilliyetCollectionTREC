<DOC>
<DOCNO> 57820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/astro/index.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz zamanı 
</HEADLINE>
<TEXT>

Ay bugün Kova burcunda Uranüs'le birleşiyor. Elektrikli bir gündeyiz. Uranüs yenileyen, heyecanlı kılan ve sürprizlerle hareket eden bir gücü sembolize eder. Şartları zorlayan bir hava içindeyiz. Koç'lar bugün arkadaşlıklardan yana hareketli bir gündeler. Ani fikirlerle hareket ederek planlarını değiştirmeye kalkabilirler. Boğa'ların keyfi kaçabilir. Duygusal konularda tepkileri yüksek olabilir. Bu özellikle işle ilgili konularda ortaya çıkabilir. İkizler keyif duyabileceği bir günde. Bu arada hayatına girebilecek yabancılar ona değişik sürprizler de hazırlayabilir. Yengeç ise parasal konularda daha önlemci olmak zorunda. Borç alacak konularında problemleri olanlar için çok hoş olmayan gelişmeler ortaya çıkabilir. Aslan ilgi çekmek istiyor ama bunu yeteri kadar başardığından şüphesi var. İkili ilişkilerinde beklenmedik bir muhalefetle karşılaşabilir. Başak'lar iş yükleri fazla olması nedeniyle çok rahat olmayabilirler. Günlük işlerinde alışılmışın dışında konularla ilgilenebilirler. Öğleden sonra saatlerinde Venüs'le uyumlu açıda olan Ay, grup çalışmaları, arkadaş toplantıları açısından yapıcı olanaklar sağlamakta. Terazi'ler yaratıcı konularda başarılı olabilirler. Kendilerini ifade edebilecek pek çok yol deneyebilirler. Aşk hayatında ise daha kararlı olmalılar. Akrep'ler bugün biraz huzursuz ve sinirli olabilirler. Ev hayatı ile gerginlikler onları yorabilir. Yay'lar güzel bir gündeler. Yapacakları kısa yolculuklar ya da çevrelerindeki hareketlilik onlara iyimserlik ve enerji getiriyor. Oğlak'lar parasal konularda ani fikir değişiklikleri yüzünden bazı sıkıntılar yaşayabilirler. Cüzdanlarını korumalılar. Kova'lar bugün hareketin ve değişimin kaynağı durumundalar. Hızlı hareket edecekler ve çok şeye ön ayak olacaklar. Balık'lar ise kendilerine daha fazla özen göstermeliler. Sağlık konusunda endişeleri varsa, daha fazla beklememeliler. 

            Faks 287 74 37 
      







</TEXT>
</DOC>
