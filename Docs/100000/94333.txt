<DOC>
<DOCNO> 94333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/siy06.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ve Clinton Sol’u tartışıyor... 
</HEADLINE>
<TEXT>

Sisam Adası’nda düzenlenen ve Derviş’in de konuşacağı "Avrupa Sosyal Demokrasi Sempozyumu’na Bill Clinton da katılacak... 
     LÜTFÜ KARAKAŞ DHA 

     Yunanistan Dışişleri Bakanı Yorgo Papandreu’nun başkanlığını yaptığı "Andreas Papandreu Vakfı" tarafından düzenlenen "Avrupa Sosyal Demokrasi" konulu 5’inci Uluslararası Simi Sempozyumu", Sisam Samos adasında başladı. Türkiye’den Devlet Bakanı Kemal Derviş, Prof. Sencer Ayata ve Prof. Ayşe Ayata’nın katıldığı sempozyum bir hafta sürecek. Katılımcılar arasında eski ABD Başkanı Bill Clinton, AB Ortak Savunma ve Dış Politika Yüksek Temsilcisi Javier Solana ve Dünya Bankası Başkan Yardımcısı Mats Karlsson ile İsveç, Meksika, Polonya, Romanya, Hırvatistan ve Çek Cumhu-riyeti’nden bakanlar ile Avrupa merkez sol parti temsilcileri de bulunuyor. Katılımcılardan Almanya Federal Meclisi üyesi Cem Özdemir, şöyle dedi "Bu toplantıda merkez solun çağdaş politika sorunları, seçimler, dünyadaki değişim ve sol partiler açısından değerlendirmeler gibi konuları ele alacağız. Derviş’in de dahil olduğu birtakım katılımcılar tebliğler sunacak. Yarın bugün başlayacak sunuşlar aşamasından sonra, konular üzerinde tartışılacak." 
     İki gündür, toplantının yapılacağı Dorisbay Oteli’nden çıkmayan Derviş, bugün başlayacak sempozyumda "Liberal Sosyal Sentez" konulu bir konuşma yapacak. Otelin çevresi karadan ve denizden güvenlik çemberine alındı. 
     



 SİYASET 



















</TEXT>
</DOC>
