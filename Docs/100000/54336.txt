<DOC>
<DOCNO> 54336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun08.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Balayı bitti mi Kuzey İttifakı feminist gösteriyi yasakladı 
</HEADLINE>
<TEXT>

     Kuzey İttifakı, bugün Kabil'de yapılmak istenen bir feminist gösteriyi yasakladı. 
     Kadın haklarını savunan gösteriyi düzenleyen Soraya Parlika isimli kadın, AFP'ye yaptığı açıklamada, ''Gösteriyi güvenlik gerekçesiyle yasakladıklarını söylüyorlar, ama bu bir bahane, kadınların durumunun iyileşmesini istemiyorlar'' diye konuştu. 
     Kuzey İttifakı'nın İçişleri Bakanı Yunus Kanuni'nin Bonn'daki Afgan toplantısına gitmeden önce kendisini çağırttığını ve gösterinin yapılamayacağını söylediğini belirten Parlika, ''Böyle bir yürüyüş için bir süre daha beklememiz gerektiğini söyledi'' dedi. 
     Buna karşın, ''Afganistan Genç Kadınlar Birliği'' isimli örgütün üyesi çoğu sade bir başörtü takmış 50 kadar kadın, bu sabah Parlika'nın evinin önünde toplanmaya başladı, ancak İçişleri Bakanlığı'ndan gelen bir telefonla yürüyüşün yasaklandığı iletildi. 
     Gösteri yapmak isteyen kadınlardan 17 yaşındaki Nefise, ''Kuzey İttifakı'nın kadınların özgür olduğunu söylediğini, ancak kendilerinin diledikleri özgürlüğün bu olmadığını'' ifade etti. 
     Nefise, ''''Kabil'de şu anda kadınların durumu iyi değil, bunu istemiyoruz'' diye konuştu. 
     






</TEXT>
</DOC>
