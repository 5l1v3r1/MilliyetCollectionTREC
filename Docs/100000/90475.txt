<DOC>
<DOCNO> 90475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yasam/yas02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Beatles’ külünden doğdu 
</HEADLINE>
<TEXT>

Mavi Işıklar’, bir zamanlar Türkiye’nin Beatles’ıydı.. 40 yıl sonra, içlerindeki yaramaz çocuk’ geri döndü 
     SEMRA KARDEŞOĞLU 

     Türkiye’de 60’lı yılların en sevilen isimlerindendi onlar. Beatles gibi giyiniyor, Türk popunu el yordamı ile oluşturmaya çalışıyorlardı. 
     Bir şarkılarında, "Faydası yok gözlerdeki yaşın, gitmeden evvel iyi düşün taşın..." diyorlardı. Bu sözler bugün 50’sine merdiven dayamış, saçları kırlaşmış delikanlıkların genç kızların dillerindeydi. Beş kişilik Mavi Işıklar’ grubunun coşkulu şarkıları 1971’de sustu gitarlar, nota kağıtları bir yana bırakıldı. Konser salonlarını terkedip, şirketlerin ışıklı binalarına, proje masalarına, koltuklara gömüldüler. Mimarlık, mühendislik, şirket yöneticiliği yaptılar. Evlendiler, çocukları oldu. Saçları beyazladı, döküldü, ölçüleri her yıl bir beden arttı. Ama sonunda içlerindeki yaramaz çocuk bir anda sahneye çıktı. Gitarlarını tozlu raflardan indirdiler. Yıllar sonra eski aşklarına dönerek müzikle tekrar buluştular. 
     
     Gençler güç verdi 
     Mavi Işıklar’ın üyeleri, Ada Müzik’in "Eski 45’likler" serisinden çıkacak albümleriyle ayrılığa nokta koydular. Eski plakların orijinal halleri hem ihtiyar delikanlılar hem de bugünün gençleri için CD ve kaset haline getirildi. Sırada, yeni parçalarla oluşturacakları yeni albümler var. Grubun solisti Nejat Toksoy da, yeniden doğuşlarını şöyle anlattı Eski parçalarımızı geçen mayısta Açıkhava’da söyledik. 20’li yaşlardaki gençlerin üç kez sahneye çağırmasının verdiği güçle yeniden ortaya çıktık...’ 
     



 YAŞAM 



















</TEXT>
</DOC>
