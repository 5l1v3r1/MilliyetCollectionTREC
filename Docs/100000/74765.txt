<DOC>
<DOCNO> 74765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko01a.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletle bağını kesti k ra geçti 
</HEADLINE>
<TEXT>

11 Eylül saldırılarının ardından dünya havayolu şirketlerinin büyük zarara uğradığı 2001’de THY aldığı önlemlerle 7 milyon dolar net k r sağladı 
     SEMA EMİROĞLU New York 

     New York Times, 11 Eylül saldırılarının ardından dünya havacılık endüstrisinin 1 milyar dolar kaybettiği ve iki saygın Avrupa havayolu şirketinin iflas ettiği bir dönemde Türk Hava Yolları’nın THY akılcı mali politikalar sayesinde k r ettiğini yazdı. 
     Douglas Franz imzalı yazıda, THY’nin başarısını başka havayolları şirketlerinin aksine devlet desteği olmadan sağladığı vurgulandı. THY’nin kendisini piyasaya daha çok karşılık verici hale getirme çabalarının, 2001 yılındaki 7 milyon dolarlık k ra yansıdığını kaydeden gazete, THY’nin geçen yıl 103 milyon dolar zarar ettiğini de hatırlattı. 
     Gazete, THY Yönetim Kurulu Başkanı Cem Kozlu’nun, "Bu gelişme, kendimizi yeniden yapılandırdığımız için ve hükümetin bizi müdahaleden kurtarması sayesinde sürdürülebilir niteliktedir" dediği de aktarıldı. 
     Alınan bazı önlemlerin tanıdık olduğuna da dikkat çekilen haberde, k r getirmeyen uçuşların azaltıldığı, ihtiyaç fazlası uçakların satıldığı, yeni uçak siparişlerinin iptal edildiği ya da ertelendiği, uçakta ikram edilen yemeklerde kısıtlamaya gidildiği belirtildi. 
     
Çalışanlar da fedak rlık yaptı      Atılan diğer adımların ise "yenilikçi" nitelik taşıdğını kaydeden New York Times, bunlar arasında işçi sendikalarının, işten çıkarmaların dondurulması karşılığında maaşlarda üç ay yüzde 10 indirim yapılmasını kabul etmesi gösterildi. Yazıda, "Bu tür düzenlemelere hem havacılık endüstrisinde, hem de siyasi hassasiyetlerin piyasa mülahazalarından ağır bastığı Türkiye’nin devlet teşebbüsleri arasında nadir biçimde rastlanmaktadır" dedi. 
     "Manzara bütünüyle pembe değil. Geçen yıl THY’nin 10.4 milyon olan yolcu sayısı 2000’de 12 milyondu. İş hacmi büyümeye başladığında filoyu genişletmek için yeni sermayeye ihtiyaç duyulacak" diyen New York Times, altı Airbus uçağının İran’a satılmasının THY’yi k r ettirdiğine dikkat çekti. Yazıda, THY’nin, Sabena ve Swissair’in iflas ettiği, Amerikan United Airlines’ın 2.1 milyar dolarlık zarara uğradığı bir dönemde, 1998’den bu yana ilk kez k r ettiği belirtildi. 
     

</TEXT>
</DOC>
