<DOC>
<DOCNO> 60926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/guncel/gun02.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar onlara vız geldi 
</HEADLINE>
<TEXT>

Dondurucu soğuk ve kar, Hz. İsa'nın vaftiz edilişinin 2002'nci yılı nedeniyle düzenlenen denizden haç çıkarma törenine engel olmadı 
     AKİF ERDEM, YURTTAŞ TÜMER 

     Hazreti İsa'nın doğumu ve vaftiz edilişinin 2002. yılı, yoğun kar yağışı ve soğuğa rağmen kutlandı. Ortaköy, Çengelköy, Yeşilköy ile Heybeliada'da düzenlenen ayinlerin ardından denize atılan haçlar, gençler tarafından çıkarıldı. Ortaköy Aziz Fokas Rum Ortodoks Kilisesi'nde Papaz Despot İrineos tarafından yönetilen ayinin ardından, kilisedekiler Ortaköy İskelesi'ne indiler. İlahiler eşliğinde tekneye binen İrineos'un denize attığı haçı, suya tek başına atlayan 17 yaşındaki George Kasapoğlu çıkardı. 
     
     Ödül altın haç 
     Yeşilköy Ayastefanos Kilisesi'nde düzenlenen ayini de Metropolit Sabastion Dimitrios yönetti. Ayinin ardından Yeşilköy sahilinde denize bırakılan haçı Matheos Dumar 23 kısa sürede sudan çıkardı. Çengelköy Rum Ortodoks Aya Yorgi Kilisesi'nde gerçekleştirilen ayini ise, Kadıköy Metropoliti İyoakim Neranculis yönetti. Ayinin ardından Metropolit Neranculis'in attığı haçı çıkarmak Todori Galiçi adlı gence nasip oldu. Todori Galiçi'ye ödül olarak altın bir haç takıldı. 
     



 GÜNCEL 
















</TEXT>
</DOC>
