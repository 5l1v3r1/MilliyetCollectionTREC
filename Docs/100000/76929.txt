<DOC>
<DOCNO> 76929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/spo04.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’de tüzük engeli 
</HEADLINE>
<TEXT>

Trabzon’un iç tüzüğünde yer almadığı için Ayhan’dan forma aldığı gerekçesiyle kadro dışı bırakılan Cem’in cezası iptal edilebilecek 
     FUTBOL Federasyonu Profesyonel İşler Müdürlüğü’nün, Trabzonspor’un Cem’e verdiği cezayı iptal edebileceği ortaya çıktı. Federasyondan, "Kulüpler sezonun başında iç tüzük ceza yönetmeliğini bize bildirir. Her cezanın bu yönetmelikte bir maddeye dahil edilmesi şartı aranır. Şayet karar haksız verilmişse veya iç tüzükte yeri yoksa federasyon cezayı iptal edebilir" açıklaması geldi. 
     BASIN ve Halkla İlişkiler Sorumlusu Mehmet Ongan, iç tüzükteki ceza yönetmeliğinde "Rakip takım oyuncusundan forma almak yoluyla kulübü rencide etmek" şeklinde madde bulunmadığını doğruladı. Ancak Ongan, federasyona bildirirken, "Kulübü küçük düşürücü söz ve hareketlerde bulunmak" maddesini esas alacaklarını ifade etti. Cem ise, "Federasyona başvurmam. Beni istemeyeni ben de istemem" dedi. 
     
Hami’den itiraf      TRABZONSPOR Kaptanı, Cem’in söz konusu hareketi sahada yaptığı için ceza aldığını ileri sürdü. Hami, aynı maçta dört oyuncunun daha Galatasaray forması aldığını belirtip, "Ben de onlardan forma alıyorum. Ama postayla istiyorum. Hepsi arkadaşımız. Arkadaşlar arasında forma alış verişi olabilir. Ben de forma gönderdim" dedi. 
     



 SPOR 

























</TEXT>
</DOC>
