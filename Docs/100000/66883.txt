<DOC>
<DOCNO> 66883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/spor/spo04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtuluş günü 
</HEADLINE>
<TEXT>

     LİGDE kötü günler yaşayan Trabzonspor, Samsun’dan üç puanla dönüp, beyaz bir sayfa açmanın hesaplarını yapıyor. İkinci devredeki beş maçta sadece bir puan toplayan Bordo - Mavili futbolcular, Samsunspor karşılaşmasını "kader maçı" olarak değerlendirirken, "Bu bizim yeniden doğuşumuz olacak" dediler. 
     TEKNİK Direktör Briegel, "Güven bunalımını aşıp, taraftarımıza kendimizi affettirmek için mutlak galibiyeti hedefliyoruz. Kredimizi tükettik" diye konuştu. Öte yandan kongre üyesi Temel Korkmaz, şanssızlığın kırılması için tesislerin önünde kurban kesip, kanını Hami’nin alnına ve kafile otobüsüne sürdü. 
     YÖNETİM, uğur getirmesi amacıyla kafileyi yeni bir otobüsle maça gönderdi. Futbolculara moral vermek için de eski yöneticiler devreye girdi. Eski Başkan Faruk Özak ve eski Asbaşkan İskender Önal, Samsun’a hareket etmeden önce "Size güveniyoruz. Galip dönün, herkes rahatlasın, siz de rahatlayın" diye konuştu. 
     
     Bushi yok 
     GOL umudu olarak transfer edilen Bushi, sakatlıktan kurtulamadığı için Samsun karşısında yine takımda yer alamayacak. Trabzonspor’da Agustine ve Cem de sakatlık nedeniyle forma giyemeyecek. Yedek soyunması beklenen Zafer’in yerine Da Silva’nın oynayacağı bildirildi. 
     
     Ağır futura 
     ELDEN çıkarılan Eduardo ve Salazar yüzünden yönetim 250 bin dolar zarara uğradı. İki futbolcu, herhangi bir kulüp bulamayınca, sözleşmeleri tek taraflı feshedildi. Trabzonspor, Eduardo için 50 bin dolar, Salazar için de 200 bin dolar harcamada bulunmuştu. 
     



 SPOR 


























</TEXT>
</DOC>
