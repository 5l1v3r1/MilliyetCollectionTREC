<DOC>
<DOCNO> 81729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sontur21.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli genç kız, sınıfın penceresinden atladı... 
</HEADLINE>
<TEXT>

     İzmir'in Yeşilyurt Semti'nde, Atatürk Ticaret Lisesi Öğrencisi genç kız, 4. kattaki sınıfın penceresinden atlayarak intihar etmek istedi. 
     Alınan bilgiye göre, Atatürk Ticaret Lisesi 9-G sınıfı öğrencisi 17 yaşındaki D.Y., derslerin başlamasından sonra 4. kattaki sınıfın penceresinden kendisini boşluğa bıraktı. Bahçede bulunan öğrencilerin önünde beton zemine düşen D.Y., olay yerine çağırılan ambulansla Atatürk Eğitim ve Araştırma Hastanesi'ne kaldırıldı. Tedavi altına alınan genç kızın sağlık durumunun iyiye gittiği belirtilirken, olaya şahit olan birçok öğrenci de fenalık geçirdi. Okula çağırılan 112 Acil Servis görevlileri, rahatsızlanan öğrencilere müdahalede bulundu. D.Y.'nin öğretmen masasına bıraktığı notta, ailevi sorunlarının bulunduğunu, bunun da kendisini insanlardan uzaklaştırdığını belirterek, ''Annemde suç bulmuyorum, çünkü kadın geçim derdinde, bizi okutmak için çabalıyor. İnsanların bir şeyleri alt etmesi için desteğe ihtiyacı oluyormuş demek ki. Ben bunu kimsede bulamadım. İnsanlar hep çıkarları uğruna yanımda oldular. Kimse beni karşısına alıp da Senin sorunun ne demedi. F. isimli arkadaşım, bana yaşamayı sevdirdi'' yazdığı öğrenildi. Olayla ilgili soruşturmanın sürdüğü belirtildi. 
     





</TEXT>
</DOC>
