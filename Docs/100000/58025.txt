<DOC>
<DOCNO> 58025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM’den kurtuldular 
</HEADLINE>
<TEXT>

Çete suçundan açılan soruşturmalar, DGM’lerden savcılıklara gönderilmeye başlandı. Karahasanoğlu, Aslıtürk, Malki cinayeti sanığı DGM’den kurtuldu 
     SEMRA PELEK İstanbul 

     Uluslararası düzeyde aranan banka davası sanıkları Şükrü Karahasanoğlu, Orhan Aslıtürk, Nesim Malki cinayeti tetikçisi Oğuz Işıklı, "Yeşil" kod adlı Mahmut Yıldırım gibi sanıklar DGM’lerin görev alanına ilişkin değişikliğin onaylanmasıyla daha kapısından girmeden DGM’den kurtuldu. 
     Değişiklik İstanbul Büyükşehir Belediyesi’ne yönelik soruşturmayı da kapsıyor. "Temiz şehir operasyonu" olarak adlandırılan soruşturmada, "çete" suçunu içeren eylemler hakkında, "görevsizlik" kararı verilmesi bekleniyor. Yasanın Resmi Gazete’de yayımlanmasıyla İstanbul DGM’de, "çete" suçunu düzenleyen Türk Ceza Kanunu’nun 313. ve 314. maddelerinden süren soruşturmalar görevli Cumhuriyet Başsavcılıkları’na gönderilmeye başlandı. 
     
     Yeşil’ de kurtuldu 
     İstanbul DGM’den görevsizlik kararıyla gönderilen ve sanıkları henüz yakalanamayan soruşturmalar şöyle sıralanıyor Temiz şehir operasyonu, Sümerbank soruşturması, Etibank soruşturması, Bankekspres soruşturması, Nesim Malki, Tarık Ümit, Türkbank soruşturması, "Yeşil" kod adlı Mahmut Yıldırım’ın dosyası. 
     



 GÜNCEL 

























</TEXT>
</DOC>
