<DOC>
<DOCNO> 62421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo19.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 5 Kocaelispor 1 maç bitti 
</HEADLINE>
<TEXT>

     Birinci Süper Futbol Ligi'ndeki erteleme maçında Galatasaray, Kocaelispor'u 5-1 yendi. 
     
     İlk Yarı 
     5. dakikada kaleyi karşıdan gören pozisyonda, ceza alanı çizgisi üzerinde topla buluşan Serdar'ın, yerden sert şutunda top kaleci Mondragon'da kaldı. 
     9. dakikada Ümit, Cihan'dan kaptığı topla sağdan ceza alanına 
     girdi. Bu oyuncunun yerden ortasında, Lazarov topu kornere göndererek tehlikeyi önledi. 20. dakikada Hasan'ın sağdan ortasında, Kocaelispor savunmasının uzaklaştırmaya çalıştığı topla ceza alanı dışında buluşan Arif'in sert vuruşunda, meşin yuvarlak yan direkten döndü. Dönen topu önünde bulan Berkant'ın şutunda ise meşin yuvarlak yandan auta gitti. 21. dakikada sol çaprazdan çalımlarla ceza alanına giren Batista, yerden bir vuruşta topu kalecinin yanından ağlara gönderdi 1-0 24. dakikada Arif'in pasıyla topla ceza alanına giren Ümit'in şutunda, üst direğin içine çarpan top filelere gitti 2-0 26. dakikada Ümit ile mücadelesi sırasında Galatasaraylı futbolcunun yüzüne eliyle vuran Kocaelisporlu Orhan, kırmızı kartla oyun dışı kaldı. 29. dakikada sağdan Yordanov'un ceza alanına ortaladığı topla sol çaprazda buluşan Ayew'in vuruşunda, meşin yuvarlak ağlarla buluştu 2-1 31. dakikada soldan ceza alanına giren ve kaleciyle karşı karşıya kalan Arif, kaleci Metin'i geçmesine rağmen topu auta atarak takımını bir golden etti. 42. dakikada sağdan Hasan'ın kullandığı korner atışından gelen topa, penaltı noktası üzerinde iyi yükselen Perez'in kafa vuruşunda, meşin yuvarlak kaleci Metin'de kaldı. 43. dakikada Berkant'ın arapasıyla sağdan ceza alanına giren Batista'nın ortasında, Kocaelisporlu Cihan'a çarpan top kaleci Metin'i yanıltarak ağlara gitti 3-1 Karşılaşmanın ilk yarısı Galatasaray'ın 3-1 üstünlüğüyle sona erdi. 
     
     İkinci Yarı 
     Karşılaşmanın ikinci yarısına Kocaelispor, Lazarov'un yerine Engin'i alarak başladı. 
     52. dakikada sağdan Perez'in ortasında, ceza alanı içinde topla 
     buluşan Berkant, iki kişiden sıyrıldı ve yerden sert bir vuruşla meşin yuvarlağı ağlara gönderdi 4-1 . dakikada Galatasaray'dan Berkant sarı kart gördü. 55. dakikada soldan Nuri'nin ortasında, ceza alanı içinde Serdar topa kafayı vurdu. Top yandan auta gitti. 56. dakikada Galatasaray'da Ayhan'ın yerine Bülent Akın xx , Arif'in yerine de Suat xx oyuna girdi. 58. dakikada Batista'nın ceza alanı dışından sert şutunda, kaleci Metin topa iki hamlede sahip oldu. 59. dakikada Kocaelispor'dan Ayew sarı kart gördü. 61. dakikada Kocaelispor Yordanov'un yerine Cem Sinan'ı x , 64. dakikada da Galatasaray Batista'nın yerine Murat'ı xx oyuna aldı. 65. dakikada Galatasaraylı Perez sarı kart gördü. 66. dakikada Kocaelispor'da Serdar'ın yerine Ömer x oyuna girdi. Bu futbolcu 80. dakikada sarı kart gördü. 82. dakikada soldan çalımlarla ceza alanına giren Perez'in sert vuruşunda, top 5. kez Kocaelispor ağlarına gitti 5-1 89. dakikada Kocaelispor'un kazandığı serbest atışı Nuri kullandı. Bu oyuncunun sert vuruşunda, kaleci Mondragon son anda topu köşeden kornere çeldi. Galatasaray karşılaşmadan 5-1 galip ayrıldı. 
     






</TEXT>
</DOC>
