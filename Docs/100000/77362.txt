<DOC>
<DOCNO> 77362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko09.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dönem sona erdi... Wall Street Journal gazetesi renkleniyor 
</HEADLINE>
<TEXT>

     Dünyanın diğer ülkelerindeki ciddi gazetelerin siyah-beyazın dışında renkler kullanımı ile okuyucunun hayatını doğrudan ilgilendiren konulara daha fazla yer verme furyasına Wall Street Journal de katılıyor. 
     ABD'de yayınlanan The Wall Street Journal'in okuyucuları gazetenin bugünkü nüshasından itibaren daha önce rastlamadıkları renk unsuruyla tanıştı. 
     Gazetenin daha modern görünümlü ve daha kolay okunur olması için birinci sayfasına renkli fotoğraflar, renkli grafikler konulup, gazetenin genelinde renkli çizgilere ve tasarıma yer verilecek. 
     Wall Street Journal Gazetesi'nin 60 yıl aradan sonra ilk kez değiştirilen yeni tasarımı, daha fazla açık alana, grafiklere yer verilecek, okuyucuların makaleleri hem gazete, hem de gazetenin internetteki ''www.wsj.com.'' adlı sayfasında daha kolay bulacakları şekilde düzenlendi. 
     Gazetenin yeni tasarısımı için dört yıl emek verilip, baskı tesislerinin daha çok renkli basım tekniğine elverişli kılınması için 25 milyon dolar harcandı. Gazetenin yeni tasarımı sadece ABD'deki 
     baskılarında kullanılacak. 
     Wall Street Journal'in Salı, Çarşamba ve Perşembe günkü nüshalarında, okuyucuların hayatlarını doğrudan ilgilendiren sağlık, aile, otomotiv ve benzeri konularda haberler ve makalelelerin yer aldığı Personal Journal eki verilecek. 
     Gazete, geçmişteki iş trendlerinin bugünkü olayları nasıl etkilediğine dair aylık köşe yazısı ''Deja Vu'', hangi olayların piyasaları harekete geçirebileceğini öngöden günlük ''Ahead of the Tape'' köşesi ile ofis yaşamına eğlenceli bakış açısı getiren ''Cubicle Culture'' köşesi gibi bir dizi yeni köşe yazıları ve derinlemsine analiz-yorum feature bölümleri açtı. Gazetedeki mevcut köşe yazılarının da yerleri değiştirildi. 
     Bu konuda daha ayrıntılı bilgi Internet'deki http www.wsj.com sitesinden edinilebilir. 
     






</TEXT>
</DOC>
