<DOC>
<DOCNO> 84318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sondun08.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nde otel bulamayanlara çadır kent 
</HEADLINE>
<TEXT>

     2002 Dünya Kupası'na ev sahipliği yapacak Japonya, otellerde yer bulamayan ya da otelde kalmaya gücü yetmeyenler için çadır kampları kuruyor. 
     Yetkililer, birçok kentte, kalacak yeri olmayan taraftarlar için çadır kampları hazırlığının yapıldığını kaydettiler. 
     Başkent Tokyo'nun kuzeyindeki İbaraki kentinden bir yetkili, çadır kamplarının reklamını yapmak istemediklerini, ''bunun çaresiz kişiler için düşünüldüğünü'' ifade etti. 
     Aynı yetkili, tuvaletleri ve suyu olacak çadır kamplarının stadyumdan 4 kilometre uzağa kurulmasının planlandığını söyledi. 
     Ülkenin batısındaki Osaka kenti yetkilileri de, çadır kamplarının nereye kurulacağı konusunda görüşmeler yapıldığını bildirdiler. 
     





</TEXT>
</DOC>
