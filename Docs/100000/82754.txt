<DOC>
<DOCNO> 82754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/akyol.html </URL>
<DATE> 2002/05/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çeçenler terörist mi 
</HEADLINE>
<TEXT>

     ÇEÇEN kökenli Mustafa Yıldırım'ın The Marmara Oteli'ne yaptığı baskın, terör mü, adi suç mu 
     22 Nisan 2001 günü Swissotel'i basarak insanları saatlerce rehin tutan 12 Çeçen şiddet eylemcisini hatırlıyorsunuz değil mi O zaman da aynı tartışma yapılmıştı ve ben 25 Nisan 2001 günü bu sütunda ben şunu yazmıştım 
     "Swissotel baskını hukuki bakımdan terör suçu değildir cürüm işlemek için silahlı teşekkül suçudur..." 
     Geçen gün Yargıtay 5. Ceza Dairesi de Swissotel baskını için aynı şekilde karar verdi Terör suçu değil, cürüm işlemek için silahlı teşekkül oluşturma suçudur. 
     Swissotel baskınının terör değil başka suç olduğunu yazdığımda çok tepki almıştım. MHP kökenli olduğum için sağ teröristleri koruduğumu söyleyen okuyucularım da olmuştu 
     Halbuki ben sadece hukuki bir analiz yapmıştım. 
     
     TERÖRLE Mücadele Yasası'nın 1. maddesi hangi şiddet eylemlerinin hukuken "terör" sayılacağını belirtmiştir 
     "Cumhuriyet'in niteliklerini, siyasi, hukuki, sosyal, laik düzenini değiştirmek amacıyla..." 
     Ve bir de 
     "Devletin ülkesi ve milletiyle bölünmez bütünlüğünü bozmak, Türk devletinin ve Cumhuriyeti'nin varlığını tehlikeye düşürmek amacıyla..." 
     Diğer şiddet eylemleri, çok vahim de olsa, "terör" değil, başka maddelere göre suç oluşturuyor Haluk Kırcı'nın da mahkum edildiği 313. maddedeki "suç işlemek için silahlı teşekkül" kurarak işlenen suçlar... 
     Anayasal düzeni yıkmak ve ülkeyi bölmek gibi bir amaçla değil, başka amaçlarla yapılan örgütlü şiddet eylemleri... 
     Eskiden Ülkücülerin, son zamanlarda da Çeçenlerin yaptığı şiddet eylemlerinin, "terör" suçundan değil de 312. maddeden mahkum edilmelerinin sebebi, bu "amaç" kasıt farkıdır. 
     "Eylem"ler benzer hatta aynı olsa bile, "kasıt" farkına göre "terör" veya "adi suç" sayılıyor. 
     Bu da kamu vicdanını rahatsız ediyor, Türkiye'nin dış imajı bakımından da zararlı oluyor. 
     
     YASAYI değiştirerek "herhangi bir siyasi amaçla" gerçekleştirilen bütün şiddet eylemlerini "terör" kapsamına almak gerekiyor. O zaman Çeçenlerin bundan sonraki eylemleri de huhuken "terör" kapsamına girer. 
     "Siyasi amaçlı her türlü şiddet eyleminin" terör kapsamına alınması, evrensel hukuka da uygundur. O zaman Çeçen şiddet eylemcileri de hukuken "terörist" kabul edilir. 
     Ama şu da var "Terör suçu"nun cezası bazen ötekinden daha hafif oluyor Çünkü "terör" suçunda mesela kaç kişiyi öldürmüş, kaç eylem yapmış olursa olsun bir defa idam cezası veriliyor. 312. maddeye giren suçlarda ise, Haluk Kırcı örneğinde olduğu gibi, her eylemin cezası ayrı ayrı verilip toplaması yapılıyor ceza miktarı çok daha fazla olabiliyor 
     Bütün siyasi şiddet eylemlerini "terör" sayacak bir yasa değişikliği yapılırsa, lehteki hüküm geçmişe işleyeceğinden, Haluk Kırcı'nın "adi suçlu" olarak aldığı 7 idam, "terörist" olarak tek idama iner ve tahliye edilir. 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
