<DOC>
<DOCNO> 58156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo17.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala İskoç milli takımının başına geçiyor 
</HEADLINE>
<TEXT>

     İskoçlar, Beşiktaş'tan ayrılışı olay olan ünlü İtalyan Teknik Direktör Nevio Scala'yı milli takımın başına getirmeye çalışıyor. 
     Beşiktaş'ın eski teknik direktörü Nevio Scala, İtalyan devlet televizyonu RAİ'de bir spor programında, ''İskoçya Milli Takımı'na gidebileceğimi belirttim. Ama bu karar sadece bana bağlı değil. İngilizcem iyi olmasa da iyi bir olasılık olarak düşünüyorum. Herşeye noel tatilinden sonra karar verilecek'' açıklamasında bulundu. 
     Paraguay Futbol Federasyonu, milli takımın teknik direktörlüğüne Cesare Maldini'nin getirilmesini onaylarken, resmi imzanın noel tatili sonrasında atılacağı belirtiliyor. 
     İtalyan ve Paraguay basınına göre, Paraguay Milli Takımı'ndan geçen haftalarda resmen teklif alan Maldini, görüşmeler sonrasında anlaşma sağladı. Şu anda Milan'da yöneticilik yapan Maldini'nin yardımcı olarak Milan genç takım teknik direktörü Mario Tassotti'yi alacağı belirtilirken, Dünya Kupası finalleri sonuna kadar geçerli olacak sözleşme için 2 milyon dolar ödeneceği açıklanmıştı. 
     69 yaşındaki teknik direktör, önceden basın verdiği demeçlerde de 
     ''Gurur verici bir teklif. 4. Dünya Kupası'nı yaşayabilirim'' demişti. 
     İtalya Milli Takımı'nın teknik direktörü Giovanni Trapattoni ise Central European News haber ajansına verdiği demeçte, Dünya Kupası finallerinden sonra İngiltere 1. lig takımlarından Manchester United'ı çalıştırma arzusunda olduğunu kaydetti. 63 yaşında olan tecrübeli teknik adamın, İngiltere Premier Ligi takımlarından Manchester United'tan herhangi bir teklif almadığı, sadece arzusu olduğu da açıklandı. 
     






</TEXT>
</DOC>
