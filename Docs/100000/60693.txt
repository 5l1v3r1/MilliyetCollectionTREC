<DOC>
<DOCNO> 60693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/guclu.html </URL>
<DATE> 2002/01/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kar altında kayıkçı kavgası 
</HEADLINE>
<TEXT>

     İstanbul dün tam anlamıyla kilitlendi. İstanbul'u ve İstanbulluları bu kadar aciz duruma düşüren bir karış kar mı oldu Kesinlikle hayır 
     Cuma günü yoğun kar yağışı olacağını sağır sultan bile duydu. Televizyonlar, gazeteler günlerdir uyarıyor. Ama belli ki İstanbul'u yönetenlerin kulakları sağır sağır sultandan da sağır, gözleri bir amanınkinden de kör. Yüreklerinde ise sevginin zerresi yok. Eğer öyle olmasaydı milyonlarca öğrenciye ve İstanbulluya bu eziyet çektirilir miydi 
     Okulların tatil edildiği dün sabah 09.00'da ilan edildi. Oysa öğrenciler çoktan yola çıkmıştı. Yollarda eziyet çekenler arasında bu konuda son sözü söyleyecek olan İstanbul Meteoroloji Müdürü'yle, Milli Eğitim Müdürü'nün çocukları da vardı. Kelin merhemi olsa başına sürer misali kardan, kıştan haberleri olsa önce kendi çocuklarını yollarda sefil etmezlerdi ama belli ki dünyadan bir haberler. 
     Milli Eğitim Müdürü Ömer Balıbey de Vali gibi ısrarla topu meteorolojiye atıyor. Önceki gün de kar var dediler. Hiçbir şey yoktu. Kar yağmadan tatil edince de veliler itiraz ediyor derken Meteoroloji ise kendini cuma günü kar yağacağını günlerdir söylüyoruz şeklinde savunuyor. 
     Peki o halde çocuklarınızı niye okula gönderdiniz sorusu ise havada kalıyor. Çünkü söyleyecek sözleri yok. Tıpkı beceriksiz belediyeciler ve beceriksiz kriz masası ekipleri gibi... 
     
     Okullarda da etek kalksın 
     Bayan memurlara yıllardır süren dayatma nihayet sona erdi. Artık işe giderken pantolan giyebilecekler. Peki ya öğrenciler Karda kışta tril tril eteklerin altında donuyorlar. Ama bu durum Tarih'in, Edebiyat'ın tefferuatıyla ilgilenen Sayın Bakan'ın umurunda bile değil. 
     İlk ve orta öğretim kılık kıyafet yönetmeliğine göre, kız öğrenciler etek, buluz veya forma giymek zorundalar. Birçok okul daha önce özellikle karda kışta yürüyerek okula gelip giden öğrencilerin çok zor duruma düştüklerini belirterek bakanlıktan bu yasağın kaldırılmasını istedi. Ama her seferinde ret cevabı aldılar. 
     Ayrıca ergenlik çağındaki liseli genç kızların otururken, kalkarken, koşarken etek içerisinde her zaman rahat etmedikleri ve zaman zaman taciz edildikleri de sık sık gündeme gelen bir başka gerçek. 
     Durum böyleyken, hele hele büyüklere pantolon yasağının kalktığı şu günlerde öğrencilere yönelik yasağın hala sürüyor olmasını anlamak mümkün değil. 
     Evet sevgili öğrenciler, anneler, babalar ve öğretmenler, gelin bu yasak kalkıncaya kadar sesimizi yükseltmeye devam edelim .. 
     İşte Bakan Bostancıoğlu'nun telefon, faks ve mail adresi 
     Tel 0312 425 53 30, 418 64 17 Faks 0312. 417 70 27, e - mail metinbostancıoglu0meb.gov.tr 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
