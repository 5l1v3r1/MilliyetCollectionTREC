<DOC>
<DOCNO> 94875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun43.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin insansız bir casus uçağı Pakistan'da düştü 
</HEADLINE>
<TEXT>

     ABD'ye ait insansız bir casus uçağı Pakistan'da düştü. 
     Adlarının açıklanmasını istemeyen Amerikalı yetkililer, Global Hawk tipi uçağın, motorda çıkan arıza nedeniyle düşmüş olabileceğini belirtirken, uçağa ateş açıldığını sanmadıklarını söylediler. 
     Amerikan birliklerinin, enkaz kaldırma çalışmaları için uçağın düştüğü bölgeye gönderildiği belirtildi. 
     Bunun, geçen Ekim ayından bu yana süren Afganistan harekatı sırasında düşen ikinci Global Hawk tipi uçak olduğu kaydedildi. İlki, geçen Aralık sonunda Afganistan yakınlarında yere çakılmıştı. 
     Halen geliştirilmekte olan Global Hawk tipi casus uçakların, 1950'lerden bu yana dünya çapında kullanılan U-2 casus uçaklarının yerine geçmesi bekleniyor. 
     





</TEXT>
</DOC>
