<DOC>
<DOCNO> 51906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo06.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen zafer sarhoşu... 
</HEADLINE>
<TEXT>

     Erkekler Basketbol Birinci Ligi'nde haftanın derbisinde, Ülkerspor'u yenerek liderliğini sürdüren Efes Pilsen'de büyük sevinç yaşanıyor. 
     Efes Pilsen Genel Menajeri Engin Özerhun, Ülkerspor karşısında çok iyi mücadele ettiklerini belirterek, "Özellikle çok iyi savunma yaparak, haklı bir galibiyet aldık" dedi. Maçı daha da farklı skorla kazanabileceklerini öne süren Özerhun, hakemlerin Ülkerspor'un sert oyununa izin vermelerine karşın, maç boyunca üstünlüklerini korumayı başardıklarını vurguladı. 
     Efes Pilsen, Avrupa Ligi A Grubu'nda Region Wallone Charleroi ile yapacağı maç için, yarın sabah Belçika'ya gidecek. 
     Özerhun, yükselişlerini sürdürüp Belçika'da da galip geleceklerini söyledi. 
     






</TEXT>
</DOC>
