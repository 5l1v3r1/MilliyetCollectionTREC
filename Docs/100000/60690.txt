<DOC>
<DOCNO> 60690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/bila.html </URL>
<DATE> 2002/01/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çakan Mutlaka inecek 
</HEADLINE>
<TEXT>

     Ağır kış koşulları ile birlikte doğalgaz tartışmaları da sürüyor. 
     Enerji Bakanı Zeki Çakan ile belediye başkanları arasında doğalgaz fiyatlarının artışına ilişkin karşılıklı suçlamalar, zirve kararıyla sonuçlandı. 
     Bakan Çakan, Ankara, İstanbul, İzmir, İzmit, Bursa ve Eskişehir belediye başkanlarını pazartesi günü saat 12.00'de BOTAŞ Genel Müdürlüğü'nde toplantıya davet etti. Bu toplantıda Bakan, belediye başkanları ve BOTAŞ yetkilileri, doğalgaz fiyatlarının indirilmesi yönünde bir formül arayacaklar. 
     Enerji Bakanı Zeki Çakan, dünkü görüşmemizde doğalgaz fiyatlarının mutlaka indirilmesi gerektiğini vurgulayarak, şu değerlendirmeyi yaptı 
     "Sayın belediye başkanları, yüzde 45 - yüzde 50 oranında fiyat koyarak doğalgazı satıyorlar. Bunu mutlaka indirmeleri gerekir. Kendilerinden bu indirimi isteyeceğim. Ama direnirlerse, yetkimi ve yasal hakkımı kullanacağım." 
     Bakanın bu sözlerinden doğalgaz fiyatlarının mutlaka indirileceği sonucu çıkıyor. Belediye başkanlarının ortak bir kararla fiyatları düşürmeleri Ankara'daki beklenti. Eğer bu yönde bir karar almazlarsa, Enerji Bakanı Çakan, re'sen doğalgaz fiyatını indirme kararlılığında görünüyor. Bakan Çakan, belediyelerin kar marjlarını sınırlama yetkisine sahip olduğunu belirterek, bu yetkisini kullanmaktan kaçınmayacağını da kaydediyor. 
     Bu arada, Enerji Bakanı, gaz fiyatlarının indirilmesi konusunda dün Başbakan Ecevit'e BOTAŞ Genel Müdürü ile birlikte bilgi sundu. Bu görüşmenin ardından Ecevit, Milliyet'e "Sorun mutlaka aşılacak" dedi. 
     Ayrıca, doğalgazdan alınmakta olan yüzde 18 oranındaki KDV'nin düşürülmesi için de girişimler sürüyor. 
     Öyle anlaşılıyor ki, "suç sende" tartışmasını sürdürmenin bir anlamı yok. Ağır ekonomik kriz koşullarına bir de ağır kış koşulları eklenince vatandaşın tahammül sınırını aştığını tahmin etmek zor değildir. 
     Bakan Çakan'ın doğalgaz fiyatını indirme girişimine belediye başkanlarının da, Maliye Bakanlığı'nın da olumlu yanıt vermesi gerekiyor. 
     Doğalgaz, elektrik ve su gibi zorunlu tüketim ürünlerinin, "kamusal hizmet" niteliğinde olduğu unutulmamalı. 
     Doğalgaz fiyatlarını kamu kurumları belirlediğine göre bu bilinçle hareket etmelerini istemek ve beklemek, vatandaşın en doğal hakkı. 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
