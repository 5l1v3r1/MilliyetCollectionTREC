<DOC>
<DOCNO> 60636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko10.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyon dolarları bile ödeyemiyorlar 
</HEADLINE>
<TEXT>

     EKONOMİ SERVİSİ 

     Dün yemin ederek görevine başlayan Arjantin’in yeni hükümeti 28 milyon dolarlık tahvil geri ödemesini bile yapamadı. Arjantin, dün itfası gelen İtalyan Lireti cinsinden 28 milyon dolara eşit bir tahvilin geri ödemesini gerçekleştiremedi. Hükümetin tahvil ödemesini yapamaması, Arjantin’in yabancı piyasalardan borçlanma olanağını fiilen ortadan kaldırıyor. 
     Arjantin’de yaşanan yoğun bunalımın ardından geçtiğimiz gün destek vereceklerini açıklayan IMF ve G7 ülkeleri, Arjantin’in yeni planını açıklamasını bekliyorlar. 
     
     Hem dalgalı hem sabit 
     Duhalde’nin pazartesi gününe kadar Kongre’den geçmesini istediği planın, pesonun yüzde 30 devalüe edilmesini öngördüğü tahmin ediliyor. Yeni hükümette ekonomi profesörü Yorge Lemes Lenikof ekonomi bakanı görevine getirildi. Arjantin’in hazine başkan adayı Oscar Lamberto ise yeni kur uygulamasının sabit ve dalgalı kuru bir arada içereceğini açıkladı. Ekonomi ekibinin pesoda kademeli de olsa bir devalüasyon planladığı belirtiliyor. 
     



 EKONOMİ 




















</TEXT>
</DOC>
