<DOC>
<DOCNO> 83897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun17.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde kaçamak başkadır.. 
</HEADLINE>
<TEXT>

     Amerika'da California devlet üniversitesi uzmanlarınca yapılan bir araştırma, evli ya da bekar çiftler arasındaki ''en iyi kaçamağın'' işyerinde yapıldığını ortaya koydu. 
     Araştırmacılar, Amerikalıların yüzde 62'sinin işyerinde en az bir kez kaçamak yaptığını belirlediler. Kaçamak yapanların yüzde 42'sinin evli ya da nişanlı olduğu da saptandı. 
     Kaçamak yapanların yüzde 87'si sadece öpüştüklerini, yüzde 75'i birbirlerini okşadıklarını, yüzde 57'si cinsel ilişkide bulunduklarını, yüzde 54'ü ise oral seks yaptıklarını itiraf etti. Kaçamak yapanların sadece yüzde 7'sinin ''suçüstü'' yakalandığı bildiriliyor. 
     Kaçamak yapanların yüzde 50'si bunun bir masa üzerinde, 49'u sandalyede otururken, yüzde 40'i park yerinde, yüzde 37'si ofiste yerde, yüzde 27'si konferans salonunda, yüzde 26'sı depoda, yüzde 23'ü tuvalette, yüzde 16'sı ise patronun odasında gerçekleştiğini söyledi. 
     Kaçamak yapanların yüzde 17'si ''maceralarının birkaç haftadan fazla sürmediğini'' belirtirken, yüzde 47'si ''bir yıl veya daha fazla sürdüğünü'' söyledi. Bununla birlikte ankete katılanların büyük çoğunluğu, ''ofiste yaşadıkları kaçamağın cinsel açıdan hayatlarının en unutulmaz olayı olduğunu'' ifade ettiler. 
     Kaçamak yapanların sadece yüzde 12'sinin bu yüzden işini terk ettiği ya da başka yere atandığı, yüzde 3'ünün ise işten atıldığı kaydedildi. İşyeri kaçamağı yüzünden eşinden boşanmak zorunda kalanların oranı ise yüzde 9. 
     





</TEXT>
</DOC>
