<DOC>
<DOCNO> 81119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur20.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatalca'da toprağa gömülü C-4 patlayıcı ele geçirildi... 
</HEADLINE>
<TEXT>

     İstanbul Jandarma Komutanlığı'na bağlı timler, Çatalca'da toprağa gömülü olarak bir miktar C-4 patlayıcı maddesi ele geçirdi. 
     İl Jandarma Komutanlığı İstihbarat Şube Müdürlüğü timleri tarafından, Bahsayiş Köyü Katırcılar mevkiinde toprağa gömülü halde patlayıcı madde bulunduğu belirlendi. 
     Patlayıcı Madde İmha ekibinin de yardımıyla topraktan çıkarılan 2 poşetten, sabun kalıbı büyüklüğünde ve düzeneği hazırlanmamış 1 adet C-4 adı verilen patlayıcı madde çıktı. Poşetlerde ayrıca, 2 adet savunma tipi el bombası, 3 adet fünye, 3 parça saniyeli fitil, 2 adet elektrikli fünye, 3 adet sevk fişeği, 1 adet sis kutusu bulundu. 
     C-4 patlayıcı ile diğer malzemeler İl Jandarma Komutanlığı'nda muhafaza altına alınırken, olayla ilgili çok yönlü soruşturmanın sürdürüldüğü bildirildi. 
     





</TEXT>
</DOC>
