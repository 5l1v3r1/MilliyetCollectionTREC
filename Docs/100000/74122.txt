<DOC>
<DOCNO> 74122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/siyaset/siy05.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk, ne demek istedi 
</HEADLINE>
<TEXT>

Bakan Türk, son günlerde Erdoğan hakkındaki suçlayıcı kararlarıyla dikkat çeken Yargıtay Başsavcılığı’nın görevlerini önyargısız yerine getirmesini istedi 
     ANKARA Milliyet 

     Adalet Bakanı Hikmet Sami Türk, Yargıtay Cumhuriyet Başsavcılığı’nın demokratik rejim bakımından çok önemli görevlere sahip olduğunu belirterek, "Başsavcılık, bu görevleri hiçbir önyargı içinde olmaksızın yerine getirmek durumundadır" dedi. 
     Onur Günü’nde konuşan Türk, ceza davalarının hazırlık soruşturmasının iyi yapılması gerektiğine işaret etti. "Soruşturmalar bazen sansasyonel biçimde yapılmaktadır" diyen Türk, sözlerini şöyle sürdürdü "Ancak, daha sonra iddianameyi destekleyecek delillerin yeterli olmaması, takipsizlik kararı verilmesine veya davanın beraatle sonuçlanmasına neden olmaktadır. Bu arada, bizde son zamanlarda hazırlık soruşturması, demokratik toplumun, açık toplumun gereklerini ve yasal düzenlemeleri aşacak biçimde, baştan itibaren basınla birlikte yürütülmektedir. Bu, suçlanan kişiler hakkında kamuoyunda bazen önyargının oluşmasına neden olmaktadır." Türk’ün sözleri, "Neden böyle bir konuşma yapma gereği duydu " sorusuna neden oldu. 
     



 SİYASET 















</TEXT>
</DOC>
