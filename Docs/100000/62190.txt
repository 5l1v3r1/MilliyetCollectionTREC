<DOC>
<DOCNO> 62190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun20.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin serbest bıraktığı zanlıları yakalarak linç ettiler 
</HEADLINE>
<TEXT>

     Güney Afrika'nın Cape Town kentinde, üç sanık öfkeli halk tarafından dün diri diri yakılarak öldürüldü. 
     Siyahların yaşadığı Kayelitşa bölgesinde bazı tüccarları öldürdüklerinden şüphelenilen üç kişi, polis tarafından serbest bırakıldı. Şüphelilerin sokakta ellerini kollarını sallayarak dolaştığını görünce ''infial''e kapılan ahali, üç sanığı yakalayıp üzerlerine benzin döktü. Ateşe verilen şüpheliler, yüzlerce kişinin önünde diri diri yanarak can verdi. 
     Güney Afrika'nın kırsal kesimlerinde ve siyahların yaşadığı bazı yörelerde, linç etme olaylarına sıkça rastlanıyor. Genellikle ''şüpheli''nin boynuna otomobil lastiği geçirilerek ateşe veriliyor. 
     Buna da ''ateşten kolye'' adı veriliyor. 
     






</TEXT>
</DOC>
