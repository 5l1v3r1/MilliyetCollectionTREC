<DOC>
<DOCNO> 75451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yasam/yas01.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Parasızlık evlattan ayırıyor, yuvalar taşıyor... 
</HEADLINE>
<TEXT>
Yoksul yavru çok sığınacak yuva yok 
Krizin vurduğu aileler, çocuklarını Sosyal Hizmetler’in yuvalarına verebilmek için aylar boyunca sıra bekliyor 
     NİHAT DÜZGÜN Gaziantep DHA 

     Gaziantep Sosyal Hizmetler İl Müdürü Turan Kelleci, son üç yıl içinde ekonomik sıkıntılar nedeniyle çocuklarını yuvaya veren ailelerin arttığını, bu amaçla birçok ailenin sıra beklediğini açıkladı.. 
     Gaziantep’te 37 ailenin 63 çocuğunu Sosyal Hizmetler İl Müdürlüğü’ne bağlı yurt ve yuvalara vermek için sıra beklediğini belirten Kelleci, bir yetiştirme yurdu ve 2 çocuk yuvasında kapasitesinin üzerinde hizmet verdiklerini söyledi. 
     Yurt ve yuvalardaki sayıyı düşürmenin formüllerini aradıklarını söyleyen Kelleci, kapasiteleri dolduğu için başvuruları başka illere kaydırmak zorunda kaldıklarını da sözlerine ekledi. 
     
     Her yer tıka basa... 
     Ancak, özellikle Doğu Anadolu Bölgesi’ndeki illerde de çocuk yuvaları ve yurtların kapasitelerinin üzerine çıktığını öğrendiklerini kaydeden Kelleci, sıkıntının boyutlarını da şöyle anlattı 
     "Şu ana kadar 0-6 yaş grubu 17 erkek, 7-12 yaş grubu 29, 13-18 yaş grubu da 17 çocuğun aileleri yuva için sıra bekliyor. Bünyemizdeki 100 kişilik Şahinbey Çocuk Yuvası 110, 105 kişilik Gaziantep Çocuk Yuvası 102, 110 kişilik Erkek Yetiştirme Yurdu’nda 137 çocuk barınıyor." 
     
     



 YAŞAM 




















</TEXT>
</DOC>
