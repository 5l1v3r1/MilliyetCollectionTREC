<DOC>
<DOCNO> 83093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sonspo21.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'li Emre "Terim ile çalışmaktan gurur duyarım ama..." 
</HEADLINE>
<TEXT>

     İtalya'nın FC İnter takımında forma giyen Emre Belözoğlu, yeniden Galatasaray'ın başına geçen teknik direktör Fatih Terim'le her zaman çalışmak isteyeceğini söyledi. 
     Emre, 2020 Dünya Kupası öncesi hazırlıklarını sürdüren A Milli Futbol Takımı aday kadrosunun toplandığı Polat Renaissance Oteli'nde yaptığı açıklamada, eski teknik direktörü Fatih Terim'in çalıştırdığı her takımda oynamaktan gurur duyacağını belirterek, ''Fatih Terim'in olduğu her yerde oynarım. Fatih hocayla çalışmaktan da gurur duyarım'' dedi. 
     FC İnter'le 3 yıllık sözleşmesinin bulunduğunu hatırlatan Emre, ''Kulübümle sıkıntılarım var. Bana başka takımlardan da teklif geliyor. FC İnter beni bırakmak istemiyor. Bu yüzden Galatasaray'da Fatih Terim'le çalışmam şimdilik mümkün görünmüyor'' diye konuştu. 
     





</TEXT>
</DOC>
