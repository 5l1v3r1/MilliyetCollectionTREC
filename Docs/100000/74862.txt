<DOC>
<DOCNO> 74862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/okur.html </URL>
<DATE> 2002/03/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Nasıl geçti habersiz o güzelim yıllar 
</HEADLINE>
<TEXT>

     Rahmetli Turgut Özal, "Malatya seferberliğini" başlattığında Türkiye böylesine derin bir krizin içine girmemişti. Bir başka krizi bir başka biçimde yaşıyordu 
     CHP'nin öncülüğünde "Bez, tekel ve şekerle başlayan sanayi hamlesi" meyvelerini 1960'lara kadar vermiş, planlı kalkınma dönemlerinin siyasi gücü yine siyasilerin engeline takılınca yapılacak fazla bir şey kalmamıştı. 
     1980'li yıllarda Mehmet Ali Ağca, Nurettin Güven, Turan Çevik, Oral Çelik Malatya'nın farklı bir penceresini bize sunarken, aynı dönemde rahmetli Özal ve ailesi de Türk kamuoyunun gündemine oturuvermişti. 
     Gün oldu devran döndü. 
     Özal'ın kayısı ve tekstil ile Malatya'ya kazandırdığı ivme, krize takılınca Malatyalılar da işsizlik ve aşsızlığı derinden yaşamaya başladı. 
     Sadece onlar mı 
     
     Malatyalı Özal ailesi de.... 
     Malatyalılar bize böyle anlattı. 
     İşte Turgut Özal'ın küçük oğlu Efe Özal, artık kiracı. Evini 1 milyon dolara satıp kendisine farklı bir yol aramış. Evin satışından gelen parayı ithalat ihracat şirketine kaydırmış. Küçük oğul Efe, "bari kendime Beşiktaş'ta mütevazı bir ev alıp, restore edeyim" demiş. Demez olsun Bu kez Beşiktaş'ın ANAP'lı Belediye Başkanı Yusuf Namoğlu'na takılıp kalmış. Meğer almak istediği ev belediye açısından öyle kolay iskan ve imar izni olmayan bir evmiş. 
     Ne diyelim. Oğul Efe bir yerde oturacak ya bu kez arkadaşı ve sosyetik playboy Alican Ulusoy'un Akmerkez Residance'taki dairesine taşınmış. Akmerkez'de kiralar 3 bin 500 dolar. Ödemek kolay mı Dalgalı kurun azizliği insanı yıkar. Küçük Özal ne yapsın Bir süre orada oturduktan sonra da soluğu kirada almış. 
     Bir yanda ev, bir yanda iş sorunu... 
     Kolay değil. Sonunda bir dönem ağabeyi Ahmet Özal'a ait olan şimdi ise Uzanlar'a ait Kanal 6'da bordrolu çalışmaya başlamış. 
     Hayırlı olsun. Çalışmak ayıp değil. 
     Ağabey Ahmet Özal milletvekili, kızını yurtdışında okutuyor, zorlanıyor. Borçlarla, hacizlerle boğuşuyor. Anne Semra Özal, bir yıldır dizinden yaşadığı bir problem nedeniyle yurtdışına gidemiyor. Tedavi için 100 bin dolara ihtiyaç varmış. 
     Sakın abarttığımızı düşünmeyin 
     Size bir dönem Türkiye'ye damgasını vuran bir ailenin durumundan söz ediyoruz. 
     Acaba cumhurbaşkanları bir köşede tasarruf yapmıyor mu 
     Çünkü bahsedilen paralar öyle milyon dolarlar değil. 
     Kurduğu vakıfla papatyaları, organizasyonlarla "lale devrini" aratmayan Özal ailesi gerçekten mali bir krizin peçesinde mi 
     Derdimiz, kimseyi incitmek değil, siyasetin inceliğini anlatmak. 
     Sürçü lisan eylediksek affola... 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
