<DOC>
<DOCNO> 53751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/soneko18.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya OPEC'i üzdü...Petrol fiyatları düştü 
</HEADLINE>
<TEXT>

     Dünyanın en büyük petrol ihracatçılarından Rusya, günlük petrol üretiminde 2001 yılının kalan dönemi için ancak 50 bin varillik bir kısıntı yapabileceğini, OPEC'in gelecek yıl başlayacak üretim kısıntısı kararını destekleyip desteklemeyeceğine karar vermesi içinse daha fazla müzakereye gerek gördüğünü bildirdi. 
     Rusya Başbakan Yardımcısı Viktor Kristenko tarafından yapılan açıklamada, fiyatlardaki düşüşü durdurmak için, kartel üyesi olmayan büyük ihracatçılar Rusya, Meksika ve Norveç'e baskı uygulayan Petrol İhraç Eden Ülkeler Örgütü'nde OPEC hayal kırıklığı yarattı. 
     Kristenko, teknik nedenlerle 2001 yılının geriye kalan günleri için 50 bin varilin üzerinde bir kısıntı yapılmasının mümkün olmadığını söyledi. 
     Rus yetkili, Rusya'nın 1 Ocak'ta başlayacak OPEC kısıntısına katılıp katılmayacağına karar verebilmesi için ihracatçı ülkeler arasında gelecek ay daha ayrıntılı müzakereler yapılması gerektiğini düşündüğünü de söyledi. 
     OPEC'in isteği doğrultusunda, diğer bağımsız ihracatçılardan Norveç, Ocak ayından itibaren günlük üretiminde 100 ile 200 bin varil arasında, Meksika ise 100 bin varillik bir kısıntı yapmaya hazır olduklarını bildirmişti. 
     Fiyat istikrarının sağlanabilmesi için OPEC, kendi günlük 1.5 milyon varillik kısıntısına ek olarak, üyesi olmayan bu üç ülkenin de günlük üretimlerinde toplam 500 bin varillik bir kısıntı yapmasının gerekli olduğunu savunuyor. 
     
     Fiyatlar düştü 

     Rusya'nın tutumu petrol fiyatlarının düşmesine neden oldu. 
     Londra piyasasında, Brent türü ptrolün bütün petrol çeşitleri içi gösterge oluşturan varil fiyatı 87 sent düşüşle 19.03 dolara geriledi. 
     






</TEXT>
</DOC>
