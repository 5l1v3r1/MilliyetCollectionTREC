<DOC>
<DOCNO> 81618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/tamer.html </URL>
<DATE> 2002/05/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Annesi de, oğlu da ameliyat oldu 
</HEADLINE>
<TEXT>

     1 ay bile olmadı. Bir gazeteci arkadaşım, eşinin benini aldırmak için gittikleri hastanede saatlerce beklerken gözüne yepyeni makineler takılmış. "Doktor 40'ını geçtin, bir mamografi çektirsen fena olmaz demişti. Hazır burada beklerken çektirivereyim" demiş. Sonuç sağ memede kanser. Apar topar ameliyat. Göğüs alındı, yerine silikon takıldı. Bütün bunlar 10 gün içinde olup bitti. 
     Koç Holding'in üçüncü kuşak patronu Mustafa Koç'un by - pass ameliyatı da benzeri bir seyir izlemiş. Mustafa Koç, annesi Çiğdem Simavi'nin beyin ameliyatında hazır bulunmak için 2 kardeşiyle birlikte Amerika'ya gitmiş. Hazır hastane ortamındayken bir de check - up yaptırmış. Check - up sonucunda anjiyoyu da gerekli görmüş doktorlar. Ve perşembe günü annesinin amboli olan 3 beyin damarına müdahale edilirken, 48 saat sonra cumartesi günü de kendisinin kalbine giden 3 damar değiştirilmiş. 
     İkisine de geçmiş olsun. 
     Mustafa Koç henüz 42 yaşında. Babası Rahmi Koç da by - pass ameliyatı olmuştu, ama o 54 yaşındaydı. Genetik mi Belki. Ama dedesi Vehbi Koç by - pass olmamıştı. Boyun damarlarındaki tıkanıklık nedeniyle bir ameliyat geçirmişti ki o da yaşı 90'ı geçmişken, ölümünden 4 yıl önce... Zaten 95 yıllık hayatında bir de bağırsak ameliyatı var. Eski toprak derler ya, o misal 
     Koç ailesine nazar değdi galiba. Önce Suna Kıraç beklenmedik bir biçimde hastalandı. Ardından Rahmi Koç zatürree olup Amerikan Hastanesi'nde bir hafta kadar yattı. Aradan dokuz ay geçmişti ki Rahmi Koç bu kez de ABD'de kayak yaparken omuz kemiğini kırdı. İkisini de kazasız - belasız atlattı, ama Suna Kıraç'ın hastalığı sürdüğü için 70. yaşgünü kutlamalarını iptal etti. 
     Ardından Sevgi Gönül'ün eşi Erdoğan Gönül'e kanser teşhisi kondu. Ameliyat için hazırlıklar başladığında kalp problemi çıktı. Gönül bu kış önce by - pass ameliyatı oldu, 2 ay kadar sonra da ertelenen kanser ameliyatını geçirdi. 
     Son olarak da Koç Topluluğu'nda Yönetim Kurulu Başkanlığı'nı babası Rahmi Koç'tan devralmaya hazırlanan Mustafa Koç ve annesi, 48 saat arayla 2 ciddi ameliyat için bıçak altına yattılar. 
     Bu son olsun. 
     
Gençler para harcar, yaşlılar hizmet ister      Avrupa perakendecilik sektörüyle ilgili araştırmalar, gençlerin rahat para harcadığını, yaşlıların ise iyi hizmet beklediklerini ortaya koyuyor. Bol para harcayan gençler için önemli olan malın kalitesi. Gençlerin hizmeti fazla önemsedikleri yok. 
     Avrupa'nın giderek yaşlanan nüfusu ise perakendecilik için de çok ciddi bir sorun. Çünkü insanların yaşlandıkça, para harcama ve satın alma arzularının azaldığı biliniyor. 
     Dünya ekonomisinin daralıp konsolide olduğu bir dönemde, Avrupalı tüketicinin cebindeki parayı kapmak nasıl mümkün olabilir Örneğin İngiliz Sainsbury'nin yaptığı gibi iddialı bir organik yiyecek bölümü açıp fark yaratılarak hem gençlerin, hem de yaşlı tüketicinin ilgisi çekilebilir. 
     Bu arada ilginç bir saptama da, genci - yaşlısı, zengin - orta hallisiyle genelde tüketicilerin son dönemde fiyata daha duyarlı hale gelmiş olmaları. 
     Biz de zannediyorduk ki ekonomik kriz, sadece bizim tüketiciyi fiyata duyarlı hale getirdi. Meğer Avrupa'da da benzeri bir eğilim yaygınlaşıyormuş. Hipermarket zincirleri de bu eğilime paralel olarak satın almalarını merkezileştirip maliyetlerini, dolayısıyla rakiplere göre fiyatlarını düşürüyorlar. 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
