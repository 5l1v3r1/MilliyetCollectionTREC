<DOC>
<DOCNO> 63073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/spor/bbas.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Torba iflas etti 
</HEADLINE>
<TEXT>

Türkiye’de büyük tartışmalara yolaçan torba sistemi hakemlerin büyük hataları üzerine altı sezondur uygulanan İspanya’da tepki toplamaya başladı. Birçok kulüp eski sisteme dönülmesi için başvuru yaptı 
     İSPANYA’DA son haftalarda meydana gelen hatalar üzerine büyük eleştiriler alan hakemler, yürürlükteki torba sisteminin yarardan çok zarar getirdiğini savundular. Türkiye’de Futbol Federasyonu Haluk Ulusoy’u istifa noktasına kadar getiren torba olayı için İspanya Hakem Komitesi Başkanı Diaz Vega, "Hangi hakemin formda olduğunu bilgisayar değil, komite iyi bilir" diye konuştu. 
     1996 - 97 sezonundan bu yana Share Evolution şirketi tarafından oluşturulan bilgisayar destekli torba sisteminin uygulandığı İspanya’da, toplam 24 hakem altı önemli kritere göre düzenlenen seçimden çıkan sonuca göre maçlara atanıyor. Diaz, zamanında torbada ısrar eden kulüplerin şimdi eskiye dönüş istediğini belirterek, "Doğrusu maçın önemine göre formda olana görev vermek" dedi. 
     

</TEXT>
</DOC>
