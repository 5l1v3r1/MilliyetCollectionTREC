<DOC>
<DOCNO> 89633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko09.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti Arjantin ile müzakere etmek üzere yola çıktı 
</HEADLINE>
<TEXT>

     Uluslararası Para Fonu'nun IMF Arjantin ile ileri müzakere heyeti, bu ülkenin ekonomik krizden çıkış yolları ve yeni kredileri görüşmek üzere yola çıktı. 
     IMF Sözcüsü Francisco Baker'ın açıklamasına göre, Buenos Aires'e bugün varması beklenen heyete, Arjantin krizini ele alan üst düzey IMF yetkilisi Anoop Singh değil, IMF'in bir bölümünün şefi John Thornton başkanlık edecek. 
     IMF yetkililerinin verdiği bilgiye göre, Fon'un Arjantin heyetinin eski başkanı Singh müzakerelere en son aşamasına kadar katılmayacak, dahil edilmeyecek. 
     Arjantin'e IMF heyeti, aslında geçen hafta bekleniyordu. Ancak Arjantin Ekonomi Bakanı Roberto Lavagna ile IMF Başkan Yardımcısı Anne Krueger arasındaki görüşmeler kesilince ertelenmişti. 
     Arjantin ile IMF arasında daha fazla bilgi alış verişinden sonra, Lavagna ile Krueger Pazartesi yeniden telefon görüşmesi yapıp, yeni IMF heyetinin yola çıkmasını kararlaştırdı. 
     IMF ile Arjantin arasındaki farklılıklar, kriz döneminde yabancı yatırımcılara muamele tarzı ile hükümetin banka mevduatlarındaki kısıtlamaları gevşetmeye dair yaklaşımı hususunda çıktı. 
     Yeni niyet mektubuna odaklanacak kredi görüşmelerinde, enflasyonun dizginlenmesi için spesifik politikalar dahil, Arjantin hükümetinin IMF desteği almak için karşılamak zorunda olduğu ekonomik hedefler ele alınacak. 
     Bu konuda daha ayrıntılı bilgi için 
     http www.imf.org external country ARG index.htm 
     





</TEXT>
</DOC>
