<DOC>
<DOCNO> 74787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/gun06.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli amacına ulaştı 
</HEADLINE>
<TEXT>
Kadınlar gitti ahl k kurtuldu 
Tunceli’deki yürüyüşün ardından birahanelerde çalışan 18 kadın kovuldu 
     FARUK BALIKÇI, FERİT DEMİR DHA 

     Tunceli’deki birahanelerde garsonluk yapmak üzere başka illerden getirilen 20 kadından 18’i, kentte önceki gün yapılan yürüyüşün ardından geri gönderildi. "Ahlaki çöküntüye neden oldukları" ileri sürülen kadınlara karşı yapılan gösteri için Vali Mustafa Erkal "TİKKO provokasyonu" derken, CHP’li Belediye Başkanı Hasan Korkmaz "Herkes birbirini kucaklamak için gösteri yaptı" dedi. 
     
     Kadına karşı değillermiş 
     Tunceli Belediye Başkanı Korkmaz "Kadın çalıştırılmasına karşı çıkan yok. Tabii ticaret ahlakının dışına çıkılmazsa" diyerek sözlerine açıklık getirdi Tunceli Barosu Başkanı Hüseyin Aygül de, "Kadın garsonların varlığı ahlaki yozlaşmaya yol açıyor" tezini savundu. 
     
Biz kadın garsonları sakıncalı görmüyoruz’      Protestoya rağmen Wietnam adlı birahanede 2 kadın garson çalıştırmayı sürdüren Ali Çetinkaya, bir değişiklik yapmayı düşünmediğini söyledi. Çetinkaya, "Burada uygunsuz bir davranış yok, izin vermeyiz. Ayrıca kadın garson olmayınca müşteri gelmiyor" derken, aynı birahanede çalışan garson Ayşe şöyle konuştu "Protestodan rahatsız olduk. Biz kimseyi zorla çağırmıyoruz. İlkokul mezunuyum. Ekonomik nedenlerden dolayı birahanede çalışıyorum." 
     



 GÜNCEL 



























</TEXT>
</DOC>
