<DOC>
<DOCNO> 52100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo16.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Mondragon sevinci 
</HEADLINE>
<TEXT>

     Galatasaray'da geçen hafta içinde Kolombiya Milli Takımı'nda sakatlandığı açıklanan Mondragon, İstanbul'a dönerken, bu oyuncunun durumunun iyi olduğu ve Diyarbakırspor maçında forma giyebileceği açıklandı. 
     Kolombiyalı kalecinin kasıklarındaki sakatlığının milli takım kampında nüksettiği belirtilirken, bu oyuncunun Galatasaray'ın Roma ile Avrupa Şampiyonlar Ligi'nde oynayacağı maçı da düşünerek, Kolombiya Milli Takımı'ndan affını istediği ve İstanbul'a döndüğü bildirildi. 
     Kulüp doktoru Serhan Kurtulmuş, milli futbolcunun önemli bir sakatlığının bulunmadığını belirterek, ''Kendisini muayene ettik, kasıklarında ağrı olduğu için milli takımdan ayrıldı. Ancak şu anda bir şeyi yok. Teknik direktör Lucescu'nun görev vermesi durumunda Diyarbakırspor maçında forma giyebilir'' dedi. 
     Bu arada Mondragon, Galatasaray'ın bu sabah antrenmanına katılıp, takımla birlikte çalıştı. 
     






</TEXT>
</DOC>
