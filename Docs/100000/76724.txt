<DOC>
<DOCNO> 76724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/guncel/gun12.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü turizm elçimiz Roth 
</HEADLINE>
<TEXT>

     Almanya Birlik 90 Yeşiller Partisi Eşbaşkanı Claudia Roth, Türkiye’nin gönüllü turizm elçisi olabileceğini, ancak bunun için önce Türkçe öğrenmesi gerektiğini belirterek, Turizm Bakanı Mustafa Taşar’dan kendisine Türkçe öğretecek bir öğretmen bulmasını istedi. Bir haftalık tatil için geldiği Belek’te gazetecilerin sorularını yanıtlayan Roth, Türkiye’ye, son 1 yılda üçüncü kez tatile geldiğini söyledi. Burada birçok dostunun olduğunu ve ileride Antalya’ya yerleşmek istediğini söyleyen Roth, bir Türk’le evlenebileceğini belirterek şunları söyledi "Teklif gelirse neden olmasın Ama ben, güçlü, kuvvetli, beni ancak bu şekilde elinde tutabilecek bir erkekle evlenmek isterim. Evleneceğim kişinin iyi bir insan olması yeterli." 
     



 GÜNCEL 

















</TEXT>
</DOC>
