<DOC>
<DOCNO> 87378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun16.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Bulgaristan'ın füzelerini imha edecek 
</HEADLINE>
<TEXT>

     Konvansiyonel Silahların Sınırlandırılması Anlaşması çerçevesinde imhası kararlaştırılan Bulgaristan'ın elindeki SS 23 füzelerini ABD imha edecek. 
     SS 23'lerin imha prosedürüyle ilgili anlaşma, Bulgaristan Savunma Bakanı Nikolay Svinarov ile ABD'nin Sofya Büyükelçisi James Pardeu tarafından imzalandı. 
     Bulgaristan Savunam Bakanı Svinarov, SS 23 füzelerinin başlıklarının Bulgaristan'da bir askeri poligonda, yakıtınınsa yurtdışında imha edileceğini söyledi. 
     Svinarov, imha işleminin hangi poligonda yapılacağını ise spekülasyon olabilir gerekçesiyle açıklamadı. 
     Askeri uzmanlar, uzun menzilli SS 23 füzelerinin imha işlemi sırasında, imhanın yapıldığı bölgede Richter ölçeğine göre 2.7 şiddetinde depreme eşit bir sarsıntı meydana geleceğini belirtti. 
     Bu arada, imha işleminin fay hatlarına yakın bir bölgede yapılmasının risk yaratabileceği bildirildi. 
     





</TEXT>
</DOC>
