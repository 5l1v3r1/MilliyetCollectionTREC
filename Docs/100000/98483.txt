<DOC>
<DOCNO> 98483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun09.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağın düşüş sebebi araştırılıyor... 
</HEADLINE>
<TEXT>

     Ukrayna'nın batısındaki Lviv kentinde, bir savaş uçağının gösteri uçuşu sırasında izleyicilerin arasına düşmesiyle meydana gelen, 83 kişinin öldüğü kazada, ihmal ya da teknik arıza üzerinde duruluyor. 
     Kazayla ilgili soruşturmayı yürüten hükümet komisyonunun başkanı Evhen Marçuk, İnterfaks ajansına yaptığı açıklamada, kazanın Ukrayna Hava Kuvvetleri Komutanlığı yetkililerinin ihmalinden ya da teknik bir arızadan kaynaklanmış olabileceğini söyledi. 
     Komisyonun başka olasılıkları da değerlendiğini belirten Marçuk, kesin sonucun belirlenmesi için henüz erken olduğunu kaydetti. 
     Lviv'de, iki pilotlu SSCB yapımı Suhoi-27 savaş uçağının uçuş gösterisi sırasında izleyicilerin arasına düşmesiyle meydana gelen kazada 83 kişi hayatını kaybetti. 
     





</TEXT>
</DOC>
