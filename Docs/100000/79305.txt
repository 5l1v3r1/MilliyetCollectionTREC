<DOC>
<DOCNO> 79305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sonspo09.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta muhalefet "Bilgili, Ulusoy'a kongre diyetini ödüyor.." 
</HEADLINE>
<TEXT>

     Beşiktaş'ta, yitirilen Fenerbahçe maçından sonra, muhalefetin kulüp başkanı Serdar Bilgili ve yönetim kurulu hakkındaki eleştirileri sürüyor. 
     BJK Beyoğlu Grubu adına yazılı bir açıklama yapan grup başkanı Doğan Yakupoğlu, kulüp başkanı Serdar Bilgili'yi suçlayarak, ''Beşiktaş camiasını kupalarla beklentilere sokan, yanlışları doğru gibi aktaran, bunları seçim malzemesi yapan, 2 yıllık başarısızlıkları görmezden gelen sayın başkanımız Serdar Bilgili, geldiğimiz bu noktayı, yaşadığımız bu acı tabloyu öncelikle açıklamak zorundadır'' dedi. 
     ''Beşiktaş, bu yönetimle 2 yılı heba etti, bundan sonrası da Allah'a emanet'' diyen Yakupoğlu, başarısızlıkları tek bir nedene bağlamanın ve yapılan feryadı, hedef saptırma olarak gördüklerini söyledi. 
     Yakupoğlu, şunları kaydetti 
     ''Başkan Bilgili'nin MHK Başkanı ve hakemleri haklı olarak hedef seçerken, federasyon başkanını olayların dışında tutmasını anlamıyoruz. Bu suskunluk, seçimlerde verilen desteğin bir diyeti olmasın Daum'dan ve kokain illetinden kaynaklanan olumsuzluklarla gündeme gelen, Beşiktaş üzerine gölgesi düşen bu olayı gençlerimize nasıl anlatacağız Bugün geldiğimiz şu noktada Daum ile tekrar devam etmeyi hangi kaba koyacağız Seçimlere bu yönetim gölge düşürmüştür. Doğal üye dengeleri ve hassasiyeti bozulmuş, seçimi kazanma adına çok kötü bir çığır açılmıştır. Son bir günde yapılan 700 üyeyi hangi mantıkla anlatacağız, söyler misiniz '' 
     





</TEXT>
</DOC>
