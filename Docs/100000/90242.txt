<DOC>
<DOCNO> 90242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/siyaset/asiy.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Avrupa yolundaki en büyük sıkıntı kadın ’Avrupa ülkelerinden çok da farklı olmadığımızı vurgulayan Prof. Yılmaz Esmer, "AB yolundaki en büyük sıkıntımız kadın erkek ilişkileri ve eşitlik sorunu" diyor 
     DERYA SAZAK 

Değerler Araştırması AB’ye dönük verileri de içeriyor mu 
     Avrupa’nın bizim dışımızdaki 32 ülkesinden toplanmış bilgilere onların kültürel haritasına sahibiz. Bu verilere bakarak şunu söyleyebilirim Avrupa bir uçta Türkiye bir uçta değil. Avrupa’nın kendi içinde de çok farklılıklar var Mesela Türk halkı daha dindar ama Yunan halkı da dindar... 
     
Tanrı’ya inanma Malta’da yüzde 99 Türkiye’de yüzde 98 çıkmış. 
     Polonya 97, Portekiz 96 diye gidiyor. Bu inanç göstergesi, bir de dindarlık meselesi var. Tanrı’ya inanırım dersiniz ama dindar insanın davranış biçimi başka olur, o açıdan da biz mesela Avrupa’nın dindar ülkeleri arasındayız. 
     
     Hoşgörüde sıkıntı var 
Bizim değerlerimizle Avrupa kültürünün bağdaştığı noktalar var. 
     Mutlaka var, yani kültürel açıdan siz ayrı dinsiniz AB’ye giremezsiniz’ denirse o ayrı bir konu. Değerlerin özüne indiğinizde siz o kadar farklısınız ki Avrupa’da eşiniz yok denemez. 
     
Avrupa’nın ortak değerleri arasında Türkiye’yi Batı’ya yaklaştıran ne var 
     Türkiye ortak yelpazenin bir yerlerinde. En sıkıntılı olduğumuz şey kadın - erkek ilişkileri ve eşitlik. Kadınların kendilerine bakış açıları bile erkek egemen toplumun değerlerini yansıtıyor. Hoşgörüde sıkıntı var, değişik fikirleri kabullenebilme meselesi, bunlar bizde biraz geriden geliyor ama ekonomik değerlere baktığımız zaman hiç o kadar farklı değiliz. 
     
     Türban daha farklı 
Kadının toplumdaki yeri AB standartlarının gerisinde mi 
     Evet, kadının kendisini erkekle eşit görebilmesinde sıkıntı var, aslında İslami toplumlarda genellikle bu sıkıntı yaşanıyor. 
     
Bir diğer sıkıntı da başörtüsü sorunu olmalı... 
     Ülkemizde çoğunluk, kadınların umumi yerlerde saçlarını örtmesinin önemli olduğunu düşünüyor. Çoğunluk derken toplumun üçte ikisinden bahsediyorum... 
     
Geleneksel olarak başını bağlamaktan söz ediyorsunuz, türban farklı anlaşılıyor. 
     Evet saçını örtmek... Diğer İslami ülkelerde çok daha yüksek bu oran. Yüzünü örtmeyi sorduğumuzda da, küçük bir azınlık bunu istiyor. 
     
     İsteyen başını örter’ 
Peki gençler arasında, türbanlı üniversiteye gitmek konusunda nasıl bir eğilim var 
     Orada özgürlükçü bir yaklaşımı var toplumun. İsteyen örter saçını, isteyen de örtmez. 
     
Üniversiteye türbanla girilebilir yaklaşımına gelinmiş mi 
     Kız öğrenciler başını örterek girmek istiyorlarsa ona da kimse karışmamalı noktasındalar. 
     
Avrupa ile değerler açısından en büyük fark kadına bakış açısında dediniz. Biraz daha açar mısınız 
     Örnek olarak Çalışan anne çocuklarıyla çalışmayan bir anne kadar sıcak ilişki kurabilir, doğru mu ’ dediğimizde olumlu cevap oranı yüzde 58 ölçülmüş. Bu oran hiç düşük sayılmaz ama İsveç’e, Hollanda’ya bakarsanız hayli düşüktür. Kadın için bağımsızlığın en iyi göstergesi çalışmaktır dediğimizde Türkiye’de bu oran yüzde 63, Avrupa’da ise yüzde 80, 90’lara ulaşıyor. 
     
Ankara’daki manzara umutsuzluğu körüklüyorOsmanlı’nın son dönemindeki hasta adam’ yargısının karşımıza çıkması hayal kırıcı. Başbakan’ın rahatsızlığı da karamsarlık bulutlarının dağılmasını önlüyor. Siyasi yapıda bir yenilik belki insanları yeniden umutlandırabilir 
     Oradaki manzara umutsuzluğu pekiştiriyor. Toplum bir atılım, heyecan, enerji peşinde. Siz söyleyin, bu olabilecek bir şey mi Ankara’da 
     
Toplum acaba Ankara’ya bakarak mı mutsuzluk resmi veriyor 
     Kriz öncesi ve sonrası fark burada, Ankara’ya yönelik güvensizlik duygusu hep vardı. Ama insanlar şunu diyordu Ankara’ya rağmen ben düzenimi kurmuşum, Allah’a şükür evime ekmek getirebiliyorum, aileme, çoluğuma çocuğuma bakabiliyorum. ’ İşte krizin etkisi bu duyguyu yok etmek oldu. Her ailede mutlaka işini kaybedenler oldu. Üniversite bitiren pırıl pırıl gençler, Eyvah ben şimdi nerede iş bulacağım’ kaygısına düşüyor. Çünkü hiçbir işyeri yeni insan almıyor. 
     
Geleceğimize sahip çıkalımSizce televole’ kültürü bu değerlerde yozlaşmaya neden oluyor mu 
     Televole dünyası, büyük ölçüde toplumun dışında olan bir şey. Seyretmesi keyifli, konuşması eğlenceli ama günlük yaşantıyı etkileyen şeyler değil. Çünkü Türk toplumu aileye, kadının aileye sadık olmasına, evlendiği zaman bakire olmasına çok büyük önem verir. Onun için o manken dünyası belki Hollywood dünyasının Türkçe konuşanı 
     
Geleneksel değerleri aşındırmıyor diyorsunuz. 
     Araştırmalar öyle gösteriyor, görsel medya o kadar etkili değil. 
     
Gelecek için ne söyleyeceksiniz 
     Şu anda topluma umutsuzluk hakim ama 1990’da böyle olmadığımıza göre bunu aşabiliriz. Ekonomik krizin etkilerini, kötü yönetimi ve bu umutsuzluğu bir tarafa bırakacak olursak Avrupa’nın mutlu ülkeleri arasındaki eski yerimize neden dönmeyelim Bu da Ankara’nın topluma güven vermesine bağlı. 
     
     Bizim halkımız örgütsüz 
Sivil toplum bu değişimi zorlayacak güçte mi 
     Ne yazık ki, hayır. Futbol kulübü, cami yaptırma derneği dahil herhangi bir derneğe üye olanların oranı yüzde 8... Toplumun yüzde 92’si örgütsüz. Bu da şunu gösteriyor Hep başkalarının önder olmasını, doğruyu yapmasını beklemek ama kendimizi hiçbir sorumluluğa ortak etmemek. 
     
Tribünden seyretmeyi seviyoruz. 
     Evet ama sadece seyretmiyoruz pet şişeler atmayı da seviyoruz. Asıl sorun toplumun, gelinen noktada benim de sorumluluğum var bilincine erişip geleceğine sahip çıkmasında. Ekonomik krizin de etkisiyle TC vatandaşı olmaktan ne kadar gurur duyuyorsunuz’ sorusuna verilen yanıtlarda Son derece gurur duyuyorum’ diyenlerin oranının yüzde 50’nin biraz üzerinde çıkması düşündürücüdür. Ülkeyi yönetenler bu gidişi görmeli. 
     
Kriz içimizi kararttıTürkiye değerler araştırmasında 2002 sonuçları hayli karamsar çıktı. Futbol dışında ülkece sevindiğimiz bir şey yok gibi. Karamsarlık genlerimizde mi var 
     Araştırmalar toplumların genlerinde iyimserlik ve karamsarlık olduğunu doğruluyor. Mesela Akdeniz toplumları daha karamsar oluyor, Batı Avrupa daha iyimser. Sosyal genlerimiz 3 - 5 yıl öncesine göre ortalarda bir yerdeydi. Türkiye, en mutlu toplumlar arasında değildi ama mutsuzlar liginde de oynamıyordu. Bugünkü fark şu 1995 - 96’da insanlar Bu memleket bir yere gitmeyecek’ derdi, ama kendileri için gelecek daha iyi olacak’ umudu vardı. 
     
Araştırmada düpedüz mutluluk ya da mutsuzluğun nedenlerini mi soruyorsunuz 
     Ülkede işlerin nasıl gittiği ve bunun kişilerin yaşamındaki etkilerini sorup yanıtları irdeliyoruz. İnsanlarımızın mutluluğu ciddi bir biçimde azalıyor. 
     
2001 krizinin bunda payı büyük mü 
     Türkiye böyle bir kriz yaşamamıştı. İnsanlar işini, umutlarını kaybetti. 1994 krizinde işsiz kalanlar genç ve üniversite mezunu değildi. DİE rakamlarına göre şu anda üniversitelilerin yüzde 29’u işsiz. 
     
     Bizde güvensizlik var’ 
Değerler Araştırması’nda Rusya Avrupa’nın en mutsuzu çıkıyormuş. Ancak Putin’le bu tablo değişti, Türkiye ise AB konusunda bile yolunu çizemiyor. Sizce kaderciliğe mi sürükleniyoruz 
     Zaten kaderciyiz. Türkiye’de sorun güvensizlik. Sadece siyasilere, partilere karşı değil bu güvensizlek üstelik. Türkiye’de artık kimse kimseye güvenmiyor. 
     
Tepkisizlik de genlerimizde varOnca olumsuzluğa karşın Türkiye Tarkan’ın Kuzu Kuzu’ şarkısındaki gibi yaşıyor. Patlama falan da yok. 
     İşte o genlerimizde var Bizde Arjantin gibi toplumsal tepki yaşanmıyor. Ancak birey de, toplumun çoğunluğu da ne kadar makul olurlarsa olsun insan belli bir noktaya kadar zorlanırsa sınırları dışına çıkabilir. Bu durumda Arjantin gibi olmayacağımızı garanti edemem. 
     
Yaşanan onca sıkıntıya rağmen yine de hoşgörülüyüz Sık sık af çıkarıyoruz, bu Meclis’imizin hoşgörüsünü yansıtmaz mı 
     Evet, ne kadar katil varsa artık serbest 
     



 SİYASET 












</TEXT>
</DOC>
