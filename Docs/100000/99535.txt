<DOC>
<DOCNO> 99535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/spor/aspo.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ARTIK KÜFÜR YOK 
</HEADLINE>
<TEXT>

Futbol Federasyonu kötü tezahüratın oyunun seyrini bozması, oyuncu ve hakemi etkileyecek boyuta gelmesi halinde anosların devreye girmesini istedi 
     CEMAL ERSEN 

     FEDERASYON’UN küfüre karşı açtığı savaş, maçlardan önce seyircinin kötü tezahürat nedeniyle doğabilecek sonuçlar karşısında uyarılması ile başlayacak. Maç sırasında hakem, futbolcu, teknik adam, kulüp veya federasyon yöneticileri aleyhindedeki tezahüratın oyunun seyrini bozması, oyuncu ve hakemi etkileyecek boyuta gelmesi halinde 1 numaralı anons devreye girecek. Anons kapsamına siyasi nitelikli tezahüratlar da dahil olacak. 
     İHTAR sayılacak bu anonsun ardından küfür ve tezahüratın devam etmesi halinde hakem oyunu durdurmadan ikinci anonsu yaptıracak. 2. anons ise talimata göre 1 milyar lira para cezası ile saha kapatmaya neden olacak. Seyircilerin bu tavrını 2. anonstan sonra sürdürmesi durumunda ise maç devam edecek ancak, hakem ve gözlemci raporları göze alınarak 2.5 milyar lira para ile seyircisiz oynama cezası verilecek. Tribün olayları 3. anonsdan sonra da kesilmezse hakem soyunma odasına gidecek, gerekirse maçı tatil edecek. 
     
     Bülent YAVUZ MHK Başkanı 
Standart bozulmaz’      TÜM hakemler küfür ve kötü tezahürat konusunda aynı standardı uygulayacak. Kulüp adı ne olursa olsun. Eğer küfür hakemi rahatsız edici boyuta gelirse ki bu koro halinde edilen küfürdür, derhal anonsa başvurulacak. Bu uygulamanın sonuç getireceğine inanıyorum. 
     
     Metin TOKAT FIFA hakemi FFHGD Başkanı 
Talimata uyarız’      BU talimatın yürürlüğe girmesiyle hakem kadar yöneticilere de büyük sorumluluk düşüyor. Biz hakemler olarak MHK’nin belirlediği standartları uygulayacağız. Yani küfür ve tezahüratın oyunu, futbolcuyu ve hakemi bozma aşamasına geldiğinde anonslar başlayacak. 
     



 SPOR 





















</TEXT>
</DOC>
