<DOC>
<DOCNO> 84700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/spor/spo07a.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal, Gençler’de 
</HEADLINE>
<TEXT>

Ankaragücü ile bağlarını koparan genç teknik direktör, İlhan Cavcav ile görüşüp, her konuda anlaşmaya vardı 
     TEKNİK Direktör Ersun Yanal, dün Gençlerbirliği’yle el sıkıştı. Menajer Cem Onuk ile tesisleri inceleyen Yanal, ardından Başkan İlhan Cavcav ile bir araya geldi. Yarım saat süren görüşmede anlaşma sağlandı. Cavcav, "Bazı küçük istekleri var. Bunları da yarın bugün görüşeceğiz" dedi. Başkan’ın, Yanal’ın bir yıllık sözleşme isteğine karşılık 3 yılda ısrar ettiği, bunun da kabul gördüğü belirtildi. 
     KIRMIZI - Siyahlılar, Korhan’ın transferinden de 250 milyar lira kar etti. Bonservisi 3. Lig’den Aliağaspor’da bulunan ve iki yıldır Göztepe’de kiralık oynayan 20 yaşındaki Korhan’ı 3. Lig’den Asaşspor üzerinden alan Gençlerbirliği, bu yöntemle yetiştirme tazminatı olarak 260 milyar yerine 13 milyar lira ödeyecek. Bu oyuncuyu Asaş’a transfer olmuş gösterip, kiralama yöntemine başvuracak. 
     



 SPOR 





























</TEXT>
</DOC>
