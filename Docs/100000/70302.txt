<DOC>
<DOCNO> 70302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/dunya/adun.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dehşet konuşmaları 
</HEADLINE>
<TEXT>

ABD’nin eski başkanlarından Nixon’ın, 1972’de Kuzey Vietnam’a nükleer bomba atmayı ciddi ciddi düşündüğü ses kayıtlarıyla ortaya çıktı 
     DIŞ HABERLER SERVİSİ 

     ABD’nin eski başkanlarından Richard M. Nixon’ın, Nisan 1972’de Kuzey Vietnam’a nükleer bomba atılmasını ciddi olarak düşündüğü ve bu seçeneği dönemin Ulusal Güvenlik Danışmanı Henry Kissinger ile tartıştığı ortaya çıktı. 
     Söz konusu resmi bilgiye Başkan Nixon’ın ikinci dönem başkanlığı sırasında Beyaz Saray’da yapılan konuşmaları banta kaydetmesi sayesinde ulaşıldı. ABD Ulusal Arşiv bürosu, Nixon’ın 1972 yılının Ocak ile Temmuz ayları arasında kaydettiği toplam 500 saatlik 1000 teyp bantını kamuoyuna açıkladı. 
     Bantlara göre, Nixon bir yandan Vietnam Savaşı’nın tırmandırılması emrini verirken bir taraftan da Kissinger’e nükleer bomba atılması düşüncesini açıklıyor. Nixon’ın önerisine karşı çıkan Kissinger ise savaşı tırmandıracak başka seçenekler gösteriyor. Kissinger, Kuzey Vietnam’ın enerji tesislerine ve limanlarına saldırılmasını istiyor. 
     
     Kissinger’la şer’ diyalog 
     Ses kayıtlarına göre, 25 Nisan 1972’de Nixon ile Kissinger arasında şu konuşma geçiyor 
     Nixon Ben nükleer bomba kullanılmasını tercih ediyorum. 
     Kissinger Bunun çok fazla olduğunu düşünüyorum. 
     Nixon Nükleer bomba... Bu seni rahatsız mı ediyor Sadece büyük düşünmeni istiyorum. 
     Haziran 1972’de geçen bir başka konuşmada da Nixon bu kez İçişleri Danışmanı Charles Colson ile Vietnam’ı tartışarak öfkeyle şöyle haykırıyor 
     "Bu kahrolası yeri haritadan silmek istiyorum. Kuzey Vietnam hale yola koyulacak, bunu çok önce yapmamız gerekirdi." 
     Ulusal Arşiv tarafından açıklanan bantlarWatergate ile ilgili bölümlerinde ise Nixon’ın skandalı soruşturan Federal Soruşturma Bürosu FBI’yı durdurmak için Merkezi Haberalma Teşkilatı CIA’yı kullanmak istediğini ortaya koyan ifadeler yer alıyor. 
     Bantlardan ayrıca Kissinger’in 1971 Temmuz’unda Pekin’e yaptığı gizli ziyaret sırasında dönemin Çin Başbakanı Çu En Lay’a "Kore savaşına karışmasaydınız Tayvan çoktan sizin olurdu" dediği de öğreniliyor. 
     
Nixon Bu fotoğraf gerçek mi      8 Haziran 1972’de Vietnam’ın Trang Bang bölgesinde Amerikan napalmlarının dehşetinden kaçan küçük çocukları gösteren Associated Press imzalı bu sembol fotoğraf dört gün sonra Başkan Nixon’ın önüne geldiğinde Başkan’ın "Bu fotoğraf gerçek mi " diye sorduğu bant kayıtlarından ortaya çıktı. 
     



 DÜNYA 










</TEXT>
</DOC>
