<DOC>
<DOCNO> 74560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur16.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Esmeray hastalığa yenik düştü... 
</HEADLINE>
<TEXT>

     Sanatçı Esmeray Diriker'in 53 , uzun süredir yakalandığı kanser hastalığı sonucu Acıbadem'deki evinde öldüğü bildirildi. 
     Esmeray'ın tedavisini yürüten Çamlıca GATA Hastanesi Onkoloji Bölüm Başkanı Prof. Dr. Mustafa Yaylacı, yaptığı açıklamada, geçen yıl Haziran ayında akciğer kanseri tanısı konulan sanatçının tedavisine başlandığını, ancak rahatsızlığının karaciğerine de yayıldığını belirterek, uygulanan kemoterapi tedavisiyle de hastalığında gerileme sağlandığını söyledi. 
     Bu arada sanatçının turnelere çıktığını ifade eden Prof. Dr. 
     Yaylacı, Aralık 2001 tarihinde ise beyninde tümör oluştuğunu hatırlattı. 
     Prof. Dr. Yaylacı, Esmeray'ın o dönemde 15 gün süreyle Çamlıca GATA Hastanesi'nde tedavi gördüğünü anlatarak, daha sonra sanatçının evinde kalmak istemesi üzerine tabucu edildiğini kaydetti. 
     Esmeray'ın Acıbadem'deki evinde kendisi tarafından kontrol altında tutulduğunu vurgulayan Prof. Dr. Yaylacı, sanatçının bugün saat 14.00 sıralarında evinde vefat ettiğini bildirdi. 
     Sanatçı Esmeray, evli ve 1 çocuk annesiydi. 
     Bu arada sevilen sanatçının eşi Şemi Diriker, Esmeray'ın muhtemelen Çarşamba günü Teşvikiye Camii'nde öğleyin kılınacak namazdan sonra toprağa verileceğini belirterek, eşi için Popüler Müzik Sanatı Vakfı tarafından da tören düzenleneceğini kaydetti. 
     






</TEXT>
</DOC>
