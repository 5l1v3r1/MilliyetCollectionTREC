<DOC>
<DOCNO> 91491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/ekonomi/aeko.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
El koyma haksız rekabet yaratıyor 
</HEADLINE>
<TEXT>

Akbank Genel Müdürü Kurtul, sorunlu bankaların Fon’a devri ile tüm taahhütlerinin sınırsız güvence altına alındığını belirterek, Bu haksız rekabet bizi bezdirdi’ dedi 
     EKONOMİ SERVİSİ 

     Akbank Genel Müdürü Zafer Kurtul, sorunlu bankaların Tasarruf Mevduatı Sigorta Fonu’na TMSF devir yerine normal tasfiye sürecine tabi tutulması gerektiğini söyledi. Kurtul, "Halen mevduatın 50 milyar liralık bölümüne devlet güvencesi var. Ancak bir bankanın Fon’a devriyle birlikte tüm taahhütleri sınırsız güvence altına alınıyor. Mevduatı yüzde 100 güvenceli oluyor. Bu durum özel sektör bankalarına karşı haksız rekabet yaratıyor. Haksız rekabet bizi bezdirdi" dedi. 
     
     En büyük rekabet kamu ile 
     Bankacılık Düzenleme ve Denetleme Kurumu’nun BDDK üçlü denetiminden geçen 2001 bilanço sonuçlarını değerlendirmek amacıyla yaptığı basın toplantısında, Akbank Yönetim Kurulu Başkanı Erol Sabancı’nın Bankacılık ciddi iştir’ şeklindeki sözünü anımsatan Kurtul, mevduatta yüzde 100 garantinin kaldırması için gerekli koşulların oluştuğunu söyledi. 
     Sektöründe en büyük rekabetin kamu ve özel sektör bankaları arasında yaşandığını, k rlılığı ve likiditeyi önemli ölçüde etkileyen sınırsız mevduat güvencesinin, denetim eksikliği ve kötü hissedarların varlığı durumunda haksız rekabete yol açtığına dikkat çeken Kurtul şöyle konuştu "Bu durum, sektörde rasyonel olmayan faiz politikalarına yol açıyor. Rehabilitasyon için bütün adımlar atıldı. Bankalar güçlendi. Şu anda şartlar uygun. Sınırsız mevduat güvencesi kalkmalı, bankaların Fon’a devrine son verilmeli. Probleme giren bankayı Fon’a devretmek kalıcı çözüm değildir. Global standartlar ne ise o uygulanmalı." 
     
     Nakit sermaye ihtiyacı var 
     Bankacılıkta yeni bir dönemin başladığını anlatan Kurtul, enflasyon muhasebesine göre açıklanan bilançolarda piyasa riskinin çok az yansıtıldığını söyledi. Kurtul, "Piyasa riskleri yansıtıldığında bu oranlar düşer" dedi. Sektörde iştirak ve menkul kıymetlerin dışarda tutulmasıyla elde edilen serbest özsermaye varlığının önemli olduğunu belirten Kurtul, "Bu rakamlara bakıldığında sektörün nakit sermaye ihtacı var" dedi. 
     
Yabancılar için en güçlü adayız’      Kurtul, Akbank’ın 17 katrilyon lira aktifle halka açık olan Yapı Kredi hariç dokuz banka içinde toplam aktif sıralamasında birinci olduğunu söyledi. "1 numaralı banka olduk. Övünüyoruz, gurur duyuyoruz" diyen Kurtul, Yapı Kredi’nin bilanço değerlerinin BDDK tarafından geç açıklanması nedeniyle değerlendirmede yer almadığını, Yapı Kredi’yi her zaman rakipleri olarak gördüklerini söyledi. 
     Akbank’ın yabancı bankalar için çok önemli bir aday olduğunu vurgulayan Kurtul, toplam aktif büyüklüğünde iştirak ve menkul kıymetlerin payının çok düşük olduğunu, bankanın toplam kredilerde de 4.8 katrilyon lira ile birinci sırada bulunduğunu, krediler içinde grup kredileri payının sadece yüzde 7 olduğunu kaydetti. Takipteki kredi rasyosunun yüzde 2 ile sektörde en düşük seviyede bulunduğunu, bu kredilere yüzde 100 karşılık ayıran tek banka olduklarını ifade eden Kurtul, Akbank’ın sermaye yeterlilik rasyosunun yüzde 34 olduğunu kaydetti. 
     



 EKONOMİ 















</TEXT>
</DOC>
