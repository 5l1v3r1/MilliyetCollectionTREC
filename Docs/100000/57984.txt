<DOC>
<DOCNO> 57984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sontur20.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de 17 ilde okullar kar yüzünden tatil 
</HEADLINE>
<TEXT>

     Yurdun tümünü etkisi altına alan yoğun kar yağışı ve soğuk hava, eğitim-öğretimi de büyük ölçüde aksatıyor. 17 ilde ilköğretim okulları ve liseler 1 ile 3 gün arasında değişen sürelerle tatil edildi. 
     Soğuk hava nedeniyle ilköğretim okulları ve liselerde, Bursa, Kütahya, Bilecik, Sakarya, Çanakkale ve Kars'ta 3'er gün, Niğde, Düzce, Balıkesir, Edirne ve Kırklareli'nde 2'şer gün, İstanbul, Manisa, Bolu, Kocaeli, Yalova ve Tekirdağ'da 1'er gün eğitime ara verildi. 
     Bu arada, İzmir'in Karşıyaka ve Çiğili ilçeleri ile Balıkesir'in Bigadiç İlçesi ve Niğde'nin Çiftlik İlçesi'nde 3'er, Konya'nın Derbent İlçesi'nde ise 1 gün süreyle okullar tatil edildi. 
     Öte yandan, Trakya Üniversitesi'nde 3 gün, Onsekiz Mart ve Kocaeli üniversitelerinde de eğitime 1'er gün ara verildi. 
     






</TEXT>
</DOC>
