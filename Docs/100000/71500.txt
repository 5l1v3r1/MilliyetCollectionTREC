<DOC>
<DOCNO> 71500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/soneko16.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat ayında en çok altın kazandırdı... Ne, ne kadar getirdi 
</HEADLINE>
<TEXT>

     Bu yılın Şubat ayında, bir önceki aya göre, en yüksek reel getiriyi yüzde 3 ile altın getirdi. 
     Bir yıllık süreçte ise yine altın, reel yüzde 23.9 getiriyle yatırımcısına kazandırırken, yüzde 5.7 ile de dolar, reel getiri sağlamada ikinci araç oldu. 
     Devlet İstatistik Enstitüsü'nün DİE , ''Seçilmiş Finansal Yatırım Araçları''nın, Şubat ayı sonuçları açıklandı. 
     Bu yılın, Şubat ayında, bir önceki aya göre, Tüketici Fiyatları Endeksi'ne TÜFE indirgendiğinde, borsa yüzde 13.8 ile en fazla kaybettiren yatırım aracı sıfatını kazanırken, euro yüzde 4.5, dolar da yüzde 2.5 kaybettirdi. 
     Bu ayda, altın yüzde 3 ile en fazla reel getiri sağlayan yatırım aracı olurken, mevduat faizi yüzde 2.8 ile ikinci sırada yer aldı. 
     Toptan Eşya Fiyatları Endeksi'ne TEFE indirgendiğinde, borsanın kaybı yüzde 14.4 olurken, euro yüzde 5.5, dolar da yüzde 3.2 oranında yatırımcısını zarara soktu. 
     TEFE'ye göre, altın yine yüzde 2.2, mevduat faizi de yüzde 1.9 kazandırdı. 
     
     Yıllık bazda da altın... 
     Bu yılın Şubat ile geçen yılın Şubat ayının karşılaştırıldığı 12 aylık dönemde, TÜFE'ye göre, en fazla kaybettiren yatırım aracı yüzde 27 ile borsa oldu. Borsayı yüzde 22.4 ile mevduat faizi takip ederken, 
     euro yüzde 0.2 zarar ettirdi. 
     Bu dönemde, en fazla reel getiri sağlayan yatırım aracı ise yüzde 23.9 ile altın oldu. Dolarda yıllık bazda yüzde 5.7 kazanç sağladı. 
     TEFE bazında bir yıllık getirilere bakıldığında, yine borsanın yüzde 34.2 ile en fazla kaybettiren yatırım aracı olduğu görüldü. 
     Yatırımcısını, borsadan sonra, yüzde 30 ile mevduat faizi zarara sokarken, euroda yüzde 9.9, dolar da yüzde 4.6 oranında kaybettirdi. 
     TEFE'ye göre de, altın yüzde 11.8 ile en iyi reel getiriyi sağlayan yatarım aracı oldu. 
     






</TEXT>
</DOC>
