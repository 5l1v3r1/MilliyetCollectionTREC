<DOC>
<DOCNO> 64060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun06.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar’da Kars’ tartışması 
</HEADLINE>
<TEXT>

Oktay Ekinci Kars’ın tarihini yok sayarak türbanlıların yaşadığı bir kent olarak gösterilmesi çok yanlış. Orhan Pamuk Kitabı okumadan eleştiri yapıyorlar 
     ELİF KORAP İstanbul 

     Piyasaya çıktığı günden itibaren büyük bir ilgiyle karşılaşan Orhan Pamuk’un "Kar" adlı romanı, bu kez konusu Kars’ta geçtiği için tartışılıyor. 
     Oktay Ekinci, Cumhuriyet’te dün yayınlanan yazısında, Karslıların Pamuk’un romanı karşısında önce şaşırdıklarına, sonra da sevinçlerinin burukluğa dönüştüğüne emin olduğunu yazdı. Bunun nedenini ise "Pamuk’un Kars’ın tarihini yok sayarak türbanlıların, siyasal İslamcıların yaşadığı bir kent olarak göstermesi" şeklinde açıklayan Ekinci, şöyle yazdı 
     "Şimdi Karslılar yine bu model’ için kendilerini seçen ünlü yazarımıza İyi ama, biz yıllar yılı o betimlediğiniz Türkiye gibi olmamak ve özellikle de örümcek kafalıların barınamadıkları bir çağdaş yaşamı Kars’ta kalıcı ve sürekli kılmak için tarih yazdık. Siz ise bu tarihi yok sayan bir roman yazarak kar’ımızı düşlerinize ambalaj yapıp pazarlıyorsunuz’ derse, Orhan Pamuk ne yanıt verecektir " 
     Ekinci, Pamuk’un bir röportajında, "Kars’ta siyasal İslam yok. Zaten Karslılar kitabımı görünce bana kızacaklar. Onlardan özür dilerim" dediğini hatırlatıp "Pamuk, Kars’ın gericiliğin yuvası hatta dekoru’ da olamayacağını bilmeliydi" dedi. 
     
     Romanı okumadım ama... 
     Zeki Nacitarhan Kars Kalkınma Vakfı Başkanı 
     "Karslılar, Cumhuriyet kurulmadan, 1919’da Kars’ta Cumhuriyeti kurmuşlardır. Hatta bugünkü anayasamıza benzer bir anayasa oluşturmuş demokratik bir kenttir. Karslı biri olarak Kars’ın aydınlık yüzünün gösterilmesi gerekirdi. Elbette bu bir roman ama, okuyanlar ilk etapta Kars’ı romandaki gibi düşüneceklerdir. Romanı henüz okumadım, ancak Pamuk’un söyleşilerinden gördüğüm kadarıyla Kars, siyasal İslam’ın gericiliğin etkin olduğu bir yer gibi gösterilmiştir." 
     
İstanbul’dan Kars geyiği yapıyorlar      Orhan Pamuk, eleştirileri şöyle yanıtladı "Bir kere kitabı okumamışlar. Kars’ı bırakmışlar, İstanbul’da, Ankara’da oturuyorlar. Buradan bunları söylüyorlar. Bu eleştirileri ciddiye almıyorum. İstanbul’ da oturup güzel Kars’ geyikleri yapmak, Amerika’da doktorluk yapıp Canım Türkiyem’ söylevleri çekmeye benziyor." 
     



 GÜNCEL 

























</TEXT>
</DOC>
