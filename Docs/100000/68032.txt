<DOC>
<DOCNO> 68032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur20.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakolun karşısındaki barda adam öldürdüler 
</HEADLINE>
<TEXT>

     İzmir'de, Kantar Polis Karakolu karşısındaki Carnevale Bar'da işlenen cinayetle ilgili soruşturma sürerken, gözaltındaki katil zanlısı, maktulu ''yüzündeki bıçak iziyle dalga geçtiği'' için öldürdüğünü öne sürdü. 
     Alınan bilgiye göre, müteahhitlik yapan Turan Altun'ı tabancayla öldüren Zülfikar Altundağ 19 , Cinayet Büro Amirliği'ndeki ilk ifadesinde ''ağır tahrik'' sonucu olaya karıştığını iddia etti. 
     Altundağ'ın, önceden de aralarında husumet bulunduğunu bildirdiği Turan Altun'la karşılıklı masalarda oturduklarını, birara Altun'un, ''O yüzündeki bıçak iziyle ne dolaşıyorsun Böyle mi kız tavlayacaksın'' dediğini, kendisinin de öfkelenerek tabancayla 5-6 el ateş ettiğini anlattığı öğrenildi. 
     Öte yandan, olayda başından yaralanan asker Doğan Kurt'un, maktul Altun'ın yeğeni olduğu, kavga sırasında da gözaltındaki Mustafa Uçmak 24 tarafından dövülerek yaralandığı belirlendi. 
     Emniyet yetkilileri, Altundağ ve Uçmak'ın sorgularının sürdüğünü, suç aleti ruhsatsız tabancanın sahibi olduğu gerekçesiyle de Kordon'daki Despina Bar'ın işletmecisi İmam Özağaç Hanlı'nın arandığını belirttiler. 
     Kantar Karakolu karşısındaki barda, sabaha karşı çıkan silahlı kavgada, müteahhitlik yapan Turan Altun tabancayla öldürülmüş, yeğeni de yaralanmıştı. Polis, Altundağ ve Uçmak'ı gözaltına almıştı. 
     






</TEXT>
</DOC>
