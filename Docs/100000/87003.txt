<DOC>
<DOCNO> 87003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/soneko23.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de 2. seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 161.17 puan azalışla 10,508.09 puandan tamamladı. 
     2. Seansta hisse senetleri ortalama yüzde 1.51 oranında değer 
     kaybetti. 
     Endeks, seansa 37.03 puan azalışla 10,632.23 puan seviyesinde başladı. İlk yarıyı 112.87 puan azalışla 10,556.39 puandan geçen endeks, 2. seansta en düşük 10,323.71, en yüksek de 10,669.26 puanı gördü. 
     Hisse senetleri günlük bazda ise ortalama yüzde 2.76 değer kaybetti. 
     Kapanışta mali endeks 312. puan azalışla 14,9.92 puana, sınai endeks 59.01 puan azalışla 8,950.55 puana, hizmetler endeksi 74.52 puan azalışla 6,242.90 puana geriledi. 
     Böylece ilk seansa göre mali grup hisseler ortalama yüzde 2.10, sınai grubu hisseler ortalama yüzde 0.65, hizmetler grubu hisseler ortalama yüzde 1.18 değer kaybetti. 
     2. seansta işlem gören toplam 297 hisse senedinden 42'si değer 
     kazandı, 177'si değer kaybetti. 78 hissenin fiyatında ise değişiklik olmadı. Seansta, 141 trilyon 64 milyar 846 milyon liralık işlem hacmi oluştu. İki seansın işlem hacmi toplamı da 237 trilyon 38 milyar 842 milyon lira olarak gerçekleşti. 2. seansta, Yapı ve Kredi Bankası, Turkcell, Sabancı Holding, İş Bankası C ve Koç Holding en yoğun işlem gören hisse senetleri oldular. 
     
     SEANSIN SEYRİ 
     Başbakan Bülent Ecevit'in MGK toplantısına katılmayacağının açıklanmasının ardından ikinci seansta 10,500 puan seviyesine gerileyen endeks, bir süre 10,500-10,600 aralığında yatay seyir izledi. Endeks seansın son saatine girilirken gelen hızlı satışlarla 10,323.71 puanla yılın en düşük seviyesine kadar geriledi. 
     Daha sonra gözlenen 10,500 puanın üstünde tutunma çabaları sonucunda seansın son dakikalarındaki alımlarla yükselen endeks 10,508.09 puandan günü tamamladı. 
     Uzmanlar, 29 Kasım 2001 tarihinden itibaren Endeksin 10,500 seviyesinin üstünde tutunduğuna ve dolayısıyla bu seviyenin çok kritik bir destek konumunda bulunduğunu vurgulayarak, piyasanın mevcut sartlar altında 10,500-11,200 aralığında seyretmesinin beklenebileceğini, 10,500 puanın kırılması halinde 9,800 seviyesine doğru bir gevşeme yaşanabileceğini ifade ediyorlar. 
     





</TEXT>
</DOC>
