<DOC>
<DOCNO> 57563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/siyaset/siy01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arcayürek'in kaleminden Demirel'in itirafları 
</HEADLINE>
<TEXT>
Bunlar bakan olacak adam değil 
Cüneyt Arcayürek'in son kitabında Demirel, Tansu Çiller'in kabinede yapacağı değişiklikleri yorumlarken şunları söylüyor "1991 seçimlerinde her kesimden oy gelsin diye 7 yıl devletin kenarından geçmeyenleri hükümet yaptım. Ayvaz filan günahımdır " 
     İSTANBUL Milliyet 

     Gazeteci - Yazar Cüneyt Arcayürek, "Büyüklere Masallar - Küçüklere Gerçekler" kitap dizisinin, "Sessiz Darbe" isimli yedinci kitabında, Cumhurbaşkanlığı'nda başdanışmanlığını yaptığı Süleyman Demirel'in Türkiye'yi yakından ilgilendiren olaylara ve kişilere tepkilerini anlatıyor. Demirel'in Cumhurbaşkanı, Çiller'in başbakan olduğu 1994 yılındaki gelişmeleri yansıtan ve Bilgi Yayınevi tarafından çıkarılan kitaptan, bazı önemli bölümler şöyle 
     
     Ben bu işlere girmem’ 
     14 Ağustos 1994... Çiller kabinede yapacağı değişiklikle ilgili bilgi verdikten sonra Demirel, Arcayürek'le konuşuyor. 
     '... Mehmet Gölhan'ı yerinde tutuyorum' dedi. Görüyor musun şu kadar kısa sürede kaç şekil Ve Doğan Baran'ı sağlığa getirecekmiş. Ben bu işlere girmem. Ayvaz Gökdemir de devlete. Bunların günahı bir miktar benim üzerimde. 1991 seçimlerinde her kesimden oy gelsin diye aldık listelere bunları. Evet, Ayvaz filan benim günahım. Bunlar bakan olacak adamlar değil. 7 yıl devletin kenarından geçmeyenleri 1991'de hükümet yaptım.' 
     
     Özal öldü ve ben...’ 
     Demirel'e Turgut Özal'ın ölüm yıldönümü hatırlatılıyor. 
     'Ölüm günü genel sekreterle yaver İstanbul'a gidecek. Kabri başındaki törende bulunacaklar. Mesaj dışında tek kelime konuşmayacağım.' Güldü, acı bir gülümseme mi yoksa .. Elbet kestirilemezdi ama 'Öldü ve bizim de gülmeyi sürdürüyor, bana bakarak buralara gelmemize yol açtı' diyordu. 
     
     TRT'ye savaş açacaktı 
     Arcayürek TRT'nin kendisini göstermemesine kızan Demirel'le diyoloğunu anlatıyor. 
     'Ben bu TRT'ye savaş açacağım' diyor. Demirel'i zaten gösteren tek televizyon, TRT. O da kısa veriyor. Demirel'e göre can alıcı noktaları verilmiyor konuşmalarının... 'Hiç bir yere çağırmayacağım, yanıma almayacağım' diyor. Kararlı gibi. Bana kardeşim dedi 'TRT, devlet televizyonu. Ben orada görünmeliyim... Bu arada kendisine özel televizyona çıkması teklif ediliyor. 'Onların çeşitli kaprisleri var' diyordu. Bu TRT genel müdürü size düşman mı 'Geliyor çok saygılı duruyor. Ona daha yukarıdan geliyor talimat' dedi. Tabii Çiller'den demek istiyor. Ya da Çiller'in isteğiyle Yıldırım Aktuna'dan. 
     
     Filiz Akın için evlilik izni 
     Arcayürek, MİT Müsteşarı Sönmez Köksal'ın evleneceğini hatırlattığında Demirel "Geldi bana. 'Filiz Akın'la evleneceğim, ne dersiniz, izin verir misiniz ' diye sordu. Ben ne diyeceğim 'Evlen kardeşim' dedim. Nasıl bu kadın efendi bir hanım galiba " 
     
     Çiller altından kalmamaz’ 
     Çiller'in ABD'deki mal varlığının ortaya çıktığı dönem Çiller hakkında bir yandan Meclis'te araştırma önergeleri gündeme alınmaya çalışılırken, öte yandan suç duyurularında bulunanlar çıkıyor. Demirel, 'Bunlardan suç duyurularından hiçbir şey çıkmaz' deyip 'Önemli olan şunlar' diye sürdürdü 'Parasını ABD'ye nakletmiş. Bu bir. İkincisi, Türkiye döviz bulmaya çalışırken kendi parasını başka bir ülkeye yatırım olarak aktarması. Bunların altından kalkamaz.' 
     

</TEXT>
</DOC>
