<DOC>
<DOCNO> 97713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko08.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın döviz cinsinden bono ihalesi düzenleyecek... 
</HEADLINE>
<TEXT>

     Hazine yarın, 348 gün vadeli döviz cinsinden ABD Doları iskontolu bono ihalesi düzenleyecek. 
     İhraç tarihi 26 Temmuz Cuma olarak öngörülen kağıtların geri ödemesi, 9 Temmuz 2003'de yapılacak Bu ihalede ihracı yapılacak senet, 10 Temmuz 2002 tarihinde ihracı gerçekleştirilen 364 gün vadeli döviz cinsinden ABD Doları iskontolu devlet tahvilinin yeniden ihracı şeklinde olacak. 
     Bu arada Merkez Bankası, yarın düzenlenecek ABD Doları iskontolu bono ihalesinde uygulanacak esaslara açıklık getirdi Merkez Bankası'ndan yapılan açıklamada, bu ihaleden başlamak üzere, bundan sonra gerçekleştirilecek tüm dövizli kıymet ihalelerinde teklifler EFT sistemi kanalıyla alınacak. 
     EFT sistemine üye olmayan banka ve aracı kurumlar ise ihaleye tekliflerini Merkez Bankası'na faks aracılığı ile bildirecekler. 
     Söz konusu ihalede katılımcılar, 10.000 ABD Doları nominal değerde tahvil için fiyat teklifinde bulunacaklar. İhalede teklifler, minimum 10.000 ABD Doları ve katları şeklinde verilecek. 
     Tek fiyat ihale yönteminin uygulanacağı ihalede, ihale teminatları Türk Lirası olarak ihale günü saat 12 00'a kadar yatırılacak. 
     Söz konusu teminat, nominal teklifin yüzde 1'i tutarının, 25 Temmuz 2002 tarihi için Resmi Gazete'de yayımlanan gösterge niteliğinde ABD Doları döviz alış kuru ile çarpılması suretiyle hesaplanacak. 
     İhaleyi kazanamayan tekliflere ait yüzde 1 teminat tutarları, aynı gün iade edilecek. İhaleyi kazanan katılımcılara ait teminat tutarları ise valör günü kıymet bedellerinin tamamı ödendikten sonra iade edilecek. 
     İhaleyi kazanan katılımcılar, valör gününde kazandıkları kıymet bedelinin tamamını, Merkez Bankası'nın Citibank New York nezdindeki ABD Doları hesabına ''Hazine'' referansı ve New York saati ile saat 10.00'dan önce alacak geçecek şekilde, nihai alıcının Hazine olduğu 
     belirtilerek ve masrafları üstlenilerek transfer edecekler. 
     Hamiline olacak senetler, Hazine'nin aksine bir duyuruda bulunulmadığı sürece senetler erken itfaya tabi tutulmayacak. 
     Ödenmeleri gerektiği tarihten itibaren faizler 5 yıl, anaparalar ise 10 yıl sonra hazine lehine zaman aşımına uğrayacak. 
     Söz konusu kıymetler kamu kurumlarının yapacakları ihale ve sözleşmelerde, Hazine'ce satılan milli emlak bedellerinin ödenmesinde teminat olarak kabul edilecek. 
     





</TEXT>
</DOC>
