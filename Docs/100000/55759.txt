<DOC>
<DOCNO> 55759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/guncel/gun04.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu silahıyla terör 
</HEADLINE>
<TEXT>

Şırnak’ta Hizbullah sanıklarıyla birlikte ele geçen 20 Kalaşnikof tüfek, 5 lav, 3 roketatar, 2 Biksi makinalı tüfek, G - 3 ve A - 3 silahının ordudan çalındığı ortaya çıktı 
     Özgür CEBE DİYARBAKIR, DHA 

     Şırnak’ın İdil ilçesinde düzenlenen Hizbullah operasyonlarında ele geçirilen bazı silahlar, ordu envanterinde çıktı. Şırnak İl Jandarma Komutanlığı Diyarbakır DGM’ye bir yazı göndererek, ordudan çalınan silahların adli işlemlerin tamamlanmasından sonra iadesini istedi. Geçen ocak ayında İdil’de Hizbullah’a yönelik operasyonlarda örgütsel faaliyetlere katıldıkları, çatışmaya girdikleri iddiasıyla 13 kişi gözaltına alındı. Bu sanıklarla birlikte 20 Kalaşnikof tüfek, 5 lav, 3 roketatar, 2 Biksi makinalı tüfek, 1 G - 3 ve 1 A - 3 silahı ele geçirildi. Seri numaralarında yapılan inceleme sonucu silahların Türk Silahlı Kuvvetleri envanterine kayıtlı olduğu ortaya çıktı. 
     
     Silahlar geri istendi 
     Jandarma Komutanlığı’nın savcılık kanalıyla Diyarbakır DGM’ye gönderdiği gizli ibareli yazıda ele geçen silahların orduya ait olduğu belirtildi. Yazıda, "Silahların adli işlemler sonrasında 173 nolu birlik malı saymanlığına iade edilmek üzere Şırnak Jandarma Komutanlığına teslim edilmesi" istendi. 
     



 GÜNCEL 
















</TEXT>
</DOC>
