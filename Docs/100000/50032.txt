<DOC>
<DOCNO> 50032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo05.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan'dan taraftarlara "Sakin olun" çağrısı... 
</HEADLINE>
<TEXT>

     Gaziantepspor Kulübü Başkanı Celal Doğan, Fenerbahçe karşılaşmasında Gaziantepliler ve taraftarların centilmence hareket etmelerini istedi. 
     Celal Doğan, yaptığı açıklamada, Fenerbahçe'yi, geçen sezon İstanbul'da 4-3 yenilgileriyle sona eren karşılaşmada ve Hakan'ın transferinde yaşananları düşünmeden, geleneksel konukseverlikle karşılayıp, ağırlayacaklarını söyledi. 
     Gaziantepspor'un Türk futboluna yanısamalarının pozitif olduğunu ifade eden Doğan, ''Kamil Ocak Stadı'na gelenler, evindeki kadar rahat hareket eder. Bu dün böyleydi, bugün böyle, yarın da böyle olacak'' diye konuştu. 
     
     "Futbol sevgi bağıdır" 
     Gaziantepspor Kulübü yönetimi olarak 11 yıldan beri futbolun güzelliğini ve hoşgörüsünü dikkate aldıklarını vurgulayan Doğan, şöyle devam etti 
     ''Futbol oyundur kulüpleri, kentleri ve kitleleri birbirine bağlayan sevgi köprüsüdür. Bu anlayıştan şu ana kadar hiç taviz vermedik. Bundan sonra da vermeye niyetimiz yok. Spor yöneticiliğini bunun için yapıyoruz. 
     Fenerbahçe karşılaşmasında da İstanbul'da yaşadıklarımızı, Hakan'ın transferi döneminde söylenenleri dikkate almadan bu ilkelerimizden asla ayrılmayacağız. Fenerbahçe'yi Gaziantepliler ve Gaziantepsporlular olarak geleneksel misafirperverliğimizle karşılayacağız, ağırlayacağız. 
     Fenerbahçe karşılaşmasında taraftarlardan en ufak şiddet ve küfür istemiyorum. Fenerbahçe'ye yapılan şiddet ve küfürü, Gaziantepspor'a ve yönetimine yapılmış sayarım. Böyle bir davranışı, Gaziantep'in imajını zedelemeye yönelik provakasyon olarak değerlendiririm.'' 
     






</TEXT>
</DOC>
