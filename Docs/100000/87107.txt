<DOC>
<DOCNO> 87107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/spor/spo04.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’ya tepki 
</HEADLINE>
<TEXT>

Trabzonspor hocasının "Revizyonu ben istedim" açıklamalarına Cem ve Güngör sert yanıt verdi. İki futbolcu "Bizim gitmemizi yönetim istedi" açıklamasını yaptı 
     UMUT EKEN 

     "Adımı ağzına almasın" 
     TRABZONSPOR Teknik Direktörü Samet Aybaba’nın "Cem, Güngör, Osman ve Hami’nin gönderilmesine ben karar verdim" sözleri tepki gördü. Bu görüşün gerçeği yansıtmadığını kaydeden Cem ve Güngör, "Bizim gitmemizi yönetim istedi" diye konuştular. Güngör, Trabzon’a geri dönüşünün asla olmayacağını söyledi, "Samet hoca benim adımı ağzıma almasın. Bonservisim elimde. Benim nasıl bir oyuncu olduğumu bilmiyor mu " dedi. 
     
     Yönetim baskısı 
     CEM kendisi hakkında verilen karara saygı duymaktan başka çaresi olmadığını söyledi ve "Ben hoca olsam önce takımın kadrosuna bakardım. Transfer edilen isimlere bakıyorsun, gönderilenlerin yarısı kadarlar. Bu karar yönetimin baskısıyla alındı" ifadelerini kullandı. Osman, Aybaba’nın açıklamalarına yorum yapmak istemezken, "Kararın kulüp tarafından bildirilmesini bekliyorum" dedi. Hami de "Bu konuda susmaya devam edeceğim" diye konuştu. 
     
     Erman Trabzon’da 
     TRABZONSPOR, Beşiktaşlı Erman ile anlaştı. Bordo - Mavili kulübün başkan yardımcısı Ahmet Ağaoğlu, "Aramızda bazı pürüzler vardı. Bu pürüzleri hallettik. Pazartesi günü kendisiyle sözleşme imzalacağız" dedi. Erman ise "Bugün yaptığımız görüşmede tüm problemler giderildi. Trabzon’da başarılı olacağıma inanıyorum" ifadesini kullandı. 
     



 SPOR 






























</TEXT>
</DOC>
