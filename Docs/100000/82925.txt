<DOC>
<DOCNO> 82925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun10a.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye yollara 30 trilyon dökecek... 
</HEADLINE>
<TEXT>

     MEHMET DEMİRKAYA İstanbul 

     İstanbul’da kışın tuzlama çalışmaları sonucu yollarda meydana gelen tahribat sebebiyle İstanbul Büyükşehir Belediyesi’nin bu yaz, toplam bin 120 yolda yaklaşık 30 trilyon liralık asfaltlama çalışması yapacağı belirtildi. İstanbul Büyükşehir Belediye Encümeni, 2002 yılının en büyük ihalesini 7 Mayıs 2002’de gerçekleştirdi. Toplam 33 trilyon lira bedelle ihaleye çıkartılan işi, belediyenin şirketi İSFALT A.Ş. yaklaşık yüzde 15 indirimle aldı. İSFALT A.Ş. Basın Danışmanı Edip Gönenç, işin büyük bir bölümünün kendileri tarafından yapıldığını ancak bazı işler için de taşeronların kullanıldığını söyledi. İstanbul Büyükşehir Belediyesi Yol Bakım ve Onarım Müdürlüğü yetkilileri ise bu yaz İstanbul’un ana arterlerine toplam bir milyon 160 ton asfalt serileceğini, 320 adet ana arter yolun tamamen asfaltlanacağını belirttiler. 
     



 GÜNCEL 



























</TEXT>
</DOC>
