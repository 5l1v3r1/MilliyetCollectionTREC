<DOC>
<DOCNO> 82766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/okur.html </URL>
<DATE> 2002/05/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Müstemleke memurluğu ’ 
</HEADLINE>
<TEXT>

     Bankacılık Düzenleme ve Denetleme Kurul BDDK Üyesi Kemal Çevik, "Müstemleke memuru değilim" dedi. 
     Sessiz sedasız yapılan bir tartışma su yüzüne çıkıverdi. Müstemleke, "toprakları işgal edilmiş, sömürge" demek... 
     Acaba Çevik, "sömürge memuru" değilim açıklamasıyla kimlere hangi mesajı vermek istedi Öyle ya, konuşan kişi biz, değiliz. BDDK üyesi. Mesaj alınmış olacak ki, Devlet Bakanı Kemal Derviş, vakit kaybetmedi. Gereken açıklamayı yaptı. Geçen hafta başlayan bu tartışma şimdilik perde gerisinde devam ediyor. Bu durumda biz, hem konuşana, hem konuşturana bakacağız. Profesör Dr. Kemal Çevik, "kimdir " derseniz, siyasete yabancı olmadığını bilmeyen yok...MHP kontenjanından BDDK üyesi ama bundan önceki dönemde DYP Ankara Büyükşehir Belediye başkan adayı. 
     Kariyerini Gazi Üniversitesi’nde yapmış. Profesör Fikret Eren’le çalışmış. Eren, MHP’nin "Dokuz Işık" doktrinini "Kurt Karaca" adıyla yazan ünlü bir isim. 
     Sizin anlayacağınız politik kariyerler güçlü... Fakat biz, politik kariyerlere değil, BDDK’nın mutfağına kısaca bakacağız. Biliyorsunuz, BDDK’da yedi kurul üyesi var. Başkan Engin Akçakoca. Başkan vekili kim derseniz, yanıt yok... Bir yıldır BDDK başkan vekilliği görevi boş tutuluyor. 
     BDDK’da örgütlenme biraz farklı. Kurul üyeleri de, başkan yardımcıları da aynı zamanda başkan vekili olabiliyor. Çünkü başkan vekili, başkan olmadığı zaman vekalet edecek. 
     Her neyse biz konuyu dağıtmadan "sömürge memurluğu" konusuna dönelim. BDDK Başkanı Akçakoca, vekillik için Başkan Yardımcısı Teoman Kermen’i isterken, bu göreve talip olan bir başka isim ise kurul üyesi Kemal Çevik. Alın size bir başka siyasi çekişme... Derviş, kimden yana gönül koyacak... Çünkü BDDK’da iş bol, sorun çok. Başkan Akçakoca’nın hastalanma şansı bile yok. 19 banka kimi tasfiye, kimi birleştirme, kimi satış derken görünen o ki Bayındırbank tasfiye bankası olarak ayakta kalacak. Toprakbank satılacak. 
     Şu an BDDK’da tüketici kredilerinden dolayı sorunlu tamı tamına 160 bin adet dosya var. Dosyalara gelince kimler mi var Sahnelerin, eğlence dünyasının ünlü isimleri, bir bir sırada... Bekleyin 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
