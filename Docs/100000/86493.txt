<DOC>
<DOCNO> 86493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yasam/yas04.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Felçli annenin bebeği oldu... 
</HEADLINE>
<TEXT>

Dört aylık hamileyken hapşırığını tutunca felç olan Aygün Hanım, uğruna hayata sarıldığı bebeğini nihayet doğurdu 
     İBRAHİM BÜYÜKFURAN -YALÇIN ÖZÜM BURSA DHA 

     Bursa’da çalıştığı tekstil fabrikasında öğle yemeği sırasında hapşırığını engellemek için ağzını ve burnunu kapatınca felç olan Aygün Çokelliler 25 , dün sezaryenle sağlıklı bir kız bebek dünyaya getirdi. 
     Uludağ Üniversitesi Tıp Fakültesi Çocuk Sağlığı Anabilim Dalı Öğretim Üyesi Prof. Dr. Nilgün Köksal, fiziksel engeli bulunmayan bebeğin 1 kilo 927 gram ağırlığında, 40.5 santim boyunda olduğunu söyledi. 
     
     Anne rahatlayacak 
     En az bir hafta kuvözde kalacak bebeğin kilo ve boyunun normal olduğunu belirten Köksal, "Anneye hamilelik döneminde ilaç verildiği için bebeğin zihinsel sorunu olup olmadığı konusunda bir şey söylemek için çok erken, ancak doğarken ağlaması, sağlığı için olumlu bir işaret" diye konuştu. 
     Anesteziyoloji Anabilim Dalı Başkanı Prof. Dr. Oya Kutlay ise, vücudu felç olan annenin sağlık durumunda herhangi bir gelişme olmadığını kaydetti. 
     Kutlay, anne Çokelliler’in solunum alma sorununun, doğumla ortadan kalktığını ifade ederken, eşiyle dudak okuma, harf yazma ve gözkapaklarını açıp kapama yoluyla iletişim kurabilen Hakan Çokelliler de "Çok mutluyum. İnşallah Aygün de sağlığına kavuşur. Kızımıza yakında isim vereceğiz" dedi. 
     
     



 YAŞAM 





















</TEXT>
</DOC>
