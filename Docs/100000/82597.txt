<DOC>
<DOCNO> 82597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun24.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da aşırı sağcı eğitim merkezi kuruluyor 
</HEADLINE>
<TEXT>

     Alman Neonazi Steffen Hupka'nın, birkaç arkadaşıyla birlikte Halle kentindeki Trebnitz şatosunda bir aşırı sağcı eğitim merkezi kuracağı bildirildi. 
     Stern dergisi, şatonun 2001 yılının Mart ayında 100 bin mark karşılığında aşırı sağcı Almanya'nın Milliyetçi Demokratik Partisi NPD yöneticilerinden Uwe Meenen tarafından satın alındığını yazdı. 
     Meenen ve aşırı sağcı avukat Horst Mahler hakkında Berlin Savcılığı'nın kışkırtıcılık yapmak suçundan soruşturma yürüttüğü hatırlatılan haberde, Meenen ile Mahler'in bir internet sayfasında Almanya'daki Yahudi cemaatlerinin kapatılmasını talep ettiklerine dikkat çekildi. 
     Haberde, Hupka ile Meenen arasındaki işbirliğinin şaşırtıcı olduğu, Hupka'nın militan görüşlerinden dolayı bir süre önce NPD'den ayrılmak zorunda bırakıldığı kaydedildi. 
     





</TEXT>
</DOC>
