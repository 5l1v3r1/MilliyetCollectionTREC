<DOC>
<DOCNO> 65773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/guncel/gun01.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunun doğduğu gün kalbi durdu... 
</HEADLINE>
<TEXT>

Bağdat Caddesi’ndeki kazada oğlu ölen Salim Celasun diğer oğlunun doğum gününde can verdi 
     ÜMRAN AVCI İstanbul 

     Bağdat Caddesi’nde 30 Nisan 2000 gecesi meydana gelen trafik kazasında küçük oğlu Erdem’i kaybeden Arzu Celasun, bir hafta önce de 26 yıllık hayat arkadaşı Salim Celasun’a veda etti. Hem de büyük oğlu Kerem’in 26’ncı yaş gününde. 
     Yaşadıkları ikinci acıyla iyice alt üst olduğunu söyleyen Arzu Celasun "Erdem gittiği zaman vücudumun da bir parçası gitti. Salim gittiğinde ise evim yıkıldı. Kanserdi ama kalpten öldü. Evlat acısına dayanamadı. Kalbi pes etmeseydi, kanser onu öldüremezdi. Çünkü davada verdiği mücadele onu hayata bağlamıştı. Salim uyandığında Kerem’e Oğlum senin için yaşıyorum’ der, gece yatarken de fotoğrafını öper, ona kavuşmak istediğini söylerdi. Keşke temyizin sonucunu görebilseydi" diye konuşuyor. 
     
     Öksürük krizi tuttu 
     Celasun, 26 yıllık hayat arkadaşını kaybettiği geceyi ise şöyle anlatıyor "O gece Kerem’in doğum günüydü. Akşam yemeğine gittik. 20 aydan sonra ilk kez ağlamadan bir gün geçirdik. Gece Salim’i öksürük krizi tuttu. Düzelince her zaman olduğu gibi Erdem’in fotoğrafını öpüp yattık. Tam o sırada Salim yere düştü. Ne yazık ki onu kurtaramadık..." 
     



 GÜNCEL 












</TEXT>
</DOC>
