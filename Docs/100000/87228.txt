<DOC>
<DOCNO> 87228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo04.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'tan Hidayet'e büyük övgü... 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings formasını giyen milli basketbolcu Hidayet Türkoğlu'nun başarısı konuşuluyor. 
     New York Times Gazetesi'nde bugün yayınlanan bir yorumda, bu sezon yabancı oyuncuların sayısındaki patlamaya işaret edilirken, Hidayet Türkoğlu'nun bu ülkeye ve oynanan basketbola sağladığı uyumu dikkat çekildi. 
     ABD'lilerin ''Hedo'' diye çağırdıkları Türkoğlu'nun, çok değil 2 yıl önce ailesinin İstanbul'daki evinin odasında duvarına ünlü oyuncu Scottie Pippen'ın posterini asarken, şimdi NBA'in yıldız oyuncuları arasına katıldığı belirtildi. 
     Yorumda, Hidayet Türkoğlu'nun yanı sıra 13 yıl önce NBA'e gelen aynı takımın Yugoslav pivotu Vlade Divaç ve 24 yaşındaki Predrag Stojakoviç'in, yetenekleri, atletik yapıları ve isabetli şutlarının, Kings'in 51 yıl aradan sonra ilk kez NBA Ligi finaline bu denli yaklaşmasını sağladığı kaydedildi. 
     Hidayet'in, bu hafta Los Angeles Lakers karşısındaki 4. maçta 3 kez smaç yaparak ve Lakers'ın antrenörü Phil Jackson'ın savunmasını darmadağın ederek haklı gurur yaşadığı ifade edilen makalede, Türk oyuncunun maçlardan önce çok sevdiği pizzalardan yediği, sol kulağına elmas küpe taktığı ve rap müzik dinlediği kaydedildi. 
     





</TEXT>
</DOC>
