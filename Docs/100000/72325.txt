<DOC>
<DOCNO> 72325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/zbirand.html </URL>
<DATE> 2002/03/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bizim Karamanlis ve Simitis’imiz yok... 
</HEADLINE>
<TEXT>

     Türkiye büyük ve güçlü bir devlet. Uluslararası gelişmelerin her birinde söyleyecek sözü var. Ancak bir türlü hakkettiği yere gelemiyor. Sürekli şekilde kalkışa geçmiş bir uçak gibi, pistin başına kadar gidiyor ve geri dönüyor. Önünde açılan olanaklardan yararlanamıyor. Zamanında adımlarını atamıyor. Vizyonu geniş kararlar alamıyor. 
     Bunun başlıca nedeni de Türkiye’yi yönetenlerin küçük düşünmeleri veya yeterince cesur olamamalarıdır. 
     Buna karşılık küçücük Yunanistan, daha iyi yönetiliyor. 
     Size iki örnek vermek istiyorum. 
     Yunanistan’ın yakın geçmişine baktığımızda, bu ülkenin kaderini etkileyen en önemli insanın Karamanlis olduğunu görürüz. Karamanlis 1960’da Menderes ile Kıbrıs anlaşmasını yapan ve iki ülkeyi -geçici dahi olsa- savaş olasılığından kurtaran isimdir. Makarios’un kolunu bükerek anlaşmayı imzalatmıştır. Başpiskopos da bir süre sonra bu anlaşmayı sabote ederek intikamını almış ve Kıbrıs’ı iki ülke arasında sorun durumuna sokmayı başarmıştır. 
     Karamanlis’in Yunanistan’a en büyük katkısı, 1970’lerde ülkesini Avrupa Birliği’ne taşımasıdır. 
     O dönemleri çok iyi anımsarım. 
     Yunan kamuoyu ayağa kalkmış, muhalefet "vatanın satıldığı" teziyle ortaya atılmıştı. Karamanlis Elen ırkına ihanet etmekle suçlanıyordu. O ise, hiç oralı olmadı. Müzakereler başladı ve Karamanlis’in Yunan bürokrasisine verdiği direktif "Zorluk çıkartmayın. Ayrıntılarla zaman harcamayın. Yunanistan’ı biran önce Avrupa üyesi yapın." idi. 
     Karamanlis vizyon sahibiydi. Önünü görmüştü. Yunanistan’ın güçlü Türkiye kompleksinden kurtulmasının tek yolu Avrupa’ya katılması ve Avrupa şemsiyesinden yararlanmasıydı. 
     Çok eleştirildi, ancak aradan yıllar geçtikten sonra, onun haklı olduğu anlaşıldı. 
     Aynı dönemde Türkiye ne yaptı 
     Avrupa’dan gelen "Yunanistan ile birlikte siz de tam üyeliğe başvurun. Ya ikinizi de kabul ederiz veya önce Yunanistan girer, Türkiye ekonomik koşulları yerine getirince katılır." mesajını, Başbakan Demirel-Erbakan-Türkeş üçlüsü ciddi bir şekilde incelemeden, görmezden geldiler. 
     Yunanlılar ileriyi gördü, Türkiye küçük politikalara gömüldü. 
     Demirel, koalisyonun bozulmasından korkmuştu. "Erbakan katiyyen kabul etmez." demişti. İçine kapalı ve devletçi yaklaşımla ayakta tutulan ekonomiyi değiştirmeyi düşünmek yerine, AB’yi kaldıramayacağımız sonucuna varılmıştı. 
     
Simitis daha da cesur davrandı      Karamanlis’ten sonra Yunanistan’da uzunca bir süre Andreas Papandreu rüzgarı esti. Tek hedefi Türkiye’yi tehdit olarak göstermekti. Halkına Türkiye’den korkulması gerektiğini öğretmekti. Bu şekilde oy topladı. Yunan kamuoyu uzun yıllar süresince Türkiye’den korktu. Her kötülüğün Türkiye’den kaynaklandığına inandı. Bu doğru değildi, ancak Yunan halkı inandı. 
     Ardından iktidara Simitis geldi. 
     Dışişleri Bakanı Yorgo Papandreu ile birlikte, Türkiye’ye karşı uygulanan politikalarını temelinden değiştirdi. 
     Öcalan’ın Kenya olayından yararlanıp, ülkesini Kürt oyununun dışına çekti. PKK’ya destek verme yaklaşımını durdurdu. 
     Deprem sonrasında, Türkiye ile yakınlaşma, Ege’yi barış gölüne dönüştürme çabasına girdi. Savunma bütçesini indirdi. Batı Trakya’daki Türk azınlığın varlığını resmen kabul etti ve kısıtlamaları büyük ölçüde kaldırdı. 
     Avrupa Birliği’nde, Türkiye’yi ne pahasına olursa olsun durdurulması üzerine kurulu olan eski Yunan politikasını değiştirdi. Türkiye’nin adaylığına destek verdi. 
     Kıbrıs konusunda, eski Yunan hükümetlerinin ve adadaki işbirlikçilerinin sorumluluklarını ortaya koydu. Devlet olarak öz eleştiri yapılmasına önayak oldu. Bugün de Klerides’e çözüm bulunması için baskı yapan bir Başbakan konumunda. 
     Bütün bunları son derece akılcı şekilde ve ülkesinin çıkarlarını düşünerek gerçekleştirdi. Ancak Yunanlılar gibi, Türk düşmanlığı konusunda koşullanmış, kabullenmiş ve fikirleri kemikleşmiş bir kamuoyunun direnişlerine rağmen bu politikaları sürdürdü. 
     Yunan Başbakanı için ne isterseniz düşünebilirsiniz. Yunanistan’ı da h l en büyük Türk düşmanı olarak görebilirsiniz, ancak Simitis’in bu vizyonlu yaklaşımını görmezden gelemezsiniz. 
     
Bu arada bizler ne yapıyoruz      Simitis iki ülke arasında yepyeni bir açılım için çırpınırken, Türkiye’yi yönetenler h l eskiyi düşünüyorlar. 
     Acaba Yunanlılar bize ne tuzak kuruyor olabilirler 
     Kıbrıs konusunda mutlaka bir kötülük düşünüyorlardır, ancak biz bu oyuna gelmemeliyiz. Bundan dolayı nasıl bir karşı plan kurmalıyız 
     Bu ve bunun gibi binlerce soruyla zaman harcıyoruz. 
     Kendi kendimize bir gerçeği kabul etmeliyiz ki Simitis hükümeti kadar ileri görüşlü insanlar tarafından yönetilmiyoruz. Türkiye gibi büyük bir devi küçük sorunlarla boğuyoruz. 
     Ankara’da başlayan Ege görüşmelerini işte bu açılardan son derece önemli görüyorum. 
     Bu görüşmelere eski taşlaşmış düşünceler, eski kuşku ve korkularla değil, 2000’li yılların gerçekleriyle girilmelidir. 
     Unutmayalım, Türkiye çok büyüktür. Yunanistan’dan korkmayacak kadar da güçlüdür. Eğer birinin korkması söz konusuysa, o Yunanistan’dır. Yunanlılar böylesine bir açılım gösterirken, bizim h l geçmiş değerlerle hareket etmemiz yazıktır... 
     Önümüzdeki fırsatı kaçırmayalım. 
     Ege ve Kıbrıs’ı çözelim... 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
