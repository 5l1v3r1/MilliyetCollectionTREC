<DOC>
<DOCNO> 63122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sondun08.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times "ABD ve İngiltere dünyadaki El Kaide 
</HEADLINE>
<TEXT>

     İngiltere'de yayınlanan Financial Times gazetesi, ABD ve İngiltere'nin, dünyadaki El Kaide örgütü hücrelerine saldırı düzenlemeye hazırlandığını ve bunun terörle mücadelede ikinci dönemi başlatacağını yazdı. 
     Adı açıklanmayan İngiliz üst düzey bir yetkiliye dayandırılan haberde, özel güçlerin katılacağı bu operasyonların, Usame Bin Ladin'in Afganistan'da dağıtılan El Kaide örgütünün yeniden kurulmasını engellemek amacıyla düzenleneceği duyuruldu. 
     Haberde, İstihbarat subaylarının El Kaide'nin Somali, Yemen, Filipinler ve Endonezya'daki bağlantılarını belirlemek için çalıştıkları kaydedildi. 
     İngiltere'nin, El Kaide militanı olduğundan şüphelenilen çok sayıda kişiyi esir tuttuğu Küba'daki Guantanamo üssüne 2 özel görevli gönderdiği belirtilen habere göre, bu görevliler, esirler arasındaki 3 İngiliz'i sorgulamaya başladı. 
     






</TEXT>
</DOC>
