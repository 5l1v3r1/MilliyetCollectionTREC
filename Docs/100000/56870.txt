<DOC>
<DOCNO> 56870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur12.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet, bir yandan emekli ediyor bir yandan yeni memur alıyor 
</HEADLINE>
<TEXT>

     - Devlet Bakanı Recep Önal, teknik hizmetler ve sağlık hizmetleri sınıfındaki 9 bin 611 boş kadroya, 1999 yılında yapılan devlet memurluğu sınavında DMS başarılı olanlar arasından merkezi yerleştirme yapılacağını bildirdi. 
     Önal, yaptığı yazılı açıklamada, 9 bin 611 boş kadronun 8 bin 230'sunun sağlık hizmeti, bin 381'inin de teknik hizmetler sınıfında 
     bulunduğunu ifade etti. 
     Bakan Önal, söz konusu kadrolarun 7 bin 19'una lise ve dengi okul, bin 195'ine 2 yıllık yüksekokul, bin 397'sine de fakülte veya en az 4 yıllık yüksekokul mezunları arasından yerleştirme yapılacağını belirtti. 
     Devlet Bakanı, merkezi yerleştirme işlemini DMS sınavındaki başarı sırasına göre Devlet Personel Başkanlığı'nın gerçekleştireceğini vurguladı. 
     24 Aralık 2001 tarihinde başlayacak başvuruların 11 Ocak 2002 
     mesai saati bitiminde sona ereceğini kaydeden Bakan Önal, açıklamasında daha sonra şu görüşlere yer verdi 
     
     Tercihte dikkat 
     ''5. dönem merkezi yerleştirme kılavuzunda yalnızca teknik hizmetler ve sağlık hizmetleri sınıfına ait boş kadrolara mühendis, tekniker, teknisyen, hemşire, ebe, sağlık memuru, sağlık teknisyeni v.b yer verildiğinden, DMS'de başarılı olup da sağlık ve teknikli ilgili öğrenim kurumları ve bölümlerinden mezun olan adayların, adanılan şartları taşımaları kaydıyla tercihte bulunmaları gerekmektedir. 
     Adayların dikkatlice okuduktan sonra başvuru formunu doldurmaları ve ayrıca tercih edecekleri kadroların karşısındaki başvuru şartları arasında yer alan yabancı dil bilgisi, sertifika, ustalık-kalfalık belgesi, bonservis, sürücü belgesi, askerlik durumunu gösterir belge gibi belgelere hem başvuru hem de atanma tarihi itibarıyle sahip olmaları gerekmektedir.'' Devlet Bakanı Önal, başvuru veya atanma tarihi itibarıyle aranılan şartlardan herhangi birisine sahip olmadığı tespit edilen adayların, yerleştirilmiş olsalar bile atamalarının yapılmayacağını da belirttiği açıklamasında, başvuru tarihi itibarıyle askerlik hizmetinde bulunanların da belirlenen kadrolara başvuramayacağını ifade etti. 
     
     5 milyon lira ödenecek 
     Önal'ın açıklamasına göre, belirlenen kadrolar için başvuruda bulunacak adaylar, illerde valiliklerde ve valiliklerce belirlenen ilçelerde kurulması öngörülen başvuru bürolarından 2 milyon lira karşılığında, ''5. dönem merkezi yerleştirme kılavuzu ile başvuru formu''nu temin edecekler. 
     Durumlarına uygun kadrolara yerleştirilme talebinde bulunanlar ise Ziraat Bankası Başkent Şubesi'nde 1683 açılan 243141 nolu hesaba 3 milyon lira yatıracak ve başvuru formunu, banka dekontu ile birlikte oluşturulan bürolara elden teslim edecek. 
     






</TEXT>
</DOC>
