<DOC>
<DOCNO> 79216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo04.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Favori biziz’ 
</HEADLINE>
<TEXT>

Trabzon’un hocası Briegel, Fenerbahçe maçında galibiyete yakın olan taraf olduklarını ifade etti 
     BORDO - Mavili takımın genç çalıştırıcısı Briegel, Fenerbahçe’ye gözdağı verdi. Alman teknik adam, "Fenerbahçe maçında favori biziz. Çünkü kaybedecek bir şeyimiz yok. Rakibimiz şampiyonluğu kovalıyor. Seyirci desteğini arkasında bulacaklar. Ancak nasıl bir atmosferde oynayacağımızın bilincindeyiz" ifadelerini kullandı. 
     GALİBİYET ibresinin kendilerinden yana olduğunu savunan Briegel, "Son maçlarımızdaki konsantrasyon eksikliğini göstermeyip, sahadan iyi bir sonuçla ayrılmaya çalışacağız" diye konuştu. Öte yandan Asbaşkan Ömer Gürsoy, bu sezon taraftarları üzdüklerini vurgulayıp, "Fenerbahçe’yi yenerek, teselli vermek istiyoruz" dedi. 
     
     Hami kesik 
     FENERBAHÇE maçında kaptan Hami’nin kulübeye çekileceği, yerine Arnavut golcü Bushi’nin görev yapacağı öğrenildi. Teknik Direktör Briegel’in, İzmir’de antrenörlük kursuna giden tecrübeli futbolcuyu yedek soyunduracağı, sakatlıktan tamamen kurtulan Bushi’nin Da Silva’nın partneri olarak forvette görev alacağı ifade edildi. 
     



 SPOR 

























</TEXT>
</DOC>
