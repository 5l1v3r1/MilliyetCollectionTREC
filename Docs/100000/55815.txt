<DOC>
<DOCNO> 55815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/okur.html </URL>
<DATE> 2001/12/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Vadeli işlemler borsası 
</HEADLINE>
<TEXT>

     TTOBB nereye koşuyor Konumuz TOBB değil, ama hangi işe el atarsak arkasından TOBB çıkıyor. Şaşırmıyoruz. 
     Sonuçta başbakan koltuğunda "Reel sektör kaynak paketini" açıklama beceresi gösteren TOBB yönetiminin bu çıkışlarının altında ne yattığını biz de merak ediyoruz. Yakında, üniversiteleri, bankaları, sanayi şirketleriyle devasa yeni bir holding görürsek sakın şaşırmayın, olur mu Hatta, 200 milyon dolar verdikleri Eximbank’a bile talip olabilirler 
     Eh, 1 milyon 200 bin üye ile "biz gerekeni yapıyoruz" diyebilirler. Ama ya dünya gerçeği 
     Konumuz, borsa ve borsaların gelecekteki yapılanması. Borsalar özelleştirilmeli mi Yoksa birleştirilmeli mi Sonuçta AB’ye baktığımızda tek para, tek ordu, tek pazar gibi bir sonuçla karşı karşıya değil miyiz 
     Alın bakın, Avrupa’nın 8 büyük borsası birleşme hazırlığında mı, değil mi Bizim de bir borsamız var. Kendi çevresindeki ülkelerle işbirliği yapıyor. AB’deki sürece uyum sağlamak için uğraşıyor. Ancak gelinen noktada durum ne olmalı Biz, bu konuyu tartışmaya açarken, Türkiye’de genişletilmesi planlanan borsa ağına takılıp kalıyoruz. Ve dolanarak geldiğimiz bu süreçte karşımıza yine TOBB çıkıyor. 
     
Ticaret değil siyaset      Bu ülke 10 yıldır vadeli işlem borsalarını tartışıp durdu. Az gidildi uz gidildi, ancak bir arpa boyu yol alınabildi Gelinen noktada İzmir’de vadeli işlemler borsası açma fikri kabul gördü. 
     Oysa doğru olan projenin yaratacağı katma değerdi. Biz bunun yerine her şehirde gösterişli bir saray yavrusu kurmaya ve binayı kurunca da "iş oldu" demeye hazır bir toplumuz. Sonuçta İzmir Ticaret Odası ve TOBB’un sesi herkesten yüksek çıktı. Ve SPK’da beş kuruş parası olmayan İstanbul Altın Borsası, tüm gelirini tahvil ve bono piyasasından sağlayan İMKB ile Takasbank’ı buraya ortak ederek orta yolu bulma başarısını gösterdi. Unutmadan ekleyelim, 6 banka da bu borsanın ortağı. 
     İzmir Vadeli İşlemler Borsası’nın başlangıç sermayesi 10 trilyon lira. Ne de olsa geçmiş dönemde döviz yatırımıyla büyük rant sağlayan TOBB, her koşulda gereken maddi desteği verecek. Dünyada trend borsaların birleşmesi yönünde iken bizde ayrı borsalarla yola devam ediyoruz. Hayırlı olsun. 
     Pamukla başlayacak vadeli işlemlere eklenecek vadeli döviz piyasasının İMKB’deki gibi piyasakondu olmasını istemiyoruz. Kısacası future piyasayı gözardı etmeyin diyoruz. 
     Türkiye’nin en büyük pamuk ve pamuk ipliği üreticisi ve ithalatçılarının da kimler, pazar koşullarının nasıl oluştuğunu çok ama çok iyi biliyoruz. Atı alan Üsküdar’ı geçtiğine göre borsaların birleşmesi ya da özelleştirilmesi konusunu da iyi analiz edelim diye ısrarla vurguluyoruz. Biliyoruz ki, her yerde olduğu gibi dünya borsalarında da şirket kapma, güçlü imaja sahip olma savaşı sürüyor. Bakalım bizde bundan sonra imaj nasıl olacak 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
