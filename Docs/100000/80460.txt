<DOC>
<DOCNO> 80460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/gun09.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpta uzmanlık zorlaşıyor 
</HEADLINE>
<TEXT>

Hem tıp fakültesi bittiğinde, hem de uzmanlık tamamlandığında merkezi Bilimsel Yeterlilik Sınavı yapılacak 
     ANKARA Milliyet 

     Sağlık Bakanlığı Müsteşarı Sefer Aycan, tıpta uzmanlık tüzüğü tasarısı yasalaştığında tıp fakültelerini bitirenlere mezun olur olmaz merkezi sistemle Bilimsel Yeterlilik Sınavı yapacaklarını açıkladı. Danıştay 1. Dairesi, Sağlık Bakanlığı’nca hazırlanan tıpta uzmanlık tüzüğü tasarısına ilişkin incelemesini tamamladı ve tasarı Danıştay Başkanı Nuri Alan tarafından gereği için Başbakanlık’a gönderildi. 
     
     Uzmanlık süresi de uzuyor 
     Sağlık Bakanlığı Müsteşarı Aycan’ın verdiği bilgiye göre, yeni uzmanlık tüzüğü ile birlikte hekimler, hem tıp fakültesinden mezun olduklarında, hem de uzmanlıklarını tamamladıklarında yeterlilik sınavına tabi tutulacaklar. Tıp eğitiminde standart sağlamak amacıyla hazırlandığı açıklanan tüzüğe göre, uzmanlık süresi, uzmanlık dallarında 4-5-6 yıla, yan dallarda ise 2-3 yıla çıkacak. Hem mezuniyette, hem de uzmanlık sonunda girecekleri merkezi bilimsel yeterlilik sınavlarında başarılı olamayan doktorlara ikinci kez sınava girebilme hakkı tanınacak. 
     



 GÜNCEL 

















</TEXT>
</DOC>
