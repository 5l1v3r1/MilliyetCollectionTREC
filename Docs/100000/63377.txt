<DOC>
<DOCNO> 63377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yazar/bila.html </URL>
<DATE> 2002/01/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Cem'in Saddam'a tavsiyesi 
</HEADLINE>
<TEXT>

     Başbakan Ecevit'in ABD gezisi öncesinde Dışişleri Bakanı İsmail Cem'in Irak Dışişleri Bakanı Naci Sabri'ye mektup yazarak, BM kararlarına uymalarını istemesi sürpriz bir gelişme mi 
     "Elbette, hayır" yanıtını veriyor Dışişleri Bakanı İsmail Cem, "neden sürpriz olsun, biz, her zaman Bağdat'la bu anlamda temas içindeyiz. Bu da onlardan biri." 
     Cem, Iraklı meslektaşından nazik bir yanıt aldığını belirttikten sonra, "Bağdat'ın atacağı adımları değerlendiririz" diye ekliyor. 
     Ankara, ne yapmak istiyor 
     Cem, bu sorumuza şu yanıtı verdi 
     "Bizim amacımız bölgede istikrarı korumak. Türkiye bölgenin en güçle, en ağırlıklı, en etkin ülkesi. Eğer, Bağdat, BM kararları yönünde adım atarsa, biz de, başta Irak'a uygulanan ekonomik ambargonun hafifletilmesi, kaldırılması yönünde bütün ağırlığımızı koyarız. Bu konuda öncülük ederiz." 
     Dışişleri Bakanı, Bağdat'ın bu yönde atacağı adımın bölgede "gerilimi" giderecek bir gelişme olacağına dikkat çekiyor. 
     Tabii, böyle bir adımın, Irak'a muhtemel bir ABD askeri müdahalesinin gerekçelerinden birini de ortadan kaldıracağı ve Bağdat'a ve bölgeye nefes aldıracağını da söylemek gerekir. 
     Ankara'nın, Saddam'a tavsiyesi, BM kararlarına uyması ve BM denetçilerine kapıyı açması... 
     Dışişleri Bakanı Cem, bu adımın atılması halinde, sadece Türkiye'nin değil ama Türkiye'nin öncülüğünde bölge ülkelerinin de Bağdat'a yardımcı olma olasılığını belirtiyor. Şöyle diyor 
     "O zaman biz İran, Suriye ve Ürdün'le birlikte daha etkin bir rolü üstlenebiliriz. Bu ülkelerle de temas halindeyiz. Bölge ülkelerine öncülük ederek, onların da desteğini alarak bu gerilimi ortadan kaldırmak için girişimlerde bulunuruz. Bu, bölge istikrarı ve güvenliği için de çok yararlı olur. Ama tabii ki, bu Bağdat'ın atacağı adamlara bağlı." 
     Başbakan Ecevit de, Washington temasları ve Başkan Bush'la yaptığı görüşme sonrasında Milliyet'e yaptığı değerlendirmede, Saddam Hüseyin'e, "bütün dünyayı karşına alarak bir yere varamazsın" mesajı vermiş ve bir anlamda "inatlaşmayı bırak" tavsiyesinde bulunmuştu. 
     Ecevit ve Cem'in Washington'da aldıkları hava Saddam yönetiminin BM kararlarına uyması ve BM denetçilerine kapıyı açmasının Irak için iyi bir adım olacağı yönünde. 
     Ankara, Saddam'ın bu adımı atması halinde devreye daha etkin girmeye ve Washington'da ağırlığını koymaya hazır... 
     Ankara'nın taze temaslarına dayalı tavsiyesi böyle... 
     Uyup uymamak ise Bağdat'ın bileceği iş... 
     
     







Hukuk ve hukukçu 


Cem'in Saddam'a tavsiyesi 


Ecevit’in iki şansı 


Merkez Bankası’nın başarısı 


İçişleri Bakanı’nın kararname direnişi 


Tacizlerden taciz beğen 


Aşkın ve 28 Şubat'ın romanı 


Çorba ve ıstırapla birleşen ulus 


IMF ile yürümek ne kadar güvenli 


Emlak Vergisi belediyenin geçim kaynağı’ 


</TEXT>
</DOC>
