<DOC>
<DOCNO> 91283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sontur15.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnan Hoca davasına yayın yasağı kondu... 
</HEADLINE>
<TEXT>

     Kamuoyunda ''Adnan Hoca'' olarak bilinen Adnan Oktar'ın elebaşılığını yaptığı öne sürülen grubun yargılandığı davaya yayın yasağı getirildi. 
     İstanbul 1 No'lu DGM'deki duruşmaya, tutuksuz sanıklar Mehmet Murat Atmaca ve Emre Çalıkoğlu katıldı. Aralarında Adnan Oktar'ın da bulunduğu davanın diğer sanıklarının gelmediği duruşmada, müdahil Ebru Şimşek ile mağdur Banu Akıncıoğlu hazır bulundu. Şimşek duruşmaya, eşi Gökhan Adlı ve yeni avukatı Osman Hacıbekiroğlu ile geldi. 
     Duruşma sonunda Mahkeme heyeti, davaya yayın yasağı koyarak, erteledi. 
     Yargılama aşamasında görüşünü açıklayan Cumhuriyet Savcısı, aralarında Adnan Oktar'ın da olduğu 33 sanığın, 4422 sayılı Kanun'un 1 1. maddesi uyarınca ''Çıkar amaçlı suç örgütü kurmak'' suçundan 3 ile 6'şar yıl, müdahiller Ebru Şimşek, Fatih Altaylı ve Mehmet Ağar'a yönelik eylemleri nedeniyle de TCK'nın 192 1. maddesinin 3 kez uygulanması suretiyle ''Tehditle menfaat sağlamak'' suçundan dolayı da 3 ile 9'ar yıl arasında ağır hapis cezasına çarptırılmalarını talep etmişti. 
     Savcı, gıyabi tutuklu sanıklar Uğur Örmen ve Mustafa Kemal Gül'ün dosyalarının ayrılmasını, sanık Bekir Murat Sarıaslan hakkındaki dava dosyasının ise ''görevsizlik'' kararıyla yetkili ve görevli mahkemeye gönderilmesini öngörmüştü. 
     





</TEXT>
</DOC>
