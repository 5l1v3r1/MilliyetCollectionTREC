<DOC>
<DOCNO> 74852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/asik.html </URL>
<DATE> 2002/03/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Cepten uyarı 
</HEADLINE>
<TEXT>

     Turkcell abonelerine dün 3032 numaradan bir cep mesajı geldi 
     "Alışverişlerinizde belge istemeyi unutmayın. Vergi Haftası 25 - 31 Mart 2002. İstanbul Defterdarlığı." 
     Olur. Ama siz de vergi almayı unutmayın. 
     Ortalama gelirin 400 milyon lira olduğu kentte 5 - 10 milyon dolara yalı alanların gelirlerini ve ödedikleri vergileri bir zahmet kontrol ediverin. Ayrıca Hükümet’e selam söyleyin. Vergiyi garibanın cebinde değil rantiyenin cebinde arasın... 
     
     Namuslu adama hesap soran hırsıza nereden buldun diye sormayan bir toplumun iki yakası bir araya gelir mi 
     
Kitapsızlık özlemi      Kütüphaneler konusundaki dünkü yazımıza okurumuz Aydın Göreli bir not gönderdi 
     - Kitaplar h l , tabanca, el bombası gibi suç aletleriyle birlikte teşhir ediliyor. Acaba polis adaylarına dans dersleri veren anlayış, kitaplar konusunda da bir şeyler yapabilir mi 
     
Doğru saptama...      Dünkü yazımızda Yılmaz Karakoyunlu’dan söz ederken "Kitabım filme çekilsin de nasıl çekilirse çekilsin ilkesinden hareket etti", demiştik. Karakoyunlu dün arayarak "ilkesinden" yerine "ihtiyacıyla hareket etti" demiş olsaydınız daha düzgün olurdu, dedi. Doğru... 
     
Günün fıkrası...      PKK’nın silahlı süreçten siyasallaşma sürecine girmek amacıyla adını PAK olarak değiştirdiğini duyan vatandaş, oturduğu yerden 
     - N’olacak şimdi diye bağırmış... 
     Yanındakiler 
     - Neden diye sormuşlar. 
     Vatandaş 
     - Ordu PKK ile başa çıkıyordu ama demiş acaba siyasiler PAK ile başa çıkabilecek mi 
     Can Ozan 

     
İnsanlığımız..      Kimileri hayvanları yeterince sevmediğimizi savunur. Peki acaba insanları hayvan kadar seviyor muyuz 
     Mesela polis kentin ortasında gösteri yapan öğrencileri, işçileri, memurları, mahkum yakınlarını coplarken kimse oralı olmuyor. Polis aynı şekilde aynı sayıda hayvanı coplasa yer yerinden oynamaz mı 
     Birkaç gün önce ithal edilen 66 devekuşu ihmal yüzünden can verdi. Hürriyet gazetesi haberi beş sütun verdi. Ölüm oruçlarında ölenlerin sayısı 89’a yükseldi. Gazetelerde tek sütun haber görüyor musunuz 
     İnsana hayvandan daha çok değer verdiğimizi kim söyleyebilir 
     
Acı ama gerçek      Bir sabah uyandığımızda bütün toplumun Kafka’nın Samsa’sı gibi bir böcek olduğunu görsek ve koca bir böcek gibi yürüyüp toprağın derinliklerinde kaybolsak... 
     Yeryüzünde kaç kişi altmış milyonluk bir toplumun ortadan kaybolduğunu fark eder... 
     Dünyadan ne eksiltir bizim yokluğumuz... 
     Kendimizle birlikte dünyanın entelektüel yaratıcılığından, biliminden, sanatından, hukukundan, askerliğinden, medyasından, neleri toprağından derinliklerine götürmüş oluruz... 
     "Çok şey" diyecekler çıkacaktır. 
     Böyle diyecek olanların, bizimle birlikte hayattan eksilecek olanların dökümünü de inandırıcı bir biçimde yapacaklarını umarım. 
     Benim bu sorulara cevabım, ne yazık ki, hemen hemen hiçbir şeyin eksilmeyeceğidir. 
     Bir böcek olduğumuzda dünyadan hiçbir şey eksilmeyecekse eğer, bu, bizim aslında bir böcek gibi yaşadığımızı göstermez mi 
     Biz altmış milyonluk bir böcek miyiz acaba 
     Hiçbir kurumun evrensel ölçülere uymadığı, dünyadan ve gelişimden kopmuş, insanlarının yaşama isteği ve sevinci örselenmiş, yaratıcılığı sakatlanmış, düşünme yeteneği körelmiş koca bir böcek gibi çökmüş müyüz acaba toprağın üstüne 
     Bir böceğin zavallı, tekdüze, tekrarlara dayalı hayatını mı yaşıyoruz 
     Neredeyse yüz yıldır hiçbir çözüm bulmadan hep aynı sorunları yaşamamız bir böceğin sıkıntılı yaşamını anımsatmıyor mu 
     Bilimin, sanatın, felsefenin hatta bunlara kıyasla elde edilmesi çok daha kolay olan hukukun, demokrasinin, özgürlüğün başkalarına, insan gibi yaşayanlara ait olduğunu iç kanatıcı bir umarsamazlıkla kabullenmemiz aynı zamanda bizim o insanlara dahil olmadığımızı, başka bir türün parçası olduğumuzu da göstermiyor mu 
     Ve düşünüyorum da... 
     Bir sabah altmış milyon insan olarak uyansak dünya neler kazanırdı 
     Biz neler kazanırdık 
     Bir sabah altmış milyon insan olarak uyansak ve altmış milyon insan gibi insanlara ait bütün iyi şeylerin bizim de hakkımız olduğunu gür bir sesle söylesek acaba kimler böceklere dönüşüp gizlice yer altında kaybolurdu 
     Ah bir sabah uyansak ki... 
     Ahmet Altan’ın kısaltılmış yazısıdır 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
