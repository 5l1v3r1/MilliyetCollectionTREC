<DOC>
<DOCNO> 63647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sontur13.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz ''Kürtçe eğitimi isteyenlere ılımlı davranılmalı'' 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Kürtçe eğitim istemiyle verilen dilekçelerin işleme konulmasının Anayasaya ve yasalara göre mümkün olmadığını, ancak bunlara karşı daha ılımlı davranılmasında fayda olduğunu söyledi. 
     Mesut Yılmaz, Karma Ekonomik Komisyonu'na Eşbaşkanlık yapmak üzere özel bir uçakla Bulgaristan'a gitti. 
     Yılmaz, Esenboğa Havalimanı'na gelişinde, gazetecilerin çeşitli konulara ilişkin sorularını yanıtladı, gezisiyle ilgili açıklama yaptı. 
     Yılmaz, bir gazetecinin meclis gündeminde tartışmaları hatırlatarak, ''Muhalefet, özellikle AK Parti yeterli bulmuyor, sizin partinizden de benzer yönde açıklamalar geliyor. Daha açılımcı ve demokratik olabileceği belirtiliyor. Partinizden de, komisyonda ya da genel kurulda önerge vermeniz söz konusu olabilecek mi '' şeklindeki sorusuna şu karşılığı verdi 
     ''Arkadaşlarımız çalışıyor bu konuda, ben daha önce de söyledim meclise gelen metin koalisyon içindeki bir uzlaşma metnidir. 
     Komisyonda veya genel kurulda bunun daha iyileştirilmesi yolunda bir adım atılırsa biz bundan memnunluk duyarız.'' ''Kürtçe eğitim için dilekçeler veriliyor, Kürtçe eğitim tartışması gündemde. Bunu nasıl değerlendiriyorsunuz '' diye sorulması üzerine de Yılmaz, bu dilekçelerin işleme konulmasının anayasya ve yasalara göre mümkün olmadığını belirterek, ''bunlara karşı daha ılımlı davranılmasında fayda var'' dedi. 
     
</TEXT>
</DOC>
