<DOC>
<DOCNO> 69687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/ekonomi/eko03.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ’ta ön talep toplanıyor 
</HEADLINE>
<TEXT>

Bugünden başlayarak 6 Mart çarşamba gününe kadar ön talepte bulunacak olanlar, herhangi bir taahhüt altına girmeden almak istedikleri hisse miktarını belirleyecekler 
     EKONOMİ SERVİSİ 

     Petrol Ofisi A.Ş’nin POAŞ bir bölümünün halka arz yöntemiyle özelleştirilmesi için ön talep toplama işlemi bugün başladı. 
     Özelleştirme İdaresi Başkanlığı’nın ÖİB , 7.5 trilyon lira nominal değerli POAŞ’ın A grubu hisse senetlerinin halka arz yolu ile satışından önce yapılacak ön talep toplama işleminde, yatırımcılar sadece almak istedikleri hisse miktarını bildirecekler. 
     
     6 Mart’a kadar sürecek 
     Yatırımcıların, iskontolu peşin ödeme, vade farksız taksitli ödeme seçeneklerinin ön talep koşullarından yararlanabilmesi için, kesin talep toplama süresinde, en az ön talep toplama süresinde belirttikleri kadar talepte bulunmaları gerekiyor. Ön talepte bulunmak isteyenler ise bugünden itibaren 6 Mart çarşamba gününe kadar istedikleri hisse miktarını, ön talep toplama formu ile hiç bir bedel ödemeden bildirecek. Yatırımcıların kesin talep sırasında ön talep formlarını ınternette ise başvuru numaralarını ibraz etmeleri gerekiyor. 
     Bu arada, yurtiçi ön talep toplama süresi ile kesin talep toplama süresinin sona ermesi arasında geçen sürede, yurtdışında satışı yapılacak hisselere ilişkin olarak tanıtım ve pazarlama faaliyetleri sürdürülecek. 
     Böylece, yerli ve yabancı tasarruf sahiplerine eşanlı talepte bulunma imkanı sağlandı. 
     
Yatırımcılardan istenen belgeler      Halka arzda ön talepte bulunacak yatırımcılardan, talep ettikleri hisseyi bildirmeleri, gerçek kişi olmaları halinde, kimlik ve ikamet bilgileri ile nüfus cüzdanı veya sürücü belgesi veya pasaport fotokopisini vermeleri gerekiyor. Bu kapsamda, POAŞ çalışanları kimlik kartlarını gösterecekler. Tasarruf sahiplerinin tüzel kişi olması durumunda ise ön talepte, noter tasdikli imza sirküleri, tüzel kişiliği tanıtıcı bilgiler, ticaret sicili kayıt belgesi fotokopisini vermeleri gerekiyor. 
     Internet veya telefon bankacılığı ile ön talepte bulunacak tasarruf sahiplerinden ön talep için kullandıkları internet şubesi, ATM veya telefon bankacılığı şubesinde işlem yapmaya yetkili olma şartı aranacak. 
     
Ön talepte bulunanların yararlanacağı koşullar Tasarruf sahibi grubu Peşin ödeme Vade farksız taksitli ödeme POAŞ çalışanları 330 lot ve altı Satış fiyatından 15 indirim uygulanacak Satış fiyatı üzerinden hesaplanacak tutarı, biri kesin talep başvurusunda olmak üzere, 4 eşit taksitte ödenecek Küçük tasarruf sahipleri 300 lot ve altı Satış fiyatından 12 indirim uygulanacak Satış fiyatı üzerinden hesaplanacak tutarı, biri kesin talep başvurusunda olmak üzere 4 eşit taksitte ödenecek Alım gücü yüksek bireysel yatırımcılar 300 lot ve üzeri Satış fiyatından 4 indirim uygulanacak Taksitli ödeme yapılmayacak Yerli kurumsal yatırımcılar 300 lot ve üzeri Satış fiyatından 4 indirim Taksitli ödeme yapılmayacak      
     



 EKONOMİ 






















</TEXT>
</DOC>
