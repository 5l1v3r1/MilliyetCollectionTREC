<DOC>
<DOCNO> 50403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo08.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan takımları Galatasaraylı futbolculardan vazgeçemiyor 
</HEADLINE>
<TEXT>

     Galatasaray'ın yıldızlarını birer birer kendi ligine katan İtalyan takımları, sarı-kırmızılı futbolculardan vazgeçemiyor. 
     İtalyan futbolunda Galatasaray'dan gelen FC Inter'deki Hakan Şükür, Emre Belözoğlu, Okan Buruk ve AC Milan'da Ümit Davala bulunurken, bu seriye yenilerinin ekleneceği, İtalyan basınında öne sürülüyor. 
     SS Lazio'nun Hakan Ünsal'ı istemesinin ardından ligde kötü durumda olan AC Parma'nın da Galatasaray'dan Ergün Penbe'yi istediği ileri sürüldü. 
     Corriere dello Sport Gazetesi'ndeki haberde, ''Parma'nın Ergün için yaptığı girişim olumlu sonuç verebilir'' denildi. 8 puanla ligde 14. sırada yeralan AC Parma'da, bu hafta içinde teknik direktör Renzo 
     Ulivieri de görevinden alınırken, yerine Carlo Ancelotti, Passarella veya Nevio Scala'dan birinin getirileceği söyleniyor. 
     Avrupa kupalarına erken veda eden ve aynı biçimde AC Parma gibi ligde kötü durumda bulunan SS Lazio'da ise teknik direktör Alberto Zaccheroni'nin Hakan Ünsal ısrarı sürüyor. Bugün Hakan Ünsal'ı İtalyan sporseverlere tanıtan Corriere dello Sport Gazetesi de ''Tükenmeyen bir motor ve sol kanadın patronu'' yakıştırmasını yaptı. 
     Öte yandan Avrupa Şampiyonlar Ligi 2. tur B Grubu'nda AS Roma ile eşleşen Galatasaray'ın bugün basında yer alan tanıtımlarında, ''Evinde yaptığı Avrupa maçlarında son 18 maçtır yenilmiyor. 
     Fenerbahçe'de Zeman ile kavga eden Sergen bir kabus gibi. Türklerin mucizesi ama Lucescu'nun da değeri'' ifadeleri kullanıldı. 
     






</TEXT>
</DOC>
