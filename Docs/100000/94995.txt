<DOC>
<DOCNO> 94995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/guncel/gun01.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşke Monica olabilseydim...’ 
</HEADLINE>
<TEXT>

Çırağan’da Q Jazz Bar’a giden Bill Clinton’a 3 saat boyunca 25 şarkı söyleyen Amerikalı caz şarkıcısı Keisa Brown, Clinton’ı nasıl yerine oturttuğunu anlattı 
     NURDAN AKINER Milliyet 

     Bill Clinton, toplantıdan arta kalan zamanında Çırağan Sarayı’ndaki Q Jazz Bar’a gitti. Clinton’a 3 saat boyunca 25 şarkı söyleyen Amerikalı caz şarkıcısı Keisa Brown, Clinton’la geçirdiği caz gecesini Milliyet’e anlattı. 
     
Dün gece neler oldu 
     Clinton, bana bir şey söylemek istemişti, ben de "Bay Clinton, lütfen yerinize oturun. Ben sizin 8 yıl boyunca konuşmalarınızı dinledim. Şimdi siz beni dinleyeceksiniz" dedim. O çok eğleniyordu ve etrafı Türk lokumlarıyla çevriliydi. Güzel, bakımlı, genç Türk kadınları rahat bırakmadılar. Onunla konuşmak için birbirleriyle yarıştılar. Neredeyse ağzının içine gireceklerdi. Bir ara kendi sigarasını yanındaki kadına içirdi, çok keyifliydi. Türk kadınları yüzünden Clinton’la yakınlaşmak için fırsatım olmadı. Etrafındaki herkesle konuştu. Ama Türk kadınları onu benden çaldılar. Bir ara yanına gidip onun için "All of me" isimli şarkıyı söyledim ve bana o seksi ses tonuyla "Hey baby" dedi, muhteşemdi. Dondum kaldım, çok etkileyiciydi. Bir süre sonra "Gece yanına gelmek istiyorum, oda numaranı söyle" dedim. Onun sevgilisi olmak isterdim, keşke bir geceliğine Monica olabilseydim 
     
     Saksofon çalmadı 
     Clinton’ın masasında votka, bira, beyaz şarap tüketildi. Kendisine yüzde 40 indirim yapıldı, 1 milyar 600 milyonluk hesap ödedi. Asistanları mekanın sahiplerinden kendisine saksofon çalması için ısrarda bulunulmamasını ve masasına puro servisi yapılmamasını istedi. 
     



 GÜNCEL 















</TEXT>
</DOC>
