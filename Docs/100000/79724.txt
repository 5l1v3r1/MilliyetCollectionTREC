<DOC>
<DOCNO> 79724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas03.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralyalı popçu Wanita, Kayserili Muammere şık 
</HEADLINE>
<TEXT>
Fotoğrafına vuruldu 
Gönül yine ferman dinlemedi. Pop sanatçısı Wanita, Kayserili Muammer Bahtiyar’ı eşinden boşattı ve Avustralya’ya götürüyor 
     Oktay ENSARİ, Mehmet NİLKALI KAYSERİ DHA 

     Avustralyalı pop şarkıcısı Wanita 30 , fotoğrafını görüp şık olduğu Muammer Bahtiyar 53 ile evlenmek için Kayseri’ye geldi. Wanita Smeedy, "Muammer’i çok sevdim. Onu alıp, evlenmek için ülkeme götüreceğim" dedi. 
     Avustralya’da pop tarzında çok sayıda kaset ve CD’leri bulunan Wanita, müstakbel eşi Muammer’le gittiği eğlence yerlerinde, ısrarları kıramayıp, sahnede gitarıyla şarkılar söylüyor. 
     
     Wanita, "Avustralya’da Kayserili gurbetçi aile Yılmaz Selvilerle tanıştım. Yılmaz Selvi’nin akrabası, işçi emeklisi Muammer Bahtiyar’ın fotoğrafını gördüm. Önce mektuplaştık sonra da telefonla sık sık görüştük. Selvi ailesi, izinli olarak Kayseri’ye gelirken beni de götürmelerini istedim. Bahtiyar’ı çok seviyorum" dedi. 
     Evli 2 çocuk babası Muammer Bahtiyar, Avustralyalı şarkıcı Wanita’ya gönlünü kaptırınca, 25 yıllık eşi Fatma’dan bir celsede boşandı. Avustralya Başkonsolosluğu’ndaki evraklarının tamamlanıp, vize almayı bekleyen Muammer, işlemler biter bitmez, Avustralya’ya gideceğini söyledi. İşçi emeklisi Muammer, yıldırım aşk için, "Wanita ile aramızdaki aşka eşim ve çocuklarım da anlayış gösterdiler" diye konuştu. 
     



 YAŞAM 

















</TEXT>
</DOC>
