<DOC>
<DOCNO> 54537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko11.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard Poor's, Japonya'nın kredi notunu düşürdü 
</HEADLINE>
<TEXT>

     Uluslararası kredi derecelendirme reyting kuruluşu Stardard and Poor's S and P , Japonya'nın kredi notunu düşürürken, bankacılık sektörünü de gözlem altına aldı. 
     S and P'den yapılan açıklamada, Japonya'nın kredi notunun AA'dan A 'ya çekildiği, kredi görünümünün de negatif izmede tutulmaya devam edileceği belirtildi. 
     Açıklamada, Japonya'nın kredi notunun düşürülmesine gerekçe olarak, ''mali sektörün felce uğraması, borç yükünün artışı ve kurumsal alandaki yapısal bozukluklar'' gösterildi. 
     Açıklamada, Japon makamlarının krizin boyutlarını doğru kavramakta başarılı olamadıkları ifade edilirken, ekonominin yeniden büyüme rotasına sokulmasının radikal değişiklikler yapılmasını gerektirdiği kaydedildi. 
     
     Bankacılık sektörü uyarısı 
     Bu arada Standard and Poor's, Japonya'nın kredi notunu düşürmenin yanı sıra ülkenin 10 büyük bankasını da, olası bir not düşürme için izlemeye aldı. 
     Kuruluş açıklamasında, ülkedeki resesyonun durgunluk sürmesi durumunda, tahsil edilemeyen alacak yükü altındaki Japon bankalarının durumunun daha da kötüleşebileceği uyarısında bulundu. 
     Japon hükümetininin hazırladığı 24.97 milyar dolarlık ek bütçenin, bankaların sorunlarını çözmeyeceği, hatta daha da ağırlaştıracağı iddia edilen açıklamada, bankacılık sisteminin ayakta tutulması için sisteme önemli miktara taze para akışı sağlanması gerektiği belirtildi. 
     
     Tokyo borsası düştü 
     kuruluşunun açıklamasının duyulmasından sonra, borsanın temel göstergesi Nikkei Endeksi düne göre 324.08 puan ya da yüzde 2.96 oranında gerileyerek günü 10,624.81 puanda tamamladı. 
     






</TEXT>
</DOC>
