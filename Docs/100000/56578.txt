<DOC>
<DOCNO> 56578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yasam/ayas.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişede kokain’e sanal kampanya 
</HEADLINE>
<TEXT>

19’uncu yüzyılın kokaini olarak tanımlanan Absinth’ adlı içki, internet üzerinden rahatça pazarlanıyor 
     ELİF KORAP İstanbul 

     Bağımlılık yarattığı, halüsinasyon ve aşırı heyecana yol açtığı için birçok ülkede satışı yasaklanan Absinth’ adlı içki, sanal lem’ internet sayesinde 19’uncu yüzyıldan kopup günümüze taşındı. 
     19. yüzyılın kokaini olarak tanımlanan ve o dönemde pek çok ozanın, ressamın, düşünürün gözde içkisi olan Absinth’, çoğu ülkede yasak olmasına karşın internette şişesi 50 ile 130 dolar arasında değişen fiyatlardan satılıyor. Üstelik bir de kampanyası var Üç şişe alana bir şişe bedava ’ Ve iddialara göre, halüsinasyona ve beyinde hasara neden olduğu gerekçesiyle uyuşturucu kapsamına alınarak 1912’de ABD’de, 1915’te Avrupa’da yasaklanan Absinth, günümüzde bu etkileri pek bilinmediğinden gümrüklerden yeşil bir likör’ olarak rahatça geçiyor. Çek Cumhuriyeti’nde üretilen Absinth, özel delikli kaşığının üzerinde küp şeker eritilip kadehe damlatılarak içiliyor. Absinth, eskiden güveleri yünlü cisimlerden uzak tutmak için kullanılan Wormwood’ bitkisinin yapraklarının şaraba katılmasıyla elde ediliyor. İçkinin aktif maddesi ise afrodizyak etkiye sahip thujone’. 
     
TEKEL Biz onay veririz      TEKEL’i aradığımızda, ithal içkilerden sorumlu Pazarlama ve Dağıtım Müdürü Şahabettin Küçükyazıcı, Absinth’le ilgili şunları söyledi "Bu içkiyi bilmiyoruz ama geçenlerde Çek Cumhuriyeti’nden geldiler. Bu sorduğunuz içkiyi ithal etmek istiyor olabilirler. Gayet normal. Ticaret amaçlı olmadıkça, makul miktarlarda Absinth yılbaşından 15 gün önce ve sonra gümrüksüz olarak Türkiye’ye sokulabilir. Ticari amaçla numune olarak getirilirse belge veririz. Sorun olmaz." 
     



 YAŞAM 
















</TEXT>
</DOC>
