<DOC>
<DOCNO> 72846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sontur26.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba ve Erdoğan Arıca'ya şike için dava açıldı... 
</HEADLINE>
<TEXT>

     ''Şike Çetesi'' soruşturmasını sürdüren Kadıköy Cumhuriyet Savcılığı'nca hazırlanan iddianamede, Ali Fevzi Bir ve Sadık İlhan'ın yanı sıra, spor dünyasının yakından tanıdığı Samet Aybaba, Hasan Vezir ve Erdoğan Arıca'nın da aralarında bulunduğu 11 kişinin ismi geçiyor. 
     Soruşturmayı yürüten Kadıköy Cumhuriyet Savcılığı'nca hazırlanan 5 sayfalık iddianamede, Susurluk Davası'ndan 4 yıl hapis cezasına 
     çarptırılan Ali Fevzi Bir ile bu soruşturma kapsamında tutuklanarak cezaevine konulan hakem Sadık İlhan'ın yanı sıra Dilek Uzun, Gaziantepspor Teknik Direktörü Samet Aybaba, hakem Sebahattin Bitirim ve Gençlerbirliği Teknik Direktörü Erdoğan Arıca, Cafer Kuştepe, Kenan Nurhan Altınsaat, Ferhat Gündoğdu, Volkan Aymankoy ve Kenan Kozak adı geçiyor. 
     İddianamede, sanıkların TCK'nın 313. maddesi gereği ''Cürüm işlemek amacıyla teşekkül oluşturmak'', 212. maddesi gereği ''Rüşvet almak'' ve 213. maddesi gereği ''Rüşvet vermek'' suçlarından yargılanmaları talep ediliyor. 
     






</TEXT>
</DOC>
