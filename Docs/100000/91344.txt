<DOC>
<DOCNO> 91344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo06.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya taktiği 
</HEADLINE>
<TEXT>

Şenol Güneş, Senegal’i de orta alanda durduracak, tek forvetle maça çıkacak 
     SENEGAL önünde yarı final şansı arayan A Milli Takım, rakibini Japonya taktiğiyle vurmayı hedefliyor. Japonya’yı savunma ve kontrollü futbol stratejisiyle deviren Ay - Yıldızlı ekip bugün sahaya aynı anlayışla çıkacak. Top tekniği yüksek Senegal orta alanda durdurulacak, bu alandan çıkacak sürpriz adamlarla gol aranacak. Hakan Şükür yine tek forvet oynayacak. 
     FUTBOLCULARA Senegal’in tüm maç kasetlerini izlettiren Teknik Direktör Şenol Güneş, adeta beyin yıkıyor. Oyuncuları ile özel bir toplantı yapan Güneş, "Hakem kararlarına itiraz etmeyin. Sinirlenmeyin ve oyundan düşmeyin. Sadece sahada işinizi yapın. Özellikle savunma çok dikkatli olmak zorunda. Rakibinize nefes aldırmayın. Sakin ve sabırlı oynayın" uyarısında bulundu. 
     



 SPOR 


































</TEXT>
</DOC>
