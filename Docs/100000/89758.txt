<DOC>
<DOCNO> 89758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/spo04.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram şoku 
</HEADLINE>
<TEXT>

Trabzonspor’un ısrarla peşinden koştuğu yıldız futbolcu, Beşiktaş’tan ayrılmasının mümkün olmadığını bildirdi 
     TRABZONSPOR Teknik Direktörü Samet Aybaba’nın mutlaka alınmasını istediği Beşiktaşlı Bayram’dan olumsuz cevap geldi. Tecrübeli futbolcu, Trabzonlu olmaktan gurur duyduğunu dile getirip, "Ama Trabzonspor ile anlaşmam mümkün değil. Bana gerek Samet hoca, gerek Ahmet Ağaoğlu, gerekse yönetimdeki akrabalarımdan teklif gelmişti. Beşiktaş Yönetimi kalmamı istiyor" dedi. 
     BORDO - Mavili Yönetim, şimdi de PSV Eindhoven’de forma giyen Ümit Milli oyuncu Suat Usta için kolları sıvadı. Dış İlişkiler Sorumlusu Ali Karahasan’ın PSV ile temaslara başladığı dile getirildi. Savunmada oynayan gurbetçi futbolcunun yanısıra Roda’da forma giyen Ümit Milli Fatih Sonkaya ve yine PSV Eindhoven’de forvet olarak görev yapan Hilmi Mıhçı’yı da listeye aldılar. 
     



 SPOR 









































</TEXT>
</DOC>
