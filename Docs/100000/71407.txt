<DOC>
<DOCNO> 71407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/siyaset/asiy.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

28 Şubat’ın hayali bir bildirisi varDemirel, 28 Şubat’a hep hayali anlamlar yüklendiğini savunuyor. "Bildiriyi okuyan, post-modern darbe olmadığını görür" diyor... 
     DERYA SAZAK 

28 Şubat’ın 5’inci yıldönümünde dönemin Cumhurbaşkanı olarak gözler sizin yapacağınız değerlendirmeye çevrili pek çok soru işareti var kafalarda, örneğin Erbakan başbakanlıktan istifa etmese bir askeri darbe yaşanır mıydı Darbeyi Karadayı - Demirel ikilisi mi önledi 
     Önce bir tespit yapalım. Hadise 1995 seçimleriyle başladı 6 Mart 1996 tarihinde ANAP lideri Sayın Mesut Yılmaz’ın başkanlığında ANAP - DYP ortaklığında DSP destekli bir azınlık hükümeti kurulmuştur. Bu hükümet 28 Haziran 1996 tarihine kadar görev yapmıştır. 4 ay sürebilmiştir. O dönemde esas sorun, daha önce iki kez kapatılmış Milli Selamet’in devamı Refah Partisi’nin iktidarı bir sakınca yaratabilir mi üzerinde düğümleniyordu. 
     
Siyasal İslamın yükselişi miydi ürkülen şey 
     Olay, Anayasa’nın demokratik, laik bir üniter devlet çerçevesine uyulmasıyla ilgili endişelerdi. Şeklen buna uyuyoruz deniyordu ama fiiliyatta bilhassa din faktörünün istismarından kamuoyunda ve devletinin kurumlarında önemli bir güvensizlik vardı. 
     
En başta orduda... 
     Meclis’in içinde bir parti var Refah, halkın oylarıyla seçilmiş gelmiş siz bunu hükümete dahil etmiyorsunuz. Yani, persona grata’ saymıyorsunuz Refah’la ilgili de bir mahkeme kararı falan yoktu, o zaman nasıl ikinci sınıf parti sayacaksınız Bana sorulduğu zaman, cumhurbaşkanı hükümet kurulmasını güçleştiremez. Türkiye, Refah Partisi’nin iktidarda olması hadisesini denemeliydi. Kaldı ki, 1974’te Milli Selamet Partisi, CHP ile 1975’te bizimle AP koalisyon yapmıştı. 1980’de bütün partiler kapatıldı. Aslında Türkiye’nin bir resmi hukuku var bir de gayri resmi...Bunu kaldırmalıydık. Refah’ın iktidarını bunlar hükümet olursa Türkiye rahatsız olurdiyerek önleyemezdik. Çok keyfi olurdu. Buradan hareketle Refahyol hükümeti kuruldu. Hükümet kurulduğu andan itibaren çeşitli çevrelerde ve kamuoyunda rahatsızlıklar meydana geldi. Bunlar 1996 yılı sonuna doğru uç verdi. 
     
Gerginlik var dedi istifa ettiErbakan’ın istifasına beş kala Ankara’da darbe söylentileri artınca ABD Dışişleri Bakanı Albrihgt Türkiye’ye Anayasa dışına çıkmayın’ mesajı gönderdi. Beş yıl sonra 28 Şubat’a bakınca sizin rejimi kesintiye uğratmaksınız krizi aşma yönündeki orkestrasyonunuz, Karadayı’nın demokrasiye bağlılığı yanında dış faktör de etkili oldu mu 
     Türkiye’nin içinde olan şeylerle dışarısının hiçbir alakası yoktur, Albright şunu demiş, başkası şunu söylemiş... Erbakan, Çankaya’da bana gelip dedi ki, istifaya karar verdim.’ Sordum, Niçin istifa ediyorsunuz ’ Aynen ifade şudur Gerginlik oldu Bu gerginliğin ortadan kalkması için benim istifa etmem lazım.’ 
     
Sorumlu davranmış. 
     Evet. Kendisinden Erbakan istifa ne askerlerce, ne tarafımdan talep edilmemiştir. 28 Şubat’tan sonra arta gelen kamuoyu baskısı - ilk defa oluyor - Meclis’te güvenoyu bulunan bir hükümeti istifaya götürmüştür. Sayın Erbakan istifa ederek, seçime gitmeyi planlıyordu. 
     
Askeri iyi dinledim ve darbe olmadı...Başbakan kendi iradesiyle istifa ettiyse TBMM eski Başkanı Mustafa Kalemli’nin dile getirdiği kamuoyunca da paylaşılan darbeyi Demirel ve Karadayı önledi’ nasıl çıkarılıyor 
     Bu işin kopmaya varmadan manipüle edilmesi öyle yorumlanıyor. Bunalım, Meclis zemininde halledilmiştir, hükümet gitmiş yerine yenisi gelmiştir. Benim misyonum, Silahlı Kuvetler’in - kapalı bir bünyedir - sorunları iyi dinlemişim. Başkumandan benim, Anayasa’nın 104’üncü maddesine göre devlet kurumları arasında koordinasyon vazifesini gördüm. Ondan sonra Anayasa Mahkemesi Refah Partisi’ni kapattı. Cumhuriyet’in Anayasası ve kanunları işledi, Türkiye bir bunalıma, - irticaya, bölünmeye gidiyorsa müsaade edemeyiz - sürüklenmişti, uçurumun kenarına geldik, batıyoruz gibi bir şekle sokulmadan demokrasi içinde kriz çözülmüştür. 
     
Çok zor toplantıydıMGK toplantısı’nda sert tartışmalar olduğunu biliyoruz. 
Çok zor bir toplantıydı, Kararın yazılması bir gün sonraya kalmıştır. Askerlerin istediği bazı kararların yumuşatılması lazımdı. Üslup bakımından... İmzam var, imzam yok derseniz burada herkesin imzası var. İşte Necmettin Bey’in imzası gizli kaydı düşülen 28 Şubat kararları metninden dönemin Erbakan’ın imzasını gösteriyor . 

12 Mart Muhtırası’nı, 12 Eylül darbesini yaşamış bir Başbakan olarak, 28 Şubat kararlarına ne ad veriyorsunuz Denildiği gibi postmodern darbe’ mi yapıldı 
     Hayır efendim, hiç alakası yok. 28 Şubat bildirisinin içeriğine bakacaksınız... Burada bildirinin bir kendisi var, bir de hayali’ bildiri var. Bildirinin içeriğine bakılmıyor da, hangi anlamlara geldiği hayal ediliyor ya da tahmin ediliyor. 
     
İkisi farklı mı 
     Bildirinin kendisine baktığımız zaman, Anayasa’daki laiklik teminatının korunacağı yazılmış, buna kimsenin itirazı olur mu 
     
28 Şubat kararlarının yaptırımları da vardı. 
     Yaptırım dediğiniz irtica yuvası yurtların Milli Eğitim Bakanlığı’na devrinin sağlanmasıyla ona da kimsenin itirazı olmaz. 
     
Sonuçta, 28 Şubat süreci hükümeti götürdü... 
     28 Şubat’ta zorlama olsa 18 Haziran’da istifa etmezdi, üç buçuk ay geçti. 
     
Hoca’yı mektupla uyardım’28 Şubat süreci nasıl başladı... 
     Bu rahatsızlıkların başında Sayın Erbakan’ın tarikat şeyhleriyle Başbakanlık Konutu’nda yaptığı iftar hadisesi vardır. Kayseri Belediye Başkanı Karatepe’nin, Sincan Belediye Başkanı Bekir Yıldız’ın irticai faaliyetleri ve irticai faaliyetler nedeniyle ordudan çıkarılanların Refahlı belediyeler tarafından istihdam edilmesi büyük rahatsızlık yaratmıştır. 
     
Asker size bu konuyu nasıl açtı 
     Eylül 1996’dan itibaren bu şikayetler olagelmiştir. Bu şikayetler Genelkurmay Başkanı’nın Cumhurbaşkanı’na haftada bir yaptığı ziyaretlerde dile getirilmiştir. 
     
Karadayı’nın üslubu nasıldı 
     Gayet yumuşak, gayet makul. 
     
Başbakan’a niye anlatmıyorlar 
     Bu durum eylülden itibaren MGK’da da konuşulmaya başlanmıştır. 
     
Sizin Genelkurmay Başkanlığı’na da bir ziyaretiniz olmuştu 
     Bu rahatsızlıklar basında yer aldı. Bizim Silahlı Kuvvetlerimizin - halkın içinde yaşadığı için - ülke genelindeki rahatsızlıkları duymaması mümkün değildir. Bilhassa basının çok tesiri altında kalır. Yanılmıyorsam 18 Ocak 1997’de ben gittim. Dedim ki, bana ne şikayetiniz varsa söyleyin’. 
     
Brifing istediniz... 
     Bana brifing verdiler. Hatırlıyorum, 55 tane şikayet konusu ilettiler. Ordu bunları laik likten uzaklaşma emaresi görüyordu. 
     Ben dedim ki, bunları ben de izliyorum, yalnız bu takdim ettiğiniz olayların bir kısmının tahkiki lazım. Bunlar doğrudur esası üzerinden hareket edilemez. İddiayı ortaya koyan makam çok önemli, doğru değilse yıpranma olur. Netice itibariyle ben sahipleneceğim, verin bana’ dedim. Aldım, tahkik ettim. 
     
Ne çıktı 
     Kendilerine mektup yazdım. 
     
Genelkurmay’a mı 
     Evet, iddialarınızın bir kısmı doğru değil, şunların üzerinde duruyorum... Bunun üzerine ben Başbakan Erbakan’a da 4 Şubat’ta mektup yazdım ve uyardım. İddialar nelerdir derseniz, şuralara irtica sızmıştır Yargı organları, Silahlı Kuvvetler, üniversiteler, emniyet, okullar... Bunları hükümete bildirdim. Aynı gün üç mektup yazdım. Adalet Bakanı Şevket Kazan’dan şikayet vardı. 
     
Bu mektupları alınca Başbakan Erbakan ne yaptı, size geldi mi 
     Geldi. Uyardım. Bak kardeşim cumhurbaşkanı başbakan gibi konuşmayacağım. Bir hukukumuz var, öyle konuşacağım. Devlet zarar görmemeli. Hassasiyetler var. Tedbir al.’ 
     
Ne dedi 
     İtiraz etmedi, gerekeni yaparım’ dedi. 
     
Erbakan’a çifte ikaz      Demirel’in Erbakan’ı irtica ve devletin korunması yönünde mektupla uyardığı ortaya çıktı 
     Cumhurbaşkanı Demirel’in, 28 Şubat öncesi yazdığı mektuplarla Başbakan Erbakan’ı irticai olaylar hakkında uyardığı ve devletin korunması ile ilgili gerekli tedbirleri almasını istediği ortaya çıktı. Demirel’in, 4 Şubat 1997 tarihli "kişiye özel" olarak Erbakan’a yazdığı mektup şöyle 
     1 - Kayseri Belediye Başkanı Şükrü Karatepe ile ilgili soruşturma dolayısı ile Cumhuriyet Savcısı’na bilirkişi heyetinin seçiminde baskı yapıldığı, 
     2 - Sincan Belediye Başkanı Bekir Yıldız’ın irticai faaliyetlerinin içinde olduğu, 
     3 - İrticai faaliyetlerinden dolayı YAŞ kararı ile ordudan çıkarılan subay ve astsubayların, belediyelere ve bakanlıklara yerleştirildiği, 
     4 - Atatürk düşmanlığı yapıldığı, 
     5 - Siyasi kişiliği olan konuşmacıların laiklik, ırk ve dil konularında, ulusal değerleri yıpratmaya gayret sarf ettiği hususlarında şik yetler gelmiştir. 
     Bu ve benzeri konuların, önemli hassasiyetlere sebep olduğu, huzursuzluk doğurduğu gerçektir. Gereğini rica ederim. 
     Demirel, aynı tarihli ikinci uyarı mektubunda da devletin korunması ile ilgili tedbirler üzerinde durarak şunları kaydediyor 
     Cumhuriyetin niteliklerine ve devletin temel çatısına yönelmiş tehdit ve tehlikeler toplumda ve devletin kurumlarında rahatsızlıklar yaratmaktadır. 
     Bu arada köktendinci’ cereyanlara karşı fevkalade hassasiyet bulunduğu yine malumunuzdur. Bu hassasiyetin neticesi olarak aşağıdaki hususları dikkatinize getiriyorum 
     1 - Laik düzeni korumak için mevcut kanunlar, harfiyen uygulanmalıdır. 
     2 - Devrim Kanunları’ uygulanmalıdır. 
     3 - Devletin kurumlarına köktendinci cereyanı’nın sızması kesinlikle önlenmelidir. 
     Bu meyanda a Yargı organları, b Silahlı Kuvvetler, c Üniversiteler, d Emniyet Teşkilatı, e Okullar, f İdare, g Diyanet Teşkilatı, h Yerel Yönetimler korunmalıdır. Gereğini rica ederim. 
     
     YARIN APO SURİYE’DEN NASIL ÇIKARILDI DEMİREL AÇIKLIYOR 
     



 SİYASET 













</TEXT>
</DOC>
