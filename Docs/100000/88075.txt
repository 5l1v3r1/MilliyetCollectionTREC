<DOC>
<DOCNO> 88075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun18.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt "11 Eylül'ün beyni vatandaşımız değil" 
</HEADLINE>
<TEXT>

     Kuveyt, ABD'deki 11 Eylül saldırılarını planladığı öne sürülen Şeyh Halid Muhammed'in vatandaşı olmadığını bildirdi. 
     Kuveyt Enformasyon Bakanı ve hükümet sözcüsü Şeyh Ahmed El Fahd El Sabah, Washington yönetiminin ''en çok aranan teröristler'' listesinde bulunan Şeyh Halid Muhammed'in, ''kesinlikle Kuveyt vatandaşı olmadığını'' belirtti. 
     Şeyh Halid'in bir dönem Kuveyt'te yaşadığını, ancak birkaç yıl önce ülkeden ayrıldığını söyleyen Şeyh Ahmed, ''Kuveyt'te pek çok ulustan insan var. Kuveyt doğumlu olmak da Kuveyt vatandaşı olmak anlamına gelmiyor'' dedi. Bakan, Şeyh Halid'in Pakistanlı olduğunu ileri sürdü. 
     Amerikalı yetkililer, El Kaide'nin 11 Eylül saldırılarını planladığı sanılan liderlerinden Şeyh Halid'in Kuveyt vatandaşı olduğunu belirtmişti. Muhammed'in şu anda Afganistan ya da Pakistan'da olduğunu tahmin ediliyor. 
     





</TEXT>
</DOC>
