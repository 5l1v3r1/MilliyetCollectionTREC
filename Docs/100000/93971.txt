<DOC>
<DOCNO> 93971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur14.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten açıklama "Ecevit'e çekil demedim" 
</HEADLINE>
<TEXT>

     Devlet Bakanı Kemal Derviş, Başbakanlık Konutu'nda dün gerçekleştirilen ekonomi zirvesinde Başbakan Ecevit'e "çekil" dediği yolundaki iddiaların gerçek olmadığını bildirdi. Konuyla doğrudan ilgisi bulunmayan başka devlet kurumlarının konunun tarafı haline getirilmesine çalışıldığı yolunda haksız bir izlenim yaratıldığını vurgulayan Derviş, bu tür iddiaların tamamen asılsız olduğunu ifade etti. 
     Zirve sonrasında yapılan haber ve yorumlarda, Derviş'in Başbakan Ecevit'e "ultimatom" vererek, çekilmesini istediği, aksi durumda ülkenin batacağını söylediği iddia edilmişti. 
     Bakan Derviş, bu yöndeki iddialar üzerine yazılı bir açıklama yaparak, bunun gerçekle bağdaşmadığını bildirdi. 
     Ekonomik gelişmelerin ele alındığı toplantının tamamen devlet teamülleri ve saygı kuralları içinde gerçekleştiğini ifade eden Derviş'in açıklaması şöyle 
     "Başbakanlık Konutu'nda dün yapılan ekonomik zirve toplantısına ilşkin olarak bugün bir gazetede yer alan haber, gerçeklerle bağdaşmamaktadır. Zirve toplantısnda süphesiz ekonomiye ilişkin tüm gelişmeler ve piyasalarda yakın dönemde yaşanan dalgalanmalar ele alınmıştır. Ancak, hem sayın Başbakan ile görüşme hem de geniş katılımlı zirve toplantısı, karşılıklı olarak tamamıyla devlet teamülleri çerçevesinde ve uslupta saygı ve samimiyet ilkeleri doğrultusunda gerçekleşmiştir. Toplantıda sergilenen bu yaklaşımı yansıtmayan, üstelik de konuyla doğrudan ilgisi bulunmayan başka devlet kurumlarının konunun tarafı haline getirilmesine çalışıldığı yolunda haksız bir izlenim yaratan tüm iddialarasılsızdır." 
     





</TEXT>
</DOC>
