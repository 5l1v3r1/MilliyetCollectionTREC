<DOC>
<DOCNO> 95423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/guncel/gun13.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroin şebekesini kaza yakalattı .. 
</HEADLINE>
<TEXT>

     ERDAL KILINÇ İstanbul 

     Sultanbeyli’de bir otomobilin polis aracına çarpması, uluslararası bir uyuşturucu şebekesinin ortaya çıkarılmasını sağladı. 
     Uyuşturucu taciri Muammer Demirkıran ile iki adamı, 9 Haziran’da Avusturya’ya gönderilen 5 kilo eroinin yerine ulaşmamasından sorumlu tuttukları Abdülselam Polat ve Kadir Bulak’ı kaçırdı. 
     Uyuşturucu tacirlerinin bulunduğu 06 TE 9641 plakalı otomobil, Sultanbeyli TEM Otoyolu’nda bir trafik ekibine çarptı. Otomobilde bulunan iki kişi kaçarken Polat, Bulak ve Demirkıran gözaltına alındı. Otomobilde yapılan aramada 28 gram esrar ve silah bulunmasıyla başlayan sorgulama sonucu uluslararası bir şebeke ortaya çıkarıldı. Bu arada Avusturya’daki alıcı Ferhat Bulak’ın da, Kadir Bulak’ın kardeşi olduğu öğrenildi. Sorguları tamamlanan zanlılardan Bulak serbest bırakılırken, Polat ve Demirkıran tutuklandı. 
     
     



 GÜNCEL 




















</TEXT>
</DOC>
