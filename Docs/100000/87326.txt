<DOC>
<DOCNO> 87326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/spo06.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasat zamanı 
</HEADLINE>
<TEXT>

Şenol Güneş ekip ruhunu yansıtmaları halinde Brezilya’yı yeneceklerini söyledi. İddialı konuşup, "Finaller için çok ter döktük. Karşılığını üç maçı da kazanarak almalıyız" dedi 
     BİLAL MEŞE ULSAN 

     Hepsi mücadeleye hazır’ 
     MİLLİ Takım Teknik Direktörü Şenol Güneş, Brezilya karşılaşması öncesinde tüm futbolcuların göreve hazır olduğunu söyledi. Sahaya çıkaracağı onbirle ilgili yöneltilen soruları cevapsız bırakan Güneş, "Hepsi hazır, herkes forma giyebilir. Bu hazır kadrodan en iyi onbiri sahaya süreceğim. Biz buraya kolay gelmedik, basamakları tek tek çıktık. Her şeyi hesaplıyoruz" diye konuştu. 
     
     Hedeflerimiz çok büyük’ 
     AY-Yıldızlı futbolcuları stresten uzak tutmaya çalışan tecrübeli hoca, "Buraya eğlenceye geldik. Maçlarımızı karnaval havasında oynayacağız" diyerek, baskıyı kırmayı amaçlıyor. Kendinden emin, iddialı konuşan Güneş, "Tabii ki hedefimiz büyük. Bunun bilinçindeyiz. Finaller için çok ter döktük, emek verdik. Karşılığını üç rakibimizi de yenerek almak istiyoruz" ifadelerini kullandı. 
     
     Hepsine güvenim sonsuz’ 
     BREZİLYA karşısında takım oyununu sahaya yansıtıp, iyi futbol ortaya koyarak sonuca gitmeye çalışacaklarını tekrarlayan Milli Takım’ın hocası, şöyle devam etti "Bu ekibe sonuna kadar güvendim, güvenmeye de devam edeceğim. Bir oyuncunun yapabileceği şeyler kısıtlı olabilir. Biz üç maçta da takım oyunu ortaya koyacağız. Sahanın her alanında, her dakikasında savaşacağız." 
     
Brezilya’yı çözmüşler      DÜNYA Kupası için son hazırlıklarını yapan ekibimizde dün 15 dakika süreyle medyanın karşısına çıkan futbolcular, daha çok gruptaki diğer rakiplerimiz Çin ve Kosta Rika’nın üzerinde durdu. Hakan Şükür, "Brezilya maçına hazırız. Ancak Çin ile Kosta Rika’yı hiç tanımıyoruz. Özellikle Çin’in bazı avantajları var. İşimiz zor olabilir. Duruma göre farklı önlemler alabiliriz" diye konuştu. 
     FATİH, "Kendimizi kanıtlamalıyız" derken, Emre Belözoğlu da, "Brezilya karşısında iyi sonuç alacağız" ifadesini kullandı. Arif de, gruptaki diğer rakipleri yeterince tanımamalarının dezavantaj olduğunu vurguladı ve "Bu durum tehlike yaratabilir" dedi. Abdullah ise, "Brezilya 4 kez Dünya Şampiyonluğu’na ulaşan bir futbol devi. Ancak kolektif açıdan bizden üstün değiller" yorumunu yaptı. 
     



 SPOR 




























</TEXT>
</DOC>
