<DOC>
<DOCNO> 94895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko18.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YASED Başkanı "Yabancı yatırımlar son 6 ay içinde durdu" 
</HEADLINE>
<TEXT>

     Yabancı Sermaye Derneği YASED Başkanı Faruk Yöneyman, yabancı yatırımların özellikle son 6 ay içinde önemli şekilde durduğunu söyledi. 
     Yöneyman, IMF heyetiyle yapılan görüşmenin ardından basın mensuplarının soruları üzerine, toplantıda, IMF programının, politik, ekonomik belirsizliklere rağmen yürüdüğünü ifade ettiklerini söyledi. 
     Doğrudan yabancı yatırımlarla ilgili Devlet Bakanı Kemal Derviş ve Hazine Müsteşarı Faik Öztrak'ın iyiniyet gösterdiğini kaydeden Yöneyman, içinde bulunulan ortamda doğrudan yabancı yatırımların özellikle son 6 ayda önemli ölçüde durduğunu, yeni yatırımların payının verilen izinlerin içinde yüzde 8'e düştüğünü kaydetti. 
     Yöneyman, Türkiye'nin bugünkü ortamda yeni yatırımcıları pek cezbedemediğini ifade ederek, şöyle devam etti 
     ''Sayın Kahkonen bunu nasıl aşabiliriz diye sordu. Politik ve ekonomik belirsizliklerin ortadan kalkması Türkiye'nin bir an evvel bir seçim sonrası çizgisine ulaşıp, doğrudan yabancı yatırımlarla ulusal yatırımları teşvik edecek bir programı ortaya koyması lazım. Çünkü şu anda yabancı yerli yatırım değil Türkiye'de yatırım eksikliği var. Yatırım olmadan işgücü mamul ortaya çıkmayacak ve ekonominin en önemli çarklarından biri olan yatırım eksikliğini Türkiye daha önemli hissedecektir. 
     Peki çıkış noktası nedir Çıkış noktası, seçimler ne vakit olacaksa, seçimlerden hemen sonra ortaya çıkacak Hükümetin bir an evvel yatırımları teşvik edecek ortamı hazırlaması ve yeni yılın ilk aylarında yatırımla ilgili görüşünü açıkça ortaya koyması gerekir.'' Faruk Yöneyman, ''Yatırımlar konusunda ilerleme sağlanamaması nedeniyle bir rahatsızlık hissettiniz mi '' sorusu üzerine, bu konuda rahatsızlık hissetmediklerini IMF heyetinin gelişmeleri gördüğünü ifade etti. 
     Türkiye'nin yabancı yatırımlarda hala 1 milyar doların altında seyrettiğine işaret eden Yöneyman, ''Bugün 2002 beklentileri açısından Romanya ve Bulgaristan'ın 2 milyar dolarlara tırmanması karşısında aynaya iyi bakmamız gerekir'' dedi. 
     Yöneyman, IMF heyetiyle yapılan görüşmede politik konuların ele alınmadığını, gelişmelerin sadece ekonomik yönünün değerlendirildiğini söyledi. 
     





</TEXT>
</DOC>
