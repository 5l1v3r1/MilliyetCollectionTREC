<DOC>
<DOCNO> 82935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/magazin/amag.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin’de Kürt evde Laz gelinim’ 
</HEADLINE>
<TEXT>

Kanal D’nin bomba dizisi Berivan’ için her hafta 3 bin kilometre yol kat eden, bazen günde 1 - 2 saat uyuyan Sibel Can ile Berivan’ı, hayatı ve evliliğini konuştuk... 
     ALİ EYÜBOĞLU 

     Ünlü şarkıcı Sibel Can, "Berivan" dizisine haftanın üç gününü ayırıyor ama her bölüm için 3 bin kilometreye yakın yol kat ediyor. Her pazar Diyarbakır’a uçup oradan karayolu ile Mardin’e geçiyor. Üç gün boyunca Mardin - Savur - Hasankeyf üçgeninde çekimler için mekik dokuyup, çarşamba akşamları İstanbul’a evine dönüyor. Sibel Can ile Berivan’ın çekildiği Hasankeyf’te konuştuk... 
     
     Hayalim gerçekleşti 
4 gün Sibel Can, 3 gün Mardinli "Berivanösın. Adapte zorluğu yaşıyor musun 
     - O dört günde de Sibel Can değilim artık... Laz gelini Sibel’im... 
     
Berivan’ 5. dizin. Diğerlerinden farkı ne 
     - Uzun zamandır hayalimdi Berivan. 3 yıl önce albümüme almıştım Berivan’ı. Çok güzel de bir klip çekmiştik. O dönem albüm satışım 600 bin iken, Berivan’la tiraj 1 milyonun üzerine çıkmıştı. Dizisini de mutlaka Güneydoğu’da çekmek istiyordum. Nihayetinde bu da gerçekleşti. Berivan muhteşem bir ortamda Mardin, Savur, Hasankeyf ve Diyarbakır’da çekiliyor. Senaryo çok iyi. Oyuncu kadromuz çok güçlü. Gerçek oyuncularla göz göze oynamak, beni çok heyecanlandırıyor. Onlardan her gün yeni birşey öğreniyorum. 
     
     Sulhi burada yaşar 
Bir günde 19 saat çalışmak seni yormuyor mu 
     - Bazı günler sadece 1 - 2 saat uyuyabiliyorum. Onun biraz yorgunluğu var ama Berivan’ için değer. Sahne çalışmalarımı azalttım. Yaz tatiline girince burada biraz daha uzun kalıp diziyi tamamlayacağız. 
     
Berivan’ı oynayan Sibel Can, bu yörede yaşayabilir mi 
     - Sulhi yaşar ama... O doğa hayranı. Hele bu kıyafetlerle kesin beni burada yaşatır. 
     
Eşiniz hapisten çıktı, boşanacaklar’ söylentisi başladı. Var mı böyle bir şey 
     - Asla böyle bir şey yok. Hayatımıza yepyeni bir sayfa açtık. Her şeye yeniden başladık. Çocuğumuzla daha yeni yeni hep beraber aynı masada yemek yemeye başladık. Her şey bu kadar güzel giderken bu tür asılsız dedikoduların çıkması hakikaten bizi üzüyor. 
     
     Çocuklara telefon, eşe mesaj 
Sete ara verildiğinde evden ilk kimi arıyorsun 
     Kimi arayacağım, önce çocuklar. 
     
Hangisi 
     Melisa ile Engin Can saat 16.30 gibi okuldan dönüyor, en geç 17.00’de evdeler. O saatte mutlaka ararım. Günde en az 4 - 5 defa Emir’i soruyorum. Sulhi ile de mesajlaşıyoruz. Telefon trafiği çok yoğun Mardin - İstanbul hattında. 
     



 MAGAZİN 














</TEXT>
</DOC>
