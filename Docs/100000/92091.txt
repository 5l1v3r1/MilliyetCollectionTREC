<DOC>
<DOCNO> 92091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/ekonomi/eko09.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar parmesanı kurtardı sıra Türk halısında 
</HEADLINE>
<TEXT>

     İtalya, ünlü parmesan’ peynirlerinin yabancı üreticilerce üretilen ucuz taklitlerine karşı Avrupa Yüksek Mahkemesi’nde açtığı davayı kazandı. 
     Mahkeme, kararında, parmesanın İtalya’ya özgü bir ürün olduğunu onaylayarak, otantik teknikler kullanılmadan yabancı firmalar tarafından üretilen benzer ve daha ucuz peynirlerin parmesan adıyla satılamayacağını hükme bağladı. 
     Mahkemenin bu kararı özel coğrafya ve kültürlere ait ürünlerin uluslararası çapta korunması yönünde önemli bir adım olarak kabul edildi. 
     Avrupa Yüksek Mahkemesi kararının, aralarında Türk halılarının, Fransız şampanya ve konyağının, Basmati pirincinin de bulunduğu, farklı ülkeler ve kültürlere ait otantik ürünlerin haksız rekabetten korunması için emsal teşkil edeceği bildirildi. 
     



 EKONOMİ 





















</TEXT>
</DOC>
