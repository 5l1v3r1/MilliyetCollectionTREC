<DOC>
<DOCNO> 77631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur09.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısınıyor, bahar geliyor... 
</HEADLINE>
<TEXT>

     Hava sıcaklıkları yarın güney ve batı bölgelerden başlayarak hafta sonuna kadar bütün yurtta 6-8 derece artacak. 
     Devlet Meteoroloji İşleri Genel Müdürlüğü'nün "meteorolojik değerlendirmesine" göre, hafta başından itibaren kuzey ve iç kesimlerde etkili olan soğuk hava, yerini sıcak havaya bırakıyor. Orta Akdeniz üzerinden gelen sıcak havayla birlikte hava sıcaklıkları yarın güney ve batı bölgelerden başlayarak, hafta sonuna kadar bütün yurtta 6-8 derece artacak. 
     13 Nisan Cumartesi günü yurdun iç ve batı kesimlerinde görülecek mevsime uygun sağanak yağışlarla biraz azalacak olan hava sıcaklıkları, 14 Nisan Pazar günü tüm yurtta tekrar yükselecek. 
     Bu değerlendirmelere göre, yarın, İç Ege, göller yöresi ve İç Anadolu'nun kuzeybatısında öğleden sonra hafif sağanak yağışlı olacak. 
     Doğu Anadolu'nun kuzeydoğusu ile akşam saatlerinde Marmara'nın batısı ve Kuzey Ege kıyıları 12 Nisan Cuma günü sağanak yağışlı geçecek. 
     Marmara, Kuzey ve İç Ege, göller yöresi, İç Anadolu, Batı Karadeniz ve Orta Karadeniz'in iç kesimlerinde ise cumartesi günü yer yer sağanak yağış görülecek. 
     






</TEXT>
</DOC>
