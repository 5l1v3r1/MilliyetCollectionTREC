<DOC>
<DOCNO> 60988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sondun11.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar ve fırtına İsrail'de de hayatı felç etti 
</HEADLINE>
<TEXT>

     Kar ve fırtına İsrail'i de etkisi altına aldı. 
     Kudüs'te kar yağışı sevinç yaratırken, ülkenin kuzey kesimindeki Galile bölgesi ve Golan Tepeleri'ndeki şiddetli kar fırtınası hayatı felç etti. Yollar trafiğe kapatılırken, okullar tatil edildi. 
     Ülkenin diğer kesimlerinde de yağmur ve şiddetli rüzgar etkisini gösteriyor. 
     İsrail'de hava sıcaklığı mevsim normallerinin 8-10 derece altına düşerken, İsrail Elektrik Kurumu enerji kullanımının rekor düzeye ulaştığını açıkladı. 
     Meteoroloji, Tel Aviv gibi alçak seviyedeki yerleşim merkezlerinin sel tehlikesi ile karşı karşıya kalabilecekleri uyarısında bulunurken, gerekli önlemlerin ordunun da yardımıyla alınmaya çalışıldığı belirtiliyor. 
     






</TEXT>
</DOC>
