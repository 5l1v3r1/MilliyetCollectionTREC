<DOC>
<DOCNO> 89811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun04.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaçi'de intihar eylemi... 5 kişi öldü... 
</HEADLINE>
<TEXT>

     Pakistan'ın güneyindeki Karaçi kentinde, ABD Konsolosluğu yakınlarında büyük bir patlama olduğu ve ilk belirlemelere göre 5 kişinin öldüğü bildirildi. 
     Görgü tanıkları, patlamanın, geçen ay düzenlenen intihar saldırısı ile hemen hemen aynı bölgede meydana geldiğini söylediler. 
     Polis, patlama sonucu 5 kişinin öldüğünü ve birçok kişinin yaralandığını belirtti. 
     Patlamanın, bir aracın içine yerleştirilen bombanın infilak etmesi sonucu meydana geldiği ve ABD'nin Karaçi Konsolosluğu binasının camlarının kırıldığı kaydedildi. 
     Kurtarma ekiplerinin bölgeye ulaştığı ve yaralıların hastanelere kaldırıldığı bildirildi. 
     





</TEXT>
</DOC>
