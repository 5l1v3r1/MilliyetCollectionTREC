<DOC>
<DOCNO> 79008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/spor/aspo.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Millerimiz 5 yıl ve 15 maç sonra özel karşılaşma kazandı 
</HEADLINE>
<TEXT>
K bus bitti 
Dünya Kupası öncesinde Avrupa’daki hazırlıklarını Şili maçı ile tamamlayan A Milli Takımımız, Hakan Şükür ve İlhan Mansız’ın golleriyle galibiyete ulaştı 
     A Milli Takımımız beş yıl sonra ilk kez bir özel karşılaşmada galibiyet sevinci yaşadı. Sezon sonu öncesindeki son hazırlık maçında Şili ile Hollanda karşılaşan Ay - Yıldızlı ekibimiz, her iki yarıda bulduğu gollerle sahadan 2 - 0 galibiyetle ayrıldı. 30. dakikada Hakan Şükür, akıl dolu bir vuruşla takımımızı öne geçirdi. Mücadele olarak ön plana çıkan ve önceki maçlara oranla daha konsantre görünen Milli Takımız 81. dakikada da İlhan ile sonucu perçinledi. 
     
Hakan’dan 35. gol      ŞİLİ karşısında Ay - Yıldızlı ekibin ilk yarıdaki sayısını kaydeden Hakan 35. golüne ulaştı. 72 maçta bu sayıya ulaşan yıldız futbolcu, son golünü 14 Kasım’daki 5-0’lık Avusturya sınavında atmıştı. 
     
Tribünler Kırmızı-Beyaz      HOLLANDA’NIN Kerkrade kentindeki özel maça gurbetçiler de ilgi gösterdi. 22 bin kişilik Roda Stadı’nda oynanan karşılaşmada tribünlerde 5 binin üzerinde Türkler’in olması dikkat çekti. 
     
Son prova Hong Kong’da      2002 Dünya Kupası Finalleri’nde mücadele edecek olan A Milli Takımımız Avrupa’daki son hazırlık maçını dün yaptı. Ay - Yıldızlı ekibimiz, finaller öncesinde son provasını Hong Kong’daki turnuvada gerçekleştirecek. 
     
Süper Tello      ŞİLİ’NİN dünkü kadrosunda Contreras, Olarra, Acuna ve Tello gibi Avrupa’daki lejyonerler de yer aldı. Ofansa dönük orta saha oyuncularından Tello’nun yeni sezonda 17 milyon dolara Avrupa’ya gideceği de belirtildi. 
     
Leekens izledi      RODA ekibini çalıştıran Trabzonspor’un eski hocası George Leekens de maçı izleyenler arasındaydı. Leekens, Türk futbolunun yükselişine sevindiğini, ancak Trabzonspor’un çöküşüne çok üzüldüğünü açıkladı. 
     
KLASMAN ÇIKTIKGüney Kore ile daha önce berabere kalan Milli Takım, FIFA Dünya klasmanında 24. sırayı Rusya ile birlikte paylaştı. Brezilya 2., Çin 51., Kosta Rika 27. oldu 
     FIFA Dünya Klasmanı’nda Türkiye, bir basamak çıkarak, 24.’lüğe yükseldi. Güney Kore beraberliği sonrası puanını 650’ya yükselten Türkiye, 24. sırayı aynı puandaki Rusya ile paylaştı. Dünya Kupası’ndaki rakiplerimizden Brezilya, 787 puanla 3.’lükten 2.’liğe, Çin 566 puanla 52.’likten 51.’liğe yükselirken, Kosta Rika 645 puanla 27.’likte kaldı. Fransa’nın ilk sıradaki yerini koruduğu klasmanda, Brezilya’nın ardından Arjantin üçüncü durumda bulunuyor. 
     DÜNYA Kupası’nda A Milli Takımımız ile aynı grupta yer alan Kosta Rika, Yokohama’daki özel maçta Japonya ile 1 - 1 berabere kaldı. Dünya Kupası’nda finalin oynanacağı stadda, 65 bin kişinin izlediği karşılaşmada ev sahibi Japonya, 70. dakikada Tomokazu Myojin ile öne geçti. 77. dakikada Winston Parks’ın golü, Kosta Rika’ya beraberliği getirdi. Kosta Rika, 20 Nisan’da da Güney Kore ile karşılaşacak. 
     
Ümitler berabere      2004 Avrupa Şampiyonası’na hazırlanan Ümit Milli Futbol Takımı, Çek Cumhuriyeti ile deplasmanda yaptığı özel maçta 1-1 berabere kaldı. Pribram kentindeki karşılaşmada, 23. dakikada Miroslav Slepiçka’nın golüyle yenik duruma düşen Ümit Milli Takım, 69. dakikada Tuncay Şanlı’nın attığı golle durumu 1-1 yaptı ve karşılaşma bu skorla sona erdi. 
     
Hazırlık maçları Yugoslavya - Litvanya 4 - 1 Macaristan - B.Rusya 2 - 5 Makedonya - Finlandiya 1 - 0 Polonya - Romanya 1 - 2 Hırvatistan - Bosna Hersek 2 - 0 Ukrayna - Gürcistan 2 - 1 Yugoslavya - Çek Cum. 0 - 0 Norveç - İsveç 0 - 0 Belçika - Slovakya 1 - 1 Slovenya - Tunus 1 - 0 Makedonya - Finlandiya 1 - 0 Malta - Azerbaycan 1 - 0 Avusturya - Kamerun 0 - 0 S.İrlanda - ABD 2 - 1 Almanya - Arjantin 0 - 1 İtalya - Uruguay 1 - 1 İngiltere - Paraguay 4 - 0 Fransa - Rusya 0 - 0 K.İrlanda - İspanya 0 - 5 İskoçya - Nijerya 1 - 2      



 SPOR 

























</TEXT>
</DOC>
