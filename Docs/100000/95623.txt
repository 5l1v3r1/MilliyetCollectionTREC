<DOC>
<DOCNO> 95623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/spor/spo00.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayına son süre 
</HEADLINE>
<TEXT>

Futbol Federasyonu Başkanı Haluk Ulusoy, "İşi bozan taraf olmak istemiyoruz. Çarşamba’ya kadar bekleyeceğiz" dedi 
     FUTBOL Federasyonu Başkanı Haluk Ulusoy, naklen yayın şirketiyle ödemeler konusunda yaşanan sıkıntının çarşamba günü netlik kazanacağını açıkladı. Ulusoy, yetkinin tamamen kendisinde olduğunu vurgulayıp, "Yayıncı kuruluşun 1.5 aydır ödeme yapamadığı doğru. Çarşamba’ya kadar bekleyeceğiz" dedi. 
     ULUSOY sözlerini şöyle sürdürdü "Ödemeleri sağlıklı bir yapıya kavuşturmak için arayışları ve görüşmelerini sürdürüyorlar. Onlar işi devam ettirebileceklerine inandıkları ve iş tamam’ deyip ödeme yaptıkları sürece, biz varız. Vefasız değiliz. Son ana kadar sorunun çözülmesi için bekleyeceğiz." 
     BAŞKAN Haluk Ulusoy, alternatif planlarının hazır olduğunu vurguladı, "İşi bozan taraf, biz olmamalıyız. Unutulmaması gereken bir şey var ki, kulüplerin de ekonomilerini düşünmek zorundayız. Yayıncı şirket darboğazdan çıkamaz ve kaynak bulamazsa, yeni ihale gündeme gelir" diye konuştu. 
     



 SPOR 
























</TEXT>
</DOC>
