<DOC>
<DOCNO> 77751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun13.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da Çin yapımı 151 roket ele geçirildi 
</HEADLINE>
<TEXT>

     Afganistan'da uluslararası barış gücü askerleriyle Afganlı polislerin ortak operasyonunda, Çin yapımı 151 roket ele geçirildi. 
     Afganistan'daki Uluslararası Güvenlik Destek Gücü ISAF sözcüsü Teğmen Joel Fall, roketlerin, başkent Kabil'den Amerikan askerlerinin üslendiği Bagram'a giden yol üzerinde dün bulunduğunu söyledi. Roketlerin ele geçirilmesinin çok önemli olduğunu söyleyen Fall, roketlerin bomba imha ekiplerince yok edileceğini belirtti. 
     Aynı tip iki roket, geçen Pazar günü Kabil'deki ISAF karargahına atılmıştı. Bu arada yetkililer, dün olayla ilgili olarak Kabil'in doğusundaki bir mahallede yaşayan 5 kişiyi gözaltına aldı. Polis şüphelilerle birlikte 4 Çin roketi ele geçirdi. 
     Afgan güvenlik güçlerinin başkentin bazı bölgelerindeki evlerde yaptıkları aramalarda, ayrıca el bombaları, cephane ve anti personel mayınlar ele geçirdiği kaydedildi. 
     






</TEXT>
</DOC>
