<DOC>
<DOCNO> 97246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yasam/yas01.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk insanı çaykolik 
</HEADLINE>
<TEXT>

Türkiye’de nüfusun yüzde 90’ı, günde en az bir kere çay içiyor. Kişi başına tüketimde Türkiye İngiltere’den sonra dünyada üçüncü sırada yer alıyor 
     TÜRK insanı için çayın günlük hayatta önemli bir yeri var. Halkın yüzde 90’ı, günde en az bir kere çay içiyor. Türkiye Odalar ve Borsalar Birliği’nin TOBB aylık yayın organı Ekonomik Forum’da yer alan araştırmaya göre Türk insanı için çay, günlük hayatın vazgeçilmezleri arasında yer alıyor. Çay tüketiminin yüzde 65’i evde, yüzde 13’ü işte, yüzde 11’i misafirlikte, yüzde 5’i kafede, yüzde 4’ü kıraathanelerde, yüzde 2’si ise okulda yapılıyor. 
     
     İngiltere’den sonra geliyor 
     HALKIN yüzde 59’u çayı şekerle içiyor. Özel harman yaparak içeceği çayı kendisi hazırlayanlar, toplamda yüzde 33’lük paya sahip bulunuyor. Türkiye kişi başına yıllık çay tüketiminde 2.3 kiloyla dünyada üçüncü sırada yer alıyor. Kişi başına tüketimde İrlanda 3.2 kiloyla ilk sırada bulunuyor. İrlanda’nın ardından 2.6 kiloluk tüketimle İngiltere geliyor. Gelecek yıllarda Türkiye’de çay tüketiminin daha da artacağı ifade ediliyor. 
     



 YAŞAM 














</TEXT>
</DOC>
