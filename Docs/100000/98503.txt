<DOC>
<DOCNO> 98503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/soneko04.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de kişi başına borç, gelirden fazla... 
</HEADLINE>
<TEXT>

     Toplam iç ve dış borcun 204.4 milyar doları bulduğu Türkiye'de, kişi başına gelir 2 bin 219 dolar düzeyinde kalırken, kişi başına borç ise 2 bin 918 dolara yükseldi. 
     Maliye Bakanlığı'nın iç ve dış borçlar konusunda hazırladığı rapor, Türkiye'nin nasıl bir borç kıskacına girdiğini çarpıcı şekilde gözler önüne serdi. 1980'den bu yana iç ve dış borçlardaki gelişmenin detaylarıyla irdelendiği raporda, bu yılın Mayıs ayı itibariyle iç borç stokunun 86 milyar 898 milyon Dolara, dış borç stokunun da 117 milyon 8 milyon Dolara yükseldiği belirtildi. 
     Rapora göre, 1980 yılında 9 milyar 487 milyon Doları iç ve 15 milyar 734 milyon Doları dış olmak üzere 25 milyar 221 milyon Dolar olan Türkiye'nin toplam borcu, gayri safi milli hasılasının da GSMH yüzde 36.88'lik bölümünü oluşturuyordu. 
     1985 yılında iç ve dış borç toplamı 37 milyar 806 milyon Dolara ulaşırken, bunların GSMH'ye oranı yüzde 56.52 olarak gerçekleşti. 1990 yılında toplam stok, 68 milyar 570 milyon Dolar, borçların GSMH'ye oranı yüzde 45.48, 1995 yılında toplam stok, 96 milyar 152 milyon Dolar, bunun GSMH'ye oranı da yüzde 56. olarak belirlendi. 
     
     3 RAKAMLI DÜZEYLER 

     1996 yılından itibaren Türkiye'nin iç ve dış borçları, milyar Dolar bazında 3 rakamlarla ifade edilmeye başlandı. Söz konusu yıl ülkenin toplam borcu, 29 milyar 292 milyon Doları iç, 79 milyar 207 milyon Doları da dış olmak üzere 108 milyar 499 milyon Dolar oldu. Borçların GSMH'ye oranı da yüzde 59.09 olarak hesaplandı. 
     2000 yılına gelindiğinde iç borçlar 54 milyar 216 milyon Dolara, dış borçlar da 119 milyar 664 milyon Dolara yükseldi. Böylece toplam borç 183 milyar 880 milyon Dolar, bunun GSMH'ye oranı da yüzde 93 düzeyine çıktı. 
     2001 yılı ise iç ve dış borçların, GSMH'yi de aştığı bir yıl oldu. Bu yılda 84 milyar 857 milyon Doları iç ve 115 milyar 74 milyon Doları dış olmak üzere 199 milyar 931 milyon Dolar olarak saptanan toplam borcun GSMH'ye oranı, yüzde 160.36 olarak belirlendi. 2002'nin Mayıs ayı sonu itibariyle de 204 milyar 436 milyon Dolar olan iç ve dış borçların GSMH'ye oranı yüzde 102.96 olarak tespit edildi. 
     
     KİŞİ BAŞINA BORÇ 

     Yıllar itibariyle kişi başına milli gelir ve kişi başına borç rakamlarının da ortaya konduğu rapora göre, 1985 yılında ülkemizde kişi başına gelir bin 330 Dolar, kişi başına borç ise 928 Dolar düzeyindeydi. 
     Kişi başına gelir rakamı 1990 yılında 2 bin 682 Dolara, kişi başına borç rakamı da bin 128 Dolara yükseldi. Kişi başına gelir 1995'de 2 bin 759 Dolar, 2000 yılında ise 2 bin 986 Dolar oldu. Buna karşılık kişi başına borç 1995'de bin 558, 2000'de de 2 bin 0 Dolar şeklinde tespit edildi. 
     2000 yılı sonuna kadar kişi başına gelir, sürekli olarak kişi başına borcun üzerinde seyretti. Geçen yıl ise kişi başına gelir 2 bin 219 Dolarda kalırken, kişi başına borç 2 bin 918 Dolara yükseldi ve gelirin oldukça üzerine çıktı. 
     
     İŞTE VATANDAŞI ÇARPAN TABLO 

     Maliye Bakanlığı raporuna göre, ülkemizde yıllar itibariyle iç ve dış borçlar ile kişi başına gelir ve borç rakamlarında şu seyir izlendi 
     

YILLAR NÜFUS Milyon İÇ BORÇ Milyar DIŞ BORÇ Milyar KİŞİ BAŞINA BORÇ GELİR 1985 50.3 12.1 25.6 1.330 928 1986 51.4 13.9 32.2 1.462 896 1987 52.5 16.9 40.3 1.636 1.089 1988 53.7 15.7 40.7 1.684 1.050 1989 54.8 18.1 41.7 1.959 1.091 1990 56.2 19.5 49.0 2.682 1.218 1991 57.3 19.2 50.4 2.621 1.214 1992 58.4 22.7 55.5 2.708 1.339 1993 59.4 24.7 67.3 3.004 1.548 1994 60.5 20.6 65.6 2.184 1.424 1995 61.6 22.8 73.2 2.759 1.558 1996 62.6 29.2 79.6 2.928 1.738 1997 62.4 30.6 84.9 3.079 1.849 1998 63.4 37.1 97.2 3.255 2.111 1999 64.3 42.4 103.1 2.879 2.265 2000 67.3 54.2 119.6 2.986 2.530 2001 68.0 83.3 115.1 2.219 2.918      





</TEXT>
</DOC>
