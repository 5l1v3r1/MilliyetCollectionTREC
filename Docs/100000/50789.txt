<DOC>
<DOCNO> 50789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/astro/index.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser enerjiler 
</HEADLINE>
<TEXT>

Güneş ve Ay, rahat açı yaparken problemlerimizi aşmak ve rahat etmek daha kolay olacak. Özellikle sabah saatlerinde Jüpiter etkisi olmasıyla güne iyimser başlayabiliriz. Duygusal konularda verici olmak, sevdiklerimizi korumak ve paylaşmak Yengeç burcunun olumlu özellikleri olarak ortaya çıkmakta. Koç’lar için bugün aile, ev ve yakınları dikkat çekiyor olabilir. Yeni başlangıçlar için olumlu bir gündeler. Boğa’lar düşüncelerini paylaşmak, yeni şeyler öğrenmek için daha meraklılar. Yapacakları konuşmalar ya da tanışmalar böyle bir fırsat getirebilir. İkizler maddi konularda daha şanslı ve girişken. Özellikle sabah saatlerini işle ilgili konulara ayırabilir. Yengeç düne benzer bir biçimde yine ön planda. İstediklerini yaptırabilen Yengeç kendini güvende görüyor. Aslan’lar daha önce yaptıkları işlerin sonuçlarını şimdi alabilirler. Bugün huzurlu olmasalar da, sürpriz yardımlar görebilirler. Başak’lar verimli ve kazançlı çıkabilecekleri günde. Ortaklaşa konularda olumlu adımlar atılabilir. Günün ikinci yarısında ay düğümlerinin olumlu açıları bizi amaçlarımıza götürebilecek bağlantılara ve anlamlı tesadüflere işaret ediyor. Terazi’ler bugün yoğunlar ve yapacakları pek çok şey var. İş hayatında daha şanslılar. Akrep’ler ise yeni olanaklar yaratmak, cesaret göstererek değişikliklere gitmek için harekete geçebilir. İyimserlikleri herkes için olumlu enerji yaratıyor. Yay’ların işle ilgili konularda yeni kaynaklar bulması ve maddi sorunlarda başkalarının desteğini alması şart. Biraz daha sabırlı olmaları faydalı. Oğlak ise sabırsız olmakla birlikte gün içinde evlilik ve işbirliği konularında yeni kararlarla karşılaşabilir. Kova bugün de iş düzeni, detaylar ve günlük işlerinde yenilikler yapabilir. Bu konular onu duygusal yönden de etkileyebilir. Balık’lar akıcı enerjiler altında rahatlar. Duygusal yaratıcılıkları çok yüksek. Aşk hayatında da mutluluk bulmak zor olmayacak. 

            Faks 287 74 37 
      







</TEXT>
</DOC>
