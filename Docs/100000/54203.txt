<DOC>
<DOCNO> 54203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo08.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sözkesen'e karşılık hangi Galatasaraylı futbolcular gidecek 
</HEADLINE>
<TEXT>

     Golcü futbolcu Murat Sözkesen'in Galatasaray'a tranferi karşılığı, Bursaspor'a Faruk ve Ufuk'un dışında verilecek üçüncü futbolcunun kim olacağı konusunda belirsizlik sürüyor. 
     Bursaspor Teknik Direktörü Nejat Biyediç, Murat Sözkesen'in gidişiyle forvet bölgelerinde zaafa uğradıklarını, bu çerçevede alınacak üçüncü futbolcunun da golcü olması gerektiğini söyledi. 
     Galatasaray'dan üçüncü futbolcu olarak Serkan'ın alınmasını istedini anlatan Biyediç, ''Forvette Okan ve Ender dışında güçlü alternatifimiz yok. Taner ve Fatih iyi futbolcular ama henüz yeteri tecrübeye sahip değiller. Ben Serkan'ı istiyorum. O olmazsa üçüncü futbolcunun gelmesine gerek yok'' dedi. 
     Biyediç, Berkant'ın Bursaspor'a gelmek istemediğinin hatırlatılması üzerine, ''Bursa hapisane değil. Zorla alacak değiliz. 
     Gelmek istemiyorsa, biz de onu istemiyoruz'' diye konuştu. 
     Bursaspor Kulübü Basın Sözcüsü Erhan Akbaş ise kulüp başkanı Erdoğan Bilenser ile Galatasaray Kulübü Başkanı Mehmet Cansun arasında yapılan görüşmelerde üçüncü futbolcu olarak Berkant'ın gündeme geldiğini belirtti. 
     Akbaş, Biyediç'in Serkan'ın alınması yönünde talepte bulunduğunu bildirerek, ''Hocamız Serkan'ı istiyor ama sarı-kırmızılı kulüp bu futbolcuyu vermeye yanaşmıyor. Galatasaray'dan alınacak üçüncü futbolcu yüzde 80 Berkant olacak'' diye konuştu. 
     






</TEXT>
</DOC>
