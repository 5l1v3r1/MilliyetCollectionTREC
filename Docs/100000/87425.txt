<DOC>
<DOCNO> 87425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sontur16.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli damat dehşet saçtı... 
</HEADLINE>
<TEXT>

     Manisa'nın Soma İlçesi'nde, eşinin evi terk etmesi üzerine kayınvalidesini ve kayınpederini öldüren damat, intihara kalkıştı. 
     Alınan bilgiye göre, eşi Ebru Köse'nin evi terk etmesi üzerine, konuşmak amacıyla kayınpederi Özcan Özel'in evine giden Halil İbrahim Köse, kahvaltı masasında kayınvalidesi Ergül Özel ve kayınpederi Özcan Özel'i kurşun yağmuruna tuttu. 
     Tabancadaki son kurşunu kendi kafasına sıkan İbrahim Köse, komşular tarafından ağır yaralı olarak Soma SSK Hastanesi'ne kaldırıldı. 
     Ebru Köse ve 3 çocuğunun da olay sırasında evde olmaması nedeniyle ölümden kurtuldukları belirtildi. Evde yapılan aramada, öfkeli damadın, ailesini çok sevdiğini, ancak kayınpederi ile kayınvalidesinin kendilerini ayrılma noktasına getirdiğini yazdığı 15 sayfalık mektup bulundu. 
     





</TEXT>
</DOC>
