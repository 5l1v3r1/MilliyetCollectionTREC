<DOC>
<DOCNO> 70095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko02.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TGSD’ye genç umut 
</HEADLINE>
<TEXT>

Giyim Sanayicileri Derneği’nin başkanlığına getirilen 39 yaşındaki Oran, uluslararası tekstil derneklerinde de Türkiye’yi temsil ediyor 
     EKONOMİ SERVİSİ 

     Türk tekstilinin dünya temsilcisi Umut Oran, Türkiye Giyim Sanayicileri Derneği’nin TGSD başkanı oldu. Türkiye’yi Uluslararası Hazırgiyim Federasyonu ve Avrupa Tekstil ve Hazırgiyim Derneği’nde yönetim kurulu üyesi olan 39 yaşındaki Umut Oran, TGSD’nin dün yapılan Genel Kurulu’nda başkanlığa seçildi. 
     Çalıştığı Öztek Tekstil’den ayrıldıktan sonra kendi şirketini kurarak kısa zamanda orta ölçekli bir şirket haline getiren Domino Tekstil’in sahibi Oran, TGSD’de de başkan yardımcılığı görevini yürütüyordu. 
     TGSD’nin yeni Başkanı Umut Oran, Genel Kurul’un ardından yeni yönetiminin hedeflerini de açıkladı. Oran, temsil etkinliğine, dış ilişkilere, Anadolu’ya, hedef pazarlara, eğitime, markalaşmaya ve ar - ge’ye ağırlık verileceğini açıkladı. 
     
     Ülke yoğun bakımda 
     Türkiye’nin krizden çıkmadığını söyleyen Oran, "Ülke şu anda yoğun bakımda. Hastalık teşhis edildi. Ama ilaçlar ne kadar iyi gelecek belli değil. Yoğun bakımdayken h l tehlikeyi atlatamamışsınız demektir. Bu sorunların önü de ihracatla açılır" dedi. 
     
28 kişilik yeni yönetim      Derneğin yeni yönetimi, asil ve yedeklerle birlikte toplam 28 kişiden oluşuyor. Genellikle genç isimlerin seçildiği Genel Kurul’da yönetim kurulu başkan yardımcılıklarına Beyser’den Erol Serdar, Retro’dan Hamdi Onar, Denizli Basma’dan Duru Güneri getirildi. TGSD’nin yeni yönetimi şu isimlerden oluşuyor Aleks Kazancıyan, Koray Onan, Vedat Nevin, Lebib Mısırlı, Ataman Onar, Mehmet Kumbaracı, Mesut Toprak, Yavuz Sökün, Serdar Yavaşoğlu, Osman Arar, Denetim Kurulu Erdoğan Ramoğlu, Zeki Karahan, Selman Bilal. 
     



 EKONOMİ 





















</TEXT>
</DOC>
