<DOC>
<DOCNO> 98461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/altan.html </URL>
<DATE> 2002/07/28/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Karga karga gak dedi... 
</HEADLINE>
<TEXT>

     Protestan papazı, kilise bahçesinin uzakça bir yerinde incir toplamakta olan zangoca bağırıyormuş 
     - Mahzendeki şaraplar çok azalmış, bizim şarapları kim içti 
     Zangoç yanıt veriyormuş 
     - Sesiniz duyulmuyor. 
     - Nasıl duyulmaz canım, avazım çıktığı kadar bağırıyorum, bizim şarapları kim içti 
     Zangoç yine 
     - Sesiniz duyulmuyor, diyormuş. 
     - Duyulmuyor ne demek, nasıl duymuyorsun anlayamıyorum... 
     - Gelin isterseniz yer değiştirelim. Bir de ben bağırayım size bakalım siz duyabilecek misiniz 
     Papazla zangoç yer değiştirmişler. Bu kez zangoç bağırmaya başlamış papaza 
     - Benim yokluğumda bizim karıyla kim yatıyor 
     Papaz 
     - Haklıymışsın, gerçekten duyulmuyor, demiş. 
     Bizim parti liderleri de, birbirlerine bağırsalar 
     - Seçim için gerekli harcamaları daha önce hangi kaynaklardan yapmıştınız şimdi hangi kaynaklardan yapacaksınız 
     Liderler de sanırız, birbirlerine hep aynı yanıtı verirlerdi 
     - Sesiniz duyulmuyor... 
     
     Murat Belge, dünkü Radikal’deki "Konvertibilite" başlıklı yazısında şöyle diyordu 
     "...Türk Lirası konvertibl olmasına konvertibl oldu bunun da ekonomide bazı faydaları var, anlaşılan. İhracata yarıyor vb. ama işte bu kadar oldu. Yurtdışında herhangi bir döviz bürosuna girip Türk Lirası satmaya çalışın, acaba ne cevap alırsınız 
     ...Yalnız parayı değil, pek çok şeyi, hemen hemen her şeyi, bu konvertibilite’ açısından düşünebiliriz. 
     Ayrıca, bugün Avrupa Birliği, yarın globalizasyon, biz ne kadar direnirsek, inat edersek edelim, sonunda bu süreci kimse tersine çeviremeyeceği için, kendimizi orada bulacağız ve sahip olduğumuz her şeyin örneğin siyasi sistem’in ve milli ideoloji’nin ne kadar konvertibl’ olduğunun hesabını yapmak zorunda kalacağız. 
     Böyle olunca, sahip bulunduğumuz pek çok şeyin aslında sübvansiyonla ayakta tutulduğunu ve milli sınırlar’ dışına çıkıldığında buradakinin çok altında bir fiyata düştüğünü ve bu düşüşe rağmen alıcı da bulamadığını göreceğiz." 
     
     Murat Belge’nin yazısı bendenize Gazi’nin, bizim ekonomik düzenimizin, mevcut ekonomik düzenlerden hiçbirine benzemediğini açıkladıktan sonra söylediği, o ünlü sözü hatırlattı "Biz bize benzeriz..." 
     Bunun argodaki karşılığı, "hiçbir boka benzemediği"dir... 
     Konvertibilitesinin sıfıra dönüşmesi de ondan olmalı. 
     
     Akagündüz’ün çok sevdiği bir fıkra vardı. 
     Eski zaman konaklarından birine, genç bir aşçı çırağı alınmış. 
     Genç çırak, konağın kümesindeki, şimdiye dek hiç görmediği tepeli plimutları görünce şaşırmış aşçı başıya 
     - Bunlar nedir, diye sormuş. 
     Aşçı başı da tepeli tavukların türünü bilmiyormuş 
     - Bunlar onlardır, demiş... 
     - Ya tepelerindeki ne öyle 
     - Bunlar onlarsız olamazlar... 
     Efendim, hani yani partilerle liderlerine baktıkça... 
     
     Seçim kampanyalarında söylenecek nutuklara, bazı örneklerle biz de yardımcı olmaya çalışalım 
     Astronot Armstrong, 1969’da Ay’a inip yürüdüğü zaman, bizim Laz seçmen dudak bükmüş 
     - O da bir şey müdür da, demiş ve eklemiş "Biz Heybeli’de her gece mehtaba çıkardık"... 
     Kimse kusura kalmasın ama, ilkokul çocuklarına ezberletilen ünlü Bayrak manzumesi de, apaçık kanıtlar Uzay yarışındaki yerimizi 
     Atalarım gökten yere 
     İndirmişler Ay Yıldızı. 
     Bir buluta sarmışlar ki, 
     Rengi şafaktan kırmızı. 
     Avrupa Birliği’ne giremesek de, yetmez mi 
     Onurlu yüreğimizle dik başımız, her birimiz için cihana bedel bir servet etmez mi .. 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
