<DOC>
<DOCNO> 69088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/spor/aspo.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz ve müzik İlhan'dan 
</HEADLINE>
<TEXT>

Beşiktaş zorlu Kocaeli virajını İlhan ile geçti. Genç futbolcu tamamen kişisel yetenekleriyle attığı iki mükemmel golle takımını galibiyete taşıdı 
Üst üste altıncı maçını kaybeden Kocelispor’da seyirci isyan etti. Yeşil - Siyahlı ekip net bir gol pozisyonu bile bulamadı 
     Kartal’ı kurtardı 
     GEÇEN hafta aldığı yenilgiyle krize giren Beşiktaş’ı, genç golcüsü İlhan Mansız kurtardı. Zorlu Kocaeli deplasmanında her şeyini ortaya koyan İlhan, kendi çabasıyla attığı iki gol ile takımına üç puanı getirdi. Kaleye yine Myhre’ye teslim eden Daum’un kumarı tuttu. Kocaelispor kendi sahasında oynamasına rağmen maç boyunca etkili olamadı, pozisyon bile bulamadı. 
     
Zirveden kopmadı      SON beş maçını kaybeden Kocaelispor, altıncı karşılaşmasından da puanla ayrılamadı. Defans hatalarını iyi değerlendiren İlhan, 41. dakikada müthiş hareketlerle girdiği ceza alanında sıfırdan attığı şutla takımını öne geçirdi. İlhan 58. dakikada, füze gibi çektiği şutla galibiyeti pekiştirdi. Kartal aldığı üç puanla zirve yarışında yoluna devam etti. 
     
Ersoy vasattı      HAKEM Erol Ersoy kendisinden beklenen performansı gösteremedi. Pozisyonları yakından izlemesine rağmen faul kararlarında çok hata yaptı. Ahmet Yıldırım’ın ceza sahası içinde Serdar’ın sırtına binmesini penaltı olarak değerlendiremedi. Bu yanlışıyla belki de maçın sonucuna etki etti. 
     

</TEXT>
</DOC>
