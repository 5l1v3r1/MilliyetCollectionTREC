<DOC>
<DOCNO> 67332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko05.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanki go home’ diyorlar 
</HEADLINE>
<TEXT>

Yabancı Sermaye Derneği Başkanı Faruk Yöneyman, Ankara’daki bazı yetkililerin 1970’lerden kalan bir mantıkla doğrudan yabancı sermayeye saldırdığını söyledi 
     Yabancı Sermaye Derneği YASED Yönetim Kurulu Başkanı Faruk Yöneyman, Türkiye’de h l doğrudan yabancı sermaye yatırımlarına karşı Yanki go home’ mantığının etkili olduğunu söyledi. 
     "Gerçek şu ki Ankara’da Hazine’de ve Doğrudan Yabancı Yatırım Genel Müdürlüğü’nde iyi dostlarımız var. Doğrudan yabancı yatırımı destekleyenler ve buna karşı olanlar olarak ikiye ayrılıyor insanlar" diyen Yöneyman, şöyle konuştu "Doğrudan yabancı yatırımlara yapılan direkt saldırılara bakarsanız Yanki go home’... Bunların 70’lerde olduğunu görüyoruz. O dönemlerde aşırı korumacılık ve gümrük duvarları uygulanıyordu. Acaba o gün yaptıklarımızın bugün cezasını mı çekiyoruz Bugün de direnç söz konusu.’’ 
     
     Derviş, bizi unuttu’ 
     YASED’in 21. Olağan Genel Kurul Toplantısı’nda konuşan Yöneyman, "Derviş, Türkiye’ye geldiğinde doğrudan yabancı yatırımla daha fazla ilgileneceğini düşünüyorduk. Çünkü Dünya Bankası Başkan Yardımcılığı’ndan gelmişti. Ama herhalde bugüne kadar sıra gelmedi" dedi. Derviş’in Türkiye’deki yabancı yatırımlar konusunda konuşmak için en iyi yer olan Londra’yı seçtiğini belirten Yöneyman, "Ancak, Derviş yaptığı konuşmada bundan tek bir kelime söz etmedi" dedi. 
     
Öngör Ankara’da, yabancı sermayeyi istemeyenler var      Garanti Bankası Yönetim Kurulu Murahhas Üyesi Akın Öngör, büyüme için dış kaynağın gerekli olduğuna işaret ederek, "Ankara’da, Türkiye’ye yabancı sermaye girmesini istemeyenler var" dedi. Türkiye Finans Yöneticileri Vakfı tarafından düzenlenen, "Türkiye’nin finansal kaynak sorunları" konulu toplantıda konuşan Öngör, kamunun bütün kaynakları "emdiğini" ileri sürdü. 
     Nakit yaratan finansal kuruluşların kamu bankalarına bağlandığını ve bu kuruluşların özel sektöre gidemediğini anlatan Öngör, "Daha sonra görev zararları oluştu, kamu bankaları bunu finanse edebilmek için olağanüstü faizlerle para topladı ve sonuçta yine kaynak emildi" dedi. 
     



 EKONOMİ 
























</TEXT>
</DOC>
