<DOC>
<DOCNO> 53974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/guncel/agun.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MASA BASI MAAŞA SON 
</HEADLINE>
<TEXT>

"Kriz oturularak aşılmaz" deyip çareler arayan Bakırköy Belediyesi, masa başında çalışan 320 büro elemanından 250'sini sokağa çıkardı. Dün bilgisayar başında oturup telefona bakan, bugün sokak temizliyor. Başkan Bahadırlı, "8 ayda 1.5 trilyon lira k r sağladık" diyor 
     NESLİHAN CUYAR İstanbul 

     İstanbul'daki yerel yöneticiler, Başbakanlığın tasarruf genelgesinin yanı sıra kendilerince çözüm üretmeye başladılar. İstanbul Bakırköy Belediyesi, krize karşı çözüm arayışında radikal bir karar alarak, masa başında çalışan personelin önemli bir bölümünü sokaklara çıkardı. Düne kadar belediyenin çeşitli birimlerinde danışmanlık, güvenlik görevlisi, halkla ilişkiler yapanlar, bugün aktif olarak sokakta çalışıyor, ağaç buduyor, taş döşüyor. Bu yöntemle, daha önce taşeron firmalar aracılığıyla yapılan bu işler de öz kaynaklarca karşılanmaya başlandı. 
     Uygulamayı "krize karşı bir önlem" olarak değerlendiren Bakırköy Belediye Başkanı Ahmet Bahadırlı, "Ya işçimizden ya da taşeron firmalardan vazgeçecektik" dedi. Yaklaşık 8 ay önce Fen İşleri ve Park Bahçeler Müdürlüğü'nün ihaleyle taşeron firmalara yaptırdığı işleri artık kendi çalışanlarının yapmaya başladığını anlatan Bahadırlı, bu süre içinde 1.5 trilyon liraya yakın k r sağladıklarını belirtti. 2002 başından itibaren Temizlik İşleri Müdürlüğü'nün işlerinin de bir bölümünü almayı planladıklarını söyleyen Bahadırlı, zor dönemi bu yöntemle aşmayı hedeflediklerini bildirdi. 
     
     İşsiz kalmaktansa... 
     Belediyenin halkla ilişkiler bölümündeyken sokakta kürek sallamaya başlayan Zeki Kaya, "Türkiye zor bir dönemden geçiyor. Hepimiz üzerimize düşen fedak rlığı yapmak zorundayız. Üstelik yeni yeni işler öğreniyorum. Ve yaptığım işten keyif alıyorum" dedi. Maltepe, Bahçelievler ve Beykoz belediyeleri de kriz uygulamalarını devreye soktu. 
     
Koruma kürek sallıyor      6 ay öncesine kadar Başkan Ahmet Bahadırlı'nın korumalığını yapan Şaban Özgür, şimdi elinde kürek parkları temizliyor, ağaç buduyor, kesilen dalları topluyor. Uygulamanın kendisine sıkıntı vermediğini belirten Özgür, "Yaptığım işi seviyorum. Önemli olan çalışmak. Krizi aşmak için ne gerekirse yapıyoruz. Destek verebilmek beni mutlu ediyor" dedi. 
     



 GÜNCEL 



















</TEXT>
</DOC>
