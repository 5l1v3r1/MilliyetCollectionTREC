<DOC>
<DOCNO> 54938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sontur03.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Askeri Şura toplandı 
</HEADLINE>
<TEXT>

     Yüksek Askeri Şura, Başbakan Bülent Ecevit'in başkanlığında, Genelkurmay Başkanlığı Çakmak Salonu'nda saat 09.45'te toplandı. 
     Toplantıya, Genelkurmay Başkanı Orgeneral Hüseyin Kıvrıkoğlu, Milli Savunma Bakanı Sabahattin Çakmakoğlu, Kara Kuvvetleri Komutanı Orgeneral Hilmi Özkök, Hava Kuvvetleri Komutanı Orgeneral Cumhur Asparuk, Deniz Kuvvetleri Komutanı Oramiral Bülent Alpkaya, Jandarma Genel Komutanı Orgeneral Aytaç Yalman, 1. Ordu Komutanı Orgeneral Çetin Doğan, Kara Kuvvetleri Komutanlığı Kurmay Başkanı Orgeneral Mehmet Şener Eruygur, Harp Akademileri Komutanı Orgeneral İbrahim Fırtına, Genelkurmay İkinci Başkanı Orgeneral Yaşar Büyükanıt, 2. Ordu Komutanı Orgeneral Halit Edip Başer, NATO Güney Avrupa Müşterek Kuvvetler Komutanı Orgeneral Oktar Ataman, Ege Ordu Komutanı Orgeneral Hurşit Tolon, 3. Ordu Komutanı Orgeneral Tamer Akbaş, Donanma Komutanı Oramiral Özden Örnek ve MGK Genel Sekreteri Orgeneral Tuncer Kılınç katılıyor. 
     Yüksek Askeri Şura'nın ikinci olağan toplantısında, başta Türk Silahlı Kuvvetleri'nin personel, eğitim ve disiplin konuları olmak üzere, planlı faaliyetleriyle ilgili değerlendirmeler yapılacak. 
     Şura Üyeleri, Başbakan Ecevit'in başkanlığında, öğle saatlerinde Anıtkabir'i ziyaret edecek. 
     Yüksek Askeri Şura, çalışmalarını bugün tamamlayacak. 
     






</TEXT>
</DOC>
