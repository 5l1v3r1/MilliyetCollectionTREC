<DOC>
<DOCNO> 57895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/yazar/gureli.html </URL>
<DATE> 2001/12/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Aynı anda iki kişiyle yaşanan aşk mı 
</HEADLINE>
<TEXT>

     Bayramınız geçmiş olsun Herhalde seve seve keyifli bir bayram geçirmişsinizdir. 
     Elif Korap’ın "Aşkın Ömrü Kaç Yıldır" başlıklı dizisi bayramda hayli keyif vericiydi. Ancak, Ataol Behramoğlu’nun "birden fazla kişiye aşık olunabilir" yolundaki görüşüne naçizane itirazımız var. Gerçi Behramoğlu’nun yanıtında aynı anda mı, yoksa farklı zamanlarda mı birden fazla aşık olunabileceğine ilişkin bir açıklık yok, ama biz itirazımızı yine de ortaya koyalım. 
     Asıl itirazımız, aynı anda birden fazla kişiye aşık olunabileceği görüşünedir. Biz Psikolog Dr. Mustafa Güveli’nin görüşüne katılıyoruz 
     "Gerçek manada aşk birden fazla kişiye hissedilmez. Bu, duyguları tanımada çelişki yaşamadır. Hissedilen cinsel dürtülere aşk derseniz, aynı anda on kişiye de aşık olduğunuzu söyleyebilirsiniz." 
     Hatta, bırakın "aynı anda"yı, insan gerçek, ama sahiden gerçek aşkı, aşkta bütünleşmeyi tüm ömründe bir ya da iki kez yakalayabilir. Biten bir aşkın, daha doğrusu ilişkinin ardından yeni bir aşk yaşamaya başlayınca, "Gerçek aşkı şimdi buldum" diyenlerin sayısı az mıdır 
     Sırf cinsel dürtülerle "aşk yaşayanlar" elbet konu dışı. Onların kastettiği aşk da zaten 3 - 5 günlük, mevsimlik ilişkilerden ibaret. Magazin dünyasında bunların örnekleri dolu. Bu dünyadaki cinsel dürtüye bir de "reklam dürtüsü"nü eklemek gerekiyor. 
     Neyse, biz konumuza dönelim. 
     Cinsellik, nasıl ki, öncelikli ve ağırlıklı olarak dürtülerden geliyorsa, aşk da yoğunluklu olarak duyguların eseri. Belki evet, belki duygudan yoksun cinsellik yaşanabilir, ama duygusuz bir aşk düşünülebilir mi 
     Sanatçı duygu yoğun insandır. Her insanın da elbet duyguları vardır. Şair ya da insanın şair yanı duygulara, duygular ise hayallere açıktır. Şair, gerçek bir kişiye aşık olmasa da aşk şiiri yazabilir. 
     Belki paradoks gibi görülür ama, aşk bir hayaldir, bir hayalin yaşanmasıdır. Bu hayalin örtüşeceği bir kişiyle buluştuğunuzda, ruhunuzdaki aşk ete, kemiğe bürünür, özsuyuna kavuşur. 
     Başa dönersek, aynı anda iki kişiye sürtük aşkları bir yana koyun sevdalanılmaz. Aynı anda iki kişiyle cinsel ilişki ise, sevda ile bağdaşmaz. Aynı anda birden fazla kişiyle cinsel ilişki bırakın cinsel ilişkiyi, flört bile duygusal alanın değil, karakter alanının sorunudur. Ya da kişilik sorunu desek, daha mı yumuşak olur İsterseniz daha da yumuşatalım, kişiye göre değişir diyelim. Ve Afşar Timuçin’in tümceleriyle Bizim Gazete, 25.07.2001 bitirelim 
     "Aşk uygar insanın işidir. Yürekli insanın, kendine güvenen insanın işi. Bedenine ve ruhuna saygısı olanın işi." 
     
     Bir şiir 
     Bu haftaki dizelerimiz Ayhan Hünalp’tan 
     "Milattan önce başlar yalnızlığım Seni eller aldı beni karanlıklar Bir duman gibi geçip gidecek EN renkli bulutlar Deniz EN güzel maviliğini verecek avuçlarımıza Şarkılı bir masaldır yaşamak". 
     
     







İyi yönetilmek.. 


Kas Derneği... 


Afganistan'a milli ordu ve Türk askeri 


Üniversiteleri ne de çok seviyorlarmış 


IMF’nin kamu bankaları operasyonu kimleri zengin etti 


Aynı anda iki kişiyle yaşanan aşk mı 


Ne kadar yaklaştık 


Eylem yapacaklar 


Televizyon defterinden... 


21. yüzyılın bayramları nasıl olmalı 


Kasaba otellerinde... 


Çorapçı olduk 


</TEXT>
</DOC>
