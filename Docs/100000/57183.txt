<DOC>
<DOCNO> 57183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sondun25.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel'deki gösterilerde PKK ve DHKP C sahnede 
</HEADLINE>
<TEXT>

     Laeken zirvesi sırasında Brüksel'de küreselleşme karşıtlarının katıldığı yürüyüş ve gösterilerde yer yer şiddet olayları gözlemlenirken, göstericiler arasına terör örgütleri PKK ve DHKP-C yandaşlarının da katıldığı görüldü. 
     Terör örgütleri yandaşlarının, terörist Abdullah Öcalan'ın posterlerini ve örgüt amblemlerini taşıdıkları, Türkiye aleyhinde sloganlar attıkları gözlemlendi. 
     Yürüyüşe katılanlar arasında bazı gruplar, televizyon taşıtlarına ve gazetecilere saldırdı. Bazı televizyon taşıtları taşlandı ve işgal edildi. Önünden geçtikleri banka şubelerine de saldıran göstericilerin bir kısmının maskeli ve komando kıyafetli olduğu görüldü. Yürüyüşün yapıldığı güzergah boyunca, çevreye, taşıtlara ve binalara hasar veriliyor. 
     Yürüyüşü düzenleyenler, aralarına ''anarşistlerin sızdığı'' uyarısında bulundu. 
     Yürüyüş sırasında, güvenlik birimleri ile göstericiler arasında yer yer gerginlik çıkıyor. 
     






</TEXT>
</DOC>
