<DOC>
<DOCNO> 76062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/dunya/dun02.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe kurtuldu 
</HEADLINE>
<TEXT>

     DIŞ HABERLER SERVİSİ 

     İsrail’in Ramallah’taki operasyonunu izleyen, ancak abluka nedeniyle kentteki bir apartman dairesinde mahsur kalan Radikal gazetesinin Kudüs muhabiri Ayşe Karabat, Ramallah’tan çıktı. Karabat, Türkiye’nin girişimleriyle ilkin Kızılhaç aracıyla Filistin Kızılayı’na götürüldü. Kızılay aracıyla sınıra götürülen Karabat, oradan Türkiye’nin Kudüs Başkonsolosluğu aracıyla Kudüs’e getirildi. 
     Karabat, Kudüs’e getirildikten sonra kuşatma altındaki 5 günde yaşadıklarını anlatırken, "Fındık ve bademden başka yiyeceğimiz yoktu. Filistinli aileler kısıtlı yiyeceklerini bizimle paylaştılar" dedi. Karabat, Kudüs’te kendisini bekleyen çocuğu için şunları söyledi "Burası daha güvenli mi, emin değilim. Caddeden karşıya geçmeyi gerektirmediği için çocuğumun gitmesine izin verdiğim Kudüs’teki evimizin sokağındaki bakkalın önünde bomba patladı." 
     
     İsrail küstahlığı 
     AFP’nin haberine göre, Karabat Ramallah’tayken İsrail ordusunun basın servisiyle temasa geçti ve kentten çıkmak için kendilerine bir araç tahsis edilmesini istedi. Ancak, "araçları olmadığını" söyleyen İsrail askerinin devam eden sözleri öneriden çok, "soğuk bir espri" gibiydi "Neden taksi tutmuyorsunuz " 
     



 DÜNYA 











</TEXT>
</DOC>
