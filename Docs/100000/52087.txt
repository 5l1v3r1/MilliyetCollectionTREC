<DOC>
<DOCNO> 52087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo03.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Herzog, Werder Bremen'den Rapid Wien'e transfer oluyor 
</HEADLINE>
<TEXT>

     Avusturya Milli Futbol Takımı'nın kaptanı ve gol umudu Andreas Herzog, Avusturya'nın SK Rapid Wien'e transfer oluyor. 
     Alman takımı SV Werder Bremen'den eski kulubü SK Rapid Wien'e dönüş hazırlığında olan Andreas Herzog'un, İstanbul'da Türkiye ile yarın yapacakları milli maçtan sonra imzayı atarak, 17 Kasım Cumartesi günü yeni takımıyla ilk maçını Ried'e karşı oynayacağı belirtildi. 
     Herzog'un, SK Rapid Wien'in önerisine ''evet'' dediği ve kulüplerin yıllık yaklaşık 1.5 milyon dolar olduğu belirtilen transfer ücretinde anlaştıkları kaydedildi. Avusturya'da internet hizmetleri veren Alman t-online firmasının Herzog'un transferinde sponsor olarak deverye girdiği ve hafta sonundan önce ödemeyi yaparak transferi bitireceği öğrenildi. 
     Yıldız futbolcu Andreas Herzog'un, Türkiye maçından sonra geçen pazar günü Avusturya Milli Takımı Teknik Direktörü Otto Bariç'in futbolculara izin vermesi üzerine, Viyana'ya yakın olan Baden kentine babasıyla birlikte giderek SK Rapid Wien Kulübü Başkanı Rudolf Edlinger ile transferi için son görüşmeyi yaptığı bildirildi. 
     Futbol yaşamına ilk kez 1973 yılında babasının çalıştırdığı Admira Wacker takımında başlayan Herzog, 1983'ten 1992'ye dek Avusturya'nın rekorlar şampiyonu SK Rapid Wien'de oynamıştı. 1995'te 1 yıllığına FC Bayern Münih'e kiralık olarak giden Herzog, halen 1992 yılından beri transfer olduğu SV Werder Bremen'de oynuyor. 
     






</TEXT>
</DOC>
