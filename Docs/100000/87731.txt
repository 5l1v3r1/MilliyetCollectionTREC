<DOC>
<DOCNO> 87731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo24.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Brezilyalısı Zago "Hakemin kararı yanlıştı" 
</HEADLINE>
<TEXT>

     Başiktaş'ın dün ön sözleşme imzaladığı yeni transferi Brezilyalı Antonio Carlos Zago, Brezilya-Türkiye maçını değerlendirdi. 
     Kaldığı otelde karşılaşmayı teknik direktör Mircea Lucescu ve menajer Sinan Engin ile birlikte izleyen Zago, maç sonrası yaptığı açıklamada, Güney Koreli hakemin Brezilya-Türkiye maçında verdiği penaltı kararının yanlış olduğunu söyledi. 
     Zago, iki takımın da çok iyi mücadele ettiklerini belirterek, ''Şans ve hakem faktörü sonucu Brezilya kazandı. Penaltı olan pozisyon benim gördüğüm kadarıyla ceza sahası dışındaydı'' dedi. 
     Rivaldo'nun maçın son saniyelerinde dizine gelen topu suratına gelmiş gibi göstererek kendini yere atmasına da değinen Brezilyalı futbolcu, ''Rivaldo gibi bir futbolcuya bunu yakıştıramadım. Bu gibi olaylar ancak antrenmanda, o da şaka olarak yapılır'' diye konuştu. 
     Eşi Sonia ise basın mensuplarının Zago ile ilgili sorularına, ''O, sahada hırçın ama evde uysal biridir'' diye yanıt verdi. 
     Sonia Zago, İstanbul'a hayran kaldıklarını ve buradaki insanların da kendilerine çok sıcak davranmasından etkilendiklerini sözlerine keldi. 
     Zago ve eşi daha sonra, İstanbul'da kalacakları ev konusunu halletmek için otelden ayrıldı. 
     





</TEXT>
</DOC>
