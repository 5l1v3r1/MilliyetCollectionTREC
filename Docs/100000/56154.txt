<DOC>
<DOCNO> 56154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yasam/yas06.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuyruk sallayan denizaltı 
</HEADLINE>
<TEXT>

Amerikan Donanması, pervane yerine kuyruk salladığı’için son derece sessiz ilerleyebilen hayalet denizaltı’ üretti.. 
     DIŞ HABERLER SERVİSİ 

     Radara yakalanmayan hayalet uçakların ardından, pervane yerine kuyruk sallayarak’ hareket ettiği için balık gibi son derece sessiz bir şekilde ilerleyebilen hayalet denizaltılar geliştirildi. 
     Su altında ancak balinalar kadar ve onlar gibi ses çıkardığı için ne sonarlara ne de düşman uçaklarının radarlarına yakalanan bu denizaltılar ile ilgili haber, İngiliz bilim dergisi New Scientist’ta yer aldı. Habere göre, Texas A M Üniversitesi’nce geliştirilen 1 metre boyundaki hayalet denizaltı, balık gibi kuyruğunu hareket ettirerek yol alıyor. Yeni denizaltının gövdesinde, tıpkı omurlar gibi birbirine bağlantılı altı bölme bulunuyor. 
     
Hızı sır gibi saklanıyor      Bu bölmeler, akıllı metal alaşımdan yapılmış kasların’ hareketiyle sağa sola çekiliyor. 
     Kısa bir süre önce keşfedilen, sağlam ama esnek yapılı akıllı metal alaşımlar, belirli ısıları aştığında büzüşüyor ve ısı düştüğünde orijinal halini alıyor. Bu prensiple çalışan kablolar da, söz konusu bölmeleri birbirine uyumlu biçimde itip çekerek, denizaltının kuyruğunu sağa sola hareket ediyor. Şu anda saniyede beş kez kuyruk sallayabilen denizaltının bu sayede elde ettiği sürati ise sır gibi saklanıyor. 
     



 YAŞAM 
















</TEXT>
</DOC>
