<DOC>
<DOCNO> 63533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yasam/yas01.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
4 kişilik aile öldü öldü dirildi .. 
</HEADLINE>
<TEXT>
Çatıda can pazarı 
Evlerinde çıkan yangından korunmak için çatıya çıkan 4 kişilik aile, itfaiyeye yanlış adres verilince bir saat ecel terleri döktü 
     NAİL KAHRAMAN Bursa DHA 

     Bursa’da 6 katlı bir apartmanın çatı katında çıkan yangın binada oturanlara ecel terleri döktürdü. Alevler yüzünden aşağı inemeyen Ermiş Ailesi’nin 4 üyesi, çıktıkları çatıda korku içinde kurtarılmayı bekledi. 
     İhsaniye Mahallesi Gürler Sokak Pırlanta Sitesi’nde, dün saat 06.00 sıralarında Sinan Ermiş ve ailesinin oturduğu çatı katındaki evde yangın çıktı. 
     
     İtfaiyeye yanlış adres 
     Çığlıklar üzerine camlara fırlayan komşular derhal itfaiyeyi arayıp yardım istediler. Ama o heyecanla adres yanlış verilince itfaiye ekipleri olay yerine gelmekte epey gecikti. 
     Bu arada alevler arasında kalmaktan son anda kurtulan Sinan Ermiş 43 , eşi Belgin 38 , çocukları Fulya 15 ile Pınar Ermiş 10 , merdivenlerden aşağı inemeyince mecburen apartmanın terasına çıktılar. 
     Yanlış adrese giden itfaiye, sığındıkları terasta korku içinde kurtarılmayı bekleyen Ermiş Ailesi’nin yardımına yangının başlamasından yaklaşık bir saat sonra yetişebildi. 
     Önce yangın kontrol altına alındı, ardından da itfaiye erleri terasta bekleşen Ermiş Ailesi’ne ulaştı. İtfaiye ekiplerinin yardımıyla teras katından indirilen Ermiş Ailesi üyelerine ilk müdahale kapıda bekleyen 112 Acil Servis doktorları tarafından yapıldı. 
     



 YAŞAM 
























</TEXT>
</DOC>
