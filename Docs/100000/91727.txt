<DOC>
<DOCNO> 91727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun09.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kongresi'nin 3 üyesi eşcinsel 
</HEADLINE>
<TEXT>

     ABD'de eşcinsel federal, eyalet ve yerel hükümet yetkililerinin sayısı 511 bin 39 olarak açıklanırken, Amerikan Kongresi'nde eşcinsel olduğunu açıkça kabul eden 3 milletvekili bulunuyor. 
     Eşcinsellerin haklarını savunan ''Gay ve Lezbiyen Zafer Fonu'' adlı kuruluş, açıkça eşcinsel olduğunu kabul eden 218 hükümet görevlisinden 149'unun erkek, 69'unun kadın, 207'sinin Demokrat Partili ve 11'inin Cumhuriyetçi Partili olduğunu açıkladı. 
     Kuruluş, Amerikan Temsilciler Meclisi'nde 3 eşcinsel milletvekili bulunduğunu, eyalet yerel milletvekillerinden 47'sinin de eşcinsel olduğunu kaydetti. 
     Kayıtlara göre, ABD Kongresi'nde Demokrat Parti Massachussetts milletvekili Barney Frank, Cumhuriyetçi Parti Arizona milletvekili Jim Kolbe ve Demokrat Parti Wisconsin milletvekili Tammy Baldwin, eşcinsel olduğunu açıkça kabul ediyor. 
     Arizona eyaletinde 158 bin nüfuslu Tempe şehrinin belediye başkanının da eşcinsel olarak bilindiği kaydedildi. Bunun dışında, Illinois eyaleti milletvekili Larry McKeon'un, AIDS taşıyıcısı bir eşcinsel olduğu da kuruluşun kayıtlarında belirtildi. 
     





</TEXT>
</DOC>
