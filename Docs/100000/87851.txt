<DOC>
<DOCNO> 87851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun13.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kraliçeyi izlemek için binlerce kişi sokakta yattı 
</HEADLINE>
<TEXT>

     İngiltere Kraliçesi II. Elizabeth'in tahta çıkışının 50. yıldönümü kutlamalarının bugünkü finalini yakından izlemek isteyen binlerce kişi dün geceyi sokakta geçirdi. 
     Kraliçe Elizabeth'in 50. yıl kutlamaları çerçevesinde dün gece Saray bahçesinde verilen pop müzik konserine gelenlerin bir kısmının geceyi sokakta geçirdiği, yağmura rağmen ''Mall'' denilen bölgede yolun kenarındaki yerlerini kaybetmemek adına bundan vazgeçmediği dikkati çekti. 
     Yerel saatle 10.30'da başlayacak kutlamaların aşırı yağış yüzünden sönük geçebileceğini düşünenlerin yanıldıklarını kanıtlayan bu görüntü, her geçen saat daha da büyüyen kalabalıkla parlak bir kutlamanın gerçekleşeceğini ortaya koyuyor. 
     Kraliçe II. Elizabeth'in 50. yıl kutlama programı yaklaşık 2 ay önce resmen başlamış, Kraliçe bu çerçevede ülkesini bir uçtan diğer uca gezerek halkıyla kucaklaşmıştı. Yaklaşık 2 ay süren program, bugün yapılacak törenler ve geçit resmiyle sona erecek. 
     





</TEXT>
</DOC>
