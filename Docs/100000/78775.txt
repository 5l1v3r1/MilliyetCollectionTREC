<DOC>
<DOCNO> 78775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun07.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan bu sefer Türkçe konuştu 
</HEADLINE>
<TEXT>

     İHSAN DÖRTKARDEŞ DHA 

     PKK’nın lideri Abdullah Öcalan’ın kardeşi ve Başkanlık Konseyi üyesi Osman Öcalan, Türkiye’nin, Kürt sorununu çözmeden AB’ye alınmamasını ve örgütün terör listesine eklenmemesini Türkçe konuşarak istedi. 
     PKK’nın yayın organı Medya TV’nin önceki günkü ana haber bültenine telefonla bağlanan ve daha öncekilerin aksine bu kez Kürtçe yerine Türkçe konuşan Osman Öcalan, "Kürtçe konuş" ve "Kürtçe eğitim yapılsın" kampanyalarını unutmuşa benziyordu. Osman Öcalan ve liderliğini yaptığı PKK, ülkenin değişik yerlerindeki üniversitelerde "Kürtçe eğitim istiyoruz" dilekçelerini verdirterek, yüzlerce insanın gözaltına alınmasına, bazılarının tutuklanmasına yol açmıştı. 
     Hatta öyle ki, küçük çocuklardan yaşlılara, dilekçe yazmasını bilmeyenlerden imzasını atamayanlara kadar kampanya geniş tutulmuştu. Aynı Öcalan bütün bunları unutarak, kendisi Türkçe konuştu. 
     



 GÜNCEL 




























</TEXT>
</DOC>
