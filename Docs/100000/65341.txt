<DOC>
<DOCNO> 65341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yasam/yas02.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya’da çevre felaketi 
</HEADLINE>
<TEXT>

2 yıl önce ikiye bölünen Volganeft tankerinin kirlettiği kıyılarda yine yakıt sızıntısı var. İki günde 50’den fazla kuş öldü 
     NESLİHAN CUYAR İstanbul 

     Ölümler durdurulamıyor 
     FLORYA açıklarında iki yıl önce ikiye bölünerek batan "Volganeft 248" adlı tankerden denize yayılan petrolün yarattığı kirlilik yüzünden, Marmara Denizi’nde yine çevre felaketi yaşanıyor. Kıyıya vuran yakıt sızıntısı nedeniyle zehirlenen kuşlar tek tek hayatını kaybetmeye başladı. 
     
     Sayıları 100’ü aştı 
     İL Çevre Müdürlüğü görevlileri, Küçükçekmece sahilinde, göl ile denizle birleştiği noktada, iki gündür karaya vuran kuşların ölülerini topluyor. 50 sakarmeke ve karabatak ölüsü bulan ekipler, 4 adet de hasta kuş yakaladı. Ölü kuş sayısının 100’e ulaşması bekleniyor. 
     
     Analiz sonuçları 
     SAĞLIK Müdürü Yavuz Çengel, kuşların ölümünün belirlenmesi için İ.Ü. Veteriner Fakültesi’yle birlikte çalıştıklarını belirterek, "Olayın Volganeft’le ilgisinin olduğunu sanmıyoruz. Denize bir geminin atık bıraktığını düşünüyoruz. Analizler bitmeden net bir şey söyleyemeyiz" dedi. 
     
     Koruma altındaydılar 
     ÇENGEL, "Volganeft - 248" adlı gemideki petrolün dalgıçlarca temizlenmesine devam edildiğini söylerken, İ.Ü. Veteriner Fakültesi’nden Prof. Tamer Dodurka ise "Koruma altında olan karabatakları kurtarmaya çalışıyoruz ama ümit yok gibi" şeklinde konuştu. 
     
     Belediye de araştırıyor 
     BÜYÜKŞEHİR Belediyesi ekipleri kirliliğin kaynağını araştırırken, Türk Deniz Araştırmaları Vakfı TÜDAV Başkanı Bayram Öztürk ise kuşların birçok ölüm nedeni olabileceğini belirterek, "Volganeft’le ilgili olup olmayacağı konusunda bir şey söylemek mümkün değil" dedi. 
     
     



 YAŞAM 




















</TEXT>
</DOC>
