<DOC>
<DOCNO> 83697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun15.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Woody Allen Cannes Festivalini protesto etmesi çağrısına uymadı 
</HEADLINE>
<TEXT>

     55. Cannes Film Festivali, 15 Mayıs Çarşamba günü, Amerikalı ünlü yönetmen Woody 
     Allen'ın ''Hollywood Ending'' adlı filminin yarışma dışı gösterimiyle başlayacak. 
     Festivalin jüri başkanlığını bu yıl, ünlü yönetmen David Lynch üstlenecek. 
     Festival yönetimi, bu yıl 80 yaşına basacak Fransız yönetmen Alain Resnais'ye ''festival onur ödülü'' verecek. 
     26 Mayıs'ta sona erecek festivalde 22 film yarışacak. 
     Festival jürisi, sözde Ermeni soykırım iddialarını konu alan ''Ararat'' filmini, Cannes Film Festivali'nde yarışma dışı bırakmıştı. 
     Ermeni Atom Egoyan tarafından Kanada'da çevrilen ''Ararat'' isimli film, festivalde yarışma dışı gösterilecek. 
     Festivalde, Türk yönetmen Zeki Demirkubuz'un ''İtiraf'' isimli filmi de yarışma dışı gösterilecek. 
     
     WOODY ALLEN, FRANSIZLARI SAVUNDU 
     Ünlü Amerikalı yönetmen Woody Allen, Musevi derneklerinin, Fransa'nın Musevi karşıtı tavır içinde olduğu gerekçesiyle filmini festivalden çekmesi için yaptıkları çağrıyı kabul etmedi. 
     Allen, Fransızların ırkçı olmadığını belirterek, özellikle son seçimlerde Fransızların demokrasiye sahip çıktıklarını söyledi. 
     





</TEXT>
</DOC>
