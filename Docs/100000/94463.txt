<DOC>
<DOCNO> 94463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo15.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya milli takımına yeni teknik adam... 
</HEADLINE>
<TEXT>

     Dünya Kupası'nda hayal kırıklığı yaşan Polonya Milli Takımı'nın başına, eski yıldız oyuncu Zbigniew Boniek getirildi. 
     Bir zamanlar Polonya'nın en iyi forveti olan Boniek, Polonya Futbol Federasyonu'nun teknik direktörlük görevini büyük bir memnuniyetle kabul ettiğini söyledi. 
     Takımın eski çalıştırıcısı Jerzy Engel, Polonya'nın birinci turda elenmesinden sonra görevden alınmıştı. 
     3 kez Dünya Kupası'nda milli formayı giyen 46 yaşındaki Boniek, 
     1982 yılında İspanya'da yapılan finallerde 3. olan Polonya Milli Takımı'nda bulunuyordu. 
     1980'li yıllarda uluslararası alanda ünlü bir golcü olan Boniek, 80 kez milli formayı giydi ve 24 gol attı, formunun zirvesindeyken İtalya'nın Juventus ve AS Roma takımlarında oynadı. 
     Polonya, 2002 Dünya Kupası'nda evsahibi Güney Kore'ye 2-0, Portekiz'e 4-0 yenilerek birinci turda elenen ilk takımlardan biri olmuştu. Daha genç oyuncularla oynadığı maçta ise ABD'yi 3-1 yenmişti. 
     Boniek, 2006 Dünya Kupası için takımda ya köklü değişiklikler ya da 2004 Avrupa Şampiyonası elemelerinde başarılı olacak deneyimli oyunculara dayanan bir takım oluşturmak konusunda tercih yapmak gerektiğini söyledi. 
     





</TEXT>
</DOC>
