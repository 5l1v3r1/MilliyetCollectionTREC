<DOC>
<DOCNO> 66421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko25.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem bölgesine yapılan yardımlar 
</HEADLINE>
<TEXT>

     Afyon Sultandağı Deprem Bölgesi'ne, 14 bin 577 adet çadır, 46 bin 256 adet battaniye, 105 adet konteynır konut, 16 adet konteynır wc-duş, 27 seyyar mutfak, 1 seyyar klinik, 10 bin 296 katalitik soba ve 2 bin 300 adet 12 kilogramlık tüp gönderildi. 
     Bayındırlık ve İskan Bakanlığı Afet İşleri Genel Müdürlüğü Kriz Yönetim Merkezi'nden yapılan yazılı açıklamaya göre, ölü sayısının 43, yaralı sayısının ise 318 olduğu Afyon Sultandağı Depremi sonrasında bölgede halen 57'si Afet İşleri Genel Müdürlüğü'nden diğerleri Bayındırlık ve İskan il müdürlüklerinden olmak üzere toplam 116 personel görev yapıyor. 
     Bölgeye 44 tır, 3 kasalı kamyon, 3 silindir, 1 greyder, 1 vinç, 2 yükleyici ve 1 kaynak kamyon ve 5 binek araç gönderildi. 
     Devam eden çalışmalar sonucu şimdiye kadar bölgede 509 konut ve 224 adet işyerinin yıkık ve ağır hasarlı olduğu tespit edildi. 
     Konutların 232'sinin orta, 957'sinin az hasarlı, 45 işyerinin orta, 83 işyerinin de az hasarlı olduğu belirlendi. 
     






</TEXT>
</DOC>
