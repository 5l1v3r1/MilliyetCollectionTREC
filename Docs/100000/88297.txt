<DOC>
<DOCNO> 88297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun29.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Melanie Griffith kimsesiz çocuklar için şarkı söyleyecek 
</HEADLINE>
<TEXT>

     Sinema sanatçısı Melanie Griffith kimsesiz çocuklar için şarkı söyleyecek. 
     İnternet dergisi ''Peoplenews''da yer alan habere göre, Griffith'in söyleyeceği şarkının yer aldığı albümün geliri Hindistan'daki kimsesiz çocuklara bağışlanacak. 
     Kimsesiz bir Hintli kızı eşi Antonio Banderas ile vaftiz evladı edindiklerini belirten 44 yaşındaki Griffith, ''Çok heyecanlıyız. Vaftiz çocuğumuzu yakında ziyaret etmek istiyoruz. Doğudaki birçok ülkede olduğu gibi Hindistan'da da kız çocukları sokağa atılıyor'' dedi. 
     Griffith'in şarkısının yer alacağı albümde, sanatçının kız kardeşi olan oyuncu Penelope Cruz'un söylediği şarkılar da yer alacak. 
     





</TEXT>
</DOC>
