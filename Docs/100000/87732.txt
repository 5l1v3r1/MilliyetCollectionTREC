<DOC>
<DOCNO> 87732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo25.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin basını da Güney Koreli hakeme yüklendi... 
</HEADLINE>
<TEXT>

     Arjantin basını, 17. Dünya Kupası finallerinde Türkiye karşısında Brezilya'ya 87. dakikada haksız penaltı veren Güney Koreli hakemKim Young-Joo'yu 
     sert bir dille eleştirdi. 
     Ülkenin önde gelen gazetesi ''La Nacion''un internet sitesindeki Türkiye-Brezilya maçıyla ilgili, ''Hakem, 2 kırmızı kartıyla iz bırakmadı, faul kararlarının ölçütlerinde tamamıyla yoktu. Penaltı olayında çok kusurluydu. Ceza alanının yakınlarında Türklere yapılan faulleri hiç dikkate almadı. FIFA, Dünya Kupası'ndaki hakem seçimini yeniden gözden geçirmek zorunda kalacak. Çünkü, Kim Young-Joo, Dünya Kupası düzeyinden çok uzak olduğunu gösterdi'' yorumunda bulundu. 
     Arjantin'in 2. büyük gazetesi ''Ambito Financiero'' ise ''İstatistiklere baktığımızda Brezilya, Türkiye'yi 2-1 yendi. Ama denilmeyecek ki, Güney Koreli hakemin, olmayan bir penaltıyı vermesi sayesinde Brezilya yendi diye. Ayrıca Alpay'a verilmiş 'lüks' bir kırmızı kart ve Rivaldo'nun sahte tavrında Hakan Ünsal'a verilmiş bir kırmızı kart daha var'' ifadelerini kullandı. 
     





</TEXT>
</DOC>
