<DOC>
<DOCNO> 99460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur15.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in performansı doktorları şaşırtıyor 
</HEADLINE>
<TEXT>

     Başbakan Ecevit'e omurundaki çökne nedeniyle uzun süre yürümek yasak. 
     Hatta uzun süre oturmak da yasak. 
     Ancak Ecevit son birkaç haftadır artık doktorlara ve onların önerilerine hiç kulak asmıyor. 
     Toplantıdan toplantıya koşuyor, televizyonlarda canlı yayınlara çıkıyor, saatlerce koltuğunda oturuyor. 
     Yani doktorları ne önermişse onun tersini yapıyor. 
     Ancak Başbakan Ecevit'in sağlık durumunun gözle görülecek kadar düzeldiği de dikkatlerden kaçmıyor. 
     Ecevit, yaşının ve hastalığının etkisiyle hareketleri ağırlaşmış olsa da rahatsızlandıktan sonra hiç olmadığı kadar iyi görünüyor. 
     Ecevit, son olarak dün Yüksek Askeri Şura üyeleriyle birlikte Anıtkabir'e gitti. Anıtkabir'de geniş avluda yürüdü ardından mozoleye giden 70 basamağı çıktı sonra da indi. 
     Bilindiği gibi Ecevit merdiven çıkamadığı için Başbakanlık binasına bile özel asansör yaptırılmıştı. 
     Ancak çevresindekilerin endişeli bakışlarına karşın Ecevit merdivenleri çıkarken çok da fazla zorlanmadı... 
     Başbakan Ecevit'in gösterdiği performans en çok tedavisini üstlenen doktorları şaşırtıyor. 
     
</TEXT>
</DOC>
