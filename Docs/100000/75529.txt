<DOC>
<DOCNO> 75529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo24.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor deplasmanda galip 0-1 
</HEADLINE>
<TEXT>

     Birinci Süper Futbol Ligi maçında Kocaelispor, deplasmanda İstanbulspor'u 1-0 yendi. 
     Kocaelispor, ikinci yarıya Engin'in yerine Ahmet Arslaner'i x 
     alarak başladı. 
     47. dakikada Petkov'un yaklaşık 25 metreden sert şutunda, kaleci 
     Ahmet topu son anda tokatlayarak kornere attı. 
     60. dakikada İstanbulspor'da, Mehmet'in yerine Bülent x oyuna 
     girdi. 
     61. dakikada İstanbulsporlu Selçuk sarı kart gördü. Aynı dakikada 
     Kocaelispor'da, Lazarov'un yerine Serdar xx oyuna girdi. 
     70. dakikada sağdan ceza alanına giren Yordanov'un vuruşunda, 
     meşin yuvarlak kaleci Zdravkov'un ellerinde kaldı. 
     72. dakikada İstanbulspor'da Zubanoviç, yerini Saidou'ya x 
     bıraktı. 
     75. dakikada kaleci Ahmet ile Orhan topu birbirine bırakınca, 
     araya giren Ferdi, meşin yuvarlağı ceza alanı dışına çıkardı. Uygun pozisyonda Selçuk'un bekletmeden vuruşunda, top üstten auta gitti. 77. dakikada Kocaelisporlu Cihan sarı kart gördü. 79. dakikada Kocaelispor'da, Yordanov'un yerine Bülent x oyuna dahil oldu. 82. dakikada Nuri'nin soldan ortasında, altıpas içinde topla buluşan Serdar'ın vuruşunda, meşin yuvarlak yandan auta gitti. 84. dakikada Petkov'un sağdan kullandığı serbest vuruşta, üst direkten dönen top, ceza alanının içinde Ferdi'nin önünde kaldı. Bu futbolcunun vuruşunda, top savunmadan döndü. 87. dakikada Kaan Dobra'nın sağdan ortasında, altıpas içinde iyi yükselen Serdar, kafayla meşin yuvarlağı kaleci Zdravkov'un sağından ağlara göndererek, takımını 1-0 öne geçirdi. Karşılaşma, deplasmanda Kocaelispor'un 1-0 üstünlüğüyle sona erdi. 
     






</TEXT>
</DOC>
