<DOC>
<DOCNO> 90141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yasam/yas02.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’da kent eşkıyası’ cinayeti 
</HEADLINE>
<TEXT>

Genç Serkan’ın tek suçu, Boğaz’da bir bankta arkadaşlarıyla bira içmekti.. Sırf bu yüzden, bir grup kent eşkıyası tarafından denize atılıp öldürüldü 
     İSMAİL ERBEN İstanbul 

     Beşiktaş’ta Boğaz kıyısında bira içip eğlenen gençler ile kendilerini uyaran kent eşkıyası’ grup arasındaki tartışma, korkunç bir sonla bitti. 
     K ğıthane’den arkadaşları Yasin Aydın, Emre ve Hüseyin Tüysüz kardeşler ile Arnavutköy sahiline gelen Serkan Atıcı 19 , burada banklara oturup bira içmeye, şarkılar söyleyip eğlenmeye başladı. Ancak gece saat 23.00 sıralarında aynı sahilde dolaşan bir başka grup, Atıcı ve arkadaşlarını görünce yanlarına gelerek, burada bira içmemeleri konusunda uyardı. Bunun üzerine çıkan tartışma sırasında, yeni gelen gruptaki gençlerden biri, bıçakla alkol alan grubun üzerine saldırdı. 
     
Tek başına kaldı      Aydın ve Tüysüz kardeşler kaçarak canlarını kurtarırken, arkadaşlarının kaçmasıyla yalnız Atıcı diğer gruptaki gençlerle kavgayı sürdürdü. 
     Ancak tek başına fazla dayanamayan Atıcı’yı el ve ayaklarından tutan diğer gruptaki gençler, delikanlıyı sahilden Boğaz’ın karanlık ve akıntılı sularına fırlattı. Kör karanlıkta Boğaz’ın akıntılarına kapılan Atıcı’nın İmdat’ çağrıları üzerine, çevrede bulunanlar ile müdahale eden gruptan bir kişi denize atladı. Ancak, Atıcı Boğaz’ın karanlık sularında kayboldu. Bunun üzerine paniğe kapılan diğer gruptaki gençler, plakası alınamayan bir otomobille hemen olay yerinden uzaklaştı. 
     
Cesedi bulunamadı      Durumun bildirilmesi üzerine olay yerine gelen Deniz Polisi, Atıcı’nın cesedini bir süre aradıysa da karanlık nedeniyle bulunamadı. Gündüz balıkadam destekli aramalardan da sonuç alınamazken, Atıcı’nın kaçan arkadaşları ise bulunarak Arnavutköy Polis Karakolu’na getirildi. Atıcı’nın K ğıthane’de tesisatçılık yaptığını, anne ve babasının da bir süre önce yaşamını yitirdiğini öğrenen polis, saldırgan gençlerin eşk line yönelik bir bilgiye ise ulaşamadı. Kayıplara karışan saldırgan gençlerin yakalanması için çalışmalara devam edildiği bildirildi. 
     



 YAŞAM 















</TEXT>
</DOC>
