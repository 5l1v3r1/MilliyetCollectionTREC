<DOC>
<DOCNO> 50974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/dunya/dun01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin gözü Irak’ın üzerinde 
</HEADLINE>
<TEXT>

     YASEMİN ÇONGAR Washington 

     Bush yönetimi, 11 Eylül saldırılarında Irak'ın rolü olabileceği yönündeki kuşkulara "kapıyı açık" bırakmayı sürdürüyor. 
     Üst düzey bir hükümet yetkilisi, dün Washington'daki bir grup yabancı gazeteciyle yaptığı basın toplantısında, "Irak'ın saldırılardaki rolü konusunda yeni bir enformasyon var mı " sorusuna yanıt verirken, "Terörizm sorununun bir yönü de, doğası gereği gizlilik içinde çalışan yaygın hücreler ve örgütlerden oluşması. Bu nedenle de bulunmaları zor. Ancak biz bunun üstünde çalıştıkça, bu gruplardan birçoğunun bazı ilişkileri ve temasları olduğunu ortaya çıkarmaktayız" dedi. Aynı yetkili, ABD'nin terör örgütlerinin kurumsal ilişkilerinin yaygınlığını yansıtacak bir "harita" çıkarma çalışması içinde olduğunu da vurguladı. 
     
     Tavırlarda değişiklik 
     Bush yönetiminin üst düzey yetkilisi, adının açıklanmaması koşuluyla yaptığı ve Türkiye'den sadece Milliyet muhabirinin çağrıldığı kapalı toplantıda, "Terörü destekleyen ülkelerden bir bölümünün tavrında, 11 Eylül sonrasında değişiklik olduğunu da" vurguladı. Aynı yetkili, Irak’a karşı askeri operasyonun gündeme gelip gelmeyeceği sorusunu ise, "Teröre destek veren ülkelerle mutlaka uğraşılacaktır’ diye yanıtladı. 
     



 DÜNYA 
















</TEXT>
</DOC>
