<DOC>
<DOCNO> 73708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun06.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaprak’ı yaşatalım... 
</HEADLINE>
<TEXT>

     İSTANBUL Milliyet 

     ABD’deki MD Anderson Kanser Hastanesi’nde lösemi tedavisi gören 17 yaşındaki İzmirli Elif Yaprak Duyal’ın yaşamı hayırseverlere bağlı. Yaprak’ın kemoterapi ve kemik iliği nakli için 350 bin dolara yaklaşık 473 milyar lira ihtiyacı var. Bütün paralarını hastalık ilk belirdiğinde tedavi için harcayan anne Filiz ve baba Levent Duyal, "Dostlarımızın bu zor zamanlarda yardımseverlikleriyle bize gönüllerini açacaklarına inanıyoruz" diyor. Yaprak’a, Türkiye’den kanser tedavisi amacıyla Amerika’ya giden gençlerin yaşamlarına yeni bir yön vermek için kurulan Cancer Survivors Scholarship Fund da destek veriyor. İnternetteki www.cancersurvivorsfund.org adlı web sitelerinde Yaprak adına bir sayfa açan dernek, internet yoluyla genç kız için bağış topluyor. 
     



 GÜNCEL 

























</TEXT>
</DOC>
