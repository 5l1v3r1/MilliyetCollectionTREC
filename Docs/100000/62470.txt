<DOC>
<DOCNO> 62470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı’ndan SUÇ DUYURUSU 
</HEADLINE>
<TEXT>

     ANKARA Milliyet 

     Sağlık Bakanı Osman Durmuş, "kepenk indirme" kararı alan TEB hakkında, Türk Ceza Kanunu’nun 401 ve 402. maddeleri uyarınca suç duyurusunda bulundu. 
     TBMM’de konuşan Durmuş, odaların görevlerinin meslektaşlarının hak ve menfaatlerini korumak olduğunu, TEB’in ise, eczaneleri kapatmaları için meslektaşlarını tehdit ettiğini savundu. Takibata alınan eczane bulunmadığını vurgulayan Durmuş, tespitin tüm Türkiye çapında yapıldığını ifade etti. 
     
     Domaç padişah mı 
     TBMM’de gazetecilerin sorularını da yanıtlayan Durmuş, eczacılığın insan sağlığıyla ilgili bir meslek olduğunu belirterek "Bu işi yapanlar herhangi bir ticaret erbabı gibi davranamaz. TEB Genel Başkanı Mehmet Domaç padişah mı " dedi. Eczacıların eylemlerini bugün de sürdürme kararıyla ilgili, "Acemi güreşçi kendi ayağını tutar" nitelemesinde bulunan Durmuş, eczacıların ruhsatının iptal edilip edilmeyeceği sorusu üzerine de, "Gerekirse evet. Kurallarına uymayan kişinin eczacılık vasfı taşımadığını düşünüyorum" yanıtını verdi. 
     
İndirim başladı      İlaç eski fiyat TL yeni fiyat TL 
     Apranax Fort 20 tablet 9.043.700 8.221.545 
     Novalgin 2CC 50 ampul 11.527.000 10.479.091 
     Incidal 100CC Şurup 4.496.000 4.087.818 
     Etyomid 250mg 500 draje 170.207.900 154.734.455 
     Aspirin 100mg 20 tablet 361.000 328.273 
     Aspirin 500mg 20 tablet 1.448.300 1.316.636 
     Siklocap 250mg 500 kapsul 779.531.800 708.665.273 
     BaralginM 20 tablet 1.150.000 1.045.000 
     AFerin 300mg 30 kapsul 2.808.000 2.552.727 
     Vermidon 500mg 30 tablet 1.887.000 1.715.455 
     Talcid 0.5gr 40 tablet 3.048.300 2.771.182 
     Faverin 100mg 30 tablet 28.709.000 26.099.091 
     Kongest 300mg 30 tablet 1.758.600 1.598.727 
     Katarin 250mg 30 kapsul 1.900.000 1.727.273 
     Laricid 500mg 14 tablet 36.875.000 33.522.727 
     Buscopan Plus 20 tablet 2.503.600 2.276.000 
     Tentürdiyot 1000CC 5.769.600 5.245.091 
     Oksijenli Su 1000CC 1.028.100 934.636 
     Tobel 80mg 100 ampul 250.355.000 227.595.455 
     Duocid IM 1gr 50 flakon 283.636.000 257.852.727 
     Duocid 375mg 10 tablet 20.810.000 18.918.182 
     Viagra 100mg 4 film tablet 86.378.800 78.526.182 
     Viagra 25mg 4 film tablet 36.251.000 32.955.455 
     Benical Şurup 100mg 3.066.000 2.787.273 
     
Bahçeli’den Durmuş’a Grevi kırma      ÖNDER YILMAZ Ankara 

     MHP lideri Devlet Bahçeli, eczacılarla polemiğe giren Sağlık Bakanı Osman Durmuş’a tavır aldı. Bahçeli, önceki gün kendisiyle görüşmek isteyen Durmuş’u özel kaleminde beklemesine rağmen kabul etmedi. MHP lideri, Durmuş’la dün görüşerek, "grev kırıcılığı" yapmamasını istedi. 
     Durmuş, önceki gün görüşemediği Bahçeli ile dün grup toplantısı sonrasında bazı bakan ve milletvekillerinin aralarında bulunduğu grupla birlikte görüşebildi. Durmuş, 22 bin eczanenin fazla olduğunu belirterek, "Eczacıların kepenk kapatmaları bizi fazlaca sıkıntıya sokmaz. 22 bin eczane var. Bize 8 bin tanesinin açık olması yeter" dedi. Bahçeli, bu açıklamanın üzerine Durmuş’a, "Eczacıları ruhsatınızı alırım, sizi kapatırım" diye tehditte bulunmamasını dile getirerek, "Uzlaşma zemini ara" talimatını verdi. 
     
Eczacıbaşı Tüm sektör risk altında      İlaç Endüstrisi İşverenler Sendikası İEİS Yönetim Kurulu Başkanı Bülent Eczacıbaşı, Sağlık Bakanlığı’nın ilaç fiyatlarını yüzde 10 düşürmesinin eczanelerin ticari faaliyetlerini olumsuz etkileyeyerek tüm ilaç sektörünün ticari dengesini riske sokacağını söyledi. Eczacıbaşı, yaklaşık 5 bin eczanenin kapanma riskiyle karşı karşıya kaldığını, uygulamanın geriye dönük işletilmesinin sorunlara yol açacağını belirtti. Çözüm yolunun, eczane kar marjlarının yeniden düzenlenmesi ve eczanelere iskonto yapılmadan yaşayabilme imkanı verilmesi olduğnu belirten Eczacıbaşı şöyle devam etti 
     " Geriye dönük işlem yapmak yerine tebliğin yürürlük tarihinden geçerli olmak üzere yeni ruhsat alacak ürünlere yüzde 10 iskonto uygulaması en doğru ve gerçekçi uygulama olacaktır." 
     



 GÜNCEL 

























</TEXT>
</DOC>
