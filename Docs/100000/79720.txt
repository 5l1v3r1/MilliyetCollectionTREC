<DOC>
<DOCNO> 79720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/ayas.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat’ın öpücüğünün derecesi önemlidir’ 
</HEADLINE>
<TEXT>

Yahudi asıllı Fransız yazar ve eylemci Marek Halter "Sırrımı Şaron’a veririm ama barış konusunda Arafat’a güvenirim" 
     Buluşmalar Ahmet TULGAR 

     Marek Halter, Yahudi asıllı bir Fransız yazar. Ve barış eylemcisi. Çıkardığı her kitap Fransa’da "best seller" oluyor. Kurduğu "S.O.S. Racisme" adlı ırkçılık karşıtı grup 2 milyon üyesiyle Avrupa’nın en büyük sivil toplum kuruluşlarından biri. Halter’in 1997’de yazdığı "Mesih" adlı romanının Türkçe çevirisi mayısta Everest Yayınları’ndan çıkacak. 
     Marek, 1939’ta Varşova’da gettoda doğuyor. 3.5 yaşındayken ailece Moskova’ya, bombardıman altındaki bu kentten de Özbekistan’a kaçıyorlar. Kızkardeşi Afganistan sınırında açlıktan ölüyor. 1950 yılında Fransa’ya göç ediyor. 
     Aynı zamanda çok başarılı bir ressam. Boston ve New York’ta resimleri sergileniyor. Franco Zefirelli, Federico Fellini, Max Frisch, Irıs Murdoch gibi dünya çapında yazar ve sanatçıların üye olduğu Avrupa Kültür Sanat Vakfı’nın kurucularından. 
     Mayıs’ta tüm Avrupa’da ve Tel Aviv’de yapılacak olan "Barış İçin Beyaz Yürüyüş"ü organize ediyor. 
     
     Ne zaman Ortadoğu’daydınız 
     Tanklar Arafat’ın Ramallah’daki kararg hını kuşatmadan iki gün önce. Arafat bana bakanlarını gösterip, "Hepimiz ölmeye hazırız" dedi. Ben de ona, "Sevgili Yaser, bu söylediklerin aptalca, sen halkına ölerek değil yaşayarak yararlı olabilirsin" dedim. 
     
     Size kızmadı, değil mi Galiba Jean Genet ile dostluğuyla başladı bu Fransız entelektüellerini çok seviyor Arafat. 
     Evet, kesinlikle. Ona yaltaklanmak zorunda kalmıyor insan. Entelektüellere çok sempati besliyor Arafat. 
     
     Peki size Arafat mı Şaron mu daha sempatik geliyor 
     Şimdi bir insanla yüz yüze, göz göze konuştuğunuzda o insanın yaptığı korkunç şeylere rağmen o size sempatik gelebilir. Andre Malraux bana şöyle demişti "Karşındaki insanı anlamaya başladığında, onun yaptıklarını unutmaya da başlarsın". İşte tehlike bu. Arafat çok sempatik, herkesi öpüyor. Ama her öpüşü aynı derecede samimi değil. Bazılarını şiddetle öpüyor, bazılarına sadece öpücük konduruyor. Onun öpücüğünün derecesine bakmak lazım. Şaron da sempatik ama aynı zamanda tehlikeli. Çünkü o tam bir militan. Şaron’u ikna edemezsiniz yaptığının yanlış olduğu konusunda. 
     
     Bir sırrınız olsa Arafat’a mı söylersiniz bunu, Şaron’a mı 
     Sırrım olsa, Şaron’a söylerim. Çünkü Arafat sizin sırrınızla birini tahrik edecek, cezbedecekse bunu hemen söyler o kişiye. Öyle birisi Arafat, insanları tahrik etmeyi, cezbetmeyi seviyor. Ama eğer barış için uzlaşma konusunda, barış için adımlar atma konusunda kime güvendiğimi sorarsanız, bu Arafat’tır. 
     
     Peki, Yahudi cemaati içinde sizi Arafat’la ilişkiniz nedeniyle hain olarak görenler olmuyor mu 
     Evet ama azınlıktalar. Ben bir gettoda doğdum. Onurlu bir Yahudi olmadığımı söyleyemezler. Ben soykırım, şiddet nedir çok iyi biliyorum. Sonra ben sadece Ortadoğu ile ilgilenmiyorum ki. Rusya’da Gulag takımadalarında yapılanlarla mücadele ettim. Soljenitzin evimde kaldı. Sakharov’la Rusya’da üniversite kurdum. Arjantin’deki cuntaya karşı mücadele ettim. Afganistan’da Şah Mesud’a radyo istasyonu kurdum. 
     
     Ortadoğu barışı için başka ne gibi eylemler yapacaksınız 
     Fransa’da mayısta büyük bir yürüyüş organize ediyoruz "Barış İçin Beyaz Yürüyüş". Ne İsrail, ne Filistin bayrağı, herkeste beyaz bayrak olacak. Bu Avrupa’nın diğer kentlerinde de tekrarlanacak. Belki de hepsi aynı gün olacak. Sonra Paris’tekiyle aynı gün Tel Aviv’de de Yahudi ve Arap gençleri yürüyecek. Bu gösteriler Ortadoğu politikalarını değiştirecek. Çünkü totaliter olmayan rejimlerde politikayı sadece kamuouyu baskısı değiştirebilir. Bence Vietnam’da ABD’yi Vietnamlılar değil, ABD’deki kamuoyu ile diğer ülkelerdeki kamuoyu yendi. 
     
     Ortadoğu’da barış olanağı 
     Aristoteles, bir sorunu çözemiyorsak, bunu daha büyük bir sorunun içine yerleştirmemiz gerektiğini söyler bir yazısında. Ben de şimdi artık barıştan sonra bir konfederasyon nasıl oluşur, ortak bir pazar nasıl kurulur, bunları tartışıyorum. 
     
Kelimelerin gücüne inanıyorum’      Yarın Bu söyleşi cumartesi yapıldı Fransa’da seçim günü. Bu seçimden beklentiniz nedir 
     Bu seçim çok önemli olacak çünkü Fransa’da büyük bir Yahudi cemaati ve bir Arap göçmen topluluğu bulunuyor. Şimdi Fransa’daki Yahudiler Arap göçmenlerin şiddet eylemlerinden korkar oldu. Seçim konuşmalarında güvenlikten en fazla söz eden politikacı olan Le Pen’i destekliyorlar. Le Pen’in partisi Ulusal Cephe’nin oy oranı anketlerde yüzde 14.5’a çıktı. 
     
     Avrupa’daki Yahudiler faşizme tarihi bir nefret duyarlar. Nasıl oluyor da faşist bir politikacıyı destekliyorlar 
     Le Pen yurtdışında Arapları, Fransa’da ise Yahudiler’i destekliyor çelişik biçimde. Yahudiler de sırf güvenlik ihtiyacından ötürü onun oyununa geliyorlar. 
     
     Siz kimi destekliyorsunuz 
     Jospin’i. Demokratik solu. Çünkü ben kelimelerin gücüne inanıyorum. Jospin h l adalet, fakirlerle dayanışma, refah devleti gibi kavramları kullanıyor. Samimi olmasa bile, bu kavramların h l telaffuz ediliyor olması önemli. 
     
     Bir pasifist ve bir Yahudi olarak bugün kimliğinizi nasıl dengeliyorsunuz 
     Ben daha 1967’de Ortadoğu’da barış için bir uluslararası komite kurdum. O zaman da kamuoyu bugünkü gibi Arap veya Yuhudi yanlıları olarak ikiye bölünmüştü. Sadece biz iki toplumun eşit şartlarda bir arada yaşaması gereğini savunuyorduk. Arafat’ı, Perez’i, Mübarek’i 1967’den beri tanıyorum. Tarafsızlığımı koruduğum için bu politikacılar beni güvenilir buluyor. 
     
     Evli misiniz 
     Karım Eyfel Kulesi’nin önündeki barış heykelini yapan heykeltıraş. Hatta biz buraya geldikten sonra anıta ırkçılar ırkçı sloganlar yazmışlar. Chirac aradı telefonla ve bizi sakinleştirdi. 
     



 YAŞAM 

















</TEXT>
</DOC>
