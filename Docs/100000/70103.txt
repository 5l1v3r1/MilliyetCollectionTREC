<DOC>
<DOCNO> 70103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko08a.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası enerjide çözüm bekliyor 
</HEADLINE>
<TEXT>

     Dünya Bankası’nın, 1.3 milyar dolarlık programlanmış kamu ve mali sektör uyum kredisinin PFSAL2 serbest bırakılması için şart koştuğu, işletme hakkı devri konusuna mart ayında çözüm bulunulmasına çalışılacak. 
     Banka, 1.3 milyar dolarlık kredinin serbest bırakılabilmesi için, genel olarak enerji sektörü politikasının, özel olarak da işletme hakkı devirleri konusunun nisan ayına kadar halledilmesini istiyordu. Dünya Bankası, daha önceki tavsiyelerinde, enerjide, işletme hakkı devri yerine, varlık satışı yoluyla tam bir özelleştirme istemişti. IMF’ye sunulan niyet mektubunda, nisana kadar işletme hakkı devirlerini, Bakanlar Kurulu Kararı ile iptal edilerek, özelleştirme takviminin açıklanması öngörülüyordu. Anayasa Mahkemesi de, işletme hakkı devri konusunda, sözleşme yapan şirketleri destekleyici bir karar vermişti. 
     



 EKONOMİ 





















</TEXT>
</DOC>
