<DOC>
<DOCNO> 82346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yasam/yas01.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu koltuğa oturan şoförü uyku tutmuyor 
</HEADLINE>
<TEXT>

Mercedes ve Fiat firmaları, direksiyonda şekerleme yaparken kazaya neden olan şoförlere karşı uyuduğunu anlayıp uyandıran’ koltuk geliştirdi 
     DIŞ HABERLER SERVİSİ 

     Avrupa’da dikkatsizlik nedenli trafik kazalarının son yıllarda büyük oranda artması, yetkilileri harekete geçirdi. Mercedes ve Fiat laboratuvarlarında çalışan bilim adamları, uyuyan şoförleri uyandıran’ koltuk geliştirdi. 
     Avrupa Birliği tarafından finanse edilen 4 milyon sterlin tutarındaki proje çerçevesinde geliştirilen sistemde, araca yerleştirilen kızıl ötesi kameralar, şoförlerin göz hareketlerindeki değişimleri algılıyor, dikkat dağılmasını kolayca tespit ediyor. 
     
     Üşütüp titretiyor 
     Direksiyona konulan dokunmatik algılayıcılar ise şoförün direksiyonu kavrama gücünü ölçüyor. Sistem, sürücünün dikkatinin dağılmaya başladığını algılamasıyla birlikte, önce klimadan dondurucu soğuklukta hava püskürtüyor ve koltukta titreşimler meydana getirerek sürücünün kendine gelmesini sağlıyor. Sistemin en geç 2004’te otomobilerde olacağı açıklandı. 
     



 YAŞAM 





















</TEXT>
</DOC>
