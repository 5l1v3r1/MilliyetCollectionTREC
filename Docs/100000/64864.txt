<DOC>
<DOCNO> 64864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur26.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Veto edilen bankalar yasasının yarın görüşülmesi gündemde 
</HEADLINE>
<TEXT>

     İktidar partileri, Cumhurbaşkanı Ahmet Necdet Sezer tarafından üç maddesi bir kez dahaa görüşülmek üzere geri gönderilen bankalara kaynak aktarımını öngören yasanın yarın TBMM Genel Kurulu'nda görüşülmesini istiyor. 
     İktidar partilerinin grup yöneticileri, bu amaçla TBMM Danışma Kurulu'nun toplanmasını istedi. İktidar partileri, bugün Plan ve Bütçe Komisyonu'nda ele alınacak olan yasanın geri gönderilen 3 maddesinin İçtüzük uyarınca 48 saat geçmeden Genel Kurul'da ele alınmasını önerecek. Öneride, görüşmeler bitinceye kadar Genel Kurul çalışmalarının sürdürülmesi de talep edilecek. 
     İktidar partilerinin başvurusu üzerine TBMM Başkanı Ömer İzgi de Danışma Kurulu'nu yarın saat 11.00'de toplantıya çağırdı. 
     






</TEXT>
</DOC>
