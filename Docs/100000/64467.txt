<DOC>
<DOCNO> 64467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo17.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor - Beşiktaş maçından notlar... 
</HEADLINE>
<TEXT>

     Diyarbakırspor-Beşiktaş maçı biletleri maçın başlamasına saatler kala tükenirken, taraftarlar erken saatlerden itibaren stat önünde uzun kuyruklar oluşturdu. 
     Dün akşam saatlerinde Diyarbakır'a gelen ve havaalanında büyük sevgi gösterileriyle karşılanan Beşiktaş kafilesi stada gelirken de Diyarbakırsporlu taraftarlarca yine alkışlarla karşılandı. 
     Ligin ikinci yarısındaki kötü gidişe Beşiktaş'ı yenerek dur 
     diyeceklerini belirten Diyarbakırsporlu yönetici ve futbolcular, centilmenlik içinde geçmesini istedikleri bu maçtan 3 puan alarak şeytanın bacağını kıracaklarını bildirdiler. Son 2 haftadır kötü sonuçlar almasına ve karşılaşmanın televizyondan naklen yayınlanmasına karşın Diyarbakırsporlu taraftarlar Atatürk Stadı'nı tamamıyla doldurdu. Maça saatler kala biletler tükenirken, taraftarlar erken saatlerden itibaren stat önünde uzun kuyruklar oluşturdu. Maçı izlemek için bilet bulamayan taraftarların bir kısmı çevredeki binaların çatı ve balkonlarına akın ettiler. 
     






</TEXT>
</DOC>
