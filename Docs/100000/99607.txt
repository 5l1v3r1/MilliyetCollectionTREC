<DOC>
<DOCNO> 99607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun27.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus - Ermeni askeri tatbikatı. 
</HEADLINE>
<TEXT>

     Ermeni ve Rus ordu birliklerinin 9 Ağustos'ta Gümrü kenti yakınında ortak tatbikat yapacağı bildirildi. 
     Ermenistan Savunma Bakanlığı'ndan yapılan açıklamada, tatbikata katılacak Rus askerlerinin, halen ülke içinde konuşlandırılmış Rus birliklerinde görevli olanlardan oluşacağı kaydedildi. 
     Öte yandan Ermenistan Savunma Bakanlığı'ndan yapılan bir başka açıklamada, Azeri birliklerinin işgal altındaki Yusifcanlı köyünü kurtardığı haberinin doğru olmadığı belirtilerek, 1994 yılında imzalanmış ateşkes anlaşmasında tespit edilen sınırların halen korunmakta olduğu ifade edildi. 
     Açıklamada, bu haberin ''Azerbaycan tarafından yapılan bir provokasyon olduğu'' ileri sürüldü. 
     





</TEXT>
</DOC>
