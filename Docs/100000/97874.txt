<DOC>
<DOCNO> 97874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/yasam/yas07.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
7 yaşındaki kız fidyecileri alt etti 
</HEADLINE>
<TEXT>

Evinin önünden kaçırılan ve ailesinden 150 bin dolar istenen 7 yaşındaki Erica, kendi çabasıyla fidyecilerden kurtuldu 
     DIŞ HABERLER SERVİSİ 

     Amerika’nın Philadelphia kentinde, evinin önünden kaçırılarak ailesinden fidye istenen 7 yaşındaki kız çocuğu Erica Pratt, 24 saat sonra, hapsedildiği binadan kaçmayı başardı. 
     
     Tanıdık birileri 
     Kendisini kaçıran iki kişinin ağzını kapattığı bandı kemiren, kolları ve bacakları bağlı olduğu halde sürünerek içinde bulunduğu odanın penceresini kırmayı başaran Pratt, dışarda oyun oynayan çocuklar tarafından, pencereden çıkarıldı. Bisikletli bir çocuğun, polisleri çağırmasıyla Erica kurtuldu. Polis şimdi, olayla ilgili olarak, 29 yaşındaki James Burns ve 23 yaşındaki Edward Johnson’ı arıyor. Pratt’ın ailesinin, bu kişileri tanıdığı belirtiliyor. 
     
     Yoksa öldürürüz’ 
     Erica Pratt, pazartesi günü, 5 yaşındaki kız kardeşiyle birlikte, Philadelphia’daki büyükannesinin evinin önünde oynarken, otomobille yaklaşan iki kişi tarafından kaçırılmıştı. 20 dakika sonra, Erica’nın büyükannesi, hemen 150 bin dolar ödemezse küçük kızın öldürüleceğini bildiren bir telefon almıştı... 
     



 YAŞAM 


















</TEXT>
</DOC>
