<DOC>
<DOCNO> 66751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/akyol.html </URL>
<DATE> 2002/02/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kültür mirası 
</HEADLINE>
<TEXT>

     BUGÜN Antalya Göynük'te önemli bir sempozyum var "Türkiye'de Tarihi Kent Dokularının Korunması ve Geleceğe Taşınması..." 
     26 vali, 120 belediye başkanı, 96 akademisyen, 12 yabancı temsilci ve çok sayıda ilgilinin katılacağı bu organizasyonu yaptığı için Kültür Bakanı İstemihan Talay'ı kutluyorum. 
     "Tarihi kent dokularının korunması" hem mahalli, hem merkezi idareler için, hem hepimiz için zaruri bir ödev haline gelmiştir. Çünkü Talay'ın dediği gibi, tarihi kent dokularının beton yığınlarıyla tahrip edilmesi "ülke belliğinin ve kimliğinin" tahrip edilmesi boyutlarına ulaşmıştır 
     Şahıslarımız için de hafıza kaybı Doğduğumuz sokağı şimdi yerinde bulacak kaç kişi var 
     İstanbul'u adeta mahvettik... Her kentimiz öyle... Binlerce, on binlerce Cumhuriyet, Osmanlı, Selçuklu, Beylikler, Bizans, Ermeni ve antik medeniyet eseri yok oldu... 
     Biz 'tarihsiz' bir aşiret toplumu muyuz ki, şehirlerimiz beton yığınları halinde... 
     
     BENİM şehrim Yozgat'ta tarihi lise binasının eski Türkçe kitabesi söküldüğü gibi, Cumhuriyet'in ilk dönem mimarisiyle inşa edilmiş nefis halkevi binasının yerinde şimdi beton yığını çirkin bir işhanı var 
     Cumhuriyet'in en önemli kurumlarından ve en orijinal mimari eserlerinden biri olan Ankara Ulus'taki İş Bankası binasını boğan Sümerbank'ın beton çıkıntısını her gördüğümde sinirlenirim... 
     Çöken veya buldozerle tahrip edilen, vakfiyeleri çürüyen tarihi kervansaraylar, hanlar, arastalar, sebiller... Aynı şekilde yok olan mesire yerleri, ormanlar... 
     Şehirleşmeye çok geç, 1950'lerde başladığımız için ekonomik ve sosyal zaruretlerle adeta balık istifi gibi şehirlere yığıldık Talay bu süreçte "tarihi kent dokularında büyük ölçüde yıkım ve yeniden yapım süreci" yaşandığını, "1990'lı yıllardan itibaren konuyla ilgili önlemlerin alındığını" belirtiyor 
     "Avrupa Tarihi Kentler Birliği"ne üye olmuşuz, "Avrupa Ortak Miras Kampanyası"na katılmışız... Bu gelişmelerin ilk neticesi Safranbolu'nun "Dünya Kültür Mirası Listesi"ne girmesidir... 
     
     FRANSIZ İhtilali'nde "akılcılık ve aydınlanma" adına çok sayıda tarihi heykeller, saraylar, katedraller, kütüphaneler "karanlık ortaçağ kalıntısı, istibdat ve hurafe simgesi" diye yakılıp yıkılmıştı Tarihçiler, bu tahribatın "Vandalizm" boyutlarında olduğunu söylüyor. 
     Biz ise, tarih, kültür, çevre ve kentlilik konularında gereken bilince sahip olmadığımız için beton yığınlarıyla 'vandallık' yapıyoruz. 
     Yavaş da olsa uyanıyoruz. Tarihi mirasın turizm için de gerektiğini bari görüyoruz Anadolu'da birçok şehir ve kasabada belediyeler restorasyon yapıp mahalli müzeler açıyorlar... 
     İstanbul'da bir "Gökkafes" faciasını önleyemedik ama tekrarı önlenir sanıyorum. 
     Cadde, sokak ve meydan adlarını değiştirme huyumuzu da terk etmeliyiz. 
     Artık teker teker eserleri değil, bütün tarihi dokuyu korumak gerektiğini görmeliyiz. Bakan Talay'ın söylediği gibi 
     "Ortak miras, ancak ortak çabalarla korunabilir ve geliştirilebilir." 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
