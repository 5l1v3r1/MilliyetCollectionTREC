<DOC>
<DOCNO> 95134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sonspo04.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay, Ataman'ın Siena'sına doğru... 
</HEADLINE>
<TEXT>

     Antrenörlüğünü Ergin Ataman'ın yaptığı İtalyan Birinci Basketbol Ligi takımlarından Montepaschi Siena'nın, Panathinakos'tan İbrahim Kutluay'ı transfer etmek üzere olduğu iddia edildi. 
     Tutto Sport gazetesinde yer alan haberde Kutluay'ın, Siena'ya transferinin çok yakın olduğu savunuldu. Gazete, Siena'nın ayrıca Oregon Cantu'dan Bootsy Thornton'ı da ikna etmeye çalıştığını kaydetti. 
     Önümüzdeki sezon Avrupa Şampiyonlar Ligi'nde mücadele edecek Ataman'lı Siena, geçtiğimiz sezonki kadrosunu büyük ölçüde korurken, sadece Görenç takımdan ayrıldı. 
     Yeni sezonda 1-2 yıldız oyuncu alacaklarını daha önceden açıklayan Ataman'ın bombasının Kutluay olması bekleniyor. 
     Tecrübeli antrenör geçmişteki demeçlerinde, yurtdışında bulunan Türk oyuncularla ilgilendiklerini ancak kulüpleriyle kontratlarının devam etmesinden dolayı pahalı olduklarını bu transferleri bir sonraki yıla bıraktıklarını ifade etmişti. 
     





</TEXT>
</DOC>
