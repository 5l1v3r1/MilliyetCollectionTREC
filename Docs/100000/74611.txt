<DOC>
<DOCNO> 74611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/spor/spo02.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant takımını anlattı, ilginç tespitlerde bulundu 
</HEADLINE>
<TEXT>
İSTER İNAN İSTER İNANMA 
Dünya’da en iyi hücum oyuncuları bizde. Hepsi birinci sınıf kalitede. Real Madrid de bizim gibi oynuyor.’ 
Övgüye ihtiyacımız var, eleştiriye değil. Çünkü nerelerden nerelere geldik. H l eleştirilmemizi anlamıyorum.’ 
Hedefimiz 77 puan, Türkiye’de şampiyonun adı Fenerbahçe. Ama ikinciyle üçüncüyü söylemeyeceğim.’ 
Seneye Şampiyonlar Ligi’nde süper işler yapacağız. Çok iyi bir kadro kuracak ve öyle katılacağız. 
     FENERBAHÇE Teknik Direktörü Lorant, birbirinden ilginç açıklamalar yapmaya devam ediyor. Takımını eski düzenine döndürdükten sonra, "Bu benim sistemim" diyerek dikkatleri çeken Alman hoca, önceki gün TV8’de takımını anlattı. Lorant, beş hücum oyuncusuyla oynamak istediğini tekrarlayarak, "Dünyada en iyi hücum oyuncuları bizde. Hepsi birinci sınıf kalitede. Real Madrid de bizim gibi oynuyor" dedi. 
     SİMAO’YU istekli bulmadığını, bundan sonra kulübede oturtacağını belirten Lorant, futbolcularının son dakikalarda gevşemesinden şikayetçi oldu. Alman hoca, "Artık övgüye ihtiyacımız var, eleştiriye değil. Çünkü nerelerden nerelere geldik. H l eleştirilmemizi anlamıyorum. Hayretler içinde izliyorum. Eski hakemler, bugünkü hakemleri acımasızca eleştiriyor. Bu bence çok yanlış" diye konuştu. 
     SÖZLEŞMESİNİN opsiyonlu olmadığını da açıklayan Lorant şöyle devam etti "Hedefimiz 77 puan ve şampiyonluk. Türkiye’de şampiyonun adı Fenerbahçe. Ama ikinciyle üçüncüyü söylemeyeceğim. Seneye Şampiyonlar Ligi’nde süper işler yapacağız. Çok iyi bir kadroyla katılacağız. Oğuz Çetin’le, kaptan Ogün’le, tecrübeli oyuncularla konuşup, sürekli bilgi alırım ama takımın patronu benim ve son kararı da ben veririm." 
     
Milli alarm      GENÇLERBİRLİĞİ maçı öncesinde Milli takımlara giden oyuncuların çokluğu Fenerbahçe teknik heyetini endişelendirdi. Futbolcularını uyaran Lorant’ın, ligde kazaya uğramamak istediği belirtildi. Revivo’nun İsrail - Avusturya maçında sakatlanıp, 3 ay sahalardan uzak kalması nedeniyle herkes "alarma" geçti. 
     SARI - Lacivertliler eksik kadrolarına rağmen hazırlıklarına bugün başlayacaklar. Takım üstünde h l deplasman korkusunun olduğunu belirten Lorant, "Futbolcularla görüşüp, bu tedirginliğe son vermeye çalışacağım. Ancak en zor deplasmanımıza gideceğiz" dedi. Kart sınırındaki oyuncuların da dikkati çekilecek. 
     



 SPOR 




























</TEXT>
</DOC>
