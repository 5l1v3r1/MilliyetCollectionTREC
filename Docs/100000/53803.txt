<DOC>
<DOCNO> 53803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/dunya/dun02.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın’ından umut kesildi 
</HEADLINE>
<TEXT>

İngiltere Başbakanı Blair İngilizce’de yarın’ anlamına gelen tomorrow’ sözcüğünü hep toomorrow’ diye yazıyor. Bir günde üç kez aynı hatayı yapınca alay konusu oldu 
     LONDRA Milliyet 

     İngiltere Başbakanı Tony Blair’ın eski öğretmeni, son günlerde resmi yazışmalarında "yarın" tomorrow sözcüğünü bir türlü doğru yazamadığı için alaycı eleştirilere hedef olan Blair’i zamanında bu konuda defalarca uyardığını ancak bir türlü olumlu sonuç alamadığını söyledi. İskoçya’nın Edinburg kentindeki Fettes okulunda öğrenim gören Blair’in öğretmeni Ian Robertson, BBC radyosuna verdiği demeçte, "Ona bu kelimenin nasıl yazıldığını bin kere söylemek zorunda kalmıştım" dedi. Robertson, başarılı bir öğrenci olmasına rağmen Blair’ın, "yarın" anlamına gelen "tomorrow" sözcüğünü, sık sık "toomorrow" diye yazdığını söyledi. 
     
     Bir türlü öğrenemedi 
     Blair, önceki gün Ipswich’te yapılan yerel seçimlere katılan İşçi Partisi adayına önceki gönderdiği mesajda bir kez, önceki gün de İtalya’nın İnter Milan futbol takımıyla UEFA kupası maçı oynayan Ipswich futbol takımına yolladığı mesajda da iki kez "toomorrow" sözcüğünü kullanmıştı. 
     Blair’in iki mesajda 3 kez aynı sözcüğü yanlış yazması üzerine, İngiltere’de basın ve muhalefet alaycı eleştirilerde bulunmuştu. 
     
Blair’e savaş protestosu      İngiltere Başbakanı Tony Blair, dün Birmingham Üniversitesi Avrupa Araştırmaları Enstitüsü’nün açılışı için kampüste yaptığı konuşmada savaş karşıtlarının protestolarıyla karşılaştı. Pankartlarda "Tony Blair Uluslararası Terörist" yazıyordu. 
     



 DÜNYA 













</TEXT>
</DOC>
