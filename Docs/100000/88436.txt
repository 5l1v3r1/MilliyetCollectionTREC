<DOC>
<DOCNO> 88436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo04.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba golcü arıyor 
</HEADLINE>
<TEXT>

     TRABZONSPOR Teknik Direktörü Samet Aybaba transferdeki hedeflerini forvet oyuncularına yönlendirdiklerini söyledi. Kendi sistemlerine uygun yerli oyuncu aradıklarını da belirten Aybaba, "Forvete bir ya da iki oyuncu almak istiyoruz. İlk tercihim Türk oyuncudan yana. Ama olmazsa yabancıya yöneleceğiz" dedi. Bordo - Mavili ekip şu anda beşi altyapıdan olmak üzere 15 oyuncuyu kadrosuna kattı. 
     AYBABA, Trabzonspor dördüncü büyük oluduğunu göstermesi gerektiğine de değinerek, "Diğer büyük takımların yaptığı transferlerin bize bir dezavantaj olacağını sanmıyorum. Herkesin kendine göre transfer politikası var. Türkiye’de hangi oyuncunun diğerinden çok büyük üstünlüğü var Biz kulübün maddi koşullarını göz önünde bulundurarak, sistemimize uygun transferler yaptık" şeklinde konuştu. 
     
     Mustafa Trabzon’da 
     BORDO - Mavililer, Antalyaspor’un Ümit Milli futbolcusu Mustafa Yalçınkaya’yı renklerine kattı. Mustafa’nın kulübüne 175 milyar lira verilirken, genç oyuncuyla üç sezon için 450 milyara anlaşıldı. Samet Aybaba’nın kadroda istemediği isimlerden Osman Özköylü ise Göztepe ile anlaşmaya vardı. Trabzonspor’un ayrıca Kocaeli’li Lazarov, Brezilya’lı Rivao ve Antalyaspor’lu Saffet ile de ilgilendiği belirtildi. 
     



 SPOR 































</TEXT>
</DOC>
