<DOC>
<DOCNO> 85447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun24.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli yetkililer "Bush'un Arafat ile ilgili sözleri yersiz" 
</HEADLINE>
<TEXT>

     Üst düzey Filistinli yetkili Ahmed Abdurrahman, ABD Başkanı George Bush'un Filistin lideri Yaser Arafat'la ilgili sözlerinin ''yersiz ve adaletsiz'' olduğunu söyledi. 
     Arafat'ın yardımcısı Abdurrahman, Bush'un sözlerinin durumun iyileşmesine yardımcı olmadığını, hatta İsrail'in işlediği suçlara ve saldırganlığına paravan oluşturduğunu belirtti. 
     Abdurrahman, Arafat ve Filistin halkının, Bush'un artık suçu kurbanlara yüklemeyi bir kenara bırakarak, İsrail'in işlediği suçları görmesini istediğini ifade etti. 
     Bush, Arafat'ın, kendi halkını yoksul, tecrit edilmiş ve bozguna uğramış durumda bıraktığını öne sürerek, Filistin liderine ''hiç saygı duymadığını'' söylemişti. 
     





</TEXT>
</DOC>
