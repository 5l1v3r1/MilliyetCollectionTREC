<DOC>
<DOCNO> 70653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/spor/spo15.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Pistte rekor      SLOVEN atlet Jolanda Ceplak, bayanlar 800 metrede 1.55.82’lik derecesiyle salon dünya rekoru kırdı. Avusturya’nın başkenti Viyana’da düzenlenen Avrupa Salon Atletizm Şampiyonası’nda elde ettiği dereceyle Ceplak, 14 yıllık rekoru tarihe gömdü. Eski rekor, 1.56.40 ile Demotratik Alman Christine Wachtel’e aitti. 
     
Minderde Türk fırtınası      30. Uluslararası Yaşar Doğu Serbest Güreş Turnuvası’nda Türk Milli Takımı, 5 altın, 5 gümüş, 3 bronz madalya kazandı. 60 kiloda Tevfik Odabaşı, 74 kiloda Fahrettin Özata, 84 kiloda Serhat Balcı, 96 kiloda Fatih Çakıroğlu ve 120 kiloda Zekeriya Güçlü şampiyon oldular. 
     
Grekoda teselli      BULGARİSTAN’IN Plevne kentinde düzenlenen 40. Uluslararası Nikola Petrov Grekoromen Güreş Turnuvası’nda Türkiye 2 gümüş ve 2 bronz madalya kazandı. Turnuvanın son gününde 55 kiloda Erkan Dündar ile 84 kiloda Tekin Çağlar final maçlarını kaybederek altın madalyayı kaçırdı. 
     
Krosta çift altın      47. Balkan Kros Şampiyonası, Yugoslavya’nın Sermska Mitrovica kentinde yapıldı. Şampiyonaya 12 bayan ve 12 erkek sporcuyla katılan Türkiye, 2 altın ve 2 bronz madalya kazandı. Genç erkeklerde Halil Akkaş altın, Selahattin Selçuk ise bronz madalyanın sahibi olurken, Türkiye bu kategoride takım halinde ilk sırayı aldı. 
     
Romario’dan rest      BREZİLYALI golcü Romario, Dünya Kupası’nı kaldıramayacağını iddia edenlere sert yanıt verdi. Türkiye ile aynı grupta yer alan Brezilya’da teknik direktör Scolari tarafından henüz kadroya alınmayan Romario, "Benim bir ay içinde 7 maç oynayamayacağımı sanıyorlar. Oysa ben Brezilya Ligi’nde 45 günde 12 maç oynadım ve tam 18 gol attım. Kendimi hazır hissediyorum" dedi. 
     
Olaylara kalbi dayanmadı      KAHRAMANMARAŞ 1. Amatör Küme’de oynanan Elbistan - Sağlıkspor maçına giden bir taraftar karşılaşma sonrası çıkan olayları izlerken kalp krizi geçirerek yaşamını yitirdi. 57 yaşında ölen Doğan Seçilmiş’in, Asayiş Şubesi Başkomiseri olan oğlu Hakkı Seçilmiş de maçta görev yapıyordu. 
     
Hentbolda dün      ERKEKLER 
     Trabzon B. - Milli Piyango 34 - 33 
     Toprakspor - İzmir B. 23 - 23 
     ASKİ - Polis Akademisi 24 - 23 
     Çankaya B. - Beşiktaş 31 - 25 
     BAYANLAR 
     Kas.Gençlik - Üsküdar B. 28 - 23 
     Karşıyaka - TMO 19 - 44 
     Anadolu Ü. - Osmangazi Ü. 44 - 20 
     



 SPOR 



























</TEXT>
</DOC>
