<DOC>
<DOCNO> 67204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas01.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En saldırgan şoförler İkizler burcundan... 
</HEADLINE>
<TEXT>

Avustralya’da yapılan bir araştırmaya göre, trafikte kaza yapmaya en eğilimli şoförlerin İkizler burcundan oldukları ortaya çıktı. İkizler’i Boğa ve Balık izliyor 
     DIŞ HABERLER SERVİSİ 

     Hareketlidir, çabuk sıkılır 
     AVUSTRALYA’DA, Suncorp Metway Ltd. Şirketi, trafik kazalarında yıldız burcunun etkisiyle ilgili bir araştırma yaptı. Trafikte kaza yapmaya en eğilimli şoförlerin İkizler burcundan oldukları ortaya çıktı. Suncorp bireysel sigorta müdürü Warren Duke, "Hareketliliği, çabuk sıkılması ve işlerin yavaş gitmesine kızmasıyla bilinen İkizler şoförlerinin, diğer burçlara göre trafikte en çok kaza yapanların başında geldiğini" söyledi. 
     
     En güveniliri Oğlaklar 
     TRAFİK kazalarıyla yıldız burçlarının ilişkisini inceleyen araştırmaya göre, İkizler burcunu, riske girebilmeleri ve gözüpek olmaları nedeniyle Balık burcu insanları, inatçılıkları ve kararlılıklarıyla Boğa burçları izliyor. Duke, direksiyon başındaki en güvenilir kişiler olarak da sabırlı ve dikkatli olmaları nedeniyle Oğlak burcu şoförleri gösterdi. Araştırmanın, son 3 yılda meydana gelen 160 bin trafik kazasıyla ilgili sigorta taleplerine dayanılarak yapıldığı bildirildi. 
     



 YAŞAM 




















</TEXT>
</DOC>
