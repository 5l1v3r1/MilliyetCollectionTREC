<DOC>
<DOCNO> 86818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo24.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyasporlu Şenol, Göztepe ile ön sözleşme imzaladı 
</HEADLINE>
<TEXT>

     Göztepe, Antalyasporlu Şenol ile 2 yıllık ön sözleşme imzaladı. 
     Düzenlenen imza törenine, Göztepe Kulübü Başkanı Feyyaz Gülmen ve Asbaşkan Levent Ürkmez ile Şenol katıldı. 
     Sarı-kırmızılı ekibe gelmekten mutlu olduğunu söyleyen Şenol, ''Birçok kulüpten teklif geldi, ancak ben İzmirli olduğum ve Göztepe'yi sevdiğim için bu kulübü tercih ettim'' dedi. 
     Göztepe A.Ş. Başkanı Feyyaz Gülmen ise Şenol'un gelişiyle daha da güçlendiklerini belirterek, ''Rotayı iç transfere çevirdik. 2002-2003 sezonu için daha güçlü bir Göztepe'yi hedefliyoruz'' diye konuştu. 
     Asbaşkan Levent Ürkmez de 29 yaşındaki futbolcudan uzun yıllar yararlanmak istediklerini söyledi. Futbola Karşıyaka'da başlayan ve sırasıyla İstanbulspor, Adanaspor, Kocaelispor ve Antalyaspor formaları giyen 29 yaşındaki Şenol Yavaş, iki yıl kaptanlığını yaptığı Ümit Milli Takım formasını da 100'ün üzerinde giydi. 
     





</TEXT>
</DOC>
