<DOC>
<DOCNO> 61277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur38.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun kar yağışı yüzünden okulların tatil edildiği iller... 
</HEADLINE>
<TEXT>

     Yoğun kar yağışı ve soğuk hava tüm yurtta etkisini sürdürürken, ilköğretim okulları ve liselerin tatilleri de uzatılıyor. 
     Alınan bilgiye göre, yoğun kar yağışı nedeniyle ilköğretim okulları ile liseler, Ağrı, Amasya ve Sinop'ta 3 gün, Eskişehir, Niğde, Tokat, Nevşehir, Kütahya, Çorum, Denizli ve Kayseri'de bir gün tatil edildi. 
     Ağrı'da aralıksız devam eden kar yağışı ve tipi, şehir merkezi ve ilçelerde ilköğretim okulları ile liselerde eğitime 3 gün ara verilmesine neden oldu. 
     Amasya'da, 2 gün için alınan ilköğretim okulları ve liselerdeki tatil kararı 3 gün daha uzatıldı. 
     Bir günlük aradan sonra bugün eğitime başlanan Sinop'ta, ilköğretim okulları ve liseler 3 gün süreyle yeniden tatil edildi. 
     Balıkesir'de, merkeze bağlı köyler ve kent merkezindeki taşımalı eğitim yapan okullarla, Balya ve Savaştepe ilçelerinde taşımalı eğitim yapan ilköğretim okullarında, Kepsut İlçesi'ndeki okullarda eğitim-öğretime bir gün daha ara verilmesi kararlaştırıldı. 
     Ankara'nın Bala, Düzce'nin Akçakoca ile Sakarya'nın Geyve, Taraklı ve Hendek ilçelerindeki ilköğretim okulları ve liseler de 1 gün tatil edildi. 
     Van'ın Muradiye ve Çaldıran ilçelerinde okullar elverişsiz hava koşulları nedeniyle 2 gün tatil edildi. 
     






</TEXT>
</DOC>
