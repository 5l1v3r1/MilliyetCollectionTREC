<DOC>
<DOCNO> 60451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/astro/index.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele etmeyin 
</HEADLINE>
<TEXT>

Ay bugün, sabah 09.30 açı yaptıktan sonra boşluğa giriyor. Başak burcunda ve boşluktaki Ay, kararlı olmayan enerjilere işaret etmekte. Süregelen işlerde acele etsek bile hemen olumlu sonuç almak pek kolay olmayacak. Aceleci davranmanın pek faydası yok. Koç’lar özellikle iş ortamında tartışmalara açıklar. Duygusal tepkilerini dengelemeliler. Rahat bir günde değiller. Boğa’lar ise tam tersine daha huzurlular. Hatta tembellik etmeye eğilimliler. Bugün onları harekete geçirmek daha zor. İkizler ise yine pek rahat değil. Adım adım hareket etmek yerine plansız hareket etmeyi yeğleyenler sorunlarla karşılaşacaklar. Daha sakin ve düzenli olmaya özen göstermeliler. Yengeç’ler gün içinde eğitim, hareket, kısa yolculuk gibi konularla daha fazla iç içeler. Sözleri ile ilgi çekebilirler. Aslan’lar sabah saatlerinde beklenmedik harcamalar yapabilirler. Bu arada ortaklaşa konularda da daha ılımlı olmalılar. Başak çok huzurlu değil. Yenilikler yapmak istiyor ama sonuçlarını görmesi için daha fazla beklemesi gerekmekte. 

Terazi’ler de bugün beklemedeler ve çok iyimser oldukları söylenemez. Sabırlı davranarak şartların iyileşmesini beklemeliler. Akrep’ler yeni planlar yapıyorlar ve kendilerinden yaşça büyük kişilerden öneriler alabilirler. Yapıcı olabilecekleri bir gündeler. Yay’ları çok huzurlu bulmak mümkün değil. Zaten doğası gereği sınırlanmak istemeyen Yay’lar işle ilgili konularda daha toleranslı olmak zorunda. Oğlak’lar için pek problem yok ama yabancı kişilerden ya da yurtdışından bekledikleri haberler hayal kırıklığı getirebilir. Kova’lar ortaklaşa konularda, borç alacak ilişkilerinde biraz daha gerçekçi olmalılar ve sorumluluklarını aksatmamalılar. Daha sonra pişmanlık duyabilirler. Balık’lar ise yenilik peşinde koşsalar bile başkalarının düşüncelerinden de çok şey öğrenebilirler. Bu arada eleştiriye karşı da daha açık olmalarında fayda var. 


            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
