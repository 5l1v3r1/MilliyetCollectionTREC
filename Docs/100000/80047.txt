<DOC>
<DOCNO> 80047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/siyaset/siy02.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB özür diledi 
</HEADLINE>
<TEXT>

Bastırdığı broşürde yasadışı örgütleri Türkiye’nin siyasi partileri olarak gösteren AB Komisyonu’ndan özür Kusura bakmayın, büyük bir hata yapılmış’ 
     GÜVEN ÖZALP Brüksel 

     Avrupa Birliği AB , Türkiye’ye ilişkin olarak yaptığı gafların ardından benimsediği "Kusura bakmayın. Nasıl olduğunu biz de anlayamadık" şeklindeki yaklaşımını, yasadışı örgütleri Türkiye’yi temsil eden siyasi partiler olarak gösteren broşüre ilişkin olarak da sürdürdü. Kendilerine bilgi ulaşır ulaşmaz harekete geçen Türkiye’nin AB Nezdindeki Daimi Temsilciliği’nin girişimleri olumlu sonuç verdi. Delegasyon, AB Komisyonu Başkanı Romano Prodi’ye bir mektup göndererek açıklama istedi. Prodi’nin özel kaleminden verilen cevap, "Kusura bakmayın büyük bir hata yapılmış. Yanlışın düzeltilmesi için gereken yapılacak" oldu. 
     DHKP - C, TKEP L ve kapatılan Fazilet Partisi amblemlerinin broşüre nasıl girdiği konusunda herkes topu birbirine atarken Türk Dışişleri’nin girişimler sonucu broşürün yeniden basılması da gündeme geldi. Ancak broşürün ilk halinin çok sayıda basılmış olması bu adımın etkisini azaltıyor. Daha önce basılanlar için bulunan formül ise ilgili sayfanın imha edilmesi olarak belirginleşti. 
     



 SİYASET 















</TEXT>
</DOC>
