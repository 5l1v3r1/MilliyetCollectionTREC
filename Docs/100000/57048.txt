<DOC>
<DOCNO> 57048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo18.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, Mustafa Denizli ve futbolculara sahip çıktı 
</HEADLINE>
<TEXT>

     Fenerbahçe Kulübü Başkanı Aziz Yıldırım, sarı-lacivertli takımın yarın Bursaspor ile yapacağı maç öncesinde taraftarlara destek çağrısı yaptı. 
     Aziz Yıldırım, kulübün resmi internet sitesi ''www.fenerbahce.org''da yaptığı açıklamada, ''Biz çok büyük bir aileyiz. Zor günleri, birbirimize destek vererek, hep beraber aşacağız'' dedi. 
     Yönetim kurulu, teknik ekip, futbolcular ve taraftarlarla el birliği yaparak sezon sonunda 3. yıldızı takacaklarını ifade eden Yıldırım, açıklamasında şu görüşlere yer verdi 
     ''Teknik heyet ve futbolcularımız Türkiye'nin en kaliteli ekibidir. Bu ekip bizi şampiyonluğa taşıyacaktır. Tarafarlarımızı çok iyi anlıyorum, ancak gün kenetlenme ve destek verme günüdür. Bizi karıştırmaya çalışanlara en güzel cevabı yarın stadı doldurarak verelim. Tüm taraftarlarımızı Bursaspor maçına bekliyorum. Dolu tribünler, teknik heyet ve futbolcularımıza çok büyük moral olacaktır. 
     Bu moralle şampiyon olacağımıza yürekten inanıyorum.'' Yıldırım ayrıca, tüm Fenerbahçe taraftarının Şeker Bayramı'nı da kutladı. 
     






</TEXT>
</DOC>
