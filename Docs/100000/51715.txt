<DOC>
<DOCNO> 51715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yazar/theper.html </URL>
<DATE> 2001/11/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Altyapı masrafına katılacaksınız 
</HEADLINE>
<TEXT>

     Bir tatil bölgesinde bir parsel sahibi idim. Parselimin imarı yoktu, bir kooperatif parselleri birleştirmemiz halinde imar durumu alınabileceğini söyledi birleştirdik. Benim tapumda 60 2500 hisse görülüyor. Kooperatif ortaklarının bir kısmı bina yapılmasına karar verdi, diğerleri arsa olarak paylarını aldı. Ben de ev istemedim, 1996 - 97 yıllarında da kooperatiften istifa ettim. Ancak bina yapılanlarla birlikte bina yapmayan arsa sahiplerinden de aidat talep etmeye başladılar. Ara sıra da izale - i şuyu davası açmakla bizi tehdit ettiler. 
     İzale - i şuyu davası açabilirler mi Bana hisseme karşı nereden yer verirler 
     B. A. - İstanbul 
     
     Siz kooperatif ortağı iken ortaklıktan ayrılmışsınız, ancak sizin arsanızla birlikte, kooperatifin arsası birleştirilip tek parsel haline getirilmiş, yani tevhit edilmiş. Şimdi siz kooperatif ortağı değilsiniz ama kooperatif arsası ile müşterek maliksiniz. Bu durumda ortaklığın giderilmesi talebinde bulunulabilir ama bunun ne size ne de kooperatife yararı var. Kooperatif ortaklığın giderilmesi sonucunda ihaleye çıkarılacak arsanın bir başkası tarafından alınması riskini düşünecektir. Oysa kat irtifakı tesis edip çekilen kura sonucuna göre ortaklarına ve size kat irtifak tapularını vermekle meseleye bir ölçüde çözüm getirebilir. Bu halde de sizden olsa olsa kooperatif aidatı değil, sizin de kullanacağınız ortak tesislerin, yol, suz, gaz gibi altyapının parasını sizden isteyebilecektir. 
     Durumunuzu bir hukukçu eşliğinde kooperatifle görüşürseniz, karmaşık hukuki durumunuzu açıklığa çıkarabilirsiniz. 
     
     







Yüce bir koşu... 


Asker ve Irak 


Dağa sırtını vermiş hayal gemisi 


Notalarda Türkiye 


Ecevit'in halefi kim 


Bak şu portakal suyunun yaptığına 


Evlilik iyi çocukların cezası mıdır 


Futbolcu politikacı ve çirkinlik... 


Derviş'in kadın tutkusu 


Borusan’da bugün devir - teslim var 


Altyapı masrafına katılacaksınız 


"Türkiyeli Müslüman", "Müslüman Türk"e karşı 


Moralle aşılacak kriz hangisi 


Döviz fiyatı "hız kesti" 


Yeni parti değil, yeni lidere ihtiyaç var’ 


</TEXT>
</DOC>
