<DOC>
<DOCNO> 92581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo15.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Güreşte iki altın 
     KANADA’DAKİ 5. Dünya Üniversiteler Grekoromen Güreş Şampiyonası’nda iki altın, iki bronz madalya kazanan ekibimiz takım halinde İran’ın ardından ikinciliği kazandı. Gazi Üniversitesi’nden 66 kiloda Bünyamin Emik ve 84’te Nazmi Avluca birinciliğe ulaşırken, 19 Mayıs Üniversitesi’nden 96’da Serkan Özden ve 120’de Fahri Güzel bronz elde elde etti. 
     
     Uyanık hızlı 
     SAMSUNSPOR’DA başkanlığa İsmail Uyanık’ın gelmesinin ardından transfere hız verildi. Yönetim, Denizli’den Coşkun ve Yozgat’tan Cengizhan ile prensipte anlaştı. Menajerliğe de Süleyman Hurma getirildi. Dün çalışmalara başlayan takımda Makedon hoca Jovanovski’nin, Sloga’dan eski öğrencileri kaleci Nikolovski, Bekiri, Jovanovski ve Maznov’u getireceği bildirildi. 
     
     Körfez’den start 
     KOCAELİSPOR, bugün tesislerinde toplanıp, 15 Temmuz’a kadar burada yeni sezonun çalışmalarını sürdürecek. Teknik Direktör Hikmet Karaman, "Defansa takviye şart. Timko gitti, sadece Faruk’la bu iş olmaz. Capone’la görüşmeler sürüyor. Senegal’in defans oyuncusu Pape Malink Diop ile de temasa geçtik. İrlandalı Gary Breen’den ise vazgeçtik" dedi. 
     
     Nike’ın yıldızları 
     BERLİN’DEKİ "Nike Scorpion K.O Uluslararası Turnuvası"nda 16 yaş üstünde "Atletico Merter" Dünya birincisi, 15 yaş altı grupta ise "Ultra Aslanlar" ikinci oldu. Avrupa, Orta Doğu ve Afrika’nın çeşitli ülkelerinden 15 ekiple Berlin Nike Park’taki finallerde karşılaşan Türk gençleri rakiplerine büyük üstünlük kurdu. 
     



 SPOR 
































</TEXT>
</DOC>
