<DOC>
<DOCNO> 65476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/gun03.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanizmi bir bilene sorduk 
</HEADLINE>
<TEXT>
Genç satanistler büyüklerin kuklası 
Kendini itibarlı satanist diye tanımlayan Ankaralı üniversite öğrencisi, karanlık dünyanın acımasız kuralını şöyle anlatıyor "Satanizm 14-18 yaş arasında yaygın. Büyükler de var ama onlar göstermelik satanist... Amaçları gençleri kullanmak " 
     ELİF KORAP İstanbul 

     Satanizm, nedir ne değildir Bu inanç kişiyi intihara sürükler mi http satanizm.glowingeyes.net adresli web sitesini hazırlayan ve kendisini "Ankara’da satanist kitlenin çok saygı duyduğu ve örnek aldığı bir kişi" olarak tanıtan Requiem Aeterna rumuzlu bilgisayar mühendisliği öğrencisi, sorularımızı yanıtladı. Genç bilgisayar mühendisi, kuralları her klanın "bilen" olarak adlandırılan liderinin belirlediğini anlattı. 
     
Satanizm nasıl öğreniliyor, yayılıyor 
     Satanizm hep "bilenler" den öğreniliyor. Kendi klanının amaçlarını istediği şekilde belirleyen "bilenler", diğerlerine kurallarını belirlediği satanizmi öğretiyor. Okul bahçelerinde, metal müzik konserlerinde, yoğunlukla internette. Yapacak hiçbir işi olmayan hiperaktif ve zengin gençler maddi desteği, her şeyini kaybetmiş gibi hisseden derbeder kişiler de manevi desteği sunuyorlar ve ortaya garip bir birliktelik çıkıyor. 
     
     Kitapları Şeytan İncili 
Satanizmle ilginiz nedir 
     Türkiye’de satanizm propagandası yapan grupların kurulmasında önemli rol oynadım. Satanizmin yükselişe geçtiği yıllarda bu akımın ilk etkilediği Ankaralı satanist grubun üyesiydim. Garip gelebilir ama satanizmin ilk tohumları Ankara’da atılmıştır. 
     
Satanizm nedir 
     Bir din. Ama Türkiye’deki satanizmi kaçış olarak görmelisiniz. Anthony Lavey’in açtığı satanist kilisesi ve bu konu üstüne yazdığı Satanic Bible en ciddi çalışmalardır. Satanizm hırçınlığı, korkusuzluğu, saygıyı ve onuru içerir. 
     
Kimler arasında yaygın 
     Satanizm 14 - 18 yaş arasında yaygın. Daha büyükler de var elbette ama onlar maddi kaygıları su yüzüne çıktığı için gençlerden yararlanabilmek amacıyla satanizme devam eder görünüyorlar. 
     
Satanizm insana zarar verir mi 
     Satanizmin herhangi bir düşünceden daha zararlı gibi görünmesi satanizmi seçen kitle ile ilgilidir. Satanizm, kurallarını istediğiniz şekilde yontmanıza izin veren bir yalandır aslında. 
     
Şeytani figürlü tişört satılmasın      İBRAHİM OKUMAMIŞ DHA 

     Milli Eğitim Bakanlığı, Lara Falay’ın ölümüyle yeniden gündeme gelen satanizmin önüne geçebilmek için, genelge yayınlandı. "Satanizm" konulu genelgede, şu talepler dile getirildi 

</TEXT>
</DOC>
