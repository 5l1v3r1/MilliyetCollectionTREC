<DOC>
<DOCNO> 76831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo09.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan Teknik Direktörü Ancelotti gidici 
</HEADLINE>
<TEXT>

     UEFA Kupası yarı final ilk maçında Almanya'nın Borussia Dortmund takımına 4-0 yenilen AC Milan'da, teknik direktör Carlo Ancelotti'nin geleceği ile ilgili belirsizlik sürüyor. 
     Ligde aradığını bulamayana ve UEFA Kupası'ndan da elenme noktasına gelen AC Milan'da Ancelotti'nin önümüzdeki sezon da takımın başında kalabilmesinin tek şartının, kırmızı-siyahlıları ligde ilk dört arasına sokarak gelecek sezon oynanacak Şampiyonlar Ligi'ne mücadele etmesininin olduğu ifade edildi. 
     Ligde 47 puanla 5. sırada bulunan AC Milan, ilk dörte kalmak için Bologna 48 ve Chievo 46 takımlarıyla mücadele ediyor. 
     Ligin bitimine 5 hafta kala, rakiplerine oranla daha zorlu bir fikstüre sahip olan AC Milan, yarın deplasmanda Chievo ile oynadıktan sonra sırasıyla Roma ve Juventus ile karşılaşacak. 
     Öte yandan, İtalyan basınında yer alan haberlerde, teknik direktör Ancelotti'nin geleceği ile ilgili yorumlarda, ''ip üstünde'' değerlendirmesi yapılırken, yerine gelebilecek muhtemel antrenörler arasında Luigi Del Neri Chieco ve Francesco Guidolin Bologna gibi teknik direktörlerin isimleri geçiyor. 
     






</TEXT>
</DOC>
