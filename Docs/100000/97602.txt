<DOC>
<DOCNO> 97602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/guncel/gun02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceyi Önleme Komitesi F tipi için anlayış’ istedi 
</HEADLINE>
<TEXT>

İşkenceyi Önleme Komitesi raporunda, F tipi cezaevlerinde ortak etkinliklere katılmayı reddeden tutuklulara anlayışlı’ olunması istendi 
     GÜVEN ÖZALP Brüksel 

     Avrupa Konseyi bünyesinde çalışan İşkenceyi Önleme Komitesi CPT , Mart 2002’de Türkiye’ye gerçekleştirdiği ziyarete ilişkin raporunu yayımladı. Komite F tipi cezaevlerinde ortak etkinliklere katılmayı reddeden tutuklulara "anlayışlı" olunmasını istedi. 
     Sincan F tipi cezaevinde memnuniyet verici adımlar atıldığına dikkat çeken CPT, Türkiye’den ortak aktivitelere katılmayı reddeden terör mahk mlarının durumuna çözüm bulmasını istedi. Tutukların aralarında konuşabilmelerine olanak sağlayan zaman dilimlerinden yararlanabilmek için cezaevi idarelerinin belirlediği ortak aktivitelere katılma şartı konulması ise CPT’yi rahatsız etti. Türkiye ise bu konudaki yaklaşımını "Söz konusu tutukluların amaçları rehabilitasyon değil ideolojik örgütlenmedir" şeklinde açıklayarak, bu mahk mlara ayrıcalık tanınmasının söz konusu olmayacağını iletti. 
     CPT’nin dikkatini çeken diğer "eksiklikler" ise gözaltına alınan kişilerin avukatları ile temasa geçme konusunda yaşadığı zorluklar, sağlık kontrolleri sırasında cezaevi personelinin de mevcut bulunmasından kaynaklanan sorunlar ve kötü muamele iddiaları olarak belirginleşti. 
     Türkiye de, kötü muamele iddiaları konusunda değerlendirmelerin sürdüğünü, gerekirse yeni önlemler alınacağını CPT’ye bildirdi. 
     



 GÜNCEL 





















</TEXT>
</DOC>
