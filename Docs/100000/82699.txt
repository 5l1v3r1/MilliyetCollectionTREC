<DOC>
<DOCNO> 82699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/ekonomi/eko06.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den net 2.6 katrilyonluk satış 
</HEADLINE>
<TEXT>

Açtığı iki bono ihalesine 4.2 katrilyona yakın teklif toplayan Hazine, borçlanmada zorlanmadı 
     EKONOMİ SERVİSİ 

     Başbakan Bülent Ecevit’in rahatsızlığı sonrası yükselen faizler Hazine’nin dünkü ihalelerini fazla etkilemedi. Hazine, dün 182 günlük 6 ay vadede yüzde 54.57, 336 gün 11 ay vadede ise yüzde 53.74 faizle borçlanırken, piyasadan net 2.6 katrilyona yakın borçlanma gerçekleştirildi. 
     Hazine’nin iki ihalesine toplam 4 katrilyon 184 trilyonluk teklif gelirken nominal satış faiz artı anapara 3 katrilyon 569.2 trilyon lira oldu. 182 gün vadeli bononun dönemsel getirisi yüzde 24.32 olarak açıklandı. Bonodan piyasaya net 889.8 trilyon, kamulara da net 44.5 trilyonluk satış yapıldı. 
     
     Eurobond ihracı artırıldı 
     9 Nisan 2003 vadeli bonoya ise ilgi daha yüksekti. 2.9 katrilyona yakın teklif gelen bonodan yüzde 53.74 faizle nominal 2 katrilyon 463 trilyonluk satış yapıldı. Net satış 1 katrilyon 655.9 trilyon olurken 11 aylık getiri yüzde 48.74 olarak hesaplandı. Hazine’nin bugün 2.1 katrilyonu piyasaya toplam 2.7 katrilyonluk ödeme yapacak. 
     Hazine, 19 Nisan’da 600 milyon euro olarak açtığı 2007 vadeli eurobond ihracını 150 milyon euro artırdı. 
     



 EKONOMİ 




















</TEXT>
</DOC>
