<DOC>
<DOCNO> 62219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko20.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar fiyatı 5 ay öncesine döndü 
</HEADLINE>
<TEXT>

     İstanbul serbest piyasada doların satış fiyatı 1 milyon 361 bin liraya kadar düşerken, fiyatlar yaklaşık 5 ay öncesine geriledi. 
     Geçtiğimiz Cuma günü 1 milyon 378 bin liradan kapanan dolar, bu sabah 1 milyon 380 bin lira alış, 1 milyon 388 bin liralık satış fiyatıyla haftaya başladı. 
     Kapalıçarşı'da saat 14.00-14.30 arasında dolar, 1 milyon 354-1 milyon 358 bin lira arasında alınıp, 1 milyon 361 bin-1 milyon 364 bin lira aralığında satıldı. 
     7 Ağustos 2001 tarihinde 1 milyon 368 bin liradan günü kapatan 
     dolar, 19 Ekim 2001 tarihinde piyasa kapanışı itibariyle 1 milyon 654 bin lira ile en yüksek seviyesine yükselmişti. Bugün oluşan 1 milyon 361 bin liralık fiyat dikkate alındığında, dolar, en yüksek seviyesine ulaştığı günden bu yana yüzde 17.71 gerileme yaşadı. Bankalararası para piyasasındaki dolar kotasyonlarına bakıldığında ise alışta en düşük fiyat 1 milyon 352 bin lira, en yüksek fiyat da 1 milyon 366 bin lira, satışta ise en düşük fiyat 1 milyon 362 bin lira, en yüksek fiyat da 1 milyon 367 bin lira düzeyinde bulunuyor. 
     






</TEXT>
</DOC>
