<DOC>
<DOCNO> 80108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/zbirand.html </URL>
<DATE> 2002/04/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs’ta alarm zilleri çalıyor... 
</HEADLINE>
<TEXT>

     Türkiye’yi yöneten kadrolar bütün güçleriyle Avrupa Birliği’ne bastırıyorlar. 
     AB konusunda kuşkuları olduğunu gösteren Devlet Bahçeli dahil, hepsi "Aralık ayında Kopenhag’daki genişleme doruğunda, diğer 12 adaya tam üyelik hediyelerini dağıtırken, Türkiye ile tam üyelik müzakerelerinin ne zaman başlatılacağını gösterecek bir tarih vermelisiniz. Bu şekilde biz de önümüzü görebiliriz. Kopenhag Kriterleri’ne uyum için çabalarımızı hızlandırabiliriz. Aynı zamanda kamuoyundaki kuşkuları, ne yaparsak yapalım AB’nin Türkiye’yi ciddiye almayacağı yolundaki kaygılarını da giderebiliriz" diyorlar. 
     Bu görüşlerin ısrarla ortaya atılmadığı, bu soruların sorulmadığı bir tek toplantı dahi geçmiyor. Türkiye’nin iki eli, tam anlamıyla AB’nin boğazında. 
     Siyasi yönden gelen bu baskıların yanısıra, şimdi ekonomik baskılar da başladı. Kemal Derviş, böyle bir tarih verilmesi ve tam üyelik müzakerelerinin açılması durumunda, Türkiye’nin uluslararası piyasalardaki reytinginin en az 3 puan yükseleceğini tekrarlıyor. İş çevreleri, 2003 yılında ihtiyaç duyulan yabancı yatırım için güven havasının ancak AB’nin bir tarih vermesiyle gerçekleşebileceğine inanıyorlar. 
     Toplum olarak "tarih" konusuna kilitlenmiş durumdayız. 
     Avrupa Birliği ise çekimser. 
     Kopenhag Kriterleri’ne tümüyle uyum sağlanmadan bir tarih verilmesinin riskli olacağına inanılıyor. Daha ilk adımlarında zorlanan Türkiye’nin bu kriterlere uyum sağlayamaması durumunda, yolların daha da ayrılmasından korkuluyor. 
     Türk yetkililer durumun farkındalar. 
     Üstünde bu kadar durulan, tam üyelik müzakerelerinin başlama tarihini elde edebilmenin iki koşulu var. 
     Biri, önümüzdeki aylarda özellikle ekimde yayınlanacak olan ilerleme raporuna yetişecek şekilde yeni yasalar çıkartmak. Ancak, MHP’den kaynaklanan sorunlardan dolayı, idam konusunda bile gereken adım atılamıyor. Yani koşullardan birinden pek ümit yok. 
     Geriye ise Kıbrıs kalıyor. 
     
Kıbrıs sorunu ise tam anlamıyla sahipsiz      Kimse resmen ve açıkça söyleyemiyor, ancak tarih elde etmeninin ikinci anahtarının Kıbrıs olduğu biliniyor. Kıbrıs’ta bir çözüm bulunabildiği taktirde, Kopenhag Kriterleri’nde bu aşamada büyük adımlar atılamasa dahi, Türkiye’nin AB’den tarih alma imkanlarının artacağı AB kulislerinde artık açıkça söyleniyor. 
     Kıbrıs’ta çözümsüzlük Türkiye’nin sadece tarih almasını imkansızlaştırmakla kalmayacak, aynı zamanda hem Türkiye, hem de Kıbrıs Türkleri için son derece önemli kayıplara da yol açacaktır. 
     Türkiye-AB ilişkileri hiç değilse bir süre -birkaç yıl- askıya alınacak, Ege’deki eski gerginlik dönemlerine geri dönülecek, Türkiye’nin imajı yine sarsılacak, ekonominin ihtiyacı olan oksijen kaybolacağı gibi aksine istikrar isteyen piyasalar rahatsız olacak. 
     Çözümsüzlük Kıbrıs Rumlarının AB’ye tek başlarına katılmalarıyla sonuçlanacak ve Türk tarafının Kıbrıs üstündeki etkinliği tamamen kaybolacağı gibi, Türkiye’nin ilerideki AB tam üyeliğinin koşul listesinin başına Kıbrıs tam anlamıyla oturacaktır. Türkiye şimdi bulacağı bir çözümle kazanacaklarının tümünü, ilerideki bir pazarlıkta kaybedecektir. 
     İşte böylesine önemli bir yol kavşağında bulunuyoruz. 
     AB ve Kıbrıs ülke gündemin en hayati maddesi durumuna girmiştir. 
     Buna karşılık ne görüyoruz 
     Türkiye ne Kıbrıs konusunda, ne de AB konusunda kendine h l bir temel politika saptayabilmiş değil. Önümüzdeki aylarda hangi adımların atılması, hangilerinin ileriye bırakılması, Kıbrıs’ta nerede durulması ve nasıl bir strateji izlenmesi gerektiği bilinmiyor. İş Denktaş’a ihale edilmiş, uzaktan seyredilmekle yetiniliyor. 
     Türkiye bütün bu konularda parça başına ve günü birliğine ortaya çıkan sorunları çözerek yaşıyor. 
     Bahçeli ayrı bir havada, Yılmaz ayrı bir telde, Başbakan ise gününü kurtarmaktan başka bir şey düşünmüyor. 
     AB ve Kıbrıs konusunda h l sloganlarla konuşuluyor. Birbirinden abuk sobuk sözler söyleniyor. Bilgisizlik paçalarımızdan akıyor. 
     Ne Avrupa Birliği, ne de Kıbrıs sorunlarının sahipleri bulunamıyor. 
     Başıboş sürükleniyoruz. 
     
Liderler bir an önce karar vermelidirler      Türkiye’yi böyle bir durumda bırakamayız. 
     Bu ülkeyi bu şekilde sahipsizliğe itemeyiz. 
     Liderler zaman geçirmeden harekete geçmelidirler. 
     AB konusunda neler yapılacağını Kıbrıs’ta ne adımlar atılacağını saptamalıdırlar. Böylesine bir strateji saptanmadığı taktirde, gemi sallana sallana bir buzdağına çarpabilir. 
     Kriz diplomasisi ile işler bir yere kadar götürülebilir, ancak sonuna kadar aynı yaklaşımla devam edilemez. 
     Türkiye’yi yönetenler böylesine kritik bir aşamadan geçerken, görüşlerini basın toplantılarıyla duyurma lüksüne sahip olamamalıdırlar. Bu ülkenin gençliğinin önünü kapatmaya da hiç hakları yoktur. 
     Ankara’nın artık uyanmasını, ne adımlar atması gerektiğini saptamasını ve ardından da İsmail Cem’in Atina’nın kapısını çalarak işe el koymasını bekliyoruz. 
     Zira Kıbrıs, sadece Denktaş ve Klerides’e bırakılamayacak kadar önemli bir sorundur. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
