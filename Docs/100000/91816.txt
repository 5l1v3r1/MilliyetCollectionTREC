<DOC>
<DOCNO> 91816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo32.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'nın sakatlanan kalecisi Marcos bizim maça yetişecek 
</HEADLINE>
<TEXT>

     17. Dünya Kupası yarı final maçında, 26 Haziran Çarşamba günü Türkiye ile karşılaşacak olan Brezilya Milli Takımı'nda, bugünkü antrenmanda sakatlanan kaleci Marcos'un, yarı final maçına yetişeceği bildirildi. 
     Brezilya Milli Takımı Doktoru Jose Luis Runco'nun verdiği bilgiye göre, idmanda çift kale maçta kullanılan bir köşe vuruşu sırasında topa yükselen Marcos, acı içinde yere düştü ve daha sonra da 2 kişinin yardımıyla soyunma odasına gitti. 
     O anda çok acı hissettiğini ve sağ ayağıyla yere basamadığını belirten Marcos, daha sonra yapılan tedaviyle kendini iyi hissettiğini söyledi. Marcos, yarınki antrenmana katılmaması için bir neden olmadığını bildirdi. 
     Doktor Runco, ''Marcos, antrenmanda uyluk kemiğine bir darbe aldı. Bu normal koşullarda ciddi birşey değil. Sakatlığında artma olmazsa, yarınki idmana çıkmasını bekliyoruz. Kendisi şu anda kontrolümüz altında'' diye konuştu. 
     Marcos, FIFA'nın bugün açıklanan 33 kişilik ''All-Star'' kadrosunda yer almıştı. 
     





</TEXT>
</DOC>
