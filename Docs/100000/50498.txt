<DOC>
<DOCNO> 50498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/spor/spo04.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da yönetim devam 
</HEADLINE>
<TEXT>

Kriz zirvesinden olağanüstü kongre kararı çıkmadı, "Görevde kalıp, sorunlar çözülecek" mesajı yayınlandı 
     ERGUN ATA 

     TRABZONSPOR Yönetim Kurulu, dün akşam yaptığı toplantı sonunda olağanüstü kongreye gidilmemesi kararını aldı. Toplantıdan sonra açıklama yapan Ahmet Ağaoğlu, kulüp olarak çalkantılı bir dönem geçirdiklerini, ancak olağanüstü kongreye gidilmeyeceğini, mali genel kurula da seçim maddesi konulmayacağını bildirdi. Ağaoğlu, "Görevde kalıp, sorunları çözeceğiz. Kaçmak en kolay yoldu, ama biz bunu düşünmedik" diye konuştu. 
     TÜRKİYE’de her kulüpte olduğu gibi, Trabzonspor’da da ekonomik krizin bulunduğunu vurgulayan Ağaoğlu, "Bunalımı yönetim olarak elbirliğiyle çözme kararı aldık. Kaynak temini konusunda son aşamaya geldik. Futbolcuların ödemelerini kısa sürede yapacağız" dedi. Toplantıda görev dağılımının görüşülmediğini belirten Ağaoğlu, Denizli maçı öncesi de futbolculara ve teknik heyete destek toplantısı yapacaklarını bildirdi. 
     
     Ferdi kadroda 
     Karadeniz ekibi, Denizlispor maçının hazırlıklarını tamamlayıp, dün kampa girdi. Cezalı Bülent’in yerine üçüncü kaleci K.Osman ilk kez 18’e dahil edildi. Hafif sakatlığı bulunan Sommers’in forma giyebileceği bildirildi. Sadi Tekelioğlu, Kenan ve Nuri’yi çıkarıp, PAF takımının başarılı forveti Ferdi’yi kadroya dahil etti. 
     
     Trabzon-Denizli 
     STAT H.Avni Aker 
     SAAT 19.00 
     HAKEM Ali Uluyol 
     TRABZONSPOR Metin - Macit, Mehmet, Cem - Hasan, Jarro, Gökdeniz, Aurelio, Erman - Da Silva, Zafer 
     DENİZLİSPOR Abdoulaye - Hakan Çimen, Tolunay, Mustafa - Ali Tandoğan, Serdal, Levent, Muzaffer, Timuçin - Veysel, Çoşkun 
     SAKAT Hami, B.Osman, Agustine, Güngör, Somers, Şenol Trabzon 
     CEZALI Bülent Trabzon 
     TV DigiTürk 21.00 - Bant 
     



 SPOR 

































</TEXT>
</DOC>
