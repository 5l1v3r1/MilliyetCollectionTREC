<DOC>
<DOCNO> 57124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/spor/spo02.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞ FATİH’E DÜŞTÜ 
</HEADLINE>
<TEXT>

Futbol Federasyonu tarafından lisansı verilmeyen genç futbolcunun, bu sezon Fenerbahçe forması giyebilmesi için talimatlar gereği FIFA’ya bizzat kendisinin başvurması gerekiyor 
     CEMAL ERSEN 

     FATİH Akyel’in geçici transfer sertifikası için FIFA’ya, Fenerbahçe Kulübü’nün değil, bizzat genç oyuncunun başvuru yapması gerektiği belirtildi. Futbol Müsabaka Talimatı’nın 37. maddesi kapsamına girdiği gerekçesiyle lisans başvurusu reddedilen Fatih Akyel’in ligin ikinci yarısında forma giyebilmesi için FIFA’ya "futbol oynama özgürlüğüm kısıtlanamaz" gerekçesiyle müracaat etmesi gerekecek. 
     HUKUKÇULAR, FIFA’nın 1 Eylül’de yürürlüğe giren 761 sayılı sirküleri çerçevesinde Fatih Akyel’in başvurusunun FIFA anlaşmazlık komitesi tarafından incelenip, geçici lisansının verilebileceğini kaydettiler. Oktay’ın transferinde devreye girerek geçici lisansın çıkarılmasını sağlayan Futbol Federasyonu’nun ise, Fatih için "usulsüz" olduğu gerekçesiyle benzeri bir girişimde bulunmayacağı açıklandı. 
     
Rüştü müjdesi      FENERBAHÇE’NİN milli kalecisi Rüştü’nün ağrılarına rağmen bugünkü Bursaspor maçında görev alabileceği açıklandı. Tecrübeli file bekçisi, teknik heyetin "oynamalısın baskısı" üzerine zor durumda kaldı ve "Omuzumda sıkışma var. Ancak takımı da yalnız bırakmak istemiyorum" dedi. Bu arada Lazetic’e Denizli’nin 10 bin dolar ceza verdiği öğrenildi. 
     
Oved’in isyanı      İsrailli genç futbolcu, Fenerbahçe’ye transfer olmasını engelleyen kulübü Maccabi Tel Aviv’i mahkemeye verdi 
     YUSUF KOBAL 

     FENERBAHÇE ile bir süre idmanlara çıkan ve kulübü Maccabi Tel Aviv’in sorun çıkarması nedeniyle transferi gerçekleşmeyen Oved, kulübünü mahkemeye verdi. 15 Aralık’ta yapılacak mahkemede genç oyuncunun "Maccabi’de oynamak istemiyorum. Kulübüme fiyatımı sordur. Ancak hiçbir yanıt vermediler. Transfer yapmamı da engelliyorlar. Bu insan haklarına aykırı" başvurusunu inceleyecek. 
     19 yaşına giren ancak kulübünün onayı olmadığı için transfer yapamayan Oved, şimdi mahkemenin vereceği kararı bekliyor. Genç futbolcu gerekli iznin çıkması halinde hemen Fenerbahçe’ye gelmek istediğini söyledi. Sarı - Lacivertli yöneticiler de Oved’e bonservis sorunun netleşmesi halinde transfer sözü verdiler ve "Sorunlarını hallet, sonra bize gel" mesajını gönderdiler. 
     
Bilette damping      FENERBAHÇE yönetimi, taraftarın Bursaspor maçında takımı yalnız bırakmaması için biletlerde indirime gitti. Açık tribün biletlerini 4 milyon liraya satışa çıkaran Sarı - Lacivertli kulüp, kapalı tribünün de 50 milyon lira yerine 27.5 milyon liradan satışa çıkarılacağını açıkladı. 
     
Denizli’den kurban      TEKNİK Direktör Denizli, üst üste gelen başarısız sonuçlar üzerine dün Samandıra tesislerinde kurban kesti. Tecrübeli hoca şanssız bir dönem geçirdiklerini dile getirdi ve "Umarım Bursa maçıyla her şey eskiye döner" dedi. 
     
Revivo kampta      BURSA maçında oynamak isteyen Fenerbahçe’nin İsrailli yıldızını Mustafa Denizli kampa aldı. Kulüp doktorlarının oynamaz raporu vermelerine rağmen Revivo’nun, Denizli’ye baskı yaptığı, takımını bu maçta yanlız bırakamayacağını söylediği bildirildi. 
     
Fenerbahçe - Bursaspor      STAT FB Şükrü Saracoğlu 
     SAAT 20.00 
     HAKEM 
     Ali Aydın 
     SAKAT Rapaic, Uche, Ogün, Mert Meriç F.Bahçe , Serkan Bursa 
     CEZALI Lazetic F.Bahçe 
     TV DigiTürk Canlı 
     
Fenerbahçe - Bursa maçları istatistiği O G B M A Y 68 34 26 8 97 49      
En farklı galibiyeti 4-0 01-11-1987 En farklı yenilgisi 0-2 24-03-1991 En gollü maçları 2-3 25-03-1990 Son galibiyeti 2-0 20-05-2001 Son yenilgisi 1-2 07-04-2000 Son beraberliği 2-2 09-12-2000      
     



 SPOR 





















</TEXT>
</DOC>
