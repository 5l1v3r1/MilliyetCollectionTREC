<DOC>
<DOCNO> 50297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/guncel/gun03.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarikat haritası sakıncalı’ 
</HEADLINE>
<TEXT>

"Türkiye’nin dini haritası" projesi, ekonomik kriz ve siyasi çekinceler nedeniyle askıya alındı 
     EZELHAN ÜSTÜNKAYA Ankara 

     Uzun yıllardır planlanan "Türkiye’nin dini haritası" projesi, ekonomik krize takıldı. Diyanet’in 2002’de yapmayı amaçladığı "Cemaat ve Tarikatlar"ile "Türkiye’de Dini Yaşantı Türkiye’nin Dini Coğrafyası " konulu araştırmalar, bütçe yasa tasarısına konulmasına karşın maliyeti yüksek gelince askıya alındı. Bu konuda yeterli araştırma yapılmadığını belirten yetkililer, "Diyanet’in de böyle bir çalışması yok. Türkiye’de 1920’lerde bir iki ili kapsayan harita var ama bu karalama haritası niteliğinde. Hem mali hem de siyasi çekinceler nedeniyle teklif reddedildi" diye konuştular. "Türkiye’yi böler endişesi"yle sakıncalı bulunan, siyasilerin de gündemdeki din- terör’ tartışması nedeniyle sıcak bakmadı proje, Alevi kesime hizmet götürülmesi açısından önem taşıyordu. Bir yılda tamamlanması planlanan proje, yarım trilyona mal olacaktı... 
     



 GÜNCEL 


















</TEXT>
</DOC>
