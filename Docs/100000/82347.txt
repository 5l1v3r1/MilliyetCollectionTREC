<DOC>
<DOCNO> 82347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yasam/yas02.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay turistine kapsül hediye 
</HEADLINE>
<TEXT>

İkinci uzay turisti Mark Shuttleworth, 10 gün süren maceralı yolculuğun ardından dünyaya döndü. Bindiği 3.3 tonluk kapsül de yanına k r kaldı 
     CENK BAŞLAMIŞ Moskova 

     MARK Shuttleworth... 28 yaşında, Güney Afrikalı bir internet milyoneri. İkinci uzay turisti olarak bu yaşta tarihe geçti bile. Shuttleworth, dün 10 günlük uzay yolculuğunun ardından dünyaya indi. Shuttleworth’le Rus kozmonot Yuri Gidzenko ve İtalyan astronot Roberto Vittori’yi taşıyan uzay kapsülü Soyuz, dün sabah Kazakistan’ın Arkalık kasabası yakınlarına indi. 
     
     AIDS deneyi yaptı 
     OĞLUNU Moskova’da bekleyen anne Patronella Shuttleworth, "Mark, Uluslararası Uzay İstasyonu’ndan UUİ beni her gün aradı. Böyle bir yolculuğa çıkacağı hiç aklıma gelmezdi" diye anlattı duygularını. Baba Rick ise oğlunu karşılamak için Kazakistan’daydı. Mark Shuttleworth, uzayda, Güney Afrikalı bilim adamlarına katkıda bulunacağı umuduyla AIDS’le ilgili deneyler yaptı. 
     
     Ülkesine götürecek 
     UZAY yolculuğu için 20 milyon dolar ödeyen Güney Afrikalı işadamı, karşılığında, uzaya gidiş ve dönüşte kullanılan Soyuz kapsülüyle astronot giysisini hediye olarak aldı. Ancak 3.3 tonluk kapsülü ülkesine nasıl götüreceğini açıklamadı. Shuttleworth uzay çalışmaları konusunda konferanslar vermek amacıyla ülkesindeki okulları dolaşacağını söyledi. 
     



 YAŞAM 





















</TEXT>
</DOC>
