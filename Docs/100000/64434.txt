<DOC>
<DOCNO> 64434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sondun01.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri, El Kaide mağaralarında DTM posterleri buldu 
</HEADLINE>
<TEXT>

     Afganistan'da El Kaide örgütüne ait mağaralarda silah ve cephane arayan Amerikan deniz piyadeleri, silah ve cephane yerine, mağara duvarlarına asılmış Dünya Ticaret Örgütü'nün posteriyle karşılaştı. 
     Afganistan'ın güneyinde, bir Amerikan üssünde düzenlenen basın toplantısında, askerlerin mağaralarda buldukları basına açıklandı. 
     Mağaralarda bulunan ilginç eşyalar arasında, ABD Başkanı George Bush'u başından kanlar akarken gösteren bir poster özellikle dikkati çekti. 
     Bir diğer posterde ise Usame Bin Ladin elinde bir Kalaşnikov tutarken görülüyordu. Bin Ladin'in posterinin üzerinde yazan ''Barış Lideri'' sözleri, gazetecilerin gülüşmelerine yol açtı. 
     Aramalara katılan askerler, bu ay arama yaptıkları mağaraların çok ustaca inşa edildiğini belirterek, mağaralarda ağaçları ve dışardaki çiçekleri sulamak için yapılmış özel sulama sistemlerinin de bulunduğunu kaydettiler. 
     Betonlarla güçlendirilmiş mağaraların etrafta rahatça dolaşmaya imkan verecek kadar uzun olduğu kaydedildi. 
     Mağaraların tam olarak nerelerde bulunduğu hakkında bilgi vermeyen askerler, buralarda ele geçirilen silah ve mühimmattın miktarı konusunda açıklamada bulunmaktan da kaçındılar. 
     






</TEXT>
</DOC>
