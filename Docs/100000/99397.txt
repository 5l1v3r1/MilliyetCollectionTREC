<DOC>
<DOCNO> 99397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko37.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BMW'de ki hata... Borusan Otomotiv ''Çalışmalar başladı'' 
</HEADLINE>
<TEXT>

     Üretim hatası belirlenen Mini One ve Cooper model otomobillerle ilgili çalışmalara Türkiye'de de başlandığı bildirildi. 
     Mini ve BMW'nin Türkiye Distribütörü Borusan Otomotiv'den yapılan açıklamada, bazı Mini One ve Cooper otomobillerin vites tellerinde modifikasyon yapılmasının gerektiği belirtilerek, gerekli çalışmanın yetkili servislerce gerçekleştirildiği kaydedildi. 
     Açıklamada, BMW X5 ile ilgili henüz kendilerine bir bilgi ulaşmadığı ifade edilerek, BMW AG ile konu üzerinde görüşülmekte olduğu belirtildi. 
     
     "100'E YAKIN OTOMOBİL BEKLİYORUZ" 

     Borusan Otomotiv, üretim hatası belirlenen Mini One ve Cooper model otomobillerden Türkiye'de satılanlardan 100'e yakınının servise gelmesinin beklendiğini açıkladı. 
     Mini ve BMW'nin Türkiye Distribütörü Borusan Otomotiv yetkilileri, kendileri tarafından bugüne kadar yaklaşık 350 adet Mini satıldığını kaydederek, modifikasyona konu araçların bir kısmının bu sorunla ilgili bakımlarının zaten zaman içinde yapılmış olduğunu kaydettiler. 
     





</TEXT>
</DOC>
