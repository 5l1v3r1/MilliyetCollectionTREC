<DOC>
<DOCNO> 54245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/ekonomi/eko02.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
10 milyar dolar kaçardı’ 
</HEADLINE>
<TEXT>

Bakan Derviş, Eğer esnek kur politikası izlemeseydik, 11 Eylül saldırılarının ardından 10 milyar dolar kaybedebilirdik’ dedi 
     Devlet Bakanı Kemal Derviş, Türkiye’nin uyguladığı sıkı para politikası ile esnek kur sisteminin başarılı olduğunu söyledi. İsviçre - Türkiye Sanayi ve Ticaret Odası’nın Cenevre’de düzenlediği "Türk ekonomisinin bugünkü ve gelecekteki görünümü" konulu konferansta, konuşan Derviş, "Esnek kur politikası izlemeseydik, 11 Eylül’deki o korkunç terörist saldırının ardından 10 milyar dolar kaybedebilirdik" dedi. Derviş, Türkiye’nin terörizmle mücadelede dünya ile birlikte hareket etmesinin ve aldığı kararların son derece doğru olduğunu belirtti. 
     
IMF torpil yapmadı      IMF’nin Türkiye’yi desteklemesinin, Afanistan’da ABD öncülüğünde başlatılan savaştaki stratejik rolü nedeniyle olmadığını belirten Derviş, "Eğer bu kadar sıkı bir para politikası izlemeseydik, bu yardım verilmezdi" dedi. Derviş, Türkiye’deki ekonomi yönetimi ile politika arasındaki ilişkinin sorulması üzerine İtalya’nın 1970 ve 80’lerdeki durumunu örnek göstererek, şöyle konuştu 
     
Siyasetin ekonomideki etkisi azaldı      "Politika her zaman sorunlar yaratabilir. Ancak, ekonomik sistem iyi işliyorsa, politik istikrarsızlıklardan etkilenmez. Şu anda Türkiye’de bu mümkün. İtalya’da da çok partili koalisyonlar, karışık politik süreçler yaşandı. Bugün gelinen noktada ekonominin bu istikrarsız politikalardan çok etkilenmediği görüldü." 
     Başka bir soru üzerine Türkiye’nin merkezi yönetim anlayışından yavaş yavaş uzaklaştığını belirten Derviş, borç ödemelerinde bakanlıklar ve kurumlararası koordinasyonun gerçekleştirilmesiyle, karışıklıkların önüne geçilebileceğini belirtti. 
     Konferansa, İsviçre’deki önemli bankaların yöneticileri ile Türk ve İsviçre şirketlerinin üst düzey temsilcilerinin de aralarında bulunduğu 140 kişi katıldı. 
     



 EKONOMİ 



















</TEXT>
</DOC>
