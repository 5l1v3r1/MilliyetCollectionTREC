<DOC>
<DOCNO> 98552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur36.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman yangını sürüyor Bilaller köyü tamamen boşaltıldı... 
</HEADLINE>
<TEXT>

     Alanya'nın Türkler beldesinde başlayan orman yangının giderek büyüdüğü bildirildi. 
     Yangının, Türkler'e 5 kilometre mesafedeki Payallar beldesindeki ağaçlandırma sahalarına da sıçrayabileceği belirtildi. 
     Alanya Kaymakamı Günhan Sarıkaya, yangından etkilenen ve bazı evlerin yandığı belirtilen Bilaller köyünün güvenlik amacıyla tamamen boşaltıldığını söyledi. 
     Yangın bölgesi içerisinde kalan ve Antalya'dan Alanya'ya elektrik götüren 154 bin KW'lık enerji nakil hattının da yangından zarar gördüğünü belirten Sarıkaya, bölgenin elektriklerinin tamamen kesildiğini ifade etti. 
     Yangın söndürme çalışmalarının başarılı bir şekilde sürdürüldüğünü açıklayan Sarıkaya, başka illerden herhangi bir yardım talebinde bulunulmadığını, ancak uçak ve helikopter takviyesi yapılmasının yararlı olacağını dile getirdi. 
     Orman Bölge Müdürü Mehmet Emin Kütük de, yangınla ilgili ayrıntılı bilgiyi daha sonra vereceğini belirterek, ''Yangın riskli'' demekle yetindi. 
     





</TEXT>
</DOC>
