<DOC>
<DOCNO> 74925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo01.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş "İdeal kadromuzu arıyoruz" 
</HEADLINE>
<TEXT>

     Türkiye A Milli Futbol Takımı Teknik Direktörü Şenol Güneş, Güney Kore ile yapılan ve 0-0 sonuçlanan özel maç sonrası yaptığı açıklamada, ideal futbolcu kadrosunu oluşturmak için arayışlarının sürdüğünü söyledi. 
     Güney Kore ile yapılan maçın, Milli Takım için iyi bir hazırlık olduğunu, ancak sonucun kötü olduğunu ifade eden Şenol Güneş, "Rakibimiz koşan bir takım. İlk yarıda çok pas hatası yaptık. İkinci yarıda kanatlardan oynadık. Oyunu rakip yarı alana kaydırdık, ama golü bulamadık. Bu tür maçlardan ders çıkarmak önemlidir" dedi. 
     Güney Kore karşısında tüm oyuncularına şans verdiğini ifade eden Güneş, "Sakat oyuncularımız var. Bu nedenle ideal kadromuzu oluşturmuş değiliz. Maça göre sistemimizi belirleyeceğiz. Güney Kore karşısında takımımızın performansını görmüş olduk" diye konuştu. 
     Güney Kore Milli Takımı Teknik Direktörü Guus Hidding ise 0-0'lık sonuçtan memnun olduklarını söyledi. 
     






</TEXT>
</DOC>
