<DOC>
<DOCNO> 83488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/dunya/dun01.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina’dan çatlak ses 
</HEADLINE>
<TEXT>

     YORGO KIRBAKİ Atina 

     Yunanistan Savunma Bakanı Yiannos Papandoniu, "Türk - Yunan yakınlaşması başka, gerçekler başka şey" diyerek, iki ülke arasındaki ilişkilere Dışişleri Bakanı Yorgo Papandreu’dan farklı açıdan baktığını ortaya koydu. 
     İngiltere ziyareti sırasında AGSP ile ilgili "Ankara Mutabakatı"nın değiştirilmesi için destek isteyen ancak aradığını bulamayan Papandoniu, Londra’daki Uluslararası Stratejik Araştırmalar Enstitüsü’nde, İngiliz profesörlerin, gazetecilerin ve AB üyesi ülkelerden diplomatların katıldığı basına kapalı bir toplantıda, "İlişkilerin düzelmesi başka şey, acı gerçekler başka şey. Türk - Yunan ilişkilerinin düzelmesi amacıyla sarf edilen çabalar, Ege’deki gerçeklerin üstünü örtmek için kullanılamaz. Türkiye, Ege’deki tahriklerini beş kat artırmıştır ve Yunanistan’ın egemenlik hakları üzerindeki taleplerini de kabul edilemez bir şekilde tırmandırmaktadır" dedi. 
     Papandoniu, Kıbrıs’ta ilerleme sağlanamaması durumunda, Türk - Yunan ilişkilerinde 3 yıl önceki gerginlik ortamına bile dönülebileceği öngörüsünde bulundu. 
     



 DÜNYA 











</TEXT>
</DOC>
