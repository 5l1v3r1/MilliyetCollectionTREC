<DOC>
<DOCNO> 65524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yasam/yas03a.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapşırık felç etti 
</HEADLINE>
<TEXT>

Hapşıracağınız zaman ağzınızı ve burnunuzu sakın tutmayın. Bursa’da hamile bir kadın bu yüzden felç oldu 
     YALÇIN ÖZÜM Bursa DHA 

     Bursa’da 4.5 aylık hamile Aygün Çokelliler, hapşırmayı engellemek için ağzını ve burnunu kapatıp kendini sıkınca, basınç nedeniyle beyninde oluşan hasar sonucu felç oldu. 
     Bir şirkette sekreter olarak çalışan Çokelliler 24 , geçen hafta ortasında iş arkadaşlarıyla öğle yemeğine giderken, hapşırığını kendisini sıkarak engelledi. Çokelliler, bir kaç dakika sonra "Bana birşeyler oluyor. Vücudum uyuşuyor, başım dönüyor" diyerek fenalaştı. Arkadaşları, bu durumun hamilelikten kaynaklanmış olabileceğini düşünerek genç kadını Zübeyde Hanım Doğumevine’ne götürdü. Çokelliler, durumu daha da ağırlaşınca Uludağ Üniversitesi Tıp Fakültesi Hastanesi’ne sevk edildi. Yoğun Bakıma alınan Çokelliler, rahat nefes alabilmesi için solunum cihazına bağlandı. Şuuru yerinde olan ancak, vücudunu oynatamayan genç kadının karnındaki bebeğin ise sağlıklı olduğu bildirildi. 
     
Ender görülür’      Çokelliler’in tedavisini sürdüren Anesteziyoloji ve Reanimasyon Anabilim Dalı Başkanı Prof. Dr. Oya Kutlay, hapşırmaya bağlı böyle bir olayın tıpta ender görüldüğünü söyledi. Kutlay, "Hastaya şu anda net olarak felç tanısı koyamayız. Hapşırığın etkisini araştırıyoruz" dedi. 
     



 YAŞAM 





















</TEXT>
</DOC>
