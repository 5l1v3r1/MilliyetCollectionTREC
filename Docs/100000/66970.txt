<DOC>
<DOCNO> 66970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/ekonomi/eko03.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş işadamı şövalye oldu 
</HEADLINE>
<TEXT>

İtalyan Cumhurbaşkanı tarafından iki Türk ve üç İtalyan işadamına şövalyelik’ nişanı verildi 
     Türkiye ve İtalya arasındaki iş ve dostluk ilişkilerini geliştirdiklerinden dolayı iki Türk ve üç italyan işadamına, İtalyan Cumhurbaşkanı adına şövalye ünvanı verildi. İtalya Büyükelçisi Vittorio Surdo tarafından Türk işadamları Asım Kibar ve Mehmet Buçukoğlu ile Türkiye’de yaşayan İtalyan işadamları Giuseppe Farina, Franco Ragazzi ve Enrico Boari’ye verilen devlet nişanıyla, bu işadamları şövalye’ unvanının sahibi oldular. 
     
     Vatanımda gibi hissediyorum’ 
     Beyoğlu’ndaki Venedik Sarayı’nda düzenlenen nişan töreninde şövalyelik’ ünvanını alan işadamlarından Aria Genel Müdürü Giuseppe Farina, "Böyle bir ödül aldığımdan dolayı çok mutluyum. Türkiye ve İtalye özelilkleri itibariyle birbirin çok yakın iki ülke. Türkiye’de bulunurken kendimi vatanımda gibi hissediyorum" diye konuştu. 
     Nişan alan Türk işadamlarından Kibar Holding’in kurucusu Asım Kibar’a ise bu ödül, uzun yıllardır İtalya’dan aldığı teknoloji ve İtalya’da gerçekleştirdiği yatırımlardan dolayı verildi. Kibar, "Holding olarak en fazla ihracat ve ithalat içerisinde olduğumuz ülke İtalya. İki ülke ilişkilerinin gelişmesinden oldukça memnun oluyorum" dedi. Şövalyelik nişanı alan diğer işadamları ise eski Merloni Genel Müdürlü Enrico Boari, Fiat’ın temsilcisi Franco Ragazzi oldu. 
     



 EKONOMİ 











</TEXT>
</DOC>
