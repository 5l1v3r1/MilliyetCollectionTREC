<DOC>
<DOCNO> 87253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sontur05.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli forma satışı patladı... 
</HEADLINE>
<TEXT>

     Dünya Kupası'na katılma başarısı gösteren Milli Takım'a büyük ilgi, milli takım formalarının satışında büyük artışa yol açtı. 
     Türkiye'nin Dünya Kupası'nda ilk karşılaşması olan Brezilya ile oynayacağı maça sadece birkaç gün kalması nedeniyle, Türk Milli Takımı formaları, eşofmanları ve atkıları, spor giyim mağazalarının vitrinlerinde yerini aldı. 
     Mağaza sahipleri, milli takım formalarının satışının her gün yüzde 30 ile 50 oranında arttığını ve talebi karşılamakta güçlük 
     çektiklerini söylediler. 
     Mağaza sahipleri, 7'den 70'e her yaş grubundan Milli Takım formalarına talep geldiğini, özellikle 10-14 yaş grubu için hazırlanan formaların satışının iyi gittiğini ifade ettiler. 
     Formaların fiyatı 8 milyon liradan başlarken, Milli Takım'ın resmi sponsoru olan Adidas tarafından üretilen ay-yıldızlı formaların perakende satış fiyatı, 70 milyon liraya kadar çıkıyor. 
     Milli Takım'ın eşofmanı ise 30-140 milyon lira arasında alıcı bulurken, atkılar 7-10 milyon liradan satılıyor. 
     





</TEXT>
</DOC>
