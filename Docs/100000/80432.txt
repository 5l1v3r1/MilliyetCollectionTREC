<DOC>
<DOCNO> 80432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur26.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan mahkemede serbest kaldı 
</HEADLINE>
<TEXT>

     Ankara bugün sıcak saatler yaşadı. Ak Parti Genel Başkanı Tayyip Erdoğan ifade vermek için gittiği DGM'de tutuklanma talebiyle mahkeye çıkarıldı. Türkiye bu andan itibaren Ankara DGM'nin vereceği karara kilitlendi. Ancak mahkeme Tayyip Erdoğan'ı tutuksuz yargılanmak üzere serbest bıraktı. 
     
     İFADE VERMEYE GİTTİ 

     Tayyip Erdoğan dün akşam kendisine ulaştırılan celp gereği bugün saat 16 00 sıralarında ifade vermek üzere Ankara DGM Savcılığına gitti. Savcı Nuh Mete Yüksel yaklaşık 1 saat süre ile Tayyip Erdoğan'ın ifadesini aldı. İfadesinin tamamlanmasından sonra herkes Erdoğan'ın DGM'den ayrılacağını sınırken Cumhuriyet Savcısı Nuh Mete Yüksel, Erdoğan'ı tutuklanması istemiyle DGM Yedek hakimliğine sevk etti. 
     AK Parti Lideri Erdoğan'ın hakimlik ifadesini Ankara 2 No'lu DGM'nin Yedek Hakimi Ramazan Aksan aldı. 
     
     SORGU BAŞLADI... 

     Ankara 2 No'lu DGM'nin yedek hakimi Ramazan Aksan, DGM Savcısı Nuh Mete Yüksel tarafından tutuklanması istemiyle sevkedilen AK Parti Genel Başkanı Recep Tayyip Erdoğan'ı sorgulamaya başladı. 
     Yedek Hakim Aksan, savcı Yüksel'in tutuklama isteminin ardından dosyayı bir süre inceledi. 
     Bu sırada Erdoğan, beraberinde DGM'ye gelen Grup Başkanı Bülent Arınç, Grup Başkanvekili Salih Kapusuz, Genel Başkan yardımcıları Abdullah Gül, Sadık Yakut, Abdulkadir Aksu ve avukatı Hayati Yazıcı ile değerlendirmelerde bulundu. 
     Öte yandan, bir grup partili DGM önüne gelerek Erdoğan hakkında verilecek kararı beklemeye başladı. DGM'nin dışında da AK Partililer büyük bir kalabalık oluşturdu. Çevik kuvvetten bir ekip de güvenlik önlemleri aldı. 
     Büyük bir merakla beklenen karar saat 19 15'te belli oldu. Mahkeme Tayyip Erdoğan'ın ifadesinin tamamlanmasından sonra tutuksuz yargılanmak üzere serbest bırakılmasını kararlaştırdı ve kararı yüzüne okudu. 
     Tayyip Erdoğan daha sonra DGM binasının kapısını dolduran partililerin arasından çıktı. Parti yöneticileri partilileri Tayyip Erdoğan'ın çıkışında gösteri yapmamaları için uyardı. 
     Mahkeme çıkışında Tayyip Erdoğan şu açıklamayı yaptı 
     "Altını çizerek tek cümle söylüyorum. Sadece vatandaşlık görevimi yaptım" 
     
     GELİŞMELERİ AKTARMAYA DEVAM EDECEĞİZ 

     
</TEXT>
</DOC>
