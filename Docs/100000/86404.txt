<DOC>
<DOCNO> 86404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sonspo19.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de 10 numaralı forma Ortega'nın oldu... 
</HEADLINE>
<TEXT>

     FIFA'nın, Maradona'nın anısına 10 numaralı formanın kadrodan çıkartılmasına karşı çıkması üzerine Arjantin Milli Futbol Takımı'nda bu numarayı orta saha oyuncusu Ariel Ortega'nın giyeceği açıklandı. 
     Arjantin Milli Takımı'nın basın yetkilisi Coco Ventura, 10 numarada Ortega, 23 numarada 3. kaleci Roberto Bonano'nun bulunduğu yeni düzenlenmiş futbolcu listelerini basına dağıttı. 
     FIFA Başkanı Sepp Blatter, Arjantin'in 10 numarayı atlayarak 1'den 24'e kadar yaptığı takım listesinin kural dışı olduğunu ve bunu kabul edemeyeceklerini açıkladı. 
     Blatter, şakayla, Maradona'nın 1986 Dünya Kupası'nda İngiltere'ye atığı golle ''Hand-of-God'' Tanrı'nın eli olarak anılmasını kastederek, ''Şimdi onun elleri başka birisi tarafından kullanılacak. Bu komik bir durum'' dedi. 
     Ventura, Blatter'in 10 numaralı formayı kaleci Bonano'nun giymesi teklifi üzerine, ''Kaç numaralı formayı hangi futbolcunun giyeceğine karar verme yetkisi Blatter'da değil. Bunu Arjantin Futbol Federasyonu belirler'' dedi. 
     Ortega, ilk listede 23 numarada, kaleci Bonano da 24 numarada görünüyordu. 
     Efsanevi futbolcu Maradona, 1986 Dünya Kupası'nda Arjantin'in 2. kez şampiyon olmasını, 1990'da final oynamasını sağlamış, ancak 1994'de kokain aldığının belirlenmesi üzerine finallerden ihraç edilmişti. 
     





</TEXT>
</DOC>
