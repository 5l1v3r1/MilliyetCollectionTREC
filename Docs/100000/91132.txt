<DOC>
<DOCNO> 91132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo09a.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiddink Çocuk bunlar 
</HEADLINE>
<TEXT>

G.Kore’yi altın golle çeyrek finale taşıdığı için Perugia’da kapının önüne konulan Jung Ahn’a hocası sahip çıktı 
     Ders verdi 
     İTALYA’YI attığı altın golle kupadan elediği için forma giydiği İtalyan Perugia’dan kovulan Koreli Jung Hwan Ahn, "İtalyanlar kazanmayı biliyor ama yitirmeyi bilmiyor" dedi. Ahn, "Onun yüzünü görmek istemiyorum" diyen kulüp başkanı Gaucci için de "Reddeden Gaucci değil, gerçekte beni sevmeyen teknik direktör Cosmi’ydi" diye konuştu. İşsiz kalmayacağını belirten Ahn, İspanya, İngiltere ve İskoçya’dan teklifler aldığını açıkladı. 
     
     "Saçmalık bu" 
     GÜNEY Kore’nin hocası Guus Hiddink, İtalyanlar’ın tepkisini "çocukça" bulduğunu söyledi. Hollandalı hoca, "Futbolcuma Ahn, maç kadrosundasın, ancak gol atmayacaksın’ diyebilir miydim. Bu çok saçma olurdu" diye konuştu. Hiddink, "Ahn, kariyeri için finallerde yakaladığı formun avantajını iyi kullanmalı" dedi. Morali bozulan Ahn’ın yarınki İspanya maçındaki performansı merakla beklenirken, FIFA bu konuda taraf olmayacaklarını duyurdu. 
     



 SPOR 


































</TEXT>
</DOC>
