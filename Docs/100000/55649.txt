<DOC>
<DOCNO> 55649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sondun08.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan müzakereleri sabaha dek sürdü 
</HEADLINE>
<TEXT>

     Almanya'nın Bonn kenti yakınlarındaki Petersberg konukevinde 9 gün süren süren Afganistan Konferansı kapsamında yapılan görüşmeler sonunda geçici hükümetin kurulması konusunda hazırlanan anlaşmaya ilişkin müzakereler, bu sabaha kadar sürdü. 
     Anlaşma, Kuzey İttifakı heyeti başkanı Yunus Kanuni, Roma heyeti başkanı Abdüssettar Sirat, Peşaver heyeti başkanı Seyit Hamit Gaylani ve Kıbrıs heyeti başkanı Humayun Jarir tarafından imzalandı. 
     İmza törenine Almanya Başbakanı Gerhard Schröder, Dışişleri Bakanı Joschka Fischer, BM Afganistan Özel Temsilcisi Lahdar Brahimi ile yardımcısı Fransc Vendrell de katıldı. 
     Anlaşmayla, ABD'nin 11 Eylül terör darbesinden sonra 7 Ekim'de giriştiği askeri harekatla devrilen 5 yıllık Taliban rejiminin yerine, tüm budunları temsil eden 30 üyeli geçici hükümet kurulması karara bağlandı. Bu geçici hükümet, Büyük Şura ''Loya Jirga'' meclisi kurulana dek 6 ay hizmet verecek. 
     Anlaşma, BM Güvenlik konseyi kararıyla Afganistan'a barış gücü yerleştirilmesini de içeriyor. 
     Peştu lider Hamid Karzai başbakanlığında, harap olmuş Afganistan'da yeni geçici hükümet 22 Aralık'tan itibaren çalışmaya başlayacak. 
     Dört siyasi öbeğin parafe ettiği anlaşmanın son müzakereleri geceyarısını aşarak şafağın ilk saatine dek sürdü. Başkent Berlin'de de Afganistan'a yardım konferansı başlıyor. 
     






</TEXT>
</DOC>
