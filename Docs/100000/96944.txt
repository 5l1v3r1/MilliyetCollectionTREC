<DOC>
<DOCNO> 96944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yasam/yas05.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk devreye girdi deli’ gözaltında 
</HEADLINE>
<TEXT>

Ablasını öldürdüğü halde serbest bırakılan T.S., akıl hastanesinde en az bir yıl gözlem altında tutulacak 
     ULAŞ ÖZDEMİR, MERT İLKUTLUĞ DHA 

     Trabzon’un Düzköy İlçesi’nde, başka erkeklerle olduğu iddiasıyla ablası Kudret S.’yi öldüren, ancak akli dengesinin yerinde olmadığı gerekçesiyle serbest bırakılan T.S. 15 , gözaltına alındı. 
     Adalet Bakanı Hikmet Sami Türk’ün talimatı ile olayı yeniden ele alan Trabzon Cumhuriyet Başsavcılığı, Düzköy Cumhuriyet Savcılığı’nın hata yaptığı’ sonucuna vardı. Başsavcılıkça Trabzon Çocuk Mahkemesi’ne gönderilen iddianame ile, T.S.’nin en yakın akıl hastanesinde müşahede altına alınmasını istedi. 
     
     Jandarmaya teslim 
     Trabzon Cumhuriyet Başsavcısı Burhan Çobanoğlu’nun talimatı ile, Sotka Mahallesi’nde gözaltına alınan T.S., İl Jandarma Komutanlığı’na teslim edildi. 
     Olayı öğrendikten sonra Çobanoğlu ile görüştüğünü kaydeden Adalet Bakanı Türk de, "Sözü edilen gencin müşahede altına alınması için çalışma yapılıyor. Sanıyorum en az bir yıl müşahede altına alınacak" dedi. 
     



 YAŞAM 





















</TEXT>
</DOC>
