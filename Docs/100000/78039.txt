<DOC>
<DOCNO> 78039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sonspo16.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu ''Son maçın son anına kadar konsantre olmamız lazım'' 
</HEADLINE>
<TEXT>

     Galatasaray Teknik Direktörü Mircea Lucescu, bir dizi çalışmalar yapmak için İstanbul'da bulunan Rumen parlementer grubuyla birlikte Şişli Belediyesi'ni ziyaret etti. 
     Şişli Belediye Başkanı Mustafa Sarıgül, Rumen milletvekili grubuna ziyaretlerinden dolayı teşekkür ederek, Galatasaray forması ve Galatasaray bayrağı hediye etti. 
     Lucescu, konuk heyete yönelik yaptığı konuşmada, Galatasaray'ın şampiyonluk yolunda avantajlı bir durumda bulunduğunu belirterek, ''Ama geçen sezon bitime 5 maç kala, 3 puan da önde olmamıza rağmen, şampiyon olamamıştık. Artık son maçın son saniyesine kadar konsantre olmamız lazım'' dedi. 
     Rumen teknik adam, futbola sarı-kırmızılı formayla veda eden Gheorghe Hagi ile ilgili olarak da, ''O, Türkiye'ye gelmiş en kaliteli yabancı futbolcu. Galatasaray'a da büyük katkıları oldu'' diye konuştu. 
     





</TEXT>
</DOC>
