<DOC>
<DOCNO> 51915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo15.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de neşeli idman... 
</HEADLINE>
<TEXT>

     Fenerbahçe, 18 Kasım Pazar günü kendi sahasında oynayacağı Gençlerbirligi maçının hazırlıklarını bir günlük aradan sonra bugün yaptığı tek antrenmanla sürdürdü. 
     Samandıra Tesisleri'nde, teknik direktör Mustafa Denizli yönetimde gerçekleştirilen ve yaklaşık 2 saat süren antrenmanda sarı-lacivertli takımın futbolcuları, kondisyona dayalı şut ve dar alanda pres çalışması yapıp, çift kale maç oynadılar. 
     Antrenmana sınavı olduğu için izin alan kaleci Oğuz, sakatlıkları süren Revivo ve Lazatiç ile milli takımlarda bulunan Rüştü, Abdullah, Ümit, Serhat ve Rapaiç katılmadı. Hafif sakatlıkları bulunan Mert Meriç ve Oktay ise koşunun ardından idmanı yarım bırakarak salonda çalıştılar. 
     Bu arada, Hırvatistan milli takım kampında bulunan Rapaiç'in 15 Kasım Perşembe günü geleceği bildirildi. 
     
     Gol yiyen takıma ceza... 
     Teknik direktör Mustafa Denizli, bugün yapılan çift kale maçta gol yiyen takıma ceza olarak şınav ve depar çalışması yaptırıken, ceza alan takımın oyuncuları, gol atan takım tarafından sürekli kızdırıldı. 
     Gaziantepspor maçından sonra lige verilen arada teknik direktör Denizli tarafından yüksek tempoda yapılan antrenmanlarda sarı-lacivertli futbolcuların oldukça hırsılı ve istekli oldukları, zorlanmadıkları gözlendi. 
     Fenerbahçe, Gençlerbirliği maçının hazırlıklarına yarın yapacağı antrenmanla devam edecek. 
     
     Ogün koşulara başladı 
     Süper Lig'in 10. haftasında deplasmanda oynanan Malatyaspor maçının sonlarına doğru sakatlanan kaptan Ogün, uzun bir aradan sonra bugün fizyoterapist Ali Kuz yönetiminde yan sahada takımdan ayrı olarak yürüyüş ve koşu yaptı. 
     






</TEXT>
</DOC>
