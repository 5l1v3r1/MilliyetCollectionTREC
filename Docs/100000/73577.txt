<DOC>
<DOCNO> 73577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun05.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar komandosu, pimi tamamen dolu otobüste çekti... 
</HEADLINE>
<TEXT>

     İsrail'in kuzeyinde bir otobüse düzenlenen intihar saldırısında 5 kişi öldü. 
     Hastane kaynakları, intihar saldırısında kamikazeyle birlikte 5 kişinin öldüğünü, bazıları ağır 30 kadar kişinin de yaralandığını belirttiler. 
     İntihar saldırısının düzenlendiği otobüsün ait olduğu Egged isimli taşıma kooperatifinin yetkilisi de otobüsün yolcularının çoğunluğunu işlerine gitmekte olan İsrailli Arapların oluşturduğunu kaydetti. 
     Polis, saldırganın, Um El Fehim isimli Arap köyünde tamamen dolu otobüse bindikten hemen sonra aracın arkasına geçerek üzerindeki bombaları patlattığını belirtti. 
     Patlamanın İsrail ile Batı Şeria'yı birbirinden ayıran yeşil hatta meydana geldiği kaydedildi. 
     

     
</TEXT>
</DOC>
