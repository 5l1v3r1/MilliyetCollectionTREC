<DOC>
<DOCNO> 98438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/siyaset/siy01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Paylaşarak büyürüz 
</HEADLINE>
<TEXT>

Gümüşhane ve Kelkit’teki törenlere katılan Bahçeli, "Toplumlar vefak r insanların çokluğu ölçüsünde büyür ve gelişir" dedi 
     DOĞAN HABER AJANSI 

     Atatürk Üniversitesi Aydın Doğan Meslek Yüksekokulu temel atma törenine katılan Başbakan Yardımcısı ve MHP Genel Başkanı Devlet Bahçeli, Türkiye’de eğitime altyapı ve zihniyet olarak önem verilmediğini ve ihtiyaçların karşılanmadığını savundu. Türkiye’deki hayırseverleri eğitim seferberliğine çağıran Devlet Bahçeli, şöyle konuştu 
     "Kelkit’te doğup büyüyen, buralara vefadan da öte sevgi, muhabbet besleyen kıymetli işadamının, eğitime katkı sağlamak sebebiyle buradaki eğitim ve öğretim kurumunu yapma arzusu, burada bulunuşumuza başka bir güzellik katmaktadır. Toplumlar, kendilerine yön veren müteşebbis aydınların, vefak r insanların çokluğu ölçüsünde gelişim ve kalkınma yolunda mesafe kat ederler. Bu kişiler maddi manevi bütün varlıklarını toplumla paylaşmaktan mutluluk duyarlar. Aydın Doğan şahsında bütün hayırseverleri bir kez daha kutluyor, takdir ve teşekkür ediyorum." 
     
     Problem çözemiyoruz 
     Türkiye’de asıl meselenin problem çözme gücünü kaybetmek olduğunu dile getiren Bahçeli, bunun nedeninin de istikrarsızlık olduğunu söyledi. Siyasal, sosyal ve ekonomik istikrarsızlığın krize neden olduğuna dikkat çeken Bahçeli, sözlerini şöyle sürdürdü 
     
     Önce istikrar şart 
     "En başta siyasette istikrar sağlanmalıdır. Siyasi istikrarın temini ise siyasetin dayandığı zeminin güçlendirilmesiyle mümkündür. Siyasi zemin ne kadar güçlü ve meşru ise istikrarı yakalamak da o kadar mümkündür. Siyaset zaafa düşmüşse, siyasi zemini güçlendirme faaliyetinde bulunmak gerekir. Siyasi istikrarı sağlayacak ekonomik ve toplumsal reformları yapacak Türkiye’yi sorunlardan çıkaracak güce kavuşmak için meşruiyetin kaynağı olan millete gidilmelidir." 
     
     



 SİYASET 











</TEXT>
</DOC>
