<DOC>
<DOCNO> 97463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun01.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Bin Ladin yaşıyor mu, ölü mü bilmiyoruz" 
</HEADLINE>
<TEXT>

     ABD Savunma Bakanı Donald Rumsfeld, 11 Eylül terör olaylarından sorumlu tutulan Usame bin Ladin'in ölü ya da diri olup olmadığını hala bilmediklerini söyledi. 
     Rumsfeld, ABD Savunma Bakanlığı'nda düzenlediği basın toplantısında, bin Ladin'in Aralık ayından bu yana "izinin bulunmadığını" belirtti. El Kaide liderinin nerede olduğunun veya durumunun sonuçta ortaya çıkacağından emin olduğunu vurgulayan Rumsfeld, "Bekleyebilirim, ölmüş olabilir, -ki bu bizim açımızdan iyi- ya da yaşıyor olabilir ve bir nedenle şöhretini doğrulayacak bir hayat yaşamamaya karar vermiş olabilir" dedi. 
     Bin Ladin'in böyle davranması için iki neden göründüğünü kaydeden Rumsfeld, "Birincisi bir şekilde yaralandığı için fiziksel güçte olmayabilir. İkincisi yakalanabileceğinden korkuyor olabilir. Kendini riske atmaktansa genç insanları öldürmeye göndermeyi tercih eder" diye konuştu. 
     





</TEXT>
</DOC>
