<DOC>
<DOCNO> 98415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/ekonomi/eko01.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Paranın yönünde kritik hafta 
</HEADLINE>
<TEXT>

Piyasalar AB uyum yasalarına kilitlendi. Yeterli çoğunluk sağlanabilirse Meclis yarın olağanüstü toplanacak. Seçim tarihinin kararlaştırılmasının yanı sıra AB yasalarının Meclis’ten çıkarılması halinde İstanbul Borsası’nda ralli, faizlerde de düşüş yaşanabilir 
     Songül HATISARU 

     Piyasanın da siyasetin de yönünü belirleyecek olan AB uyum yasaları, önümüzdeki haftanın en önemli gündem maddesi olacak. Yarın 184 yeter sayısının sağlanması halinde Meclis olağanüstü toplanacak. Meclis’te AB ile ilgili düzenlemelerin geçirilmesi halinde borsa 1 sente kadar çıkabilecek bir yükselişi başlatabilir. Anayasa komisyonuna havale edilecek seçim önergesinin görüşülmesi ve seçim kararının çıkması bekleniyor. Ancak AB uyum yasalarının istendiği takdirde üç gün içinde Meclis gündemine getirilme imk nı bulunmasına karşın görüşülmesinin zaman alması bekleniyor. 
     Öte yandan, düzenlemelere karşı olduğunu ilan eden MHP ve boş sandalyeler çıkarıldığında AB yanlısı görünen 410 milletvekilli parlementodan AB uyum yasalarının geçirilip geçirilemeyeceği belirsizliğini koruyor. Daha önce AB için koşulsuz desteklerini açıklayan partilerin son anda yan çizme ihtimalleri azımsanmayacak kadar yüksek. Çünkü AB konusunun sığ siyasette seçim malzemesi yapıldığı görülüyor. 
     DYP’nin AB kozunu ANAP’a kaptırmak istemediği görülürken şartsız destek açıklayan her partiden yeni koşullar geldiği görülüyor. Bu hafta ABD’den dönecek olan Kemal Derviş’te piyasalar tarafından yakından izlenecek. Derviş’in istifa edip Yeni Türkiye Partisi’ne katılması bekleniyor. Öte yandan piyasalarda h l DSP’nin Kemal Derviş’e son anda bir teklif götürebileceği senaryosu da konuşuluyor. 
     Kemal Derviş’in siyaseti yeniden dizayn etme amacının bulunduğu Derviş’e ve Mehmet Ali Bayar’a CHP’den teklif geldiği de geçen hafta siyaset kulislerinde yankı buldu. Siyasetin sağında da solunda da AKP’nin önünü kesecek formüller erken seçim kararının alınmasından sonra hızlanacak. Aslında siyasette de önümüzdeki haftadan itibaren tansiyon yükselecek. 
     
Ağustosta paranın rotası      Bir bekle gör politikasına giren piyasada bono faizleri yatırımcı için hala cazibesini koruyor. Kasım ayında yapılacak seçime kadar itfa edilecek bonoların faiz ortalamaları yüzde 60’lar seviyesinde. Bu oranlar enflasyon beklentisi dikkate alındığında yüzde 15-20 aralığında yıllık bir reel getiriye işaret ediyor. Seçim sonrasına tarihli itfalarda ise reel getiri oranları yüzde 30’lara kadar çıkıyor. Dolayısıyla faiz hala cazip. Repo da ise oranlar düşük olduğundan ciddi bir getiri söz konusu değil. Döviz için sene sonunda 1 milyon 800 bin - 1 milyon 850 bin kuru öngörülüyor. 
     
Dünya borsaları da yakın markajda      Borsayı 8.600’den 10.800’lere taşıyan yükseliş seçim kararı alınması ve AB yasalarının seçime kadar yetiştireleceği beklentisiydi. O seviyelerden gelen k r satışı ve bu haftaki düşüş AB uyum yasalarının çıkarılacağına olan inancın zayıflamasıyla açıklanabilir. Haftayı yüzde 3.86 kayıpla kapatan borsadaki gevşeme de yurtdışı borsalarda etkili oldu. 
     Amerikan borsasında 8 şirketin iflas etmesi ve kayıp rakamının 300 milyar dolarlara ulaşıltığının konuşulması uluslararası yatırımcıları tedirgin ediyor. Büyük kayba uğrayan fonların, kötü bir dönemden geçen gelişmekte olan ülkelere kayması yerine bonolara yönelmesi bekleniyor. Ancak dip seviyelerde işlem gören İMKB’nin gözü yurtışı borsalarda olmakla birlikte daha çok kendi iç dinamikleriyle hareket edecek. 
     Krizin, Amerika’nın kendi dinamiklerinden kaynaklandığını belirten uzmanlar, Amerikan borsasındaki düşüşün sürmesini bekliyor. Türkiye’de şu anda fazla sıcak paranın bulunmaması da dünya borsalarındaki kargaşadan İMKB’nin etkilenme düzeyini azaltıyor. Öte yandan yurtdışı borsalarla İMKB’nin korelasyonu h l yüksek ve piyasa yurtdışı borsalardaki volatiliteden belli bir düzeyden etkilenecek. 
     Türkiye diğer piyasalardan çıkan yabancı sermayeyi çekmeyi başarabilirse önümüzdeki süreçte çok olumlu gelişmeler yaşanabilir. Eğer Türkiye reformlara devam ederse dış piyasalardan da rahatlıkla borçlanma gerçekleştirebilir. 
     
Piyasada yeni endeks Avrupa Birliği      Piyasalarda bugünlerde görüş bildiren hemen her uzman gelişebilecek trendleri AB’yle ilişkilendirerek açıklıyor. Piyasalarda adeta bir AB endeksi oluşmuş durumda. 
     AB yasalarının geçmesi halinde 1 senti kolayca aşacak bir borsa, geçmemesi halinde tarihi 0.40 sent seviyelerine kadar aşağıda yeri olan bir borsadan sözetmek mümkün. AB yasalarında problem yaşanmaz ve erken seçim tarihi belli olursa piyasanın önü açık. Böyle bir durumda 75- 80 arasında dalgalanan faizlerin 70’lere çekilmesi, borsanın ilk etapta bir sente yükselmesi beklenebilir. Çünkü piyasa 3 Kasımda seçim olasılığını fiyatlara yansıtmış durumda. Eğer AB konusunda uzlaşma sağlanamazsa, faizlerin yüzde 80’lere çıkması, doların yükselmesi ve borsanın düşmesi sürpriz olmayacak. 
     



 EKONOMİ 















</TEXT>
</DOC>
