<DOC>
<DOCNO> 84664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/guncel/gun11.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

     15 MART 2002 Tarihli Milliyet Gazetesinin 16. sahifesinde "Hukuka Karşı Bir Kampanya" başlığı altında Tuncay Özkan tarafından yayınlanan ve Dolandırıcı, Kara Paracı, Merkez Bankasını Dolandırmaktan Hükümlü, Uluslararası Mafyanın Para Temizleme Makinası, Mit Muhbiri olduğuma dair yazı kişilik haklarıma ağır saldırı niteliğinde olup yasal ve hukuki dayanaktan yoksun olduğu gibi gerçekle alakası bulunmamaktadır. Benim Merkez Bankasını dolandırdığıma dair her hangi bir hükümlülüğüm yoktur. Karaparacı olduğum ve uluslararası mafyanın para temizleme makinesi olduğum yolundaki iddiada yasal dayanaktan yoksun olup iftiradır. Karapara aklama suçundan Kadıköy I. Asliye Ceza Mahkemesinde hakkımda açılan kamu davası mahkemenin ilişikte gönderilen 22.03.2001 tarih ve 2000 495 E. ve 2001 289 Tarihli Kararı ile BERAATLE SONUÇLANMIŞ olup Karar Yargıtay 7. Ceza Dairesinin 21.09.2001 Tarih ve 2001 12444 E. ve 12887 K. sayılı ilamı ile ONAYLANARAK kesinleşmiş bulunmaktadır. Bugüne dek hiçbir sabıka kaydım yoktur. MİT Muhbirliği ile de bir ilgim yoktur. Yapılan bu yayın yasal delillerden yoksun ve iftira niteliğindedir, dava hakkım saklı kalmak kaydı ile işbu cevap metninin sözü edilen gazetede ayni yer ve puntolarla yayınlanmasını rica ederim. Saygılarımla. 
     Hakkı Yalam Namlı 
     



 GÜNCEL 





















</TEXT>
</DOC>
