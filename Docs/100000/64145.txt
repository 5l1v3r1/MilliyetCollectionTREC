<DOC>
<DOCNO> 64145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun19.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler'in yerine "Işıktan Kule" yapılacak... 
</HEADLINE>
<TEXT>

     Amerikalı yetkililer, 11 Eylül terörist saldırıları sırasında yıkılan New York'taki ikiz 
     kulelerin yerine ''ışıktan 2 kule'' yapmak üzere kolları sıvadılar. 
     New York'un yeni belediye başkanı Michael Bloomberg'in de ılımlı baktığı proje çerçevesinde, geceleri, ikiz kulelerin bulunduğu yerden gökyüzüne doğru güçlü ışık huzmeleri yansıtılacak. Belediye Sanat Cemiyeti ve bir grup mimar tarafından planlanan projenin, 7.000 watt gücündeki xenon projektörleriyle gerçekleştirileceği ve bir aydan fazla uygulamada kalacağı belirtildi. 
     Proje, yıkılan ikiz kulelerde hayatlarını kaybedenlerin aileleri tarafından da memnunlukla karşılandı. 
     Kardeşi saldırıda ölen Amy Rice 31 adlı kadın, ''bu, tüm ailelerin hoşlanacağı bir anma şekli. Sanırım bu konuda herkes hemfikir. Çok iyi düşünülmüş bir proje olduğuna inanıyorum'' diye konuştu. 
     






</TEXT>
</DOC>
