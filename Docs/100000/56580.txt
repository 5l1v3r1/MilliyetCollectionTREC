<DOC>
<DOCNO> 56580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yasam/yas01.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sperm verdiğine bin pişman ettiler 
</HEADLINE>
<TEXT>

Boşanan lezbiyen bir çift, anne - baba olmalarını sağlayan donör’den çocuk için nafaka istedi 
     İRFAN KURTULMUŞ Kopenhag 

     İsveç’te lezbiyen bir çifte spermlerini vererek çocuk sahibi olmalarını sağlayan bir donörün başı, lezbiyen çift boşanınca derde girdi. 
     İsveç’te yayımlanan Nerikes Allehanda gazetesinin haberine göre, yasalar gereği kimliği gizli tutulan donör, yaklaşık 10 yıl önce evlenen lezbiyen bir çifte sperm verdi. Çiftlerden biri hamile kaldıktan sonra da çocuğunu doğurdu. İsveç yasaları gereğince çocuk da lezbiyen çiftin çocuğu kabul edildi 
     
Ayda 265 dolar      Ancak birkaç ay önce çift ayrılmaya karar verince işler karıştı. 
     Çocuğun velayetini alan kadın, aldığı maaşla geçinemeyeceğini söyleyerek, eski partneri aleyhine nafaka davası açtı. Mahkemeyse nafakayı eski partnerin değil, donörün, yani çocuğu hayatında bir kez bile görmemiş olan biyolojik babanın vermesi gerektiği kararına vardı. 
     Biyolojik baba şimdi, sperm babalığı’ndan başka bir ilişkisi bulunmayan çocuk için aylık 265 dolar yaklaşık 380 milyon lira nafaka ödeyecek. 
     



 YAŞAM 
















</TEXT>
</DOC>
