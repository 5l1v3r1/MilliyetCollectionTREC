<DOC>
<DOCNO> 83379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/siyaset/siy05.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Baba yeğenini savundu 
</HEADLINE>
<TEXT>

Demirel Dünyanın hiçbir ülkesinde adamı mahkemesi tayin edilmeden 643 gün hapiste tutmazlar... 
     SERHAT OĞUZ İstanbul 

     Kuruluşunun 229. yılını kutlayan İstanbul Teknik Üniversitesi’nin geleneksel "İTÜ Günü" nedeniyle, Ayazağa’da düzenlenen törende 9. Cumhurbaşkanı Süleyman Demirel, SP Genel Başkanı Recai Kutan ile eski bakanlardan Ekrem Ceyhun’un da aralarında bulunduğu İTÜ’nün 60, 50 ve 40 yıllık mezunlarına rozet verildi. 
     Törende yaptığı konuşmada hemen seçim yapılması gerektiğini savunan Demirel, şöyle konuştu "Seçim için geç bile kalındı. Seçimin en kısa zamanda yapılması lazım. Bakın Bu hale düşmüş olan hangi ülke olsa seçime gider’ sözü bana aittir. Ben bunu 1 yıla yakındır söylüyorum. Halkın şik yeti varsa gidilecek şey seçimdir." 
     
     Çağlar’a yapılan insanlık suçu’ 
     Bahçeşehir Üniversitesi’nde öğrencilerle sohbet toplantısına da katılan Demirel, işadamı Cavit Çağlar ile yeğeni Murat Demirel’i savunarak, "Çağlar’a yapılan insanlık suçudur. Murat Demirel 643 gündür hapiste. Dünyanın hiçbir yerinde bir adamı 643 gün mahkemesi tayin edilmeden hapiste tutmazlar" dedi. 
     Demirel ardından, Işık Üniversitesi ile Harran Üniversitesi arasında "Akademik İşbirliği Protokolü"nün imza törenine katıldı. Bir öğrencinin, "Aktif siyasete dönmeyi düşünüyor musunuz " şeklindeki sorusu üzerine Demirel, siyasete giren bir kişinin siyaseti bırakamayacağını, ancak güncel siyasete dönmeyi düşünmediğini söyledi. 
     



 SİYASET 
















</TEXT>
</DOC>
