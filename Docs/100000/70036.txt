<DOC>
<DOCNO> 70036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo08.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
1907 Fenerbahçe Derneği "Aidatlar yükseltilsin" 
</HEADLINE>
<TEXT>

     Fenerbahçe Kulübü'nün hafta sonunda yapılacak olağan genel kurul toplantısı öncesi, 1907 Fenerbahçe Derneği, üyelik aidatlarının artırılmasını desteklediğini bildirdi. 
     Derneğin resmi web sitesinde yapılan açıklamada, şöyle denildi 
     ''1907 Fenerbahçe Derneği, Fenerbahçe Spor Kulübü'nün 2 Mart Cumartesi günü yapılacak kongresinde gündeme gelecek olan tüzük değişikliklerini destekliyor. Fenerbahçe'nin kendi gelirleri ile idare edilmesini ve kulübün maddi kaynaklarını kendisinin yaratması gerektiği felsefesine sahip 1907 Fenerbahçe Derneği, tüm kongre üyelerimizi bu cumartesi günü erken saatlerde Acıbadem İstek Vakfı Salonu'nda yer almaya ve Fenerbahçe için çok önemli bu tüzük değişikliğine onay vermeye çağırıyor.'' Fenerbahçe Kulübü Yönetim Kurulu tarafından kongreye sunulacak teklifte 600 bin lira olan yıllık üyelik aidatının 50 milyon liraya çıkartılması öngörülüyor. 
     






</TEXT>
</DOC>
