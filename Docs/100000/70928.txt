<DOC>
<DOCNO> 70928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko23.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Unicredito - Koç Grubu görüşmeleri Mayıs sonunda tamamlanacak 
</HEADLINE>
<TEXT>

     Koç Finansal Hizmetleri'nin yüzde 50'sine talip olan İtalyan Unicredito Bankası, Mayıs ayı sonuna kadar zamanlarının olduğunu söyledi. 
     Unicredito'in yabancı basınla ilişkiler bürosundan alınan bilgide, Koç Grubu ile geçtiğimiz Aralık ayında görüşmelerin resmi olarak başlatıldığı ve sonucun alınması için 2002 Mayıs ayı sonuna kadar bir takvim belirlendiği bildirildi. Koç Finansal Hizmetlerin yüzde 50'sine talip olan Unicredito tam sonuca varılması yolunda görüşmelerin olumlu gittiğini kaydetti. 
     Unicredito'nun dış bankalar sorumlusu olan Roberto Nicastro'nun İtalya dışında ziyaretlerde bulunduğu ve Türkiye'ye de uğrayabileceği bilgisi alındı. 
     Yabancı basınla ilişkiler bürosundaki yetkili, Unicredito'nun Türkiye'de başka kurumlarla ilgilenip ilgilenmediği hakkında bilgi vermeye yetkilerinin olmadığını belirtti. 
     






</TEXT>
</DOC>
