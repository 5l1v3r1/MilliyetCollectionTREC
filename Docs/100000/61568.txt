<DOC>
<DOCNO> 61568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sondun12.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li kadın kızdığı kocasını terörist diye ihbar etmiş... 
</HEADLINE>
<TEXT>

     ABD'de, kızdığı kocasını terörist diye ihbar eden kadın hakında, FBI'a yanlış ihbarda bulunmak suçundan dava açıldı. 
     Federal Soruşturma Bürosu'ndan bir ajan, Şahlah Cafer Hüseyin adlı kadının 39 , nereye gittiğini söylemeden şehirden ayrıldığı için Fuad adındaki kocasına kızgın olduğundan böyle bir hikaye uydurduğunu söyledi. 
     Kadının 11 Eylül saldırılarından 4 gün sonra FBI'la temas kurarak, saldırıdan 3 gün önce kocasına bir kafatası, bir uçak ve Dünya Ticaret Merkezi'nin resimlerinin bulunduğu bir elektronik posta mesajı geldiğini söylediği bildirildi. 
     Kızgın kadın, kocasının sık sık teröristleri Houston'daki evlerinde konuk ettiğini ve sol kolunda aşırı dinci Hamas örgütünün sembolünü dövme yaptırdığını söyledi. 
     Ancak FBI'ın araştırmasında, Fuad ile teröristler arasında bağlantı bulunamadı. 
     






</TEXT>
</DOC>
