<DOC>
<DOCNO> 54929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sonspo13.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı "Transfer gündemde değil..." 
</HEADLINE>
<TEXT>

     Türkiye Kupası 4. kademesinde Samsunspor ile eşleşen Trabzonspor'un kulüp başkanı Özkan Sümer, Samsunspor karşısında turu geçmek istediklerini söyledi. 
     Sümer, Samsunspor'un deplasmanda iyi mücadele sergilediğini belirterek, ''Ancak biz de karşılaşmayı kendi sahamızda oynayacak olmanın avantajını kullanarak, turu geçen taraf olmak istiyoruz'' dedi. 
     Brezilyalı oyuncuların kulüpleri ile sorunların sürdüğünü kaydeden Sümer, şöyle konuştu 
     ''Brezilyalı oyuncuların eksi kulübü Olaria'nın yöneticileri ile pazar günü İstanbul'da görüşeceğiz. Bu oyuncular ile 2003 yılına kadar sözleşmemiz var. Olaria kulübüne ödemeyi geciktirdiğimiz yaklaşık 300 bin dolar bankada bloke edilmiş durumda. Olaira kulübü yöneticileri ile yeni bir rakamda anlaşacağımızı ümit ediyorum. Futbolcuları kaybederiz gibi bir düşüncemiz yok.'' Şu an için transferin bordo-mavili kulübün gündeminde olmadığını da kaydeden Sümer, teknik direktör Briegel'in de bu konuda yönetim kurulundan şu ana dek bir isteğinin bulunmadığını sözlerine ekledi. 
     






</TEXT>
</DOC>
