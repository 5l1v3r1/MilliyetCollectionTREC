<DOC>
<DOCNO> 98595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/siyaset/siy04.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan tehlike atlattı 
</HEADLINE>
<TEXT>

AKP liderini Kayseri’ye götüren özel uçak, havada kapısının açılması üzerine trübülansa girdi. İrtifa kaybeden uçak, Esenboğa’ya zorunlu iniş yaptı... 
     KEMAL BULUT Ankara 

     AKP lideri Recep Tayyip Erdoğan’ı dün Kayseri’ye götürmek üzere Ankara Esenboğa Havalimanı’ndan havalan özel uçak, havada kapısının açılması üzerine trübülansa girererek düşme tehlikesi atlattı. Erdoğan, uçağın Esenboğa Havalimanı’na zorunlu iniş yapması üzerine yolculuğunu karayoluyla yapmak zorunda kaldı. 
     
     Havada korku... 
     Erdoğan, dün açılış ve törenlere katılmak üzere Kayseri’ye gitmek için saat 17.30’da küçük kiralık bir uçakla Esenboğa Havalimanı’ndan havalandı. Uçak, saat 18.00 sıralarında Kayseri yakınlarında aniden kapsının açılması üzerine trübülansa girererek sallanmaya başladı. İrtifa kaybetmeye başlayan uçaktaki Erdoğan ve beraberindekiler korku dolu anlar yaşarken, görevliler önce uçağın kapısını kapatarak daha sonrada irtifa kazandırarak uçağı tekrar normal yüksekliğine çıkartmayı başardı. 
     Karayoluyla Kayseri’ye gitti 
     Yükseklik kazanmasının ardından rotasını tekrar Ankara’ya çeviren Erdoğan’ın uçağı saat 18.30 sıralarında Esenboğa Havalimanı’na zorunlu iniş yaptı. Havada büyük bir tehlike yaşayan Erdoğan, Esenboğa Havalimanı’nda bir süre dinlendikten sonra karayoluyla tekrar hareket ederek geç saatlerde Kayseri’ye ulaştı. 
     Uçağın alçaktan uçmasının büyük bir şans olduğunu dile getiren uzmanlar, biraz daha yüksekten uçması halinde havada infilak edebileceğini belirtti. 
     
     



 SİYASET 
















</TEXT>
</DOC>
