<DOC>
<DOCNO> 95060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/bila.html </URL>
<DATE> 2002/07/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Şimdilik 3 Kasım 
</HEADLINE>
<TEXT>

     DSP’li bakan ve milletvekillerinin ayrılmasından sonra ilk kez biraraya gelen koalisyon liderleri erken seçimi konuştular. Koalisyon liderleri hükümetin böyle devamı konusunda anlaşırken erken seçimle ilgili olarak farklı görüşler savundular. 
     Zirveden sonra konuştuğumuz Başbakan Ecevit, görüşmelerin çok dostça geçtiğini ilettikten sonra şu değerlendirmeyi yaptı 
     "Ben erken seçimin sakıncalı olduğunu düşünüyorum. Bu görüşümü zirvede de tekrarladım. Sayın Yılmaz da aslında erken seçime karşıydı. Ancak bu koşullarda erken seçimin zorunlu olacağını sayın Bahçeli savunuyor. Zirvede de savundu ve tarih olarak da 3 Kasım’da ısrar etti. Sayın Yılmaz da esas olarak erken seçime karşı olmakla beraber eğer yapılacaksa 3 Kasım’dan daha önce yapılmasının yararlı olacağını savundu. Avrupa Birliği ile ilgili bazı düzenlemelerin yapılabilmesi için bir seçimin Eylül ayında yapılmasının daha uygun olduğunu belirtti. Ancak sayın Bahçeli, Meclis’e de teklif verdiklerini ve 3 Kasım’ın en uygun tarih olduğunda ısrar etti. Bu durumda sayın Yılmaz da kerhen de olsa kabul ediyor. Şimdilik erken seçim tarihi 3 Kasım olarak görülüyor." 
     Liderler zirvesinden çıkan sonuç seçime bu hükümetle gidileceği. Olağanüstü bir gelişme olmazsa seçimlerin koalisyonla yapılacak gibi görünüyor. Ancak hükümet tartışmaları da gündemden düşmüyor. 
     "Ecevit’siz ve MHP’siz" hükümet formüllerinin Ecevit’le Özkan’ın yollarının ayrılmasında önemli etken olduğu da öne sürülüyor. Gündeme getirilen iddia, "ANAP-DYP-Özkancılarödan oluşacak bir hükümete, AK Parti’nin dışarıdan destek olacağı. Ecevit ve Bahçeli’nin bu girişimi erken farkettikleri için düğmeye bastıkları belirtiliyor. 
     Bu iddia henüz ortadan kalkmış değil. 
     Peki böyle bir oluşum için DYP Lideri Çiller ne diyor Kendisine böyle bir öneri getirildi mi Getirilse tavrı ne olur 
     Çiller’e dün bu soruları yönelttik. Yanıtı şu oldu 
     - Bizim önceliğimiz hükümet senaryoları değil. Bizim iki önceliğimiz var erken seçim ve AB. Her iki konuya da koşulsuz destek veriyoruz. 
     - Böyle bir hükümet önerisi alırsanız tavrınız ne olur 
     - Acil sorunumuz bu değil. Biz hemen Meclis toplansın, AB ile ilgili paket geçirilsin, erken seçim kararı alınsın istiyoruz. Bunu sağlamak için Meclis’i 1 Eylül’de toplamak bile geçtir. Yetişmez. Meclis’in hemen toplanması gerekiyor. Ama, yeni bir hükümet arayışı varsa, onu da konuşuruz. Dediğim gibi öncelikli olan Meclis’in toplanıp, AB paketini geçirmesi. Ondan sonra eğer bir öneri, bir istek varsa hükümet olayını da konuşuruz. Biz Türkiye’yi hükümetsiz bırakmayız. 
     - Sayın Ecevit ve Sayın Derviş’le görüştünüz. Bu görüşmelerinizde hükümet modelleri ve erken seçim tarihleri gündeme geldi mi 
     - Sayın Ecevit’le de, Sayın Derviş’le de çok yararlı görüşmeler yaptık. Hükümet modelleri gündeme gelmedi. Sayın Ecevit, erken seçime karşı. Ancak onunla da bazı konularda açılım sağladık. Örneğin, seçim yasası konusunda örtüşüyoruz. Örneğin, biz yüzde 10 barajının korunmasını istiyoruz. Sayın Ecevit de öyle. Ayrıca biz tercihli oy sistemi istiyoruz. Sayın Ecevit buna karşı ama isteyen partinin tercihli oy kullandırabileceği noktasında bir açılım sağladık. Sayın Ecevit, tercihli oy konusunda partileri serbest bırakan bir düzenleme yapılabileceğini söyledi. 
     Anamuhalefet Partisi DYP’nin Lideri Çiller, AB paketinin geçirilmesi ve erken seçim kararı alınması için Eylül’ü beklemenin, treni kaçırmak anlamına geleceğini vurguladı ve koalisyon ortaklarını Meclis’i hemen açmaya çağırdı. 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
