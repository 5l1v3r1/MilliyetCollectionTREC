<DOC>
<DOCNO> 93598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/siyaset/siy05.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç konuk bir ev sahibi 
</HEADLINE>
<TEXT>

     ÜMİT BEKTAŞ 

     Bosna Hersek Cumhuriyeti’nin etnik renkliliği, dün bu ülkenin Cumhurbaşkanlığı Konseyi üyeleri için Çankaya Köşkü’nde düzenlenen törene de yansıdı. Eşit statüde olan Boşnak, Sırp ve Hırvat Cumhurbaşkanları, törende sürekli birlikte hareket etti. Milli marşların okunduğu kürsüye hep birlikte çıkan konsey üyeleri, konuşmaların yapıldığı sırada yan yana durdu. Bu arada Cumhurbaşkanı Sezer’in Bosna - Hersek Cumhurbaşkanlığı Konseyi Dönem Başkanı Beriz Belkiç onuruna verdiği yemekte görünmez kaza yaşandı. Cumhurbaşkanlığı danışmanlarından Nezihi Çakar, kadeh kaldırdıktan sonra yerine otururken sandalyesi kırıldı. Yere düşen Çakar, yardımla ayağa kalktı. 
     



 SİYASET 















</TEXT>
</DOC>
