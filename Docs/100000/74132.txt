<DOC>
<DOCNO> 74132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/spo01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İki başkan adayı koltuk mücadelesini yıldız’ savaşına çevirdi 
</HEADLINE>
<TEXT>
BİLGİ - LİARAT 
2. yıldız hayırlı olsun’      Müjdeli haber 
     BAŞKAN Serdar Bilgili Ceylan Oteli’ndeki Siyah - Beyaz Derneği’nin toplantısında kürsüye çıkarak, Futbol Federasyonu’nun yaptıkları müracaata olumlu yanıt verdiğini belirtti. Bilgili, "Size bir şampiyonluk müjdesi vererek söze başlamak istiyorum. 1957-58 sezonundaki şampiyonluğumuz tescil edilmiştir. İkinci yıldızımız camiamıza hayırlı olsun" dedi. 
     
     Sırada İzmir var 
     BEŞİKTAŞ Başkanı, bu sabah Başkent’e geçecek ve burada kongre üyeleriyle buluşup, bir dizi temaslarda bulunacak. Sheraton Oteli’nde bu akşam kongre üyeleriyle yemek yiyecek olan Serdar Bilgili, projelerini anlatacak, destek isteyecek. Yarın sabah İzmir’e geçecek olan Bilgili, buradaki çalışmalarının ardından özel uçakla Rize’ye geçecek ve Beşiktaş karşılaşmasını izleyecek. 
     
Geriden geliyorlar’      Cevap gecikmedi 
     BİLGİLİ’NİN açıklamasını Ege turu sırasında duyan Arat, Şampiyonluk sayılarının 10’a ulaştığı haberini sabah saatlerinde kendilerinin açıkladığını söyledi. Bilgili’nin, "Antalyaspor maçına, göğsümüze ikinci yıldızı takarak çıkacağız" sözlerini eleştiren Arat, "Bu müjdeyi biz sabah açıkladık. Ancak onlar peşimizden koştular" diye konuştu. 
     
     Planlı geliyoruz’ 
     EGE turunda üyelerle toplantı yapan Arat, Beşiktaş’ı Dünya kulübü yapacak plan ve projelere sahip olduğunu yineledi. Önceki seçimi kaybetmelerinin temelinde deneyimsizliğin yattığını kaydeden Arat, "Daha önce tecrübesizdik. Şimdi planlı geliyoruz. Biz, Beşiktaş’ı her yönüyle Dünya kulübü yapmak için yola çıktık. Yoğun ilgi ve güven bizi seçim için umutlandırıyor" diye konuştu. 
     
Kartal doğru yplda 
Serdar Bilgili, takımda taşların yerine oturduğunu savundu, camiaya umutlu mesajlar gönderdi. Beşiktaş Kulübü Başkanı, "Çok yakında her şey güllük gülistanlık olacak" açıklamasını yaptı 
     Gurur duyuyorum’ 
     SİYAH - Beyazlı kulüpte kongre çalışmalarını hızlandıran Başkan Serdar Bilgili, geçen iki yıllık sürenin bir analizini yaptı, "Eleştirilere rağmen verdiğimiz sözlerin büyük kısmını tutmuş olmanın huzuru içindeyim" dedi. Beşiktaş Dergisi’nde açıklamalar yapan Bilgili, "İki yıl önceki programımızın yüzde 70 - 80’ini gerçekleştirmiş olmaktan gurur duyuyorum. Ekonomik krize rağmen bunu başarmış olmamız bana ve yönetime haz veriyor" ifadelerini kullandı. 
     
     Mucize yarattık’ 
     SERDAR Bilgili, kadroyu tamamen yenilediklerini belirtip, şöyle devam etti "Geldiğimizdeki kadrodan sadece iki oyuncu var. 12 yıl sonra kupada ve ligde şampiyonluğa gidiyoruz. Sıkıntılar çektik. Ancak gönül rahatlığıyla söyleyebilirim ki, şu anda taşlar yerine oturdu. Doğru yoldayız. Yakında her şey güllük gülistanlık olacak. Halk arzı gerçekleştirdik. Kulübü 18 milyon dolar borçla aldık. 5 - 6 milyon dolara indirdik. Kriz ortamında bu mucizedir". 
     
Gol çalışması      ÇAYKUR Rizespor maçına hazırlanan Beşiktaş’ın, dün İnönü Stadı’nda yaptığı idmanda Daum’un gol çalışması üzerinde durduğu öğrenildi. Alman hocanın, sakat Tümer’in yerine Bayram’a forma vermeyi düşündüğü, forvette de Ahmet Dursun ile İlhan Mansız’a birlikte görev vereceği bildirildi. Kalede ise Asper’in oynaması bekleniyor. Beşiktaş bugün öğleden sonra Rize’ye geçecek. 
     
Projeye tam not      İNÖNÜ Stadı’nın Beşiktaş’a verilmesinde katkıları olan Başbakan Yardımcısı Hüsamettin Özkan, başkan adaylarından Hasan Arat’ın hazırladığı yeni projeye övgüler yağdırdı. Arat’ı makamında kabul eden Özkan, "Çalışmalarınızı dikkatle izliyorum. Özellikle yapabileceğiniz projeleri üyelere sunmanız yerinde davranış. İnönü Stadı’nın projesini çok beğendim" diye konuştu. Aynı zamanda kongre üyesi olan Özkan, Arat’tan seçilmesi halinde altyapıya önem vermelerini de istedi. 
     
Kongre Kulisi      Perpa’dan start 
     BEŞİKTAŞ’TA kongre için geri sayım sürerken, yeni gruplar zincirine dün de Perpa Beşiktaşlılar Derneği eklendi. Perpa İş Merkezi’nde gerçekleştirilenn törende grubun lokalini, İletişim Komitesi Başkanı Mete Düren ile başkan adaylarından Hasan Arat’ın listesinde yer alan Mehmet Kazancı’nın birlikte açması dikkati çekti. 
     
     Başkent’te oy kavgası 
     SEÇİM öncesi ikiye bölünen Ankara’da oy konusunda büyük kavga var. Arat’a destek veren İşadamları Derneği ile Cemiyet, Hilton’da yapılan kokteyle 673 kongre üyesinin katıldığını açıkladı. Toplam 850 üyenin bulunduğu Başkent’te, Anadolu Beşiktaşlılar Derneği’nin ise 180 civarında oyu bulunuyor. 
     
     Akatlar’a tepki 
     YÖNETİMİN, kongrenin Akatlar Kompleksi’nde yapılacağını açıklamasına Hasan Arat’tan sert tepki geldi. Arat, "Çağdaş olduğunu öne süren başkan ve yönetim, seçimi çağdaş olmayan bir yerde yaparak kendisiyle çelişmiştir" dedi. 
     
Valiliğe çağrı      BEŞİKTAŞ Kulübü, Valilik’ten İnönü Stadı’ndaki maçlarda güvenlik güçlerinin taraftarlarına karşı görevlerini aşan tavırlarının önlenmesini istedi. Yönetim, son maçlarda polisin görevlerini aşan bazı girişimleri yüzünden taraftarların tacize uğradığını, basın mensuplarının da rahatsız olduğunu ifade etti. 
     
İlginç tesbit      RİZE maçında forma giyemeyecek olan Tümer, Beşiktaş’ta oynamanın büyük sorumluluk yüklediğini belirtip, "Burada şöhretimiz arttıkça özgürlüğümüz azalıyor" dedi. İlhan Mansız’ın sitesine konuşan Tümer, "Artık yalnız kalıp, kafamı dinleyemiyorum. Şöhret sanıldığı kadar güzel bir şey değil" diye konuştu. 
     
Engin kalmalı’      GOLCÜ futbolcu İlhan Mansız, kendisinin internet sitesinde taraftarlarla sohbet etti. Beşiktaşlı futbolcu, kongreden sonra da Menajer Sinan Engin’in takımda kalmasını istediğini, gol kralı olmak gibi bir iddiası bulunmadığını, şampiyonluğun daha önemli olduğunu söyledi. 
     



 SPOR 




























</TEXT>
</DOC>
