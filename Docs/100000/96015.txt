<DOC>
<DOCNO> 96015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun20.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin Arap ülkeleri ile arayı düzeltmeye çalışıyor 
</HEADLINE>
<TEXT>

     Irak Devlet Başkanı Saddam Hüseyin, Arap ülkeleri arasındaki ilişkilerde ''yeni bir sayfa açmak'' istediklerini belirtti. 
     Saddam Hüseyin, Katar'ın El Şark gazetesinde yayımlanan ve bir başka Körfez ülkesinin gazetesine verdiği bildirilen demecinde, ''Arap ülkeleri arasındaki ilişkilerde yeni bir sayfa açmak isteğimizi birkaç kez dile getirdik'' dedi. 
     ABD ile siyonizmi Irak ile Kuveyt arasında bir yakınlaşma girişimlerini ''devamlı olarak baltalamak''la suçlayarak, ''Ne zaman Amerikan yönetimi ve siyonizm, Kuveytli kardeşlerimizle ilişkilerimizle ilgili diğer Arap ülkelerini ikna etmek üzere olduğumuzu anlasalar, bu yakınlaşmayı engellemek için baskı yapıyorlar'' şeklinde konuştu. 
     Saddam Hüseyin ayrıca, Kuveyt'le ilgili tüm BM kararlarını uyguladıklarını kaydetti. 
     Irak ile Kuveyt, Mart ayında Beyrut'taki Arap zirvesinde ilişkilerini düzeltme konusunda anlaşmış ve Bağdat ilk kez yazılı bir belgede ''Kuveyt'in toprak bütünlüğüne, bağımsızlığına ve güvenliğine saygı duymayı'' taahhüt etmişti. 
     





</TEXT>
</DOC>
