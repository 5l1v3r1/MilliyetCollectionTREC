<DOC>
<DOCNO> 80802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/siyaset/siy01.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Sezer affetmedi 
</HEADLINE>
<TEXT>

"Af Yasası"nın "Toplu Özel Af" niteliğinde olduğunu belirten Sezer, Meclis’in "özel af" yetkisini ancak 5’te 3 çoğunlukla kullanabileceğini vurgulayarak, yasayı veto etti 
     ANKARA Milliyet 

     Cumhurbaşkanı Ahmet Necdet Sezer, Bahçelievler katliamı hükümlüsü Haluk Kırcı ile Abdi İpekçi’nin katili Mehmet Ali Ağca gibi isimler başta olmak üzere, yaklaşık 5 bin kişinin serbest bırakılmasına olanak sağlayacak "Af Yasası"nı dün veto etti. Sezer, iade gerekçesinde, kamuoyundaki "bu yasa belli kişiler için çıkarılıyor" görüşünü, hukuki bir tanımla aynen paylaştı ve Meclis’in "özel af" yetkisini ancak 5’te 3 çoğunlukla kullanabileceğini vurguladı. 
     Sezer, veto kararında, "yasanın adıyla içeriğinin farklı olduğunu" şöyle anlattı 
     "Hukuksal metinlerin niteliklerinin belirlenmesinde, taşıdıkları ada değil içeriklerine bakılması ve değerlendirmenin buna göre yapılması gereklidir. Nitekim, Anayasa Mahkemesi’nin sözü edilen iptal kararında 4616 sayılı yasanın adı değil, içeriği üzerinde durulmuş ve 2. bent ile yasa kapsamına giren cezalarda indirim yapılmakta, 10 yıldan az cezaya mahk m kimi hükümlülerin diğer koşulların da varlığı halinde hiç cezaevine girmeksizin cezalarının infazına olanak tanınmakta ise de, bu olanak genel affın tanımında belirtildiği gibi, ceza mahk miyetini bütün neticeleri ile kaldırmamaktadır." 
     Şartla salıverilmenin en önemli unsurlarının "cezanın belirli bir süresinin cezaevinde çekilmiş olması ve hükümlünün bu sürede iyi hal göstermesi" olduğuna işaret eden Sezer, Meclis’in kabul ettiği düzenlemenin "şartla salıverilme" olmadığını şöyle anlattı "10 yıla kadar hürriyeti bağlayıcı cezaya mahk m olan hükümlülerin iyi halli olup olmadıklarına bakılmaksızın salıverilmelerinin sağlanması, bu düzenlemenin şartlı salıverilme olmayıp kendine özgü bir müessese olduğunu göstermektedir." 
     Özel affın toplu ve şartlı olarak getirilmesinin de mümkün olduğunun altını çizen Sezer’in veto ettiği yasaya getirdiği tanım şöyle oldu 
     
     Toplu özel af niteliğinde 
     "Müebbet ve 10 yıldan fazla süreli hükümlülükler bakımından cezadan indirim öngören, tabi oldukları infaz hükümlerine göre çekmeleri gereken toplam cezalarından veya toplam hükümlülük sürelerinden 10 yıllık indirim yapıldıktan sonra ceza süresi veya hükümlülük süresi dolmuş olanlar bakımından ise, belirli bir süreyle suç işlememe bozucu’ koşuluna bağlanmış, toplu özel af niteliğindedir." 
     
     Özel afsa özel çoğunluk 
     Sezer, Anayasa’nın 87. maddesi uyarınca "özel af" çıkarılabilmesi için Meclis’in 5’te 3 çoğunlukla 330 karar almasının zorunlu olduğunu anlattı ve şöyle dedi "Nitekim tutanaklarda da, maddenin üye tamsayısının 5’te 3 çoğunluğunun kararı ile kabul edildiğine ilişkin herhangi bir kayıt yer almamaktadır. Oysa, Anayasa’da, toplantı ve karar yeter sayısı için özel düzenlemeler öngörülen durumlarda, herhangi bir itiraz olmasa bile, sonradan ortaya çıkabilecek duraksama veya tartışmalara yer bırakmamak için toplantı ve karar yeter sayılarının tutanaklara geçirilmesi gerekir." 
     
Sezer Anayasa’ya aykırı davrandı’      Adalet Bakanı Türk, Af Yasası’nı veto eden Cumhurbaşkanı Sezer’in davranışının anayasa hukukuyla bağdaşmadığını belirtti 
     Adalet Bakanı Hikmet Sami Türk, Cumhurbaşkanı Ahmet Necdet Sezer’in şartla salıverilme gibi bir kavramı "koşullu özel af" olarak nitelendirerek Meclis’in kabul ettiği bir yasayı veto edip geri göndermesinin anayasa hukukuyla bağdaşmadığını savunarak, "Cumhurbaşkanı, bu davranışıyla Anayasa’ya aykırı bir tasarrufta bulunmuştur" dedi. 
     Bolu Adliyesi’ni ziyaret eden Türk, Sezer’in veto ettiği yasayla ilgili sorular üzerine şunları söyledi "Bugün dün Anayasa Mahkemesi’nin verdiği 6 aylık süre sona erdi. Dolayısıyla ortaya hukuki bir boşluk çıkmıştır. Aslında Sezer, veto işlemi yapacağına, kanunu yayımlayıp Anayasa Mahkemesi’ne başvursaydı, o tespiti Anayasa Mahkemesi’nin yapmasına da fırsat vermiş olurdu." 
     
     Farklı yerde, farklı uygulama 
     Adalet Bakanı Türk, "Bolu’daki cezaevlerinden 23 hükümlünün tahliyesini nasıl değerlendiriyorsunuz " sorusunu ise şöyle yanıtladı 
     "Bu çeşit uygulamalar kaçınılmaz gözüküyor. Böyle keşmekeşe meydan vermemek için bu kanunun çıkması lazım. Şu an Türkiye’nin farklı yerlerinde farklı uygulamalar var. Bu yüzden hükümlüler, farklı uygulamaların yapıldığı yerlere nakil istiyorlar. Nerede daha uygun bir yorum uygulanıyorsa, oraya nakil istiyorlar. Bu çeşit sıkıntılarımız da var." 
     
Bumin Sezer’in geçerli sebebi vardır      Anayasa Mahkemesi’nin 40. kuruluş yıldönümü törenleri kapsamında, Antalya’ya davet edilen 16 ülkenin anayasa mahkemesi başkanı ile Side, Manavgat, Aspendos ve Perge’de, antik kentleri ve şelaleleri gezen Anayasa Mahkemesi Başkanı Mustafa Bumin, Perge Antik Kenti’nde gazetecilerin, Cumhurbaşkanı Sezer’in Af Yasası’nı veto etmesine ilişkin sorularını yanıtladı. "Sezer, veto ettiyse geçerli bir sebebi vardır. Gereği de neyse yapılır" diyen Bumin, gazetecilerin "Gereği nedir " demeleri üzerine de şunları söyledi "Yeni bir yasa çıkmazsa boşluk, karmaşa olur. Onun için biz neyi önerdiysek, o bakımdan yenisinin çıkması lazım." üstte Anayasa Mahkemesi Başkanvekili Haşim Kılıç da, Sezer’in yasayı veto etmesini, "Daha çok şekil yönünden bir aykırılığı gündeme getirdiği söylenebilir" şeklinde değerlendirdi. 
     
     ŞİMDİ NE OLACAK 
Yanlış tahliye kararı olabilir      Anayasa Mahkemesi, "Şartla Salıverilme Yasası"nın 10 yıllık indirimin toplam hükümlülük süresinden yapılmasını iptal ederken verdiği 6 aylık süre dün tamamlandı. Veto edilen yasa 10 yıllık indirimin nasıl yapılacağını tanımlıyordu. Anayasa Mahkemesi de kararında indirimin "çekilmesi gereken ceza" üzerinden yapılmasını öngörmüştü. Ancak, mahkeme kararı olduğu için hangi esasların dikkate alınacağı belirtilmemişti. 
     Bu durumda, mahkemeler ve infaz savcılıkları Anayasa Mahkemesi’nin detaylara girmeyen kararına göre işlem yapabilecek. Bu nedenle yorum farklılıkları nedeniyle yanlış tahliyelerin gündeme gelebileceğine dikkat çekiliyor. 1991’deki Şartla Salıverilme Yasası sonrasında da yorum farklılıkları nedeniyle pek çok yanlış tahliye yapılmıştı. Bunlardan birisi de, son yasanın çıkışı sırasında tartışmaların odağına oturan Haluk Kırcı’ydı. Yasa aynen iade edilirse Sezer’in yasayı yayımlaması gerek. Bu durumda Cumhurbaşkanı ya da ana muhalefet partisi veya 110 milletvekilinin imzasıyla iptal davası açılabilecek. 
     
Ecevitler de af’fa karşı...      ANKARA Milliyet 

     Haluk Kırcı ve Mehmet Ali Ağca’nın serbest kalmasını sağlayan af yasasındaki değişikliğe, affı gündeme getiren DSP Genel Başkan Yardımcısı Rahşan Ecevit de tepki gösterdi. Parti milletvekilleriyle bir araya geldiği DSP Genel Merkezi’nden çıkışta gazetecilerin sorularını yanıtlayan Başbakan Bülent Ecevit, Kırcı ve Ağca’yı da içine alan af yasasını içine sindiremediğini belirterek, şunları söyledi "Ben içime sindiremediğim gibi, en çok tepkiyi Rahşan Ecevit gösterdi. Çünkü o birtakım ağır suçları işlemiş olanların aftan yararlanmasına karşıydı. Şimdi yine inşallah bu önlenecektir. Ben de bu kadar kapsamlı bir affa taraftar değilim." 
     
Dönmezer Sıkıntı olacak      Ceza Hukukçusu Ord. Prof. Dr. Sulhi Dönmezer, Köşk’ten dönen Af Yasası’nı değerlendirdi. "Sezer’in iade kararıyla hukuken epey sıkıntılı bir durum olacak" diyen Dönmezer, şunları söyledi "Mahkemeler yeni kanunun çıkmasını bekleyecek. Özel af olduğu için Anayasa’nın 87. maddesindeki şarta uymak gerekirdi. Yani çok açık seçik değil. Çünkü netice itibariyle Anayasa Mahkemesi’nin istediği şey tahakkuk ettiriliyor. Burada acaba yine özel niteliği olması dolayısıyla 5’te 3 ekseriyet lazım gelir mi, gelmez mi, tartışılır. Kanaatimce sırf şekli bakımından bakarsanız Sezer’in hakkı var gibi gözüküyor. Özel af niteliği varsa, o zaman açık seçik Anayasa’daki hükme uyulması gerekir." 
     
Bolu’da 23 mahk m serbest      Anayasa Mahkemesi’nin 4616 sayılı yasanın bazı maddelerini iptal ederek, yeni düzenleme yapılması için verdiği 6 aylık sürenin sona ermesi üzerine, Bolu açık ve kapalı cezaevlerinden 23 mahk m tahliye edildi. Bolu Cumhuriyet Başsavcısı Ünal Karabeyoğlu, dünkü tahliyelerin Anayasa Mahkemesi’nin değiştirilmesini istediği maddeler doğrultusunda yapıldığını belirterek, şunları kaydetti "Bu tahliyeler TBMM’den çıkan af yasası ile ilgili değil, tamamıyla Anayasa Mahkemesi’nin yürürlüğe koyduğu işlemler kapsamında yapıldı. İptal edilen bu maddeler artık yürürlükte değil, kişilerin haklarının korunması için, tahliyeleri yaptık." 
     



 SİYASET 












</TEXT>
</DOC>
