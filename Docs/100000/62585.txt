<DOC>
<DOCNO> 62585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/soneko20.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 313.34 puan gerileyerek 1. seansı 13,034.67 puandan tamamladı. 
     Hisse senetleri 1. seansta ortalama yüzde 2.35 oranında değer yitirdi. 
     Fransız BNP Paribas ile Fiba Holding arasında Finansbank ve mali iştiraklerinin satışıyla ilgili görüşmelerde anlaşma sağlanamadığına ilişkin açıklamaya bağlı olarak Finansbank hisseleri açılışın hemen ardından tavan fiyatlarına geriledi. Düşüşler bankacılık ve finans kesimi hisselerinde yoğunlaşırken endeksin 13,000 puanın altına gerilediği gözlendi. 
     İMKB ilk seansa 13,349.79 puan seviyesinde, 1.78 puan artışla başladı. Endeks, seansın ilk yarısını .70 puan kayıpla 13,294.31 puandan geçti. 
     Endeks, seans içinde en düşük 12,943.81, en yüksek de 13,349.79 puanı gördü. 
     1. seans kapanışında mali endeks 562.32 puanlık düşüşle 17,406.33 
     puana, sanayi endeksi 106.55 puan düşüşle 10,987.71 puana ve hizmetler endeksi de 212.52 puan düşüşle 8,399.18 puana geriledi. Böylece mali grup hisseler önceki kapanışa göre ortalama yüzde 3.13, hizmet grubu hisseler yüzde 0.96, sanayi grubu hisseler ise yüzde 2.47 oranında değer kaybetti. 1. seansta işlem gören toplam 277 hisse senedinden 71'i değer kazandı. 121 hisse senedi değer yitirirken, 85 hissenin fiyatında ise bir değişiklik olmadı. Seansta, 243 trilyon 969 milyar 555 milyon liralık işlem hacmi oluştu. 1. seansta, Yapı Kredi Bankası, Garanti Bankası, Doğan Holding, Sabancı Holding ve Doğan Yayıncılık en yoğun işlem gören hisseler oldular. 
     






</TEXT>
</DOC>
