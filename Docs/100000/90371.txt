<DOC>
<DOCNO> 90371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sonspo19.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya ve Türkiye'nin muhtemel 11'i... 
</HEADLINE>
<TEXT>

     17. Dünya Kupası finallerinde, Türkiye ile ev sahibi ülkelerden Japonya arasında 
     yarın yapılacak maçın muhtemel kadroları belli oldu. 
     Türk Milli Takımı'nda, sakatlığı bulunan kaleci Rüştü ve Hakan Şükür'ün de ilk 11'de yer alması bekleniyor. 
     TSİ 09.30'da başlayacak karşılaşma, Japonya'nın Miyagi kentindeki 49 bin kişi kapasiteli Miyagi Stadı'nda yapılacak. Mücadeleyi, Türkiye'ye ''uğurlu'' geldiğine inanılan İtalyan hakem Pierluigi Collina yönetecek. Collina'nın yardımcılıklarını ise Polonya'dan Maciej Wierzbowski ve Yeni Zelanda'dan Paul Smith yapacak. Bu maçta rakibini eleyen takım, çeyrek finalde, İsveç'i uzatmada ''altın gol'' ve 2-1'lik skorla kupanın dışında bırakan Senegal ile karşılaşacak. 
     Her iki takımım sahaya şu muhtemel 11'lerle çıkması bekleniyor Japonya Narazaki, Matsuda, Miyamoto, Koji Nakata, Myojin, Inamoto, Hidetoshi Nakata, Toda, Ono, Suzuki, Yanagisawa. 
     Türkiye Rüştü, Fatih, Bülent, Alpay, Hakan Ünsal, Ümit Davala, Tugay, Yıldıray, Ergün, Hasan Şaş, Hakan Şükür. 
     





</TEXT>
</DOC>
