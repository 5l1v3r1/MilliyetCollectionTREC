<DOC>
<DOCNO> 67709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/ekonomi/eko02.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika’yı örnek alın’ 
</HEADLINE>
<TEXT>

Dünya Bankası Başkan Yardımcısı Linn, Türkiye de Meksika gibi düzenlemeler yaparak doğrudan yabancı yatırım çekebilir’ dedi 
     Meksika’nın ABD yatırımı çekmek için mevzuatını yenilediğini belirten Dünya Bankası Başkan Yardımcısı Johannes Linn, "Türkiye de AB’den yatırım çekmek için aynı şeyi yapabilir" dedi. 
     Türkiye’nin gümrük birliğinin avantajlarını kullanamadığını belirten Linn, "Meksika, ABD ile yaptığı serbest ticaret anlaşmasını kullanarak, 1990’ların sonuna kadar yılda 10 milyar doların üzerinde doğrudan yabancı yatırım girişi sağladı. Türkiye’ye bir an önce bunu yapmasını içtenlikle öneririm" dedi. 
     Bu arada Türkiye Odalar ve Borsalar Birliği TOBB , dün akşam Linn onuruna Hilton Oteli’nde resepsiyon verdi. TOBB Başkanı Hisarcıklıoğlu ile KOBİ’lerin durumunu ele aldıklarını belirten Linn, hem Dünya Bankası, hem de Uluslararası Finans Kurumu’nun IFC özel sektöre ve KOBİ’lere yardım yapmaya hazır olduğunu kaydetti. Hisarcıklıoğlu ise, "Martın ikinci yarısı Dünya Bankası’yla, nisan başında da IFC ile KOBİ’lere kaynak aktarılması konusunda toplantı yapacağız" dedi. 
     
6.2 milyar dolar bahara kaldı      Linn, Başbakan Ecevit’le görüşmesinin ardından yaptığı açıklamada da, yapısal uyum için verilecek 6.2 milyar doların bahar aylarının sonlarında Türkiye’ye aktarılacağını söyledi. Linn, "Dünya Bankası’nın bu yıl yapacağı yönetim kurulu toplantısında Köy - Kent de gündeme gelecek" dedi. 
     



 EKONOMİ 






















</TEXT>
</DOC>
