<DOC>
<DOCNO> 61854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko02a.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli hem Derviş’e hem de bürokratlara kızdı 
</HEADLINE>
<TEXT>

     ELÇİN ERGÜN Ankara 

     Bankacılık Yasası, TBBM’den geçmesine karşın yasanın görüşüldüğü liderler zirvesinin tartışmaları h l sürüyor. Devlet Bakanı Derviş ile Başbakan Yardımcısı Devlet Bahçeli’yi karşı karşıya getiren zirvede ilginç diyaloglar yaşandığı öğrenildi. Derviş, bankacılık yasasının geçmemesi durumunda "Ayrılıp bir üniversitede hocalık yaparım" derken, Bahçeli bu sözlere, "Hakkınızda güzel bir karar vermiş olursunuz" karşılığını verdi. 
     Liderlerin geçtiğimiz çarşamba günü yaptıkları zirvede MHP ile Derviş arasındaki ipler bir kere daha gerildi. Zirvenin bir buçuk saat süren ilk bölümünde Bahçeli’nin, Derviş ve ekonomi bürokratlarına sert çıkışlarda bulunduğu öğrenildi. Bahçeli’nin zirveye katılan BDDK Başkanı Engin Akçakoca’ya "Ben bankalarla ilgili herşeyi internetten öğrenmek zorunda mıyım " diyerek kendisine bilgilerin geç ulaşmasından yakındığı kaydedildi. Bahçeli’nin sert çıkışları karşısında Derviş de, "Bu yasa üzerinde uzlaşamazsak, bu görevden yumuşak bir geçişle ayrılarak, bir üniversitede hocalık yapmayı düşünüyorum" karşılığını verdi. Bahçeli ise, "O sizin takdiriniz. Hakkınızda çok güzel bir karar vermiş olursunuz" dediği ifade edildi. 
     Zirvenin bir buçuk saatlik bölümünün ardından Derviş’in gazetecilerle yaptığı toplantıdan haberdar olmayan Bahçeli’nin bu konuya da, "Hükümet böyle yönetilmez" sözleriyle tepkisini dile getirdiği kaydedildi. 
     
Revizyon sinyali      Edinilen bilgilere göre, Derviş’in zirvedeki çıkışlarına sinirlenen Bahçeli, Ecevit’e dönerek, "ABD ziyaretiniz sonrasında şartlar değişebilir. Bu konuları o zaman ele alalım" diyerek kabinede revizyon sinyali verdi. İki bakan arasında yaşanan bu gerginliği, Ecevit’in zirvenin sonunda, "Çok güzel bir çıkış yolu bulundu" sözleri dindirdi. 
     



 EKONOMİ 


















</TEXT>
</DOC>
