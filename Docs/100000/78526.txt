<DOC>
<DOCNO> 78526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sontur13.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu geceden itibaren yeni bir yağışlı hava geliyor 
</HEADLINE>
<TEXT>

     Türkiye, bu geceden itibaren Orta Akdeniz'den gelen yağışlı havanın etkisine giriyor. Güney ve İç Ege, Göller yöresi ile İç Anadolu'nun batısında, yarın, etkili sağanak yağış bekleniyor. Sağanak yağışlar, hafta boyunca yurdun büyük bir bölümünde sürecek. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, Türkiye, bu geceden itibaren Orta Akdeniz üzerinden gelen yağışlı havanın etkisi altına girecek. Yarın yurdun büyük bölümünde görülecek sağanak ve gökgürültülü sağanak yağışlar, özellikle Güney ve İç Ege, Göller yöresi ile İç Anadolu'nun batısında etkili olacak. 
     Normallerin üzerinde seyreden hava sıcaklıkları ise yağışlarla birlikte 6-8 derece azalarak, normaller civarında seyredecek. 
     Sağanak yağışların, hafta boyunca yurdun büyük bölümünde devam etmesi bekleniyor. 
     Güney ve İç Ege, Göller yöresi ve İç Anadolu'nun batısında beklenen etkili yağış nedeniyle ilgililerin ve vatandaşların, bu gece ve yarın, Ege ve Batı Akdeniz'de beklenen fırtına nedeniyle de denizcilerin dikkatli ve tedbirli olmaları istendi. 
     





</TEXT>
</DOC>
