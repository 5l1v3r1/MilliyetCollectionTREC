<DOC>
<DOCNO> 57936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko15.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ekonomisinde geçen yılın dönüm noktaları... 
</HEADLINE>
<TEXT>

     Geçen yıl Avrupa Birliği AB 
     üyesi ülkelerde baharla birlikte besi hayvanlarında şap hastalığı başgösterdi. 
     Şap hastalığı ilk kez 13 Mart'da Fransa'nın tarım kuşağında saptandı, 21 Mart'da Hollanda hükümeti ilk şap vakalarını bildirince, ikinci AB üyesi ülkeye de şap hastalığı sıçradı. İrlanda 22 Mart'da ilk şap hastalığı vakalarını doğruladı. 
     Finlandiya, İsveç, Norveç, Danimarka ve İzlanda AB'de tek vizeyle seyahat imkanı veren Schengen anlaşmasına 25 Mart'da katıldı. 
     Mali sıkıntılara giren İsveç sermayeli telekomünikasyon ekipmanları imalatçısı LM Ericsson şirketi 24 Nisan'da Japon Sony şirketiyle cep telefonu işlerini birleştirme planlarını duyurdu. 
     Ukrayna'da komünistlerin hakimiyetindeki Parlamento, reformcu Başbakan Viktor Yushchenko ve kabinesinin görevine 25 Nisan'da son verdi. 
     Türkiye'nin de üyesi bulunduğu Uluslararası Para Fonu IMF , dünyanın beşte ikisini durgunluğa sürüklemiş 1997-98 Asya mali krizinin tekrarının önlenmesi için daha iyi süreçler, uygulamaları içeren bir programı 29 Nisan'da onayladı. 
     Ukrayna'da Parlamento 29 Mayıs'da Anatoliy Kinakh'ın başbakanlığını onayladı. Dünya Bankası eski ekonomisti Alejandro Toledo 3 Haziran'da Peru'da devlet başkanlığına seçildi. İngiltere'de başbakan Tony Blair ve İşçi Partisi 8 Haziran'da ikinci kez iktidara gelirken, İran'da reformist Devlet Başkanı Muhammed Hatemi dört yıl süreyle görevinde kalmaya hak kazandı. 
     Çin ve ABD, Pekin yönetiminin Dünya Ticaret Örgütü'ne WTO 
     üyeliğini engelleyen tarım sübvansiyonları ve diğer konularda 9 Haziran'da anlaşmaya vardı. Almanya'da başbakan Gerhard Schröder ile öndegelen enerji şirketleri, ülkedeki 19 nükleer enerji santralinin kapatılmasına dair anlaşmayı 11 Haziran'da imzaladı. 
     AB liderleri İsveç'in Goteborg zirvesinde, Macaristan, Slovenya ve diğer eski sosyalist blok ülkelerinin 2004'de tam üye olabileceklerini 16 Haziran'da kabul etti. Bulgaristan'da eski kral Simeon'un partisi 
     parlamento seçimlerini 18 Haziran'da kazanarak iktidara geldi. 
     ABD'de federal bir temyiz mahkemesi hakimler kurulu, Microsoft şirketinin bölünmesi, tekelinin kırılması kararını 28 Haziran'da oybirliğiyle reddetti. Birleşmiş Milletler Genel Sekreteri Kofi Annan 29 Haziran'da bu görevine ikinci kez seçildi. 
     Irak ve Birleşmiş Milletler, 9 Temmuz'da gıda karşılığı petrol programını beş ay süreyle uzatmada anlaştı. Rusya dahil, öndegelen sanayileşmiş ülkelerden oluşan Sekizler Grubu'nun G-8 Cenova'daki zirve toplantısındaki küreselleşme aleyhtarı gösterilerde bir protestocu 20 Temmuz'da öldürülünce, gösteriler kana bulandı. 
     ABD Senatosu, ABD ile Vietnam arasındaki ticaretin normalleştirilmesine dair anlaşmayı 3 Ekim'de onayladı. ABD'li ekonomistler George A. Akerlof, A. Michael Spence ve Joseph E. Stiglitz Dünya Bankası'nın eski başdanışmanı 10 Ekim'de Nobel ekonomi ödülünü kazandı. ABD ile Japonya, Amerikan yapımı otomotiv ve yedek parçalarının satışlarını artırma hususunda 18 Ekim'de anlaşma sağladı. 
     Rusya Devlet Başkanı Vladimir Putin, pazar ekonomisi reformlarını zorlayan ve yabancı sermaye yatırımlarının girişine 10 yıldır ket vuran özel mülkiyet üzerindeki kısıtlamaları kaldırıcı arazi-mülk yasasını 26 Ekim'de imzaladı. 
     
     Çin'in WTO üyeliği... 
     Dünya Ticaret Örgütü'nün Katar'ın başkenti Doha'daki toplantısında, Dünya Ticaret Örgütü WTO 142 ülkenin ticaret bakanı Çin'in üyeliğini oybirliğiyle 10 Kasım'da onayladı. Tayvan'ın WTO üyeliği 11 Kasım'da onaylandı. 
     WTO'nun Katar'daki beş günlük toplantısı altıncı güne uzatılıp, global ticaretin serbestleştirmeye dair yeni tur müzakenelere başlanması 14 Kasım'da kararlaştırıldı. 
     ABD'nin Teksas eyaleti merkezli, tüm dünyada 20 bini aşkın personelli enerji şirketi Enron, 2 Aralık'da konkorrdato başvurusunda bulundu. ABD yönetimi, Hamas bağlantılı örgütlerin mali malvarlıklarını 4 Aralık'da dondurdu. Uluslararası Para Fonu IMF , Arjantin'e 1.3 milyar dolarlık kredinin onayını şimdi tavsiye edemeyeceğini 5 Aralık'da duyurdu. 
     Amerikan Ralston Purina'nın İsviçreli gıda devi Nestle'ye 10.3 milyar dolara satılması onaylandı. ABD'den Küba'ya ilk ticari gıda sevkiyatı 16 Aralık'da tamamlandı. ABD'nin Kabil Büyükelçisi James F. Dobbins, 17 Aralık'da Afganistan'ın yeniden inşasına uzun vadeli yükümlülükten bahsetti. 
     






</TEXT>
</DOC>
