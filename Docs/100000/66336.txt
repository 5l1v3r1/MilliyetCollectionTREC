<DOC>
<DOCNO> 66336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/spor/spo04.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kongre hata olur’ 
</HEADLINE>
<TEXT>

Trabzonspor’un eski başkanları, olağanüstü genel kurulun sezon sonunda tartışılması gerektiği konusunda görüş birliğine vardılar 
     CEVDET ERGUN 

     SADRİ Şener ise, "Durumumuz içler acısı" derken, oyunculara moral vererek krizden çıkılabileceğini savundu. Şener, "Kongreye gitsen ne değişecek. Çocukların kafası iyice karışık. Aday çıkmaz, o daha büyük skandal olur. Öncelikle moral desteğe ihtiyaç var. Yönetim direnmeli. Sezon sonuna kadar beklenilmeli. Yönetim kendi içinde de birlik sağlamalı" diye konuştu. Faruk Özak da, "Herkes elini taşın altına koymalı. Taraftarın da sakin olması şart" ifadelerini kullandı. 
     DENİZLİ yenilgisiyle Türkiye Kupası’na da havlu atan Trabzonspor büyük hüsran yaşıyor. Taraftar isyan ederken, yönetim de şoktan kurtulmaya çalışıyor. Eski başkanlar ise, olağanüstü kongreye karşı çıkıp, sezon sonunda durum değerlendirmesi yapılması gerektiğini belirtiyorlar. Şamil Ekinci, "Üzülmemek elde değil. Üç evladım var, dördüncüsü Trabzon. Ancak mayıs sonuna kadar yönetim görevde kalmalı. Kongre çözüm değil. Belki yönetim içinde değişikliğe gidilebilir" dedi. 
     



 SPOR 





























</TEXT>
</DOC>
