<DOC>
<DOCNO> 75047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yasam/yas07.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türkiye’nin diri fay hatları’ haritası 
</HEADLINE>
<TEXT>
Her yer faykent’ 
Son incelemelere göre, Türkiye’de tam 235 yerleşim birimi, patlamaya hazır fay üzerinde 
     ÖNAY YILMAZ İstanbul 

     Bayındırlık Bakanlığı’na bağlı Afet İşleri Genel Müdürlüğü’nün "Türkiye’nin diri fay haritası", fay üzerinde veya çok yakınında kurulu ilçe ve kasaba bazında yaklaşık 235 civarında yerleşim birimi olduğunu ortaya çıkardı. 
     Maden Tetkik Arama MTA Enstitüsü’nden Fuat Şaroğlu, Ömer Emre ve İsmail Kuşçu tarafından hazırlanan diri fay haritasına göre, bu yerleşim birimleri, daha çok Kuzey Anadolu Fayı ile Ege Bölgesi fayları üzerinde yoğunlaşıyor. Çanakkale, Balıkesir, Erzincan, Erzurum, Bingöl ve Muş Kuzey Anadolu Fayı üzerinde en fazla yerleşim alanına sahip iller sıralamasında birinci. Malatya, Adıyaman, Hatay ve Adana da, Doğu Anadolu Fayı üzerinde en fazla yerleşim alanına sahip. Ege Bölgesi’nde ise Aydın, İzmir, Manisa, Denizli ve Muğla, fay üzerinde kurulu yerleşim birimleri arasında ilk sıralarda yer alıyor. 
     
     Fay’sız da tehlikede 
     Haritaya göre, ilçe ve kasaba bazında Çanakkale’de 9, Bursa’da 7, Erzincan’da 9, Erzurum’da 12, Bingöl’de 5, Muş’ta 7, Malatya’da 8, Adıyaman’da 8, Hatay’da 4, Adana’da 5, Kütahya’da 5, Denizli’de 9, Muğla’da 9, Aydın’da 9, İzmir’de 6 ve Manisa’da da 8 yerleşim birimi faylar üzerinde kurulu bulunuyor. 
     İçinden fay geçmeyen illerimiz arasında Karabük, Zonguldak, Sinop, Ordu, Gümüşhane, Giresun, Trabzon, Rize, Artvin, Ardahan, Yozgat, Niğde, Kırşehir, Karaman, Antalya, Edirne ve Kırklareli yer alıyor. Ancak, Karaman dışında içinden bu illerin hemen hepsi deprem tehditi altında bulunuyor. 
     



 YAŞAM 




















</TEXT>
</DOC>
