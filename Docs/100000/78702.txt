<DOC>
<DOCNO> 78702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sonspo07.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'ya giden Milli Takım'da Rüştü ve Hasan yok 
</HEADLINE>
<TEXT>

     A Milli Futbol Takımı, Dünya Kupası Finalleri hazırlıkları çerçevesinde, Şili ile yarın yapacağı özel maç için Hollanda'ya gitti. 
     Milli Takımlar Teknik Direktörü Şenol Güneş, Atatürk Havalimanı'nda yaptığı açıklamada, Rüştü ve Hasan Şaş'ın sakatlıkları nedeniyle İstanbul'da bırakıldığını söyledi. 
     Yıldıray'ın da hafif bir rahatsızlığının bulunduğunu ve bu futbolcuyla ilgili kararın yarın verileceğini kaydeden Güneş, şunları söyledi 
     ''Rüştü ve Hasan'ın son durumları itibarıyla gelmesinin olumsuz olacağı için her ikisini de İstanbul'da bıraktık. Rüştü, belki tedavisi için yurt dışına gidecek. Umarım en kısa zamanda iyileşir. 
     Tedavisinin yapılıp, bir an önce yeniden forma giymesini bekliyoruz. 
     Lig periyodu içinde bu bizim son hazırlık maçımız olacak. 
     Dolayısıyla bu yoğunluk ve gergin ortamda sağlıklı bir sonuç çıkarmak istiyoruz. Bizim için önemli olan sahaya çıkan oyuncularımızın oyun anlayışlarını, oyun tempolarını görmek. İyi bir sonuçla ayrılmak istiyoruz. Son günlerde hazırlık maçlarındaki kazanamama sendromunu yenmek istiyoruz.'' 
     





</TEXT>
</DOC>
