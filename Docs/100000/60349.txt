<DOC>
<DOCNO> 60349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/pulur.html </URL>
<DATE> 2002/01/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ahmet Hamdi'nin keşfi ve kış aşkı... 
</HEADLINE>
<TEXT>

     BİR "Ahmet Hamdi Tanpınar modası"dır gidiyor. 
     Galiba en doğru değerlendirme, Mehmet Kenan Kaya'nın bu konudaki araştırmasının başlığıydı 
     "Ahmet Hamdi'yi keşfettik ." 
     Evet, doğumunun 100. yılında Tanpınar için sergiler açılıyor, şiir akşamları düzenleniyor, konferanslar veriliyor. 
     
     DİYECEKSİNİZ ki 
     "Yanlış mı, hata mı " 
     Asla, keşke her romancı, edebiyatçı için bunlar yapılsa... 
     Bizim diyeceğimiz, yine Mehmet Kenan Kaya'nın yazısının bir başka başlığından 
     "Yaşadığı dönemde Kırtipil Hamdi diye küçümsenen, eserleri görmezden gelinen Tanpınar, Türk okurunun yeni gözdesi. Yoksa Tanpınar bir kimlik krizinin doğal sonucu mu " X 
     Önemli eleştirmenlerimiz, edebiyatçılarımız, romancılarımız Ahmet Hamdi Tanpınar'ı yere göğe sığdıramıyorlar 
     İyi, güzel de şimdiye kadar nerelerdeydiniz 
     Bunu gençler yapsa anlarız da, siz bugünlere gelinceye kadar, elinizde kalem de vardı, kağıt da, yazacak yerler de, niye muhteremi görmediniz, anlatamadınız. 
     Şairin dediği gibi 
     "Sağlığında nice ehl - i hünerin, 
     Bir tutam tuz bile yoktur aşına 
     Öldürüp evvel onu açlıktan 
     Sonra bir türbe dikerler başına." 
     Moda budur işte Bir yıl etekler uzar, bir yıl kısalır, bir bakarsınız uzun saç modası, arkadan "kellik" gelir... 
     Şimdilik Tanpınar modasının rüzgarı esiyor, Reşat Nuri'ymiş, Yaşar Kemal'miş, Orhan Kemal'miş, Kemal Tahir'miş, Tarık Buğra'ymış, Erhan Bener'miş... 
     Ne gam 
     Yalnız, şunu da söylemek gerekir ki, bu moda rüzgarı esmeden önce de Tanpınar'ı hep hatırlayan ve hatırlatan bir "Selim İleri vardı. 
     
     SELİM İleri deyince... 
     40 yıl öncesi Cihangir'de bir ev, gizli gizli roman okuyan bir çocuk, okudukları Kerime Nadir'ler, Muazzez Tahsin'ler... 
     O yıllarda, edebiyat çevreleri, ya da aydınlar Kerime Nadir'lere, Muazzez Tahsin'lere hep dudak bükerek bakarlardı. 
     Oysa "o çocuk" bu kitaplardan mutluluk duyar, hatta aşık olurdu. 
     Aradan 4 yıl geçer, "Doğan Kitapçılık" o çocuğa, yani Selim İleri'ye "Unutulmaz Aşk Romanları'nın editörlüğünü önerir. Kerim'e Nadir'in ve Muazzez Tahsin Berkant'ın romanları "Aşka Davet" adı altında "Hıçkırık" ve Küçük Hanımefendi" yeniden yayımlanır, kitaplara uygun bir sloganla 
     "Kışın Aşk Başkadır." 
     "Yaz aşkları"ndan bedbaht olanlara tavsiye edilir, bir de "kış aşkları" denesinler. 
     ------------------ 
     X Milliyet, Pazar eki 23.12.2001 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
