<DOC>
<DOCNO> 82920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun06.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlar’a sıkı koruma 
</HEADLINE>
<TEXT>

11 Eylül saldırılarından sonra Boğazlar’a yönelik tehdidin arttığını söyleyen Albay Tınç, Sabotaj ihbarları alıyoruz’ dedi ve güvenlik önlemlerini artırdıklarını bildirdi 
     BÜLENT ÖZDEMİR İstanbul 

     Sahil Güvenlik Marmara ve Boğazlar Bölge Komutanı Albay Osman Tınç, özellikle 11 Eylül saldırısından sonra bazı terör örgütlerinin, Boğazlar’a ve tankerlere yönelik saldırı düzenleyeceği ihbarlarının alındığını, bu nedenle güvenlik önlemlerinin artırıldığını söyledi. Sarıyer’deki Sahil Güvenlik ve Marmara Boğazlar Komutanlığı’nda basın mensuplarına brifing veren Tunç, sahil güvenlik ekiplerinin geçen yıl toplam 13 bin 973 adet gemi ve deniz aracını kontrol ettiğini, bunlardan suç unsuruna rastlanan 3226’sının savcılığa sevk edildiğini belirtti. 
     
     Terörist örgütlerin hedefi 
     Deniz yoluyla yurtdışına kaçmak isteyen 3 bin 51 kişinin yakalandığını söyleyen Tınç, "Bir yıl içerisinde zararlı atık bırakan 20 tekneye 271 milyar lira ceza kesildi. Arama kurtarma faaliyetlerinde ise 41 tekne ve 570 insan hayatı kurtarıldı" diye konuştu. 11 Eylül’le birlikte tüm dünyada güvenliğin önem kazandığına değinen Tınç, Boğazlar’ın da terörist örgütlerin hedefi olduğunu ifade ederek, şöyle konuştu 
     
     Tehlikeli yüke helikopter koruması 
     "Boğazlara ve tehlikeli yük taşıyan tankerlere yönelik sabotaj ihbarları alıyoruz. Bazı terör örgütleri bunlar. Güvenlik önlemlerimizi artırdık. Tüm tankerler Sahil Güvenlik ve Emniyet Timleri’nin kontrolünde geçiş yapıyor. Denizlerde güvenlikten sorumlu makam olarak komutanlığımızca, rafineri ve doğalgaz gibi önemli tesisler, tüm savaş gemilerinin limanlarımızda korunması ve Boğazlar’dan geçecek tehlikeli yük taşıyan gemilerin güvenliği bot ve helikopter tahsis edilerek sağlanıyor." 
     



 GÜNCEL 



























</TEXT>
</DOC>
