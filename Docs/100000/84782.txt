<DOC>
<DOCNO> 84782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo11.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe transferde bombalarını gelecek hafta patlatacak 
</HEADLINE>
<TEXT>

     İç transferi Serhat'a 3 yıllık imza attırarak tamamlayan Fenerbahçe'nin, dış transferde sürdürdüğü çalışmalardan bazılarını gelecek hafta içinde sonuçlandırması bekleniyor. 
     Sarı-lacivertli kulübün, transfer gündeminde yer alan Arjantinli futbolcular Ariel Ortega, Matias Jesus Almeyda ve başka birçok futbolcuyla görüşmelerinin sürdüğü belirtilirken, sarı-lacivertli yöneticiler gelecek hafta içinde, dış transfer çalışmalarından bazılarının sonuçlanabileceğini kaydettiler. 
     Geçen sezon Almanya İkinci Ligi takımlarından Arminia Bielefeld'de forma giyen Erhan Albayrak'ın transferinde de olumlu gelişmelerin yaşandığı belirtildi. 
     Bu oyuncu için çalışmalarını sürdüren kulüp asbaşkanı Sadettin Saran, henüz kesin bir sonuç elde edemediklerini bildirdi. 
     





</TEXT>
</DOC>
