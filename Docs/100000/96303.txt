<DOC>
<DOCNO> 96303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun43.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de yolcu uçağında terörist ihbarı. 
</HEADLINE>
<TEXT>

     ABD'de iç hat seferi yapan bir yolcu uçağı, şüpheli yolcular bulunduğu ihbarı üzerine savaş uçaklarının eşliğinde iniş yaptı. 
     Chicago'dan havalanan Amerikan Trans Air şirketine ait, 98 yolcu taşıyan uçak, New York'un LaGuardia havaalanına inmesine 15 dakika kala yolculardan biri, 7 Hintli yolcunun şüpheli hareketler yaptıklarını, koltuklarla oynadıklarını ve birbirlerine notlar ilettiklerini pilota bildirdi. 
     Pilotun yetkilileri uyarması üzerine havalanan 2 F-16 savaş uçağı, inişine kadar Boeing 757 tipi yolcu uçağına eşlik etti. Sorgudan sonra şüpheli Hintlilerin yurtdışında turneye çıkmış, ülkelerinde çok ünlü oyuncular oldukları anlaşılınca serbest bırakıldılar. 
     Oyuncuları New York'a davet eden tiyatrocu, yaptığı açıklamada, Hintli aktörlerin yolculuk sırasında prova yapmış ve bu yüzden şüphe çekmiş olabileceklerini söyledi. 
     11 Eylül saldırılarından bu yana yolcu uçakları 400 kez askeri uçaklar eşliğinde indirildi. 
     





</TEXT>
</DOC>
