<DOC>
<DOCNO> 67705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/dunya/dun03.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan hacı adayları Bakan öldürdü 
</HEADLINE>
<TEXT>

     DIŞ HABERLER SERVİSİ 

     Afganistan’daki geçici yönetimin Hava Ulaştırma ve Turizm Bakanı Dr. Abdül Rahman’ın dün K bil Havaalanı’nda hacı adaylarınca dövülerek öldürüldüğü bildirildi. Haberi veren Katar’ın El Cezire televizyonu, Bakan Rahman’ın ailesiyle birlikte Hindistan’a gitmek için Suudi Arabistan’a gidecek olan uçağın uçuşunu iptal ettirdiği yolunda söylentilerin yayılması üzerine öfkelenen Afgan hacı adaylarının Bakan’a saldırarak öldürdüğünü iddia etti. 
     Olay üzerine Afgan Bakanlar Kurulu’nun acil toplantı kararı aldığı bildirildi. Rusya’da temaslarda bulunan Afgan Savunma Bakanı General Muhammed Kasım Fehim’in de ziyareti kısa keserek, K bil’e öngörülenden bir gün önce hareket ettiği öğrenildi. 
     Taliban rejiminin yıkılmasından sonra ilk kez hacca gidecek 15 bin hacı adayı, Suudilerin gerekli vizeyi vermemesi nedeniyle haftalardır, K bil Havaalanı’nda ve Hac Bakanlığı’nın önünde bekliyorlar. Öte yandan devrik Taliban yönetiminin siyasi kalesi Kandahar kenti, önceki günden sonra dün de ABD aleyhtarı silahlı eyleme sahne oldu. Kentteki Amerikan Üssü’üne dün akşam gerçekleştirilen saldırıda 2 ABD askeri yaralandı. 
     



 DÜNYA 












</TEXT>
</DOC>
