<DOC>
<DOCNO> 61207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko19.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ASO BaşkanıÇağlayan "Sivil İnisiyatif toplantısı geç kaldı" 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, dün Devlet Bakanı Kemal Derviş'in sivil inisiyatif temsilcileriyle yaptığı görüşmenin son derece geç kalmış bir toplantı olduğunu belirterek, ''iş bitmiş, herşey bitmiş, bizi çağırıyorlar'' dedi. 
     Çağlayan uzlaşmanın tasarı meclise gitmeden önce sağlanması gerektiğini belirterek, ''Ya çocuk ölü doğacak ya da sakat doğacak'' diye konuştu. 
     Reel sektörün mali sektöre taşeron yapılmak istendiğini savunan Çağlayan, şunları kaydetti 
     ''Geçmişte bankalar kendi gruplarına yüzde 0'lara varan faizler uyguladılar. Grup dışı şirketlere yüzde 500'lere varan faizler uyguladılar. Haksız rekabet sağlandı. Bakaların grup şirketleri de işin içine girsinler. Taşın altına sadece ellerini değil gövdelerini de koymalılar. Bankalar grup şirketlerine kredi kullandırmamaları ve mutlaka reel sektörün desteklenmesi şartı da tasarıya konmalı. Bankalara güvenmiyoruz geçmişte sicilleri kötü.'' Yardım yapılacak bankaların aktif büyüklükler oranının ne olacağının tartışıldığını hatırlatan Çağlayan, bankalar konusunda önlem alınması gerektiğini, ancak bu bankalar için telaffuz edilen 4-5 milyar dolarlık kaynağın yetmeyeceğini ve daha büyük bir paraya ihtiyaç duyulduğunu ifade etti. 
     Çağlayan, ''Bu iş 4-5 milyar dolara yapılırsa, Türkiye bu krizi atlatırsa bu işi yapanlara madalya verilmelidir'' diye konuştu. 
     






</TEXT>
</DOC>
