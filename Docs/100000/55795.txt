<DOC>
<DOCNO> 55795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/ayas.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimar Sinan uzaya çıktı .. 
</HEADLINE>
<TEXT>

Uluslararası Astronomi Birliği, ünlü kişi ve yer adlarını Güneş sistemindeki kraterlere verdi. Böylece yazar ve sanatçılarımızın adı, uzaya da kazındı.. 
     SELMA KUNAR Antalya DHA 

     Uluslararası Astronomi Birliği, Güneş sisteminde yer alan gezegen ve uyduların kraterlerine, ünlü kişi veya yerlerin adlarının verilmesini kararlaştırdı. Kraterlere isim veren ünlüler arasında Mimar Sinan, Halide Edip Adıvar, Mihri Hatun ve Ustad İsa da var. 
     
Anadolu Mars’a taşındı      Divan şairi Mihri Hatun ile yazar Halide Edip Adıvar’ın isimleri Venüs’teki iki kratere verildi. Ünlü Türk mimarları Mimar Sinan ve Üstad İsa’nın isimleri de Sanatçıların Gezegeni’ olarak belirlenen Merkür’deki iki kratere verildi. Yaklaşık 100 bin krater tespit edilen Mars’ta, bu kraterler dünyanın ünlü vadi, kasaba ve nehirlerinin isimlerini taşıyor. Bu isimler arasında Anadolu’dan Tarsus, Can, Bozkır, Misk, Mut ve Zir de bulunuyor. 
     
Binbir Gece Masalları...      Güneş sisteminin Satürn gezegeninin uydusu Enceladus da krater isimlerini masallardan alıyor. Binbir Gece Masalları’nın ünlü kahramanları Şehrazat, Alaaddin ve Ali Baba kraterlere verilen isimler arasında yer alıyor. Güneş sisteminde bulunan Astreoid Gaspra ise dünyanın ünlü kaplıcalarının isimlerini taşıyan kraterleri barındırıyor. Gaspra’da Türkiye’den de ünlü Yalova kaplıcaları bulunuyor. 
     Uluslararası Astronomi Birliği üyesi ve TÜBİTAK Antalya Gözlemevi Müdür Yardımcısı Prof. Dr. Orhan Gölbaşı, bu isimlerin ulusal birlik ve dernekler tarafından önerildiğini, kararın ise dernekçe verildiğini açıkladı. 
     



 YAŞAM 


















</TEXT>
</DOC>
