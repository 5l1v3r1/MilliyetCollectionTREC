<DOC>
<DOCNO> 67413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/temelkuran.html </URL>
<DATE> 2002/02/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
özlediğimiz, beklediğimiz örgüt Nuri Alço Revival 
</HEADLINE>
<TEXT>

     Budur Hakikaten Türkiye’ye yakışan örgüt budur Nuri Alço Revival Hasretle beklediğimiz sonuç alınmış insanlara giydirilen ve her türlü beyin kıpırdanmasını derhal ve en sert biçimde önleyen deli gömleği kendi deliliğini üretmiştir. 
     Kenan Evren’den başlayarak bütün Türk "büyükleri" eserlerine bakıp ne kadar müteessir olsalar azdır. Bu arada 82 Anayasası’nı yapanların haberi görünce duygusallaşıp birbirlerine sarılarak ve "İşte oldu İşte oldu " diye bağırmak suretiyle ağladıklarını da tahmin etmiyor değilim. Evet, Nuri Alço Revival nihayet doğmuştur 
     Memleketimizin siyasi hava sahasında yıllardır uçuşup duran "hötzöt cüceler" adamdan sayıldıkça, insanın insan gibi yaşamasını, düşünmesini önleyen yasalar yürürlükte kaldıkça, üç-beş öğrenci beş yüz polis tarafından dövüldükçe ama mantar adamlar bellerinde silah olduğu için kimse tarafından tokatlanamadıkça, televizyonlarda aynı kravatlı ve asık suratlı fasaryalar ciddi meselelermiş gibi döndürülüp durdukça, Kanarya Sevenler Derneği bile "bölücü" olabilir şüphesiyle gözetlendikçe... Velhasıl bu saçmalardan saçma beğen ahval ve şeraiti sürdükçe görüp görebileceğiniz tek örgüt Nuri Alço Revival’dır kıymetini bilin 
     Alaska Frigo meselesi 
     Yapan iyi yapmış yani. Zira örgütün bildirilerine ve eylemlerine bakınca bu absürd hareketin acıklı Türkiye paradosini yine Türkiye’nin yüzüne vurmak gibi son derece iyi ve derin bir niyet sahibi oldukları görülüyor. En azından niyet bu ise son derece zekice bir buluş. Gerçekten deli iseler onu bilemem tabii. Ama herhalde birkaç akıllı arkadaş oturup ne yapsalar bu acayip ülkeye ne kadar komik bir durumda olduğunu gösterebiliriz diye düşündüler ve böyle bir şey uydurdular. Helal olsun Öyle bir şey yaptılar ki, gazeteler gidip Nuri Alço ile röportajlar yaptı, yaptıkları eylemler duvarlara "Nuri Alço" yazmaktan ibaret olmasına rağmen gazetelerin birinci sayfasına taşındılar. Ama tabii asıl başarıyı, DGM savcısı oturup da Nuri Alço Revival hakkında bir dava açtığı zaman elde etmiş olacaklar. 
     Öyle görünüyor ki şu anda birkaç tane zeki çocuk evlerinde ekran başında karınlarını tuta tuta gülüyorlar. Yaptıkları şakanın keyfini çıkarıyorlar. Bendeniz onların önünde saygıyla eğiliyorum. Bir ülkenin gençliğinin ölmekten beter edildiği daha iyi ifade edilemezdi. "Onu yapma, bunu yapma, şunu düşünme, ötekine sakın bakma Alın ulan Delirdik işte " cümlesi bundan daha eğlenceli bir biçimde kurulamazdı. 
     Türk filmlerinde kızların içkisine ilaç atmaktan daha kayda değer bir olayı görülmemiş olan Nuri Alço’nun "Valla benim olayla ilgim yok " açıklamaları da ayrı tabii. Ama bugünlerde bu ülkenin acayip yasaklarından dolayı şahsen sıkıntılar yaşamakta olan bir kimse olarak harekete katkısı olacak bir jestte bulunmayı daha uygun buluyor ve bağırıyorum 
     "Yaşasın Alaska Frigo " 
     Delirmek... O derece yani. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
