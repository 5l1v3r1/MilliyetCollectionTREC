<DOC>
<DOCNO> 67868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sontur01.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yine bir soba faciası... Aynı aileden 4 kişi öldü 
</HEADLINE>
<TEXT>

     Küçükçekmece'de kömür sobasından sızan gazdan zehirlenen aynı aileden 2'si çocuk 4 kişi öldü. 
     Altınşehir Bayramtepe Mahallesi Şirin Sokak 61 1 numarada oturan Tutku ailesinin fertlerinden hiçbirini dün akşamdan beri görmeyen komşuları, durumu polise bildirdi. 
     Eve gelen ve içeri giren güvenlik güçleri, baba Sıtkı Tutku 47 , anne Saliha 40 , çocukları Hüsnü 10 ve Erdoğan'ın 12 cesetleriyle karşılaştı. 
     Sıtkı Tutku'nun işçi emeklisi olduğu, Hüsnü Tutku'nun Tepe İlköğretim Okulu 5. sınıfta, ağabeyi Erdoğan'ın ise aynı okulun 6. 
     sınıfında eğitim gördüğü öğrenildi. 
     4 kişilik ailenin kömür sobasından sızan gazdan zehirlenerek 
     öldüğünün belirlendiğini kaydeden yetkililer, cesetlerin Adli Tıp Kurumu morguna kaldırıldığını bildirdiler. 
     İstanbul Maltepe'de dün de 2'si çocuk 4 kişiden oluşan bir ailenin tüm bireyleri, kömür sobasından sızan gazdan zehirlenerek ölmüştü. 
     






</TEXT>
</DOC>
