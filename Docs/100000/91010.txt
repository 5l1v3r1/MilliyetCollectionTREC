<DOC>
<DOCNO> 91010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo06.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda çeyrek final heyecanı yarın başlıyor 
</HEADLINE>
<TEXT>

     17. Dünya Kupası finallerinde, çeyrek final heyecanı yarın başlıyor. 
     Kupada çeyrek final, erken final olarak da nitelendirilen İngiltere ile Brezilya arasındaki karşılaşmayla start alacak. 
     Japonya'nın Shizuoka kentindeki, yaklaşık 50 bin kapasiteli Shizuoka Stadı'nda yapılacak mücadele, TSİ 09.30'da başlayacak. Karşılamada, Felipe Ramos Rizo Meksika , Hector Vergara Kanada , Muhammed Said Maldivler hakem üçlüsü görev yapacak. Bu maçtan galip ayrılan taraf, cumartesi günü yapılacak Türkiye-Senegal karşılaşmasında tur atlayacak takımla karşı karşıya gelecek. 
     Güney Kore'nin Ulsan kentindeki yaklaşık 44 bin kapasiteli Munsu Stadı'ndaki çeyrek finalin ikinci maçında ise Almanya ile ABD mücadele edecek. İskoçya'dan Hugh Dallas, İngiltere'den Philip Sharp ve Suudi Arabistan'dan Ali El Traifi hakem üçlüsünün yöneteceği karşılaşma, TSİ 14.30'da başlayacak. Bu mücadeleden galip ayrılacak ekip, İspanya-Güney Kore maçında rakibini eleyecek takımla karşılaşacak. 
     





</TEXT>
</DOC>
