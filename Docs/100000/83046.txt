<DOC>
<DOCNO> 83046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko11.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı fonların ilk çeyrek karnesi zayıf... 
</HEADLINE>
<TEXT>

     Türkiye'de halka arz edilen yabancı yatırım fonlarının ancak yarısı, yılın ilk üç ayında yatırımcısına getiri sağlayabildi. 
     Sermaye Piyasası Kurulu SPK verilerine göre, bu yılın ilk çeyreğinde 21 yabancı fonun 10 adedi yatırımcısına zarar ettirdi. Biri ise değerlendirmeye alınmadı. 
     Ocak-Mart döneminde en fazla getiri sağlayan fon, yüzde 8.1 ile Fidelty Funds European Growth fonu oldu. 
     Bu fonu, yüzde 4.3'lük getiriyle Citicelect Asia Tilt Artan Büyüme fonu, yüzde 3.2 ile de Citiselt Asia Tilt Büyüme fonu takip etti. İlk çeyrekte yatırımcısına en fazla zarar ettiren fon ise yüzde yüzde 6.3'lük oran ile American Growth Portfolio B tipi fonu oldu. 
     
     Mart ayı 
     İlk üç aydaki tabloya karşılık Mart ayında fon yatırımcıları büyük ölçüde getiri sağladı. 
     Nitekim 21 yabancı fondan sadece 3 adedi Mart ayında zarar ettirdi, ikisinin fiyatı değişmedi, geriye kalan fonlar yatırımcısını sevindirdi. 
     Mart ayında Fidelty Funds American Growth fonu yüzde 5.6 getiri sağladı. Bu fonu, yüzde 5.2 ile Fidelty Funds European Growth, yüzde 4.8 ile de Citiselect Asia Tilt Artan Büyüme fonları izledi. 
     Mart ayında en fazla zarar ettiren fon ise yüzde 1.74 ile USD Long Term Bonds Dolar fonu oldu. 
     





</TEXT>
</DOC>
