<DOC>
<DOCNO> 99563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yasam/yas14.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Göçük iki can aldı 
</HEADLINE>
<TEXT>

     İSMAİL POLAT İstanbul 

     Büyükbakkalköy’deki Maltepe Üniversitesi inşaatının altyapı çalışması sırasında göçük altında kalan iki işçi hayatını kaybetti. Maltepe Üniversitesi inşaatının altyapı çalışmasını yapan işçiler Mehmet Ulakçı 28 ile Kaya Yılmaz 35 , kanalizasyon kazısı sırasında 6 - 7 metre derinliğindeki kanalda meydana gelen göçüğün altında kaldı. Bilgi verilmesi üzerine İstanbul Büyükşehir Belediyesi’ne ait iki, Samandıra Belediyesi’ne ait bir itfaiye aracıyla iki kepçe enkaz kaldırma çalışmalarına başladı. İtfaiye erlerinin yoğun çabası sonucu toprak altındaki işçilerden önce 2 çocuk babası Ulakçı’nın cesedine ulaşıldı. Ulakçı’nın cesetinin dışarı çıkarılmasının ardından, yapılan çalışma sonucu Kaya Yılmaz’ın da cesedine ulaşıldı. 
     



 YAŞAM 
























</TEXT>
</DOC>
