<DOC>
<DOCNO> 85827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/spor/ymese.html </URL>
<DATE> 2002/05/24/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
90 dakika 
</HEADLINE>
<TEXT>

     Güney Afrika karşısında ilk yarıda rakibe fazla pozisyon vermeden iki net gol pozisyonu yakaladık. Ne var ki, ofansta tek oynayan golcü futbolcumuz Hakan Şükür, özellikle bu yarıda yakaladığı bir pozisyonda ağır kaldı ve mutlak bir golden olduk. Hakan Şükür’e orta alanda Yıldıray ve Okan destek verdi. Bu yarıda Ay - Yıldızlı ekip adına gözümüze en büyük olumsuzluk, sağ kulvarda görev yapan Ümit Davala’nın verimsizliğiydi. 
     Karşılaşmanın 59.dakikasına kadar rakiple başa - baş bir oyun ortaya koyan Ay - Yıldızlılar, Güney Afrika’da McCarthy’nin oyuna girişiye birlikte adeta dağıldılar. İlk golden sonra oyun disiplininden uzaklaşan ekibimiz 89. dakikada Tayfur’la gole çok yaklaştı. Dönen topu McCarthy, ikinci gole dönüştürdü ve skoru belirledi. 
     
GOLLER VE DAKİKALAR      Karşılaşmanın ilk 25 dakikalık bölümünde Ay - Yıldızlı ekibimiz, G.Afrika’ya oranla daha atak bir futbol ortaya koydu. 16. dakikada Ergün soldan Hakan Şükür’ü kaçırdı, golcü futbolcu altı pasa kesti, kaleci tokatladı, savunma bu tehlikeyi kornerle önledi. 
     31. dakikada Ergün, orta alandan aşırtma bir pasla Hakan Şükür’ü ceza alanı içinde topla buluşturdu. Ancak golcü futbolcumuz ağır kalınca savunma bu tehlikeyi uzaklaştırdı. 
     Oyunda dengeyi sağlayan G.Afrika, 40.dakika Nomvete ile fırsat yakaladı. Çalımlarda onsekiz içine giren Nomvete, çaprazdan sert vurdu, top yandan az farkla auta gitti. 
     Dakika 45 Okan sağdan kaptığı topla, yanında hareketlenen Ümit Davala’yı kaçırdı. Ay - Yıldızlı futbolcu orta yapmak yerine topu yeniden sağda Okan’ a kazandırdı, tecrübeli futbolcu gelişine sert vurdu, üstten auta gitti ve ilk yarı da golsüz kapandı. 
     Dakika 51 Fatih Akyel sağdan indi arka direğe kesti, Hakan Şükür yükseldi, kafa şutunda top kaleci kaldı. 
     Karşılaşmanın 58. dakikasında G.Afrika üç değişiklik yaptı ve en önemli silahı McCarthy girdikten bir dakika sonra sağdan indi, ceza alanına girdi, Rüştü’nün bakışları arasında topu tavana çaktı 1-0 
     65. dakikada ikinci yarıda oyuna giren İlhan Mansız, ceza alanı yayı üzerinden sert vurdu, top yandan az farkla auta gitti. 
     Dakika 89 Ay-Yıldızlı ekibimiz beraberliğe çok yaklaştı. Bu dakikada Arif, topu altı pasa indirdi. Tayfur, topu üstten auta gönderdi. 
     Dakika 90 McCarthy, soldan indi, Ümit Özat’ı geçti, Ömer’e rağmen nefis vurdu ve skoru belirledi 2-0 
     



 SPOR 




























</TEXT>
</DOC>
