<DOC>
<DOCNO> 86308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yasam/yas05.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç yapmam engellenemez ..’ 
</HEADLINE>
<TEXT>

     DİNÇER ŞEREF İstanbul 

     İstanbul’un en azılı kapkaçıları arasında gösterilen ve 300’den fazla olaya karışarak yaklaşık 500 milyar lira çaldıkları öne sürülen Akın Şimşek ve Umut Üçgül, Bahçelievler’de kıskıvrak yakalandı. Takip ettikleri banka müşterilerinin araçlarına, çalıntı otomobillerle çarptıkları sırada yaşanan kargaşada hem otomobili hem de çantaları çaldıkları öne sürülen Üçgül ve Şimşek, sorgularının ardından Küçükçekmece Adliyesi’ne götürülmek istenirken polise güç anlar yaşattı. 
     Asayiş Şube Müdürlüğü çıkışında Adliye’ye gitmek istemeyen zanlılar, kendilerini ekip otosuna bindirmek isteyen polislerden bazılarını ısırmaya kalktı. Yaşanan arbedenin ardından savcılığa çıkartılan kapkaççılar, tutuklanarak cezaevine gönderildi. 
     



 YAŞAM 

















</TEXT>
</DOC>
