<DOC>
<DOCNO> 84570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/soneko13.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası ''İstanbul Yaklaşımı'nda anlaşma haftaya..'' 
</HEADLINE>
<TEXT>

     Dünya Bankası Avrupa-Asya Özel Sektör Direktörü Ira Liebermann, İstanbul Yaklaşımı'na ilişkin olarak ''Anlaşmanın tüm süreci gelecek hafta tamamlanacak ve uygulamaların gelecek hafta sonu itibariyle başlayacağına inanıyoruz'' dedi. 
     Dünya Bankası Avrupa-Asya Özel Sektör Direktörü Ira Liebermann, Türkiye Bankalar Birliği yöneticileri ile İstanbul Yaklaşımı'na ilişkin görüşmenin ardından basın mensuplarının sorularını yanıtladı. 
     Liebermann İstanbul Yaklaşımı konusunda iyi mesafe kaydedildiğini belirterek, şunları söyledi 
     ''Bu konuda Türkiye Bankalar Birliği ile anlaşmaya vardık. Her şey çok iyi gidiyor. Anlaşmanın tüm süreci gelecek hafta tamamlanacak ve uygulamaların gelecek hafta sonu itibariyle başlayacağına inanıyoruz.'' Liebermann, Dünya Bankası tarafından sağlanacak kredi miktarı ve onay için takvim konusundaki sorular üzerine de, ''Dünya Bankası'nın vereceği kredi konusunu hala görüşüyoruz. Kredinin Dünya Bankası yönetimine ne zaman gideceği hala belirsiz. Ama şu anda hala üzerinde yoğun şekilde çalışıyoruz'' dedi. 
     





</TEXT>
</DOC>
