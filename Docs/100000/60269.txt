<DOC>
<DOCNO> 60269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/dunya/dun02.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Komuta 3 ay sonra Türklerde 
</HEADLINE>
<TEXT>

Fransa Savunma Bakanı Richard Türk askerleri İngilizlerin 3 aylık komutanlığı bitmeden Türkler Afganistan’da olmalı’ dedi 
     DIŞ HABERLER SERVİSİ 

     Fransa Savunma Bakanı Alain Richard, Afganistan’a yerleştirilecek uluslararası güvenlik gücü komutanlığının 3 ay sonra İngilizlerden Türkiye’ye geçeceğini bildirdi. Fransız bakan, öncü birlikleri gelmeye başlayan 4 bin 500 kişilik Uluslararası Güvenlik Destek Gücü’nde ISAF görev yapacak Türk askerlerinin İngilizlerin 3 aylık komutanlığı bitmeden Afganistan’da olmaları gerektiğini söyledi. Ziyaret ettiği Pakistan’da dün Afganistan barış gücüyle ilgili açıklamalar yapan Alain Richard, ilk aşamada İngiliz, Türk, Alman ve Fransız birliklerinin görev alacağını ve 3 aylık ilk görev süresinin ardından İngilizlerin komutayı Türkiye’ye bırakacağını bildirdi. 
     
     Görev başladı 
     Türk askerlerinin uluslararası güçte görev alacak ilk birlikler arasında olduğunu belirten Fransız Bakan "İkinci aşamada komutanlık görevlerini devralacakları için Türklerin ilk aşama bitmeden Afganistan’da olmaları gerekir" ifadesini kullandı. Richard, "Türkler gelip İngilizlerin yükünü hafifletecek" dedi. 270 İngiliz askeri halen ISAF kapsamında başkent Kabil’de konuşlanmış bulunuyor. 6 ay süreyle görev yapacak ISAF’ta bin 500 İngiliz, 770 Alman ve 550 Fransız askeri yer alacak. 
     



 DÜNYA 











</TEXT>
</DOC>
