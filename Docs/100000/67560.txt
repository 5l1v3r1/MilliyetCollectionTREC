<DOC>
<DOCNO> 67560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/spor/spo15.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kupa kuraları çekiliyor      FUTBOLDA Türkiye Kupası yarı final maçlarının kuraları bugün 11.00’de Beylerbeyi’nde çekilecek. Kura çekimine çeyrek finalde rakiplerini eleyen Beşiktaş, Denizli, Kocaeli ve Adanaspor’un temsilcileri katılacak. Kupada yarı final 6 Mart, final ise 3 Nisan’da gerçekleştirilecek. 
     
İlginç isyan      NİĞDE’DEKİ Türkiye Bayanlar Bireysel Boks Birinciliği’nde Samsun’dan Seda Duygu Aygün’e hakem kararıyla yenilen Fenerbahçe’den Gülsüm Tatar’ın antrenörü Ensar Tatar, karara itiraz edip, sporcusundan ringden inmemesini istedi. Kendisi de ringe çıkan Tatar, polisin müdahalesiyle indirildi. Tatar’ın cep telefonuyla Federasyon Başkanı Caner Doğaneli’ye ulaşmaya çalıştığı gözlendi. 
     
Salt Lake’de ilklerin günü      ABD’NİN Salt Lake kentindeki 19. Kış Olimpiyat Oyunları’nda, 67 sporcunun katıldığı 15 kilometre krosta Andrus Veerpalu ve bronz alan Jaak Mae, Estonya’ya oyunlar tarihindeki ilk madalyaları kazandırdılar. Bayanlar 10 kilometrede Bente Skari de, Norveç’i bu daldaki ilk zaferine taşıdı. Bayanlar inişte aynı başarıyı gösteren Fransız Carole Montillet, madalyasını geçen yıl antrenmanda hayatını kaybeden takım arkadaşı Regine Cavagnoud’a adadı. 
     



 SPOR 























</TEXT>
</DOC>
