<DOC>
<DOCNO> 80474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/siyaset/siy03.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DEMİREL, BAYAR’IN SİYASETE ATILMASIYLA İLGİLİ OLARAK BU YORUMU YAPTI 
</HEADLINE>
<TEXT>
Hareketin içinde değil, üstündeyim 
Demirel, eski danışmanı Bayar’ın siyasete atılmasıyla hiçbir ilgisi olmadığını vurgulayarak, "Başarılar dilerim, ben bu hadisenin üstündeyim" dedi... 
     ANKARA Milliyet 

     Mehmet Ali Bayar’ın siyasete atılmasıyla ilgili soruları yanıtlayan 9. Cumhurbaşkanı Süleyman Demirel, "Hareketin içinde ben aranıyorum, ama yokum, hareketin üstündeyim" diyerek sözlerini şöyle sürdürdü "Bayar’ın babası siyasi arkadaşım. Kendisi de yanımda dışişleri danışmanı olarak bulundu. Bu özel durumlar, merak uyandırıyor. Türkiye’ye hizmet etmek için yola çıkan herkesin alnından öperim. Herkese başarılar dilerim. Ancak ben hadisenin üstündeyim..." 
     
     Tayyip benzetmesine kızdı 
     Demirel, Arı Lisesi öğrencileriyle yaptığı sohbeti izleyen bir gazetecinin "Siz de siyasi yasaklıydınız. Erdoğan’ın yargılanmasını doğru buluyor musunuz " sorusuna şu yanıtı verdi "Bir damla kan, bir damla gözyaşı, bir kör kuruştan dolayı kimse beni itham etmedi. Erdoğan hadisesi karışık. Bizim yasaklı olmamızla alakası yok. Ciltler dolusu konuştuk. Kimse bize ülke bütünlüğü, laiklik aleyhinde konuştuğumuz suçlamasında bulunmadı." 
     Öte yandan Arı Lisesi öğrencileri arasında yapılan ankette, "en çok görülmek istenen devlet büyüğü" seçildiği için Demirel’e, plaket ve takdir belgesi verildi. 
     



 SİYASET 
















</TEXT>
</DOC>
