<DOC>
<DOCNO> 75799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/soneko08.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin ekonomisinde iyileşme belirtisi yok.. 
</HEADLINE>
<TEXT>

     Bazı yetkili ağızlardan çıkan iyimser demeçlere rağmen, yeni veriler, Arjantin ekonomisinde hiçbir iyileşme görülmediğini ortaya koydu. 
     Arjantin'de küçük ve orta ölçekli işletmelerin çatı örgütü olan CAME tarafından yaptırılan bir araştırma, Mart ayında toplam perakende satışların ülke genelinde yüzde 40 ile yüzde 60 arasında gerilediğini gösterdi. 
     Tüketici koruma örgütü DEUCO tarafından yapılan açıklamada ise talepteki ve satışlardaki büyük düşüşe rağmen, temel ihtiyaç maddelerinin fiyatlarının artmaya devam ettiği bildirildi. 
     DEUCO'nun açıklamasına göre, yemeklik yağ, ilaç, et ve un gibi temel ihtiyaç maddelerinin fiyatlarında bir ay içinde yüzde 20 ile yüzde 30'lara varan artışlar oldu. 
     






</TEXT>
</DOC>
