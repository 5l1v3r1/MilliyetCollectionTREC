<DOC>
<DOCNO> 55746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/ekonomi/aeko.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecikme faizine sınırlama 
</HEADLINE>
<TEXT>

Kredi kartında, yüzde 500’leri bulabilen gecikme temerrüt faizlerine sınırlama geliyor. Artık temerrüt faizi uygulanan faizin yarısı kadar artırılabilecek. Enflasyonun iki katını geçemeyecek 
     TARIK YILMAZ 

     Bankaların, kredi kartı ödemelerindeki gecikme hallerinde uyguladıkları, yüzde 300 - 500’leri bulan gecikme temerrüt faizi uygulaması son buluyor. Sanayi ve Ticaret Bakanlığı, hem yeni Tüketici Yasa Tasarısı hem de Borçlar Kanunu’nda değişikliğe giderek, gecikme faizini Toptan Eşya Fiyatları Endeksi’nin TEFE iki katı ile sınırlıyor. Tüketiciye bildirilmeden faiz oranları değiştirilemeyecek, geriye dönük faiz alınamayacak. Değişikliği halinde bildirimi alan tüketici, borçlarını eski faiz oranından kapatabilecek. 
     Başbakanlığa sunulan tasarıda temerrüt faizinin, kredi kartında uygulanan faiz oranının ancak yarısı kadar’ artırılarak belirlenmesi öngörülürken, Borçlar Kanunu’na da tüm borç - alacak ilişkilerinde gecikme faizi TEFE’nin bir mislini aşamaz’ şeklinde bir madde konuluyor. 
     Tüketiciyi Koruma Derneği’nin TÜKODER düzenlediği Kredi Kartı Sorunları konulu konferansta konuşan İTÜ Hukuk Fakültesi Öğretim Üyesi Prof. Dr. Turgut Öz, gerekçeleri yazılmakta olan yeni Borçlar Kanunu’nda her çeşit faiz için TEFE’nin iki katından fazla faiz uygulanmayacağının öngörüldüğünü söyledi. 
     Sanayi ve Ticaret Bakanlığı Tüketicinin Korunması Genel Müdür Yardımcısı Ozan Güler de tasarıda temerrüt faizine uygulanan sınırın, uygulanan kredi kartı faizinin yüzde 50’sini aşamayacak şeklinde artırılması şeklinde bir sınırlama getirildiğini açıkladı. Güler, tasarının 21 Kasım’da yasanın Başbakanlığa sevkedildiğini de belirtti. 
     
     
Karınca duası gibi sözleşmeler kalkıyor      Mevcut uygulama 

</TEXT>
</DOC>
