<DOC>
<DOCNO> 64037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/dunya/dun02.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar bunu hep yapıyor 
</HEADLINE>
<TEXT>

Amerika, Guantanamo’daki manzarayı bundan 35 yıl önce de Vietnam’da sergilemiş, yine tepki çekmişti 
     DIŞ HABERLER SERVİSİ 

     Guantanamo’daki Taliban esirlerin paketlenmiş görüntülerine ilişkin tartışmalar sürerken, tutsakların gözlerinin bağlanması, kollarının ve bacaklarının hareket edemeyecekleri bir şekilde iplerle tutturulmasının ABD askerlerinin sık sık başvurduğu bir yöntem olduğu ortaya çıktı. 
     Vietnam Savaşı sırasında 1967’de çekilen ve Times gazetesinde yer alan bir fotoğrafta görünen esir Vietkong da çevresinde olup bitenlerden habersiz, acı içinde kıvranarak Özel Kuvvetler tarafından götürülmeyi bekliyor. Vietnam Savaşı sırasında ABD askerleri çok sayıda sivil Vietnamlıyı öldürmekle, esir Vietkong’ları helikopterlerden aşağı atmakla suçlanmıştı. 
     Öte yandan Amerikan askeri yetkilileri, Guantanamo’da bulunan 158 Taliban ve El Kaide üyesinin teker teker sorgulanmaya başlandığını açıkladı. 
     



 DÜNYA 













</TEXT>
</DOC>
