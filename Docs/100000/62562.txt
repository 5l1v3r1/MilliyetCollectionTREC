<DOC>
<DOCNO> 62562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun21.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan'da hac organizasyonu tartışması 
</HEADLINE>
<TEXT>

     Kafkas Müslümanları Dini İdaresi, kutsal topraklara gitmeye hazırlanan hacı adaylarını taşıyacak turizm şirketlerine tepki gösterdi. 
     Dini İdare'nin uluslararası ilişkiler şube müdürü Hacı Azad, konuyla ilgili açıklamasında, bugüne kadar düzenledikleri hac organizasyonuyla kutsal yerlere gitmek isteyen 450'ye yakın kişinin kendilerine başvurduğunu bildirdi. 
     Azad, 120 hacı adayının havayolunu, diğerlerinin ise karayolunu tercih ettiğini belirterek, Şubat ayının ilk haftasına kadar hacca gitmek isteyen adayların kayıt işlemlerinin süreceğini kaydetti. 
     Özel turizm şirketlerinin hac organizasyonu düzenlemesine karşı olduklarını belirten Azad, haccın özel bir ziyaret ya da gezi olmadığını, sadece ''dini bir vazife'' olduğunu söyledi. 
     Başbakanlığa bağlı dini kurumlardan sorumlu komite başkanı Rafik Aliyev ise dini idarenin görüşlerine katılmadıklarını, çalışma izni bulunan ve öngörülen kanunlara uygun hareket eden turizm şirketlerinin hac organizasyonu düzenleme hakkına sahip olduğunu kaydetti. 
     






</TEXT>
</DOC>
