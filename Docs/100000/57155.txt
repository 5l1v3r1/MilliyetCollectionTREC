<DOC>
<DOCNO> 57155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yazar/tamer.html </URL>
<DATE> 2001/12/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bankada pişer, süpermarkete de newline düşer 
</HEADLINE>
<TEXT>

     Doğuş Grubu önce Körfezbank’ı Osmanlı’ya, ardından da Osmanlı’yı Garanti’ye katarak bankalarını konsolide etti. 
     Hafta başında ise grubun perakende sektöründeki 2 süpermarket zinciri Macrocenter ve Tansaş’ın aynı çatı altında toplanacağı açıklandı. Aynı gün Fiba Holding’e ait, 2 farklı müşteri kitlesine hitap eden Gima ve Endi’nin güçbirliğine gidecekleri haberleri gazetelerde yer aldı. 
     Yoksa marketler, bankalardan mı esinlendiler Her 2 sektörde de ilk adımın Doğuş Grubu şirketleri tarafından atılmış olduğunu dikkate alırsak neden olmasın Nasıl ki bankalarını konsolide ederek maliyetlerde tasarruf sağladılarsa, market zincirlerinin benzer fonksiyonlarını da tek elden yürüterek pekala maliyetleri düşürebilirler. 
     Süpermarket zincirlerinin her biri farklı bir marka. Dolayısıyla düne kadar yönetimleri de, satın alma ve lojistikleri de birbirinden tamamiyle farklıydı. Şimdiyse ayağını yorganına göre uzatma zamanı. Daha doğrusu hayal aleminden çıkarak gerçeklere dönme vakti. Satın alma, nakliye ve lojistik gibi operasyonların büyük kısmı tek merkezden yürütülerek masraflar azaltılabilir. 
     Anlayacağınız marketler cephesinde operasyon, bankaların aksine "birleşme ve bir markayı diğeri içinde eritme" değil, tamamen duygusal pardon finansal . 
     Garanti Bankası 600 kişiyi işten çıkartmış. Macrocenter - Tansaş güçbirliğinde de kadro daraltmaları ister istemez olacak. 
     Aslında bankalar cephesindeki birleşmeler de "tamamen duygusal " Çünkü artık bir holdingin birden çok bankaya sahip olması, eskiden olduğu gibi cazip değil. 

</TEXT>
</DOC>
