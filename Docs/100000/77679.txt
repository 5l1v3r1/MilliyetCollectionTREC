<DOC>
<DOCNO> 77679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/magazin/amag.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül borcum vardı, ödedim’ 
</HEADLINE>
<TEXT>

Yeni albümü Yüzyılın Türküleri’ ile türkülere gönül borcunu ödediğini söyleyen Mahsun Kırmızıgül, albümün ilk klibini de Kahpe Felek’e çekti 
     DENİZ ALTUNTAŞ SERDAR BENLİ 

     Tek başına oynadı 
     YÜZYILIN Türküleri’ ismini taşıyan yeni albümü bugün müzik marketlerdeki yerini alan Mahsun Kırmızıgül, ilk klibi için de Kahpe Felek’ adlı türküyü seçti. Yönetmenliğini Tayfun Dinçer’in yaptığı, Zekeriyaköy, Maslak ve Dalmaz Center’da tam bir günde çekilen klipte bu defa kadın oyuncu yoktu Kırmızıgül tek başına oynadı. 
     
     İkilemi anlatıyoruz’ 
     ÇOK iyi bir klip çektiklerine inanan Mahsun Kırmızıgül, "Kırsal kesimde yaşayan pek çok insanda metropolde yaşama hayali vardır. Kentteki insan da kırsala gitmek ister. Biz klipte bu ikilemi işliyoruz" dedi. Albümdeki parçaların çoğunun anonim olduğunu söyleyen Kırmızıgül, ikinci klibini ise bir Trakya türküsü olan Göçmen Kızı’na çekecek. 
     
     600 bin dağıtılıyor 
     KIRMIZIGÜL’ÜN 90 dakikalık albümü 600 bin adet ön siparişle satışa sunuldu. Sanatçı, ortaklığından ayrıldığı eski şirketi Prestij etiketiyle piyasaya çıkan albümünün satışından para kazanmayacak. Türkücü, "Tirajın bir önemi yok. İster bir adet satsın, ister 2.5 milyon. Önemli olan benim türkülere gönül borcum. Sonraki albümde de türkü okuyacağım." 
     
     Herkes sanatçı değil’ 
     SANATÇI, çekim arasında düzenlediği basın toplantısı öncesi gazetecilerden özel hayatı ile ilgili soru sorulmaması ricasında bulunurken de şunları kaydetti "Ben eğitimli bir sanatçıyım. Gerçek sanatçıları artık ayırın lütfen. Her sanatçıya aynı muameleyi göstermeyin. Çünkü birçok insan sanatçı değil." 
     



 MAGAZİN 















</TEXT>
</DOC>
