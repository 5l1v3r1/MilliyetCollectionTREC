<DOC>
<DOCNO> 88006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo06.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay ve Hakan’a 1’er maç ceza 
</HEADLINE>
<TEXT>
FIFA insafı 
Brezilya maçında kırmızı kart gören iki futbolcumuz, pazar günü Kosta Rika karşısında forma giyemeyecek, Çin’e karşı oynayacak 
     Alpay sevindi 
     GÜNEY Koreli hakemin taraflı yönetimi sonunda kaybettiğimiz Brezilya maçında, kırmızı kart gören Alpay ve Hakan Ünsal’a, FİFA 1’er maç ceza verdi. İki futbolcunun hareketini de ihracı gerektiren kurallar kapsamına alan ceza komitesinin bu kararı özellikle Alpay tarafından sevinçle karşılandı. Defanstaki yıldız futbolcumuz iki maç ceza beklediğini, bu kararı sevinçle karşıladığını söyledi. 
     
     Basit hatalar 
     TEKNİK Direktör Şenol Güneş ise maç öncesinde tüm oyuncuların yeni kurallar çerçevesinde uyarıldığını söyledi. Alpay’ın hareketi yapmakta geç kaldığını belirten Güneş, "Daha önce çelmeyi takabilirdi. Hakan Ünsal’ın yaptığı elbette doğru değil. Ancak Rivaldo’nun hareketi de centilmenlik dışı. Bu kadar büyük maçta sahada büyük işler yapan takımın basit hatalar yapmaması gerekir" diye konuştu. 
     
Hakan Ünsal tarihe geçti      BREZİLYA maçının 90. dakikasında kırmızı kart gören Hakan Ünsal, Dünya Kupası tarihine geçti. Rivaldo’nun üstüne vurduğu top sonrasında ikinci sarı kartla oyun dışı kalan Hakan Ünsal, 17.’si yapılan Dünya Kupaları’nda kırmızı kart gören 100. futbolcu oldu. Hakan Ünsal’ın hareketi sonrasında Rivaldo da tüm Dünyanın tepkisiyle karşılaşırken, futbolcumuz da futbol tarihindeki yerini değişik bir biçimde aldı. 
     



 SPOR 











































</TEXT>
</DOC>
