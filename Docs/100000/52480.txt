<DOC>
<DOCNO> 52480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo19.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını uyandı "İstanbul'da Hakan ve Okan şov..." 
</HEADLINE>
<TEXT>

     Türkiye'nin Avusturya'yı 5-0 yenerek Dünya Kupası finallerine 47 yıl aradan sonra katılmaya hak kazanması, İtalyan basınına ''Türkiye'den abartılı 5'lik'' biçiminde yansıdı. 
     Türkiye-Avusturya maçıyla ilgili haberleri gazetelerinde küçük köşelerde veren İtalyan basını, Türk futboluna övgüler yağdırıp, FC Inter'deki temsilciler Hakan Şükür ve Okan Buruk'u ön plana çıkardı. 
     Corriere dello Sport Gazetesi, ''Türkiye'den abartılı 5'lik'' başlığı altında verdiği haberinde, ''Türkiye, 47 yıl sonra cennette. 
     Şenol Güneş'in takımını Hakan ve Okan attıkları gollerle sürüklüyor. 
     Türkiye'nin beraberlik için sahaya çıkmadığı hemen belli oluyor. 
     Avusturya, cehennem bir taraftarın olduğu Ali Sami Yen'den çıkamıyor'' denildi. 
     La Gazzetta dello Sport da, ''Türkiye'den 5 gollü gösteriş. 
     Avusturya ilk yarıda ezildi'' başlığını kullanarak, ''Türkiye baştan sona büyük bir ritmle oynadı. 2 Interli çok çalıştı. Hakem Collina iyi bir yönetim gösterdi'' yorumunda bulundu. 
     Diğer gazetelerden Tutto Sport, ''İstanbul'da Hakan ve Okan şov'', Corriere della Sera, ''47 yıl bekledikten sonra Türkiye dönüyor'', La Repubblica, ''Türkiye çığ gibi'' başlıklarını attı. 
     






</TEXT>
</DOC>
