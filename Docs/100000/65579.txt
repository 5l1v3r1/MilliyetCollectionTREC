<DOC>
<DOCNO> 65579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo06.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, izin yapmadan çalışmaya başladı 
</HEADLINE>
<TEXT>

     Ligde kendi sahasında Kocaelispor'u 3-0 yenen Fenerbahçe, gelecek hafta deplasmanda yapacağı Yimpaş 
     Yozgatspor maçı hazırlıklarına ara vermeden başladı. 
     Teknik direktör Werner Lorant yönetiminde Samandıra Tesisleri'nde gerçekleştirilen ve yaklaşık 1.5 saat süren antrenmanda, Kocaelispor karşısında 90 dakika forma giyen futbolcular, yarım saat koşu yaptıktan sonra idmanı bıraktı. Koşu sonunda Lorant, genç golcü Serhat ile bir süre görüştü. Yedek futbolcular ise yan sahada serbest top çalışması, yarım alanda çift kale maç ve koşu yaptı. 
     İdman sonunda Ceyhun, Serkan ve Ali Güneş, kaleci Oğuz'un koruduğu kalede şut çalışması gerçekleştirdi. 
     Sakatlıkları nedeniyle bir süredir takımdan ayrı kalan Mustafa Doğan ve Johnson da takımla çalışmalara başladı. 
     Çift kale maça katılan her iki futbolcunun da hazır olduğu gözlendi. 
     Bu arada çift kale maçta ayrı ayrı takımlarda oynayan Yusuf ve Rapaiç, ortaya koydukları performans ve yaptıkları güzel hareketlerle beğeni topladı. 
     Yarın izin yapacak Fenerbahçeli futbolcular, Yimpaş Yozgatspor maçı hazırlıklarını 4 Şubat Pazartesi günü gerçekleştireceği antrenmanla sürdürecek. 
     Öte yandan teknik direktör Lorant'ın bugün özel işleri için Almanya'ya gideceği ve 4 Şubat Pazartesi günü İstanbul'a döneceği öğrenildi. 
     






</TEXT>
</DOC>
