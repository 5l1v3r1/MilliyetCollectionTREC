<DOC>
<DOCNO> 52906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/sazak.html </URL>
<DATE> 2001/11/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
2002'ye girerken güvenoyu 
</HEADLINE>
<TEXT>

     Almanya'da Schröder hükümetinin Afganistan'a askeri birlik gönderme kararını "güvenoyu"na çevirerek Meclis'ten onay alması Ecevit koalisyonu için de 2002'ye girerken örnek bir davranış oluşturabilir. 
     Türkiye ekonomik sıkıntılarla dolu zorlu bir yılı geride bırakıyor. 2001 yılında Cumhuriyet tarihinin en ağır ekonomik bunalımı yaşandı. 11 Eylül'de ABD'nin uğradığı terörist saldırıya misilleme olarak başlatılan Afganistan operasyonu sonucu Ankara'nın "stratejik önemi"ne ihtiyaç duyulmasa, krizin faturasını - Derviş'e rağmen - Arjantin'den daha beter duruma düşerek ödeyebilirdik. 
     İleri karakol olmak bir kez daha işe yaradı. 
     IMF hayli "cömert" sayılabilecek bir yardımla Türkiye'ye 10 milyar dolar ek kredi açıyor. 
     Buna karşılık 3 yıllık stand - by anlaşması yapılmasını öneriyor. 
     Çaresi yok, küçülen ekonomide çarkları yeniden döndürmek üzere hükümet, IMF şartlarına "evet" diyecek. 
     Toplum da "seve seve" kemer sıkmaya devam edecek 
     Ecevit hükümeti, 1999 sonunda IMF ile imzaladığı anlaşmaya 3 yıllık ilave yaparsa, iktidar ortaklarının yanı sıra ülke insanını da 2004 yılındaki 5 yıllık seçim dönemi sonuna kadar bağlamış olacak. 
     Oysa muhalefet 2002'de "erken seçim" yapılması için bastırıyor. 
     Koaliyonda da "çatlak sesler" çıkıyor ANAP'lı Erkan Mumcu'nun "çağın gerisinde" nitelemesiyle suçladığı Başbakan'ın durumu "Yalancı sevgi istemiyoruz" diyen Şenol Güneş'e benzedi. Yılmaz, Bahçeli, Ecevit arasındaki "üçlü aşk"a inançsızlık sergileyen kişinin ANAP'ın "başkanvekili" olması rastlantı olabilir mi Mumcu bu tür çıkışı liderden "bağımsız" mı yapıyor Eğer öyleyse koalisyon partileri arasındaki "uyum" sorununu "liderler zirvesi" dışında çözüme bağlamak gerekecek. 
     2002 salt ülkenin ekonomik geleceği açısından değil, siyaseten AB ile ilişkiler yönünden de "karar yılı" olacak. 
     Ulusal program, ANAP - MHP arasında yeni bir anlayışla "revize edilmezse" AB treni kaçacak. 
     Madem hükümet, dibe vurmuş ülke ekonomisine Afganistan operasyonun katkısıyla sağlanan 10 milyar dolarlık ek kaynakla soluk aldırmak üzere "seçimsiz" yoluna devam etmek istiyor, "kredibilite" sorununu hiç olmazsa Meclis içinde çözebilmek için "güvenoyu"na başvurmalıdır. 
     Almanya'da Schröder'in muhalifleri ve hatta ortakları Afganistan'a asker gönderme istemine "evet" deme eğiliminde olsalar bile ekonomik ve politik başarısızlığı gerekçesiyle seslerini yükseltince Başbakan oylamayı "güvenoyu"na dönüştürdü. Az farkla da olsa güven yeniledi. Benzer yol bütçe oylamasında neden izlenmesin 
     Ecevit hükümeti de bunu yapmalı 2002'ye Meclis'ten "bakanlık sayısı" azaltılmış kabine ve Türkiye'nin acil hedeflerini gözeten yeni bir protokolle "güvenoyu" alarak girmelidir. 
     Güçlü bir rüzgar o zaman eser 
     
     







Siyah beyaz 


Mumcu'yu hiç ciddiye almıyorum 


Tarihin iliklerine işlediği bir yerde beyaz gece 


Öteki ada 2 


Bulgaristan sosyalizme dönecek mi 


Hayatımızın değişmeyenleri ve İş Bankası 


Kadın kaprisi hayatımızın rengidir 


"Çavuş Cemilöden Türkan Şoray’a 


2002'ye girerken güvenoyu 


Piyasalar dediğiniz yalan - dolan 


Deprasyon’ kılavuzu 


Sadece futbolcularımız gol atıyorlar 


Şenol Güneş ve Derviş bir yol ayrımında 


Ordu insanın aklını karıştırıyor 


Kamusal çıkar hologramlanıyor 


</TEXT>
</DOC>
