<DOC>
<DOCNO> 51132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo17.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündemdeki futbolcu Tolga hangi takıma gideceğini bilmiyor... 
</HEADLINE>
<TEXT>

     Galatasaray ve Beşiktaş'ın transfer etmek için çaba harcadığı Gençlerbirliği'nden Tolga, kulüpler arasındaki görüşmelerin sonuçlanmasını beklediğini, çıkacak sonuca saygı duyacağını söyledi. 
     Gelişmeleri İzmir'de takip eden Tolga, hangi takıma gideceğinin henüz kesinlik kazanmadığını bildirdi. Galatasaray ve Beşiktaş'tan hangisini tercih ettiğini açıklamasının doğru olmayacağını dile getiren genç oyuncu, ''Başkanımın kararına saygı duyacağım. Hangi takım olursa gidip oynarım. Şu anda netleşmiş bir durum yok. İzmir'de gelişmeleri bekliyorum'' dedi. 
     Bir süre önce Gençlerbirliği'nde kadro dışı bırakılan Tolga'nın İzmir'de antrenman yaptığı belirtildi. 
     






</TEXT>
</DOC>
