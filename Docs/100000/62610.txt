<DOC>
<DOCNO> 62610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sonspo15.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Brezilyalı Marinho'yu bekliyor... 
</HEADLINE>
<TEXT>

     Transfer çalışmalarını sürdüren Beşiktaş, prensip anlaşmasına vardığı Brezilyalı savunma oyuncusu Marinho Mario Custodio Nazare için beklemede. 
     Beşiktaş Kulübü Dış İlişkiler Sorumlusu İbrahim Altınsay, Marinho ile her konuda anlaştıklarını, yalnızca bazı formalitelerin tamamlanmasını beklediklerini söyledi. Brezilya'nın Gremio Porto Alegre takımında forma giyen 25 yaşındaki futbolcunun büyük bir terslik çıkmazsa Beşiktaş formasını giyeceğini kaydeden Altınsay, ''Herşey 1 veya 2 gün içinde netlik kazanır'' dedi. 
     İletişim komitesi Başkanı Mete Düren de Marinho ve kulübüyle herhangi bir sorunlarının olmadığını, bu futbolcu için Brezilya Futbol Federasyonu'ndan izin belgesinin gelmesini beklediklerini bildirdi. 
     Bu arada kulüp asbaşkan ve futbol şubesi sorumlusu Yıldırım Demirören ise savunma oyuncusu transfer etmek için uzun bir süredir çalışmalarını sürdürdüklerini belirterek, ''Biz sadece tek bir isim üzerinde durmuyoruz. Eğer bir futbolcuyla anlaşamazsak, kısa süre içinde bir başkasıyla temasa geçeriz. Şu anda transfer için netleşmiş bur durum yok'' diye konuştu. 
     






</TEXT>
</DOC>
