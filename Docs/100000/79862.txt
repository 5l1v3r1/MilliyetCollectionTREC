<DOC>
<DOCNO> 79862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/ekonomi/eko05.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş’a inceleme 
</HEADLINE>
<TEXT>

SPK, bu yılın ikinci çeyreğinde satılması planlanan Tüpraş hisselerinin borsada gösterdiği hızlı fiyat dalgalanmaları üzerine inceleme başlattı 
     HARUN GÜREK Ankara 

     Sermaye Piyasası Kurulu SPK , borsada Tüpraş hisselerinden haksız kazanç sağlandığı iddiaları üzerine inceleme başlattı. Özelleştirme İdaresi Başkanlığı’nın ÖİB açıklamasıyla Tüpraş hisselerindeki fiyat düşüş ve artışları arasında ilişki olup olmadığı, manüplasyon ya da insider trading yapılıp yapılmadığı araştırılıyor. 
     Kamuya ait hisselerinin yılın ikinci çeyreğinde halka arz yoluyla özelleştirilmesi planlanan Tüpraş’ın hisseleri, yılın ilk ayından itibaren borsada sürekli değer kaybetti. Tüpraş hisselerindeki değer kaybı 7 Ocak - 3 Nisan tarihleri arasında yüzde 51’e ulaştı. 
     
     Değer kaybı artınca 
     Hisse fiyatının 6 bin 600 liraya kadar inmesi üzerine ÖİB, 4 Nisan 2002’de yazılı bir açıklama yaptı. Açıklamada, Tüpraş hisselerinin halka arzının programa uyma pahasına ikinci çeyrek içinde yapılması şartının bulunmadığı ifade edilerek, halka arzın uygun bir ortamda gerçekleştirileceği duyuruldu. 
     Bu açıklama yapılmadan önce borsada Tüpraş hisselerinin fiyatı öğlen saatlerinde süpriz bir biçimde artmaya başladı ve 7 bin 400 liraya çıkarak, günü yüzde 12.12 artışla kapattı. 
     Tüpraş hisselerinin en düşük değerden toplanarak, yüksek fiyattan satıldığı ve büyük miktarda haksız kazanç sağlandığı iddiaları üzerine harekete geçen SPK, inceleme başlattı. SPK denetçileri, açıklama yapılmadan önceki tarihlerde Tüpraş hisseleri üzerinde hangi aracı kurum ve yatırımcıların büyük miktarlı işlem yaptığını, ÖİB açıklaması ile fiyat artışı arasındaki bir ilişki olup olmadığını araştırıyor. 
     
Kim ne işlem yaptı      SPK denetçileri bu amaçla, ÖİB’de Tüpraş özelleştirmesinden sonra başkan yardımcıları, daire başkanları ile uzmanların telefon ve elektronik posta görüşme kayıtlarını araştırdığı da öğrenildi. Denetçilerin, ÖİB’in bu açıklamasından önceden haberdar olan bürokratlarla borsada alım ve satım yapanlar arasında bir görüşme olup olmadığını belirlemeye çalıştığı kaydedildi. 
     
Borsa yorumlarına çeki düzen      SPK, yatırım danışmanlığı ile basındaki borsaya yönelik yönlendirici nitelikteki yorum ve değerlendirmelerin ilkelerini belirledi. Bundan sonra uyarı notu yer almayan yorum ve değerlendirmeler yapılamayacak. 
     Gazeteler, radyo, televizyon ve internette yapılan yönlendirici nitelikteki borsaya ilişkin yorum ve değerlendirmeler yatırım danışmanlığı kapsamında olmayacak. Bu değerlendirmelere uygun verilecek bir kararın, yatırımcı açısından uygun sonuçlar yaratmayabileceğine ilişkin bir uyarı notuna yer verilece ve bu not Tv’de yayın başında ve sonunda 30 saniye ekranı kapsayacak biçimde verilecek. 
     



 EKONOMİ 




















</TEXT>
</DOC>
