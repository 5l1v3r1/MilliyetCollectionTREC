<DOC>
<DOCNO> 60616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur29.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokakta yaşayanlar donmasın diye önlem... 
</HEADLINE>
<TEXT>

     İstanbul Büyükşehir Belediyesi, sokakta yaşayan kimsesizlerin donma tehlikesine karşı Alibeyköy'de bir spor tesisini geçici misafirhaneye dönüştürdü. 
     Belediyeden yapılan yazılı açıklamada, 3 gün boyunca devam edecek kar yağışı ve buzlanma nedeniyle Beyaz Masa, Zabıta ve Hızır Acil ekipleri tarafından tespit edilen sokaktaki vatandaşların sağlık taramasından geçirilerek, hastanalere ve Darülaceze'ye yerleştirileceği bildirildi. 
     Açıklamada, bu kişilerin geçici barınma ihtiyaçlarının ise bu süre için geçici misafirhaneye dönüştürülen Alibeyköy'deki Tevfik Aydeniz Spor Tesisi'nde karşılanacağı vurgulandı. 
     İstanbul Büyükşehir Belediyesi Acil Yardım ve Kurtarma Müdürü Sadık Kahraman da, kötü hava koşulları nedeniyle diğer ekiplerinin yanı sıra her biri doktor ve hemşireli 4 aracı özel olarak donma tehlikesi vakalarına yönlendirdiklerini bildirdi. 
     Sabahtan beri sokakta yaşayan kimsesiz, donma riski bulunan 11 kişiyle ilgili ihbar aldıklarını ve bu kişilere ulaştıklarını ifade eden Kahraman, ''Donma da, kalp krizi, kaza gibi acil bir vakadır. 
     Vatandaşlar lütfen bu vakaları 528 10 10-275 77 00 No'lu telefonlarımıza ihbar etsinler. 24 saat çalışıyoruz. Gelen her ihbarı değerlendireceğiz. Yeter ki vatandaşlar bize ulaşsınlar'' diye konuştu. 
     






</TEXT>
</DOC>
