<DOC>
<DOCNO> 74573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/ekonomi/eko05.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenajans, ortağı Grey’i mahkemeye verdi 
</HEADLINE>
<TEXT>

     EKONOMİ SERVİSİ 

     Cenajans’ın büyük ortağı M.Nail Keçili, şirketin yüzde 30’una sahip olan ABD’li ortağı Grey Advertising’i mahkemeye verdi. Egebank davası ile ilgili olarak bir süre tutuklu kalan ve geçtiğimiz günlerde tahliye edilen Nail Keçili, yokluğunda hakkındaki asılsız suçlamaları bahane ederek şirketin bir çok elemanını istifa ettirdiği ve kendi kurduğu Grey Worldwide İstanbul’da işe başlattığı, Cenajans’ın önemli müşterilerini kendi portföyüne katarak haksız rekabet yarattığı’ gerekçesi ile Grey hakkında tazminat davası açtı. Dava dilekçesinde Grey İstanbul’un ticaretten men edilmesi de istendi. 
     
     Çalışanlar da mahkemelik 
     Konu ile ilgili olarak Cenajans Grey’den yapılan açıklamada, "Bu anlaşılmaz operasyonun sorumluları bazı eski şirket mensupları da mahkemeye verilmektedirler. Bu kişilerin yüksek ücretlerle Grey’e geçtiklerini tespit eden Cenajans avukatları işi ayrıca uluslararası boyutlara taşıma kararı almışlardır" denildi. 
     



 EKONOMİ 














</TEXT>
</DOC>
