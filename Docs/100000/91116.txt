<DOC>
<DOCNO> 91116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy11.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç, verdiği kararla konuşur 
</HEADLINE>
<TEXT>

     ANKARA Milliyet 

     Sami Selçuk’un yaş haddinden emekliye ayrılmasıyla Yargıtay Başkanlığı’na seçilen Eraslan Özkaya, dün gazetecileri makamında kabul etti. "Bu görevi, yargının ve Yargıtay’ın saygınlığına yakışır şekilde yapmaya çalışacağını" bildiren Özkaya, gerektiğinde ve yeri geldiğinde açıklamalarda bulunacağını söyledi. Özkaya, kısa açıklamasının ardından bir gazetecinin "Zaman darlığı nedeniyle mi açıklamanızı kısa tuttunuz, yoksa konuşmak mı istemiyorsunuz " sorusuna ise "Yargıç, icraatlarıyla, verdiği kararlarıyla konuşur. Gerektiğinde ve yeri geldiği zaman açıklamalarda bulunacağım" karşılığını verdi. Özkaya’nın bu sözleri, sıkça verdiği demeçlerle dikkat çeken Selçuk’a bir gönderme olarak yorumlandı. 
     



 SİYASET 


















</TEXT>
</DOC>
