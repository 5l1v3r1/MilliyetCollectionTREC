<DOC>
<DOCNO> 62428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtıcı olay... Denizli'nin ilçesinde toprak yanıyor... 
</HEADLINE>
<TEXT>

     Denizli'nin Honaz İlçesi'ne bağlı Kocabaş Beldesi'nde her yer karla kaplıyken, topraktan duman çıkması merak uyandırdı. Pamukkale Üniversitesi Mühendislik Fakültesi Jeoloji Mühendisliği Bölümü Öğretim Üyesi Doç. Dr. Halil Kumsar, yanmanın metan gazından kaynaklanabileceğini söyledi. 
     Kocabaş Beldesi'nde 20 metrekarelik alanda avcılar tarafından bulunan ve üzerine atılan dal parçalarının yanmasına neden olan toprak, beldede merak konusu oldu. Toprağın çevreye de yüksek derecede ısı yaydığı ve avcıların gece ısınmak için bölgede mola verdikleri belirtildi. 
     Doç. Dr. Kumsar, içinden duman tüten alanın daha önce çöp toplama merkezi olup olmadığının araştırılması gerektiğini ifade ederek, ''Eğer daha önce oraya toplu miktarda çöp bırakıldıysa, biriken metan gazı nedeniyle yanma gerçekleşebilir'' dedi. 
     






</TEXT>
</DOC>
