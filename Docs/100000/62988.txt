<DOC>
<DOCNO> 62988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo15.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Galatasaraylı Vedat için bastırıyor 
</HEADLINE>
<TEXT>

     Bursaspor Kulübü Basın Sözcüsü Erhan Akbaş, Galatasaray'ın savunma oyuncusu Vedaat İnceefe'nin transferi için görüşmelerin sürdüğünü söyledi. 
     Murat Akbaş, daha önce aldıkları transfer yapmama kararını, savunmada yaşanan sorunlardan dolayı yeniden gözden geçirdiklerini ve transfer çalışmalarına başladıklarını bildirdi. 
     Birçok futbolcunun transfer listesinde yer aldığını ve bazı oyuncuların Bursaspor'da oynamak için kendilerine öneride bulunduğunu kaydeden Akbaş, ''Biz transfer yapmak için oyuncu almayacağız. 
     Bursaspor'a hizmet edecek ve formanın hakkını verecek isimler üzerinde duruyoruz'' dedi. 
     Bu doğrultuda Galatasaray'ın milli oyuncusu Vedat İnceefe ile görüşmelerin sürdüğünü anlatan Akbaş, ''Murat Sözkesen'in transferinde de takas olarak Vedat'ın ismi gündeme gelmişti. Şu an ikili görüşmeler sürüyor. Eğer şartlarda anlaşma sağlanırsa, Vedat'ı transfer etmeyi düşünüyoruz'' dedi. 
     Bursaspor'un eski futbolcusu olan şu anda Austria Wien takımında forma giyen Mirza Varesanoviç'in de dönmek için kulübe haber yolladığını ifade eden Akbaş, ''Teknik direktörümüz bu oyuncunun ismini de gündeme getirdi. Ancak Mirza'yı bu sezon için düşünmüyoruz. 
     Gelecek sezon için olabilir'' dedi. 
     Göztepe maçına da değinen Akbaş, lig ve kupa maçında yenildikleri İzmir temsilcisini bu kez yeneceklerini kaydetti. Akbaş, ''Şanssızlıklardan dolayı yaptığımız 2 maçtan da istemediğimiz sonuçla ayrıldık. Bizim için önemli bir karşılaşma. Göztepe'yi yenerek lige iyi bir başlangıç yapmak istiyoruz'' dedi. 
     Akbaş, Sobona'nın sakat, Erkan'ın kart cezalısı, Bouazizi ve Mamadou'nun milli takım kampında bulunmasından dolayı savunmada sıkıntı yaşadıklarını, ancak bu oyuncuların yerine oynayacak futbolcuların arkadaşlarının eksikliğini hissettirmeyeceklerine inandığını bildirdi. 
     






</TEXT>
</DOC>
