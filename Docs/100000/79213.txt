<DOC>
<DOCNO> 79213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo01.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk savaş 
</HEADLINE>
<TEXT>

Daum, dün Demirören ve Engin’e transfer listesini verdi, "Kaliteli oyuncu almamız şart. Yoksa hiç konuşmayalım" dedi. Alman hocanın, gönderilmesi de gündemde 
     ORHAN YILDIRIM 

     "Rakiplerimiz güçlü" 
     BEŞİKTAŞ’TA dün olağanüstü ve gergin saatler yaşandı. Teknik Direktör Daum Asbaşkan ve Futbol Şube Sorumlusu Yıldırım Demirören’in iş yerinde, İbrahim Altınsay ile Sinan Engin’in de katıldığı 4 saat 40 dakikalık zirvede, yeni sezon için hazırladığı planının yanı sıra, yerli ve yabancı transferi kapsayan bir listeyi de verdi. Alman hocanın, "Mevcut kadro ile Avrupa’da başarılı olamayız. Rakiplerimiz zaten güçlü, daha da güçlenecekler. Kaliteli transfer şart. Yoksa hiç konuşmayalım" dediği bildirildi. 
     
     Engin çıkıştı 
     DAUM’UN, Ronaldo ve iki yabancı kalecinin kalmasını istediği, iki stoper, üç kanat, üç orta saha ve iki de forvet oyuncusu talep ettiği öğrenildi. Alman çalıştırıcının, yeni sezon öncesi hazırlık kampı ve Ümraniye’deki istekleri konusunda da bilgi verdiği ifade edildi. Ancak zirvede Sinan Engin’in, "Yabancı oyuncu isimlerini, sadece Talat Üzüm veriyor. Necat’ı da, o aldırdı" diye çıkıştığı, Daum’un da listenin geniş olduğu, gidip kendilerinin de söz konusu oyuncuları izleyebileceklerini hatırlattığı belirtildi. 
     
     Demirören şikayetçi 
     DEMİRÖREN ve Engin’e, "Daum konusundaki kararı ben veririm" koşuluyla transferi devreden Başkan Serdar Bilgili’nin, Alman hocanın salı yapılacak duruşmasına göre hareket edeceği vurgulandı. Mahkemenin uzaması halinde, Daum’un gönderileceği ileri sürüldü. Demirören’in, Bilgili’ye "İstikrar için Daum ile devam etmeliyiz. Ancak mahkeme yüzünden sağlıklı kararlar veremiyor. Derbide, Ali Eren’in atılmasından sonra savunmaya birini alsaydı, en az bir puan alırdık" diye dert yandığı da öğrenildi. 
     
MuhtıraII.Başkan Hüsnü Güreli, Menajer Engin kanalıyla sözleşmesi biten oyunculara mesaj yolladı "Sakın ola paradan söz etmeyin" 
     "Zarara uğrattılar" 
     BEŞİKTAŞ’TA, iç transfer görüşmeleri öncesi yönetimden oyunculara muhtıra yollandı. II. Başkan Hüsnü Güreli, Menajer Sinan Engin’i arayarak, "Futbolculara söyle, transfer için karşıma gelip, pazarlık masasına oturunca, sakın ola paradan söz etmesinler" dedi. Güreli, "Kulübü milyarca lira zarara uğrattılar ve kendi değerlerini düşürdüler" ifadesini de kullandı. 
     
     Tavan yarı yarıya 
     GÜRELİ, oyunculara yolladığı mesajda, döviz bazındaki tüm anlaşmaların Türk Lirası’na çevrileceğini, geçen sezon 350 milyar lira olan tavan fiyatın yarı yarıya düşürüleceğini de bildirdi. Siyah - Beyazlı ekipte bu sezon, Myhre, İbrahim, Bayram, Ümit gibi oyuncuların sözleşmesi bitiyor. Ayrıca Ahmet Dursun ve Tayfur’la da, opsiyonlu anlaşma yüzünden yeniden masaya oturulacak. 
     
Düren öfkeli      FENERBAHÇE maçının hakemini değiştirdiği iddia edilen yönetici Mete Düren sert bir açıklama yaptı. Düren, Muhittin Boşat’ın, kendisinin de görev yaptığı Cerrahpaşa Tıp Fakültesi’nde maaş şefi olarak görev yaptığını ifade etti, "Hakemleri ben mi atıyorum O zaman niye, maçı katletsin diye Boşat’ın verilmesi için çalışayım Sadece gülüp geçiyorum, kafamı attırmasınlar" dedi. 
     
Kim gol atacak      SİYAH - Beyazlı ekip, Gençlerbirliği maçı öncesi forvette büyük sıkıntıya düştü. İlhan Mansız’ın cezalı, Ahmet Dursun’un sakat, Stavrum’un formsuz, Sertan’ın istikrarsız, Ali Cansu’nun ise tecrübesiz olması nedeniyle zor günler yaşayan teknik kadronun Tümer ile Bayram’ı bu bölgeye sürmeyi hedeflediği bildiriliyor. 
     
Khlestov tatilde      BEŞİKTAŞ’IN Rus futbolcusunun bu sezonu kapadığı açıklandı. Sağ baldırındaki ağrıları nedeniyle MR’ı çekilen Khlestov’da yırtık tespit edildi. Sağlık Komitesi Başkanı Mete Düren, bu oyuncunun geri kalan maçlarda forma giyemeyeceğini açıkladı. 
     
Myhre’den tehdit      NORVEÇLİ kaleci, resmi internet sitesine yaptığı açıklamada, yedek kalması halinde Beşiktaş’tan ayrılacağını açıkladı. Myhre, sözleşmesinin de sezon sonunda bittiğini belirtti ve "Siyah - Beyazlı takımda mutluyum. Bugüne kadar bir teklif yapılmadı, ancak yedekte oturacaksam, kalmam. Para önemli, ama gideceğim camia da büyük olmalı" dedi. 
     
Transfer atakları      SİYAH - Beyazlı takım, transfer borsasını açtı. İstanbulsporlu Murat ile kesin anlaşmaya varan yönetim, Kocaelisporlu Serdar ile de pazarlıklarda son aşamaya geldi. Menajer Sinan Engin’in, Real Sociedad’dan Porto’ya giden Jankauskas’ın menajeri Joran Yevtiç ile görüştüğü ve olumlu yanıt aldığı bildirildi. Ayrıca Diyarbakırsporlu Celalettin’in de, Murat, Rahim ve Fazlı’dan kalan alacaklar karşılığında gelmesi için harekete geçildi. 
     
Kartal’a ceza yağdı      PFDK, derbide kırmızı kart gören Beşiktaşlı İlhan’a, yardımcı hakeme sözlü hakaret etmekten iki maç ceza verdi. Kurul, aynı maçta kırmızı kart gören Ali Eren hakkında ise bir maç dışında ekstra cezaya gerek görmedi. Bu arada Türkiye Kupası finalinde futbolcuların törene katılmalarını sağlamadığı için Sinan Engin 15 gün hak mahrumiyeti cezası aldı. Rizesporlu Oumar da Diyarbakır maçında rakip futbolcuya sözlü hakaretten 2 maç ile cezalandırıldı. 
     
Dönüş uçakla      BEŞİKTAŞ yönetimi, Gençlerbirliği maçı sonrası otobüsle dönülmesinin, medyada "ceza" olarak yorumlanması üzerine kararı değiştirdi. Buna göre, Siyah - Beyazlı takım, Başkent’teki zorlu karşılaşmanın ardından, kiralanacak özel bir uçakla İstanbul’a gelecek. Ayrıca kafile Ankara’ya bugün gidip, kampa girecek. 
     



 SPOR 

























</TEXT>
</DOC>
