<DOC>
<DOCNO> 79916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yasam/ayas.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulenin sır’ iskeletleri... 
</HEADLINE>
<TEXT>

Edirne’deki tarihi kulenin surları altından, biri bir çocuğa ait üç iskelet çıktı. Sorun, iskeletlerin tarihi mi, yeni mi olduğu.. 
     Mahmut KURT EDİRNE DHA 

     İçel’in Kızkalesi’nde bulunan onlarca iskeletin ardından, bu kez de yüzlerce kilometre batıda, Edirne’de toprak altından çıkan esrarengiz iskeletler, yetkilileri harekete geçirdi. 
     Roma Kralı Hadrianus’un Edirne’de yaptırdığı tarihi Makedon Kulesi’nde, toprak altında kalan surları ortaya çıkarmak için geçen ay başlatılan kazıda, önce iki erişkinin iskeletleri bulundu. Bu iskeletler araştırma ve koruma altına alındıktan kısa süre sonra bir de çocuk iskeleti bulununca, çalışmalar arkeologlar denetiminde yürütülmeye başlandı. 
     Edirne Müze Müdür Vekili Şahin Yıldırım başkanlığında yürütülen kazılarda, önce surları kaplayan toprak kazma ve küreklerle kaldırıldı. İskeletlerin tamamen ortaya çıkmasından sonra da, kazının bir arkeolog danışmanlığında ince fırçalarla yapılacak süpürme yöntemiyle’ sürdürülmesi kararlaştırıldı. 
     
DNA testi yapılacak      Müze Müdür Vekili Şahin Yıldırım, Makedon Kulesi’nde daha önce bir erkek ve bir kadına ait iki iskelet bulduklarını belirterek, son durumu şöyle aktardı 
     "Kazı alanında bir çocuğa ait olduğu belirlenen bir iskelet daha bulunması, bu alanın daha önce mezarlık olma ihtimalini gündeme getirdi. İskeletler toprağın yaklaşık 1.5 metre altında bulundu. İskeletlerin fazla derine inmeden bulunmuş olması cesetlerin yakın zamanda gömülmüş olabileceğini gösteriyor. Bulduğumuz cesetlerin DNA ve diğer testlerini yeterli labarotuvar imkanları olmadığı için Edirne’de yapamıyoruz. İskeletleri gerekli testlerden geçmeleri için Ankara’ya göndereceğiz." 
     



 YAŞAM 
















</TEXT>
</DOC>
