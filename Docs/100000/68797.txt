<DOC>
<DOCNO> 68797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/akyol.html </URL>
<DATE> 2002/02/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Apo'nun idamı 
</HEADLINE>
<TEXT>

     İDAM meselesi MHP ile DYP arasında "Apo'yu asalım" polemiğine dönüştü... 
     MHP'nin son seçimlerdeki oy sıçramasının birçok sebebi vardır Merkez sağ partilerin yıpranmışlığı, yolsuzluklar, Türkeş'ten sonra Bahçeli'nin yeni bir isim olması, sağ tabanda 28 Şubat'a ve YÖK'e duyulan tepki... 
     Ve PKK'ya karşı yükselen milliyetçi duygular... Şehit cenazelerindeki bozkurt işaretleri, bu bütünleşmenin işaretleriydi. 
     Şimdi ise, MHP iktidarda, eli taşın altında Apo'yu asarak AB ile kavgaya tutuşmanın Türkiye'ye vereceği büyük zararı görüyor. 
     MHP 30 bin kişinin öldüğü bir terör olayının sadece bir cezalandırma meselesi değil, aynı zamanda sosyal bir problem olduğunu da görüyor... Apo'yu asmanın toplumda yapıştırıcı mı, ayrıştırıcı mı bir etki yapacağını da tartıyor bunun da sorumluluğunu duyuyor, kenara çekiliyor... 
     "İdamı siz kaldırın, ben karışmam" diyor... 
     
     DYP muhalefettedir. Eli taşın altında değildir 
     Çeşitli sebeplerle MHP'yi yükseltmiş olan oyları kendine çekmek isteyen DYP, Apo'nun idam edilmemesini kullanarak, bir süredir MHP'yi sıkıştırıyor zaten "Apo'yu niye asmıyorsunuz" diyerek... 
     DYP'ye göre "Apo'yu asmazsanız, onu Mandela yaparsınız " 
     Ama asarsanız onu "martir" yapıp hem içeride toplumsal barışa, hem dünyada dış ilişkilerimize büyük bir darbe indirmiş olmaz mısınız 
     Mandela, bütün vatandaşlık haklarının beyazlara inhisar ettirildiği ırkçı rejime karşı, "siyah beyaz ayrımının kalkmasını" istiyordu Siyahların da seçme ve seçilme, memur olma hakkının olmasını savunuyordu mesela... 
     Türkiye'de bir Türk - Kürt ayrımı yoktur ki, Mandela benzetmesi söz konusu olsun... 
     
     ASKER binlerce şehit vererek, gerçek kahramanlık destanları yazarak terörizmi bastırmıştır. Ordunun her kademesinde gerçek gaziler vardır... 
     Buna rağmen askerden "Apo'yu asın" diye bir ses çıkmıyor. 
     Bizde asker gerek gördüğünde siyasi konularda bile konuşur. Apo'nun idamı konusunda konuşmaması, meseleye bütün yönleriyle bakmasındadır Toplumsal uzlaşma ve dış ilişkilerimiz bakımından idam Türkiye'nin lehine mi, aleyhine mi olur 
     Apo yakalandıktan sonra Kürt hareketi sadece strateji ve taktikleriyle değil, düşünce yapısıyla da nasıl bir seyir izlemektedir Değişen kavramlar nelerdir Bunda Apo'nun rolü nedir Bu süreç devam ederse nereye varır 
     Yoksa Apo'yu asarak bu süreç durdurulmalı, öngöremeyeceğimiz başka süreçlere mi sebebiyet verilmeli 
     Sorumlu davrananlar bunları araştırır, tartar, ölçer biçer... Ona göre idamı veya müebbed hapsi savunur. 
     Böyle fevkalade kritik bir konuya kısa vadeli siyasi çıkar hesaplarıyla bakmak yanlıştır. 
     Benim görüşüm Apo dahil, idam cezası kaldırılmalı, özel düzenli müebbed hapse çevrilmeli... Kürtçe TV ve dil kursları serbest bırakılmalı... Bu şekilde AB sürecini hızlandırarak Türkiye'nin bundan sağlayacağı yararlar güçlendirilmelidir. 
     Unutmayalım, güçlenmiş bir Türkiye, birliğini daha iyi korur... 
     
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
