<DOC>
<DOCNO> 80816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/spor/spo02.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İSTEYENE WASHINGTON 
</HEADLINE>
<TEXT>

Fenerbahçe’nin uzun süredir peşinde olduğu Brezilyalı golcünün menajeri Gilmar Rinaldi devreye İtalyan ekibi Atalanta’nın da girdiğini açıkladı 
     MEHMET ÇİFTÇİ 

     Ailesi istedi 
     LORANT’IN alınmasında ısrar ettiği Washington’un İtalya’nın Atalanta takımı ile görüşmeler yaptığı iddia edildi. Brezilyalı futbolcunun menajeri Gilmar Rinaldi, Washington’un ailesinin İtalya’da futbol oynamasında ısrar etmesi nedeniyle teklife sıcak baktıklarını açıkladı. Golcü futbolcunun kulübüyle masaya oturmaya hazırlanan Fenerbahçe yönetimi ise bu gelişmeyi önemsemedi. 
     
     Fener beklemede 
     MENAJERLERİN ortaya hayali teklifler çıkartarak fiyatı yükseltmeye çalıştıkları belirtilirken, tatile çıkan Washington’un son maçta hakeme raporuyla 30 gün ceza aldığı da ortaya çıktı. Rinaldi İtalyan kulüplerine yeşil ışık yakarken, Fenerbahçe’den hiç bir yöneticinin de kendileriyle temas kurmadığını bildirdi. 
     
Yıldızlara bant çekildi      FENERBAHÇE kafilesi maceralı bir yolculuktan sonra Bursa’ya geldi. Polis eskortunun aşırı hız yapması nedeniyle yolda kaza tehlikeleri yaşandı. Konvoylarla Bursa’ya "şampiyon" gibi gelen kafile, kamp yaptığı Holiday Inn Oteli’nde de çiçeklerle karşılandı. Arabalı vapurda 20 milyon liralık loto oynayan Lorant, alacağı parayı eğitim gönüllülerine vereceğini söyledi. 
     SÖZLEŞMESİ biten Uche’nin İstanbulspor menajeri Adnan Sezgin ile görüşüp anlaştığı öğrenildi. Teknik direktör Lorant, Uche, Lazetic, Rapajc ve Ali Akdeniz’i kadroya almadı. Taraftarlar formalarındaki yıldızları bantla kapatırken, yönetim yine bol yıldızlı formayla sahaya çıkılmasına karar verdi. Eski yöneticilerden İbrahim Topçuoğlu da dün vefat etti. 
     
Dedikodulu yolculuk      LORANT, Bursa yolculuğu boyunca transfer dedikodularını cevapladı. Yazılan tüm isimleri, kendi söyledikleri de dahil olmak üzere "spekülasyon" olarak değerlendiren Alman hoca, "Şu anda bu isimlerle ilgilenemem çünkü yarın golü onlar atmayacak" dedi. 
     RÜŞTÜ ve Revivo’nun durumlarının belli olmadığını sözlerine ekleyen Lorant, "Oğuz uzun süre yedek beklemesine rağmen görevini çok iyi yapıyor. Ben sadece kendi maçımızı düşünüyorum. İki maçta altı puan almalıyız. Galatasaray’ı yenerek görevimizi yaptık" diye konuştu. 
     



 SPOR 



































</TEXT>
</DOC>
