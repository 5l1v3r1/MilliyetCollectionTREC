<DOC>
<DOCNO> 52924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sondun11.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan televizyonu 5 yıllık aradan sonra yayına hazır 
</HEADLINE>
<TEXT>

     Taliban yönetiminin emriyle 5 yıl önce yayınına son verilen Afganistan'ın Kabil Televizyonu'nun yeniden yayına hazır olduğu bildirildi. 
     Kabil TV Müdürü Humayün Ravi, yarısı savaş sırasında zarar görmüş ve 1996 yılından beri boş olan televizyon istasyonunun mühendisler tarafından onarılarak, bugün 18 00'de TSİ 15 30 3 saatlik canlı yayına başlamaya hazır hale getirildiğini söyledi. 
     Bu gece çok farkı programları olduğunu söyleyen Ravi, "Bir mülakatımız, açık oturumumuz, müzik yayınımız ve Peştuca ve Darice haberlerimiz var" dedi. 
     5 yıllık bir işsizlik sürecinden sonra meslek hayatına yeniden başlayacak kadın haber spikeri Lida Azimi ise beyaz baş örtüsü ve gözlükleri ile yaptığı açıklamada, çok mutlu olduğunu, hayatın artık kendisi için daha zevk alınabilir hale geldiğini söyledi ve "Taliban Afganistan'dayken bütün gün evdeydim, çalışamıyordum" dedi. 
     






</TEXT>
</DOC>
