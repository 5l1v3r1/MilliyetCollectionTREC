<DOC>
<DOCNO> 71172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur13.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Levent'teki banka soygunu ile ilgili çok önemli gelişme.. 
</HEADLINE>
<TEXT>

     İş Bankası 4. Levent Şubesi soygunundan sonra olay yerinden hızla ayrılan minibüs, güvenlik kuvvetlerince TEM Otoyolu Beşiktaş ayrımında durdurularak, içindeki 5 kişi gözlem altına alındı. 
     İş Bankası 4. Levent Şubesi'nin soyulması, Finansbank Kazasker Şubesi'nin de soyulmaya kalkışılması üzerine İstanbul genelinde geniş çaplı uygulamaya geçen polis, 4. Levent'teki soygunun ardından hızla olay yerinden uzaklaşan beyaz renkli 34 U 3948 plakalı minibüsü, TEM Otoyolu Beşiktaş-Sarıyer ayrımında durdurdu. 
     Minibüste bulunan 5 kişiyi araçtan indirdikten sonra yere yatırarak üst aramasından geçiren polis, çeşitli şubelere bağlı görevlilerin de katılımıyla araçta detaylı arama yaptı. 
     Çalışmaları tamamladıktan sonra soygunla ilişkisi olabilecekleri şüphesiyle 5 kişiyi gözlem altına alan polis, 34 U 3948 plakalı minibüsü de Levent Polis Karakolu'nun önüne çekti. 
     Soygunda kullanıldığı sanılan otomobili arama çalışmalarına ise devam ediliyor. 
     






</TEXT>
</DOC>
