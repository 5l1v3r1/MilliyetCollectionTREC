<DOC>
<DOCNO> 98317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/altan.html </URL>
<DATE> 2002/07/27/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Sel baskını, Irak ve seçimler... 
</HEADLINE>
<TEXT>

     Bir yanda Rize köylerinin uğradığı yağmur, sel ve toprak kaymaları trajedisi... Bir yanda Başkan Bush’un, Saddam’ı devirmek için hareketlendirdiği Irak operasyonu... Bir yanda Ankara’nın hazırlandığı genel seçimler. 
     Dünkü Posta gazetesinin manşeti şöyleydi 
     "Duyun bu feryadı - Sel felaketini yaşayan Rize’de kurtarma ekiplerinden umudu kesen vatandaşlar toprağı elleriyle kazıp ceset çıkarıyor - Kurtarma araçları mazot olmadığı için çalışmıyor. Vatandaş Ne olur bize yardım edin’ diye feryat ediyor." 
     Başkan Bush da besbelli ki Kongre seçimlerinden önce vuracak Irak’ı. Hem prestijini yükseltecek, hem de kendisine arka çıkmış olan silah sektörüne bazı olanaklar sağlayacak... 
     Ankara’daki genel seçim telaşına gelince... 
     Türkiye’deki ağzı laf yapan mesleksiz açıkgözler için, tek şatafatlı yaşam biçimi, "politika" özellikle de Meclis’e girebilmek... 
     
     İstanbul’un da yağmurlanacağı söylenen, bir temmuz cumartesisinin sabahında gerek Türkiye’de, gerek Dünya’da olup bitenlere bakarak, sakın enseyi karartmayın. 
     Yüzlerce yıldan beni, özellikle bahar ve yaz mevsimlerinde Rize dolaylarında tekrarlayıp duran sel baskını felaketlerini gelişen teknolojiler ve TV kanalları sayesinde, artık evinizde otururken gözlerinizle de izleyebiliyorsunuz... 
     Eskiden bu tür felaketler, devlet radyolarında birkaç cümleyle geçiştirilir oralara giden siyasetçilerin adları ön plana çıkartılırdı daha çok. Biliyorsunuz ki Türkiye, yönetilenlerin iyi yaşaması için değil yönetenlerin, yani Hazine’den geçinenlerden horoz takımının iyi yaşaması içindir. Siyasal parti sayısının neredeyse 100’ü bulması neden 
     
     Başkan Bush’un Irak operasyonu gerek bizim ekonomiyi, gerek seçim kampanyalarını, bilemiyoruz nasıl etkileyecek 
     Şayet Ankara’nın, bazı ricalarda bulunarak Washington’a uzattığı avuca, beklendiği kadar dolar konmazsa siyasetçiler de, Rize felaketine yeterli yardımların niçin yapılamadığı konusunda, inandırıcı bir gerekçe bulurlar 
     - Irak savaşı patladığı için... 
     
     Seçimlere gelince... 
     Siz içerideki taktik hesaplarına kulak asmayın... Ola ki Washington da, AB de Türkiye’nin 21. yüzyıla biraz daha yaklaşmasını isteyebilirler. 
     O zaman beklenmedik sürprizlerle karşılaşabilirsiniz ağustosun içinde... 
     Kemal Derviş’te böyle bir potansiyel vardır. Türkiye’nin ekonomisini düzeltmek, Türkiye’yi AB üyeliğine hazırlamak ve Türkiye’yi 21. yüzyıla yaklaştırmak gibi... 
     Sorun sadece Kemal Derviş’in bu olumlu sürprizleri gerçekleştirmek için, zamanı nasıl saptayacağında... 
     
     Türkiye, Türkiye’den görünmez. Nasıl ki bir kuyu da, kuyunun içinden görünmez... 
     Soğuk Savaş dönemlerinde, Türkiye’de hangi tür siyasal partilerin kurulmasına yeşil ışık yakıldı da, hangi tür partilerin kurulmasına "stop" dendi bilmiyor musunuz 
     Küreselleşme sürecinin hızlandığı bugünlerde ise, kimbilir hangi tür partilerin miadının dolduğu hesaplanıyor bir yerlerde... 
     Şayet Türkiye’de atom başlığı taşıyan kaç Amerikan füzesinin bulunduğundan habersizsek kimbilir daha nelerden habersiziz... 
     
     Şu kesin ki Türkiye’ye 21. yüzyılı da ıskalatmayacaklar ve 100 milyarlık İslam dünyasına, çağdaş ve iyice kalkınmış bir İslam modeli olarak gösterecekler Türkiye’yi... Bundan hiç kuşkunuz olmasın... 
     
     Bizim gönlümüz isterdi ki, Türkiye’de de gazete tirajlarının toplamı 3 milyon 700 bin olma yerine, 35 milyon olsun. Ve Rize köyleri de, her sabah 7 - 7.30 arasında bütün gazeteleri okuyarak güne başlasın... 
     O zaman, ne her yıl tekrarlanan sel baskını dramları yaşanırdı, ne yoksulluk sıkıntıları, ne kaderine razı olma çaresizlikleri... 
     
     Bizim gönlümüzün istediği olamadı. Ama küreselleşme sürecinin zorunlu kıldığı değişimler mutlaka gerçekleşecektir. Enseyi karartmayın. 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
