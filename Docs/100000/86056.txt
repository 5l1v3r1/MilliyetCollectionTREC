<DOC>
<DOCNO> 86056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/kohen.html </URL>
<DATE> 2002/05/25/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu yıl Irak’a saldırı yok... 
</HEADLINE>
<TEXT>

     Başkan Bush’un şu sırada yapmakta olduğu Avrupa gezisi Türkiye’yi çok yakından ilgilendiren bir dizi soruyu gündeme getiriyor. 
     ABD’nin Batı Avrupa’ya ve Rusya’ya karşı yeni tutumu, küresel ve bölgesel politikalarda ne gibi değişiklikler yaratacak Şekillenmekte olan yeni dünya düzeninde Avrupa’nın rolü ve etkinliği ne olacak Bush yönetimi Batı Avrupa’dan ve Rusya’dan aldığı mesajlar sonucunda bazı politikalarını - örneğin Irak’a karşı davranışını - yumuşatacak mı 
     ABD Başkanı’nın Berlin’de ve Moskova’da yaptığı temaslar ve konuşmalar, daha şimdiden bu soruların yanıtına ışık tutacak bazı ipuçları veriyor. 
     
     YUKARIDA sıraladığımız soruların sonuncusundan başlayalım. Ne de olsa, Irak konusu Türkiye’yi birinci derecede ilgilendiriyor. 
     Bush yönetiminin Saddam rejimini devirmek için askeri harek t seçeneği üzerinde önemle durduğu aylardan beri söyleniyordu. Bu konuda Washington’da verilen demeçler, gerçekten ABD’nin Irak’ı vurmaya hazırlandığı izlenimini veriyordu. 
     Bush’un bu gezisi öncesinde, özellikle Avrupalıların da bu konudaki hassasiyetleri dikkate alınarak yapılan değerlendirmelerde, bu seçenekten en azından bu yıl için vazgeçildiği anlaşılıyor. Amerikan basınında dün çıkan haberlerde, ABD Genelkurmay Başkanlığı’nın Bush’a Irak’a saldırma fikrini "ertelemesi"ni tavsiye ettiği bildiriliyor. Nitekim Başkan da, önceki gün Alman Meclisi’ndeki konuşmasında Irak sorununa değinmediği gibi, basın toplantısında bu konuda kendisine sorulan bir soruya cevaben "çalışma masamda böyle bir plan yok" diye konuştu. 
     İşte Ankara’yı rahatlatacak bir haber... 
     
     BAŞKAN Bush’un gezisinden çıkarılabilecek başka ilginç sonuçlar da var. 
     ABD lideri, Rus meslektaşı Putin ile dün nükleer silahsızlanma alanında bir anlaşma imzaladı. Bunu "tarihi bir gelişme" kılan faktör, iki ülkenin de benimsediği yeni ortak stratejidir. Bush’un belirttiği gibi iki ülke artık birbirlerine "düşman değil, dost" olarak bakıyorlar ve "kapsamlı bir işbirliği" kuruyorlar. 
     ABD ile Rusya, terörizmden bölgesel sorunlara kadar, pek çok alanda el ele veriyor. Irak, İran gibi ülkelere karşı tavır bundan böyle birlikte oluşturulacak. Nitekim dün Moskova’da tartışılan konulardan biri de İran’ın "kitle imha silahlarına sahip olması tehdidi" idi... 
     İki ülkenin planladığı işbirliği alanlarından biri de, enerji koridorlarıdır. Bu konunun da Türkiye’yi ne kadar yakından ilgilendirdiği malum... 
     
     NE ilginçtir ki, ABD’nin Rusya ile ilişkileri güçlenirken, Batı Avrupa ile bağlarında belirli bir zayıflama görülüyor. 
     Otuz dokuz yıl önce Başkan Kennedy’yi bağrına basan Berlinliler en azından bir kısmı önceki gün Bush’u, aleyhte gösterilerle karşıladı. 
     ABD ile Avrupa arasında, ticaretten Ortadoğu’ya, terörle mücadeleden çevresel sorunlara kadar birçok alanda görüş ayrılıkları h kim. Bush şimdiye kadar "istişare" adı altında Avrupalıları dinliyor, ama bildiğini okuyordu. Bu geziden sonra belki Avrupalı meslektaşlarından duyacaklarını daha ciddiye alacak. Avrupa da sesini dinletebilmek için bölgede ve dünyada daha etkin bir rol almak durumunda kalacak... 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
