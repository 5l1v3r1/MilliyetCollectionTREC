<DOC>
<DOCNO> 52772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/zbirand.html </URL>
<DATE> 2001/11/17/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye hayatı zehir eder 
</HEADLINE>
<TEXT>

     ıbrıs’a çok sık giderim. Ancak bu defa karşılaştığım manzara beni 
     çok düşündürdü. Türkiyeli Kıbrıs vatandaşları, Türk ordusu ile Kıbrıslı Türkler arasında bir gerilim olduğu eskiden beri bilinirdi. Ancak işin bu noktalara geldiğini hiç düşünmemiştim. 
     Saklamayalım ve cerahatlenmiş bir çıbana neşter atalım. 
     Eğer Kıbrıs Türkleri’nin görüşleri bizi ilgilendirmiyorsa... Eğer Kıbrıs’ı sadece stratejik çıkarlarımız açısından değerlendiriyorsak başka... Ancak yine de bu insanları görmezden gelemeyiz. 
     Şöyle bir tehlike ile karşı karşıya kalabiliriz... 
     Rum tarafı AB’ye katılmış, Türk tarafı dışarda kalmış ve fakirleşmesini sürdürmüş. Veya Kıbrıs, Türkiye’nin bir vilayeti durumuna sokulmuş. 
     Böyle bir senaryonun gerçekleşmesi, bugün gördüğüm KKTC’de Kıbrıs Türkü’nün önemli bir bölümünün göçmesi 
     ve adayı boşaltmasıyla sonuçlanabilir. 
     Bu olasılık beni korkuttu. 
     Gayet tabii ada boş kalmaz. 
     Gidenlerin yerine, Türkiye’den gelen Türkler vatandaş olarak alınır. 
     Yani ada nüfusunun yapısı tamamen değiştirilir. 
     Bunda hiç bir sakınca olmadığını ileri sürebilirsiniz. 
     "Nasıl olsa giden de Türk, gelen de" diyebilirsiniz. 
     O zaman da büyük bir hata yapmış oluruz. 
     İşte asıl o zaman, Kıbrıs’ı Türkiye’nin başına bela etmiş oluruz. 
     Bunun bedelini de çok ağır öderiz. 
     Gelelim Rumlar’a ve AB’lilere... 
     Bu senaryonun Rumlar’a, Yunanlılar’a ve AB’ye de faturası büyük olur. Yaratılacak gerilim öylesine sonuçlara ve öylesine gerilimlere yol açar ki ortaya çıkacak manzara herkese zarar getirir. 
     Kıbrıslı Rumlar ve Yunanlılar’ın bilmeleri gereken, Türkiye AB’ye tam üye olmadıkça kendilerinin de rahat edemeyeceğidir. Ne zaman ki Türkiye tam üye olur, işte bu bölge 
     o zaman huzura kavuşur. AB bütün yaraları sarar. Anlaşmazlık noktası kalmaz. 
     Buna karşılık, hem Türkiye dışarda bırakılır, hem de Kıbrıs adeta kaçırılır gibi AB tam üyeliğine götürülürse, bölgede huzur diye bir şey kalmaz. 
     Türkiye kendini yalnızlığa itme pahasına, çok ağır bir fatura ödeme pahasına, hem AB ile yollarını hiç değilse 5-10 yıllığına ayırır, hem de Ege’yi ve Kıbrıs Rumları’na hayatı zehir eder. 
     Bu, gözle görülüyor. 
     Gerçeklerden kaçmayalım. 
     Nasıl Kıbrıslı Türkler’in şikayetlerinin ortaya koydu isek, Kıbrıslı Rumlar’a, Atina ve AB’ye de bu acı gerçekleri göstermeliyiz. 
     Ankara’yı hafife almamalılar. 
     Tepeden bakmamalılar. 
     Bugünkü yaklaşımları aynen böyle. 
     Hiç değilse bizler böyle olduğunu sanıyoruz. Böyle algılıyoruz. 
     2002 bütün bölgenin kaderini etkileyecek olaylara gebe... Bizden söylemesi... 
     
General Dostum Türk askerine emanet      Amerikalılar’ın neden Türk askeri istedikleri 
     şimdi daha iyi anlaşılıyor. 
     Gerekçelerinin içinde biri var ki Washington açısından son derece önemli. 
     O da Kuzey İttifakı’nın Mezar-ı Şerif’in büyük bölümünü kontrolü altına alan General Dostum’un da kontrol 
     altında tutulması. 
     90 Türk subayının ilk aşamadaki 
     en önemli görevlerinin bu olacağı anlaşılıyor. 
     General Dostum çok sabıkalıdır. 
     Aldığı yardımları kişisel ihtiyaçları için kullanmasının yanısıra, Mezar-ı Şerif’i kontrol ettiği dönemlerde halka kötü muamele etmesiyle ünlüdür. Daha doğrusu bu yönde çok şikayet gelmiştir. 
     General Dostum Türkiye’den sorulur. 
     Uzun yıllar önce, MİT ve Genelkurmay tarafından desteklenmiş, adamları eğitilmiş, Taliban’a yenilince bir süre Ankara’da konuk 
     edilmiş bir komutandır. 
     Amerikalılar’ın korkusu, General Dostum’un, şimdi Mezar-ı Şerif’i yine kontrolüne alınca, 
     eskisi gibi halka kötü muamele etmesi, eski hesaplarını temizlemek üzere işkence, 
     hatta adam öldürmeye kadar gitmesidir. 
     Böyle bir olasılıkta da suç Amerikalılar’a yükleneceği için, Washington çok duyarlı davranıyor. Geçen hafta, Afganistan’daki Amerikan Kuvvetleri Komutanı Gen. Franks’ın Dostum’a yolladığı 
     "Kendine hakim ol" mesajının altında 
     bu gerçekler yatıyor. 
     Amerikalılar Dostum’a değil, Türk subaylarına güveniyorlar. Bundan dolayı da 
     Türk askerlerini başına dikecekler. Ne de olsa eski tanışıklıkları olduğu ve Türk subayları Amerikalılar’ın ne istediklerini daha iyi bildiklerinden dolayı, 
     Mezar-ı Şerif bölgesindeki gelişmeler konusunda, Kuzey İttifakı’nın Dostum kuvvetleri ile Amerikalı komutanlar arasındaki irtibatı Türkler sağlayacaklar. 
     Allah onlara da kolaylık versin. 
     
DGM savcısı 1960’larda kalmış      Ankara DGM Cumhuriyet Savcısı Hakan Kızılarslan’ın 10 Kasım Atatürk’ü anma törenindeki konuşması üzerine soruşturma açıldı. Bahçeli tepki gösterdi. 
     Savcı özetle şunları söylemişti 
     "Günümüz konjonktüründe birtakım iç ve dış güçlerin Atatürk’ün milli mücadeleyi başalattığı dönemdeki Osmanlı İmparatorluğu’nun içinde bulunduğu hastalıklı yapıyı ülkemiz ve milletimiz üzerinde yaratmaya çalıştıkları bugünlerde, 80 yıl önce çizilen yolda yürümeye daha çok ihtiyacımız vardır. ... Ülke yoğun bir ekonomik bunalıma sokulmuş, devletle ilgili pek çok karar, birtakım emperyalist ülkelerce dikte ettirilir hale getirilmiş, ülkeyi yönetenler aldıkları kararlarda milli düşünceleri ve ülkenin ihtiyaçlarından öte, kendilerini bağlı gördükleri iç ve dış oluşumların değerlerini esas alır olmuştur." 
     Beni en çok ilgilendiren nokta, böylesine aydın bir insanın görüşlerini açıklaması değil, söylediklerinin içeriği oldu. 
     1960’lardaki sol söylem ile karşılaştım. 
     Savcının, Atatürk dönemi ile bugünü karşılaştırdığı ortada. 10 Kasım gibi anlamlı bir tarihte böyle konuşması normal dahi sayılabilir. Ancak Türkiye’yi yönetenlerin ülkeyi sattığına gerçekten inanıyorsa, durum vahim demektir. 
     Sayın Kızılarslan, soruşturmalarında ve açtığı davalarda da aynı mantığı sürdürüyorsa, durumun vehameti daha da artıyor demektir. 
     2001 yılında devletin bir savcısının bu şekilde düşünmesi çok kişiyi üzdü... 
     
Bayraklı tişört mahkum oldu      Nihayet başardık. Bayraklı tişört satanlar cezalandırıldılar. 
     Oysa ne kadar gururla giyiyorduk. 
     Kötü bir niyet yoktu. İnsanlar özellikle yurt dışındaki arkadaşlarına hediye ediyorlardı. 
     Şimdi merak ediyorum. 
     Yurt dışında da takibata uğranılacak mı 
     Örneğin Amerika ve Avurpa’da Türk bayraklı tişört giyenler görüldüğü, tespit edildiği taktirde, yurda dönüşünde tutuklanacaklar mı 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
