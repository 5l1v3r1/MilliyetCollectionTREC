<DOC>
<DOCNO> 87149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/zbirand.html </URL>
<DATE> 2002/05/31/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
İdam kalacaksa, bu kavgadan Kıbrıs’ı kurtaralım 
</HEADLINE>
<TEXT>

     MHP’nin tutumuna inanamıyorum. Demek ki, bu partiyi yanlış tanımışız. Belki de hep böyleydi de, biz aşırı iyimserlik içindeydik. Şurası muhakkak ki, MHP’nin kafasındaki Türkiye, genç kuşaklara ümit vermiyor. MHP’nin düşlediği Türkiye, içine kapanık, kompleksli, geniş düşünemeyen, vizyonu olmayan, bölgesinde büyüyüp uluslararası bir güç statüsüne ulaşamayacak ve hep 2’nci ligde oynayan fakir bir ülkedir. Bu insanların, böyle bir ülke yaratmaya, Türkiye’nin önünü tıkamaya hakları yoktur. 
     Şu manzaraya bakın... 
     Bahçeli, Öcalan’ın kafası üzerinden siyaset yapıyor. Öcalan’ın infaz tartışmasını oya dönüştürmeye çalışıyor. Üstelik, nihai hedefi de Öcalan’ı cezalandırmak değil. İdam edilemeyeceğini biliyor. Üstelik, iki yıl önce infazı erteleyen, ardından idam cezasının kaldırılması için imza atanların arasında kendileri de var. Buna rağmen, koalisyon ortaklarına dönüp "Biz ısrar etmiş olalım, muhalefetin oylarıyla siz affetmiş olun. Böyle bir durumda koalisyonu da bozmam. Gözümü yumarım" diyor. 
     Bu yaklaşıma "kısa vadeli parti çıkarları için, ülkenin uzun vadeli çıkarlarını görmezden gelmek" denmez mi 
     Tam bu sırada asker ortaya çıkıyor ve MHP’nin yapması gerekeni yapıyor. İdam yerine formül öneriyor. Oysa, Öcalan konusunda en fazla duyarlı olanlar onlardır. İnfaz için ısrar etseler, anlayışla karşılanır. Zira savaştılar, insanlarını kaybettiler. Buna rağmen TSK, ülkenin uzun vadeli çıkarları söz konusu olunca, gerçekçi bakıyor ve duyarlılıkları da dengeleyecek yaklaşım benimsiyor. 
     Siyasiler sınıfta kalıyor, asker sınıf atlıyor. 
     
Bu kavgadan bari Kıbrıs’ı kurtaralım      MHP’nin bundan sonra nasıl hareket edeceği anlaşıldı. 
     Türkiye’nin önünü tıkayan sorunlarda, "milliyetçilik-vatan-millet" sloganlarıyla kılını kıpırdatmayacak. Oy tabanını tatmin edebilmek için elinden geleni yapacak. 
     Oysa önümüzdeki birkaç ay içinde, belki de idam ve Kürtçe sorunlarından daha önemli ve ivedi bir başka konunun, Kıbrıs’ın bir çözüme bağlanması gerekiyor. İdam ve Kürtçe belki ertelenebilir. Gelecek seçimlerden sonraki koalisyonlara bırakılabilir. Yıl sonundaki Kopenhag doruğundan, AB ile katılma müzakereleri için tarih alınamama pahasına, konu ileriye atılabilir. Zararı büyük olmasına rağmen, bağrımıza taş basılır ve beklenebilir. Ancak, Kıbrıs’ta durum farklı. 
     Kıbrıs için kesin bir tarih var. 
     Bu yılın en geç Ekim-Kasım aylarına kadar ya bir çözüm bulunacak veya Kıbrıs kaybedilecek. Belki bir süre için, Kuzey Kıbrıs kaybedilmeyecek ve Türk mevcudiyeti devam edecek, ancak uzun vadede Kıbrıs için Türkiye çok daha büyük bir fatura ödeyecek. Bu faturanın ne olacağını, önümüzdeki yazılarımda anlatmaya çalışacağım. MAB 
     "Kıbrıs, Türkiye için çok daha önemli" dememin altında da şu iki gerekçe yatıyor 

</TEXT>
</DOC>
