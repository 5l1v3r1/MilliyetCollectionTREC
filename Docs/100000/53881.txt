<DOC>
<DOCNO> 53881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/pulur.html </URL>
<DATE> 2001/11/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Öğretmenler Günü "o günler" kutlanırdı... 
</HEADLINE>
<TEXT>

     Bugün Öğretmenler Günü kutlanacak... 
     Neyi kutlayacağız 
     Ezilen, sürülen, borçtan kurtulamayan, aybaşını getiremeyen, çocuğuna kitap, defter, kalem alamayan, geceleri şoförlük dahil, ne iş bulursa yapan, pazarlarda lahana, pırasa satan öğretmenlerin gününü mü kutlayacağız 
     Utanmayacak mıyız 
     
     ÖĞRETMENLER Günü, "bugün" değil, "o günler" kutlanmaya layıkmış... 
     "O günler" hangi günlermiş 
     
     YIL 1928, Milli Eğitim Bakanı Mustafa Necati... 
     Öğretmen okulunu bitirip, tayini çıkan her öğretmene, bizzat kendi imzasıyla birer mektup gönderir, "Dağıtımda senin hissene Isparta düşmüştür" der ve devam eder 
     "Senin de, aziz vatan ve milletimize hizmet edebilmek için bugünü beklediğine inanıyorum." 
     
     HEPSİ bu kadar mı 
     Isparta'ya atandın haydi güle güle mi 
     Hayır, Milli Eğitim Bakanlığı her şeyi düşünmüştür 
     "Harcırahının hemen mahalline gönderilmesi için yazı yazılmıştır. Oraya varır varmaz donanım bedelini de alacaksın." 
     
     ÖĞRETMEN 20 yaşında bir delikanlı, ilk defa büyük şehirden Anadolu'ya gidiyor, yol bilmez, yordam bilmez, sıkıntı çekebilir. 
     Ama onun arkasında devlet vardır 
     "Yollarda gerekli yardımda bulunulması için Milli Eğitim müdürlüklerine talimat verilmiştir, iskele, istasyon ve yol uğrağı kasabalarda, yakasında yıldız bulunan biri, seni bekleyecek ve yardım edecektir. Onların da seni tanımaları için yakana bir yıldız takmalısın." 
     
     MİLLİ Eğitim Bakanı bundan sonra genç öğretmene görevlerini hatırlatır 
     "Artık okul hayatın sona erdi, hakiki mücadele hayatına girmiş bulunuyorsun. Senin de, görevinin yüksek ve kutsal mahiyetine tamamen idrak etmiş, her öğretmen arkadaşın gibi, seni bekleyen yavruların arasına koşmakta, bir dakika gecikmeyeceğine eminim." 
     
     O yıl, alfabe değişmiş ve yeni harflere geçilmiştir. Milli Eğitim Müdürü, bu devrimin öğretmene yüklediği görevi hatırlatır 
     "Bilhassa, bu yıl, yeni Türk harflerini tanıtım gibi şerefli bir vazifen daha vardır. Bütün memleket evlatlarını, bir an önce yeni Türk harfleri ile okutarak, Türkiye'de okuma yazma bilmeyen bırakmayacak kadar geniş bir azimle çalışmak mecburiyetindesin. 
     Bunun için yeni Türk harflerini çabuk öğren ve herkese öğretmeye çalış." 
     Milli Eğitim Bakanı Mustafa Necati, bu konuda bahane, mazeret kabul etmez 
     "Kürsü, okul lazım değildir. Her yerde, her gördüğün kadın, erkek, fakir, zengin, çiftçi, tüccar, köylü, şehirli ayırmadan derhal öğreteceksin." 
     
     MİLLİ Eğitim Bakanı'nın mektubu "Başarı haberlerini bekliyorum aziz meslektaşım" diye biter. 
     Öğretmenler Günü işte "o günler" kutlanır... 
     Televizyonlarda "İmam nikahı mı, resmi nikah mı " tartışması yapıldığı bugünlerde değil. 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
