<DOC>
<DOCNO> 58641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur16.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, "yazarkasa eylemcisi" ile barıştı... 
</HEADLINE>
<TEXT>

     Başbakan Bülent Ecevit, halkın, hükümete her zamankinden daha çok güveni olduğunu söyledi. 
     Başbakan Ecevit, TGRT'de bugün saat 21.00'de yayınlanacak bir programın çekimleri için geldiği TGRT Ankara Temsilciliği binasından ayrılırken, gazetecilerin sorularını yanıtladı.Başbakan Ecevit, bir süre önce Başbakanlık'ta yazarkasa fırlatarak protesto eyleminde bulunan Ahmet Çakmak ile program çekimi esnasında görüştüğünün belirtilmesi üzerine, ''Kendisi benden özür diledi, pişmanlık duyduğunu belirtti. Barıştık. Zaten ben darılmamıştım'' dedi. 
     Bir gazetecinin, ''9. Cumhurbaşkanı Süleyman Demirel'in hükümete yönelik eleştirilerini sürdürdüğünü'' dile getirerek, ''Demirel, bir an önce seçime gidilmesini istedi'' sözleri üzerine, Başbakan Ecevit, ''Halkımızın hükümete her zamankinden daha çok güveni var. Yalnız halkımızın değil, dünyanın Türkiye'ye güveninde büyük artış var'' diye konuştu. 
     
     Baydur'un sözleri 
     Ecevit, TİSK Başkanı Refik Baydur'un, ''İş Güvencesi Yasa Tasarısı'nı 1.5 yıldan beri Başbakanlık'ta durduruyorum'' şeklindeki sözleriyle ilgili görüşünün sorulması üzerine, ''Hayır, Bakanlar Kurulu'nun böyle bir telkin altında kalması söz konusu değildir. Sayın Baydur, sanırım kongre havası içinde böyle bir şey söylemiş olacak'' şeklinde konuştu. 
     Bu arada, Çakmak'ın, program çekimi esnasında Başbakan Ecevit'e kırmızı güllerden oluşan bir demet çiçek verdiği ve elini öperek, özür dilediği öğrenildi. 
     






</TEXT>
</DOC>
