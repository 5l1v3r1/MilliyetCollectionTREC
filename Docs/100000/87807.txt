<DOC>
<DOCNO> 87807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/spo20.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Agassi’nin doğuşu      FRANSA Açık Tenis Turnuvası tek erkeklerde 4 numaralı favori ABD’li Agassi, setlerde 2 - 0 geriye düştüğü maçta Fransız Mathieu’yu 4 - 6, 3 - 6, 6 - 3, 6 - 3, 6 - 3’lük setlerle yenerek çeyrek finale çıktı. 2 numaralı seribaşı Rus Safin, Fransız Pasquale’yi 3 - 6, 6 - 4, 6 - 3, 6 - 2’yle geçti. İspanyol Ferrero ve Fransız Grosjean da adını son sekize yazdırdı. 
     
Buker, İstanbul’da      İSTANBULSPOR, Samsunspor ile yollarını ayıran, Kamerun Milli Takımı’nın tecrübeli file bekçisi Allum Buker’le üç yıllık sözleşme imzaladı. Dünya Kupası’nda mücadele veren başarılı kalecinin menajeri dün Sarı - Siyahlı kulübe imza attı. 
     
Stoichita imzalıyor      ANKARAGÜCÜ, Rumen teknik direktör Mihai Stoichita’yı Başkent’e getirdi. Bugün imza atacak olan Sotchita, "Multescu’dan gerekli bilgileri aldım. UEFA’da başarılı olmak için burdayım. Galatasaray’da daha önce oynayan Ilie ve Filipescu eski öğrencilerim" dedi. Yönetim, Gana Milli Takımı’nın santrforu Isaac Boakye ile de el sıkıştı. 
     
Hüseyin kalıyor      İSRAİL’DE Maccabi Tel Aviv’de forma giyen Hüseyin Beşok, kulübü ile iki yıllığına yeniden anlaştı. Milli oyuncumuz ile görüşen Başkan Mizrahi, Hüseyin’e, Huffman’ın ayrılmasıyla tek pivot olacağı sözünü verdi ve iki yıllık anlaşma sağlandı. 
     
Ekşi’den üç rekor      ALMANYA’DAKİ Dünya sıralamasına puan veren Grand Prix Büyükler Okçuluk Yarışmaları’nda bayanlarda makaralı yayda Huriye Ekşi üç Türkiye rekoru kırarak, ikinciliği kazandı. Natalia Nasaridze üçüncü olurken, Bayan Milli Takımı da olimpik yayda aynı başarıyı gösterdi. Yunanistan’daki Avrupa Gençler Kupası’nda ise olimpik yayda bayan takımımız gümüş madalya aldı. 
     



 SPOR 

































</TEXT>
</DOC>
