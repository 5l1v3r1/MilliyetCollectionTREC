<DOC>
<DOCNO> 51712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yazar/pulur.html </URL>
<DATE> 2001/11/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Futbolcu politikacı ve çirkinlik... 
</HEADLINE>
<TEXT>

     POLİTİKACI ile futbolcu arasında, artık pek fark kalmadı... 
     Futbolcu, ancak temmuz ayında transfer yapıp, takım değiştirebilirdi, politikacı ise aklına estiği zaman, ya da "tamamen duygusal " nedenlerle parti değiştirirdi. 
     Şimdi, futbolcular da politikacılara döndü, istedikleri zaman takım değiştirebiliyorlar. 
     
     İNGİLİZLERİN ünlü politikacısı ve devlet adamı Churchill, parti değiştirmeyi kabul edenlerdendir ama onun bu konuda ilkesi de vardır 
     "Bazı insanlar ilkeleri uğruna partilerini değiştirirler bazıları ise, partileri uğruna ilkelerini değiştirirler " 
     Acaba bizimkiler hangisine benzer 
     Çamaşır değiştirir gibi parti değiştirenlerin, ilkeleri uğruna transfer olduklarını söyleyebilir misiniz 
     
     CURCHILL, düşündüklerini söylerken, "öyle de olur, böyle de olur " diyen politikacılardan değil, kafasında olanı pat diye söyleyenlerdendir... 
     Bir genel grev sırasında, hükümet grevi kırmak için, bir gazeteyi destekliyor, gerekçeleri de hazır "halkın haber alma özgürlüğü" adına... 
     Elbette gazete, greve ve grevcilere karşı... 
     Muhalefet, Churchill'i "tarafsız" davranmamakla suçluyor, o'nun cevabı hazır 
     "Yangında, alevle, itfaiye arasında tarafsız kalamam " 
     
     ZAMAN zaman bizde de olur, ne zaman işler bozulsa, insanlara umut vermek için Churchill'in ünlü konuşması gündeme getirilir. 
     İkinci Cihan Savaşı'nın başında halkına "Size kan ve gözyaşından başka bir şey vaat etmiyorum " diye başlayan konuşması... 
     Oysa Churchill, o konuşmasında halkına sadece kan ve gözyaşı vaat etmemiştir, devamı vardır. 
     "Size kan gözyaşı ve alın teri ile çalışmaktan başka bir şey vaat etmiyorum" diye de eklemiştir. 
     Nedense, alın teri ve çalışmak pek söylenmez. 
     Zafer için, kan ve gözyaşı yeterli değildir, alın teri ve çalışmak gereklidir. 
     Böyle günlerde böyle bir başbakanınız olsun istemez miydiniz 
     
     TRANSFERLERDEN söz açtık bakın nereye geldik... 
     Churchill'in dili çok keskindir... 
     Bir milletvekilinin, Muhafazakar Parti'den ayrılıp Liberal Parti'ye geçmesini şöyle değerlendirir 
     "Batan gemiyi önce fareler terk eder lakin batan gemiye doğru yüzen fare ilk defa görülüyor " 
     
     PARLEMENTO görüşmeleri sırasında İşçi Partisi'nin kadın milletvekili Bassie Braddock ile Churchill fena kapışırlar kadın iri yarı, güçlü kuvvetli ve de çok çirkindir. 
     Koridorda karşılaşırlar, kadın bağırır 
     "Sen sarhoşsun " 
     Churchill güler 
     "Evet doğru Lakin ben yarın ayılacağım, sen ise ömrünün sonuna kadar böyle çirkin kalacaksın " 
     Sadece, çirkin kadın politikacı, ömrünün sonuna kadar "çirkin" kalmaz... 
     Yüz çirkinliğinden, kafa çirkinliği daha da çirkindir. 
     Öyleleri de ortada dolaşıyor... 
     
     







Yüce bir koşu... 


Asker ve Irak 


Dağa sırtını vermiş hayal gemisi 


Notalarda Türkiye 


Ecevit'in halefi kim 


Bak şu portakal suyunun yaptığına 


Evlilik iyi çocukların cezası mıdır 


Futbolcu politikacı ve çirkinlik... 


Derviş'in kadın tutkusu 


Borusan’da bugün devir - teslim var 


Altyapı masrafına katılacaksınız 


"Türkiyeli Müslüman", "Müslüman Türk"e karşı 


Moralle aşılacak kriz hangisi 


Döviz fiyatı "hız kesti" 


Yeni parti değil, yeni lidere ihtiyaç var’ 


</TEXT>
</DOC>
