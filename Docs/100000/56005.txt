<DOC>
<DOCNO> 56005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sondun13.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da eylemci Jandarmalar Paris'te gösteri yapıyor 
</HEADLINE>
<TEXT>

     Fransa'da çalışma koşullarını proteso eden jandarmanın eylemleri, bugün başta başkent Paris olmak üzere Marsilya ve Bordeaux kentlerinde yine devam etti. 
     Başkent Paris'in merkezinde bulunan Porte Maillot bölgesinde toplanan üniformalı jandarmalar, araçlarının sirenlerini sürekli çalarak öfkelerini dile getirdiler. Protesto eylemine, motorsikletli jandarma görevlilerin de katıldığı bildirildi. 
     Jandarmalar, çalışma koşullarını düzeltilmesini, kendilerine daha fazla izin günü ve prim verilmesi talep ediyorlar. 
     Fransız jandarmalar, tehlikeli ve ağır çalışma temposu içinde çalıştıklarını ileri sürerek, polislere tanınan bazı sosyal ve ekonomik hakların kendilerine de tanınmasını istiyorlar. 
     






</TEXT>
</DOC>
