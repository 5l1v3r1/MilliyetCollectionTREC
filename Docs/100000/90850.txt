<DOC>
<DOCNO> 90850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/guncel/gun02.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kitabı teslim alan yetkililer kim 
</HEADLINE>
<TEXT>
Sabancı suikastının kitabı 
KAYBOLDU 
Suikastı kaleme alan cinayet sanığı Mustafa Duyar, öldürülmeden önce Parsadan’a yazdığı mektupta kitabı teslim ettiğini söylüyor. Ama kitap 3 yıldır kayıp 
     ŞÜKRAN ÖZÇAKMAK 

     Özdemir Sabancı Suikastı’nın sanığı Mustafa Duyar’ın, öldürülmeden önce yazdığı kitabı kimlere teslim ettiği h l bilinmiyor. Duyar’ın, "Örtülü Ödenek dolandırıcısı" Selçuk Parsadan’a yazdığı mektuba göre, kitap "yetkili ellere" teslim edildi. Ancak Duyar ile birlikte bir süre aynı koğuşu paylaşan Parsadan da bu yetkili ellerin kim olduğu konusunda hiçbir fikre sahip değil. Kitap ortaya çıkarsa suikastın perde arkası ve suikastı üstlenen yasadışı terör örgütü DHKP - C’nin Susurluk Çetesi ile bağlantısı ortaya çıkacak. 
     
     Hukukçular inceleyecekti 
     Dönemin Başbakanı Tansu Çiller ile birçok devlet adamı ve işadamını dolandırdığı için hapse giren Selçuk Parsadan, kendisine gönderilen mektupları bir kitapta topluyor. Bunlar arasında bir süre aynı koğuşu paylaştığı Duyar’ın mektubu da var. Duyar, Parsadan’a yazdığı mektupta, "Kitabı sözünü ettiğim yetkililere teslim ettim. Boş ver, onlar ilgilensin. Ne getirir ne götürür ona bakacaklarmış. Hukukçulara inceleteceklermiş. Önümüzdeki günlerde ne olacağı belli olur. Doğrusu ben de bilmiyorum ve bekliyorum..." diyor. 
     
     Hesap soracağım’ 
     Mektup şöyle devam ediyor "Eşimle ilgili medyada asılsız haberler yer aldı. Eşimin bakire olduğuna dair rapor aldık. Verecek başka cevap kalmamıştı. Buradan hesap sormak mümkün olmadı. Ne de olsa elimiz kolumuz bağlı. Biz de elbette zincirleri kıracağız. O zaman erkek erkeğe konuşmak için karşılarına çıkacağım. Allah ömür versin yeter." 
     Duyar’ın, tutuklandıktan sonra gittiği Kırklareli Cezaevi’nden 15 günlüğüne Afyon Cezaevi’ne götürüldüğünü anlatan Parsadan, "15 gün benimle aynı koğuşta kaldıktan sonra sorgulanmak üzere yeniden Kırklareli Cezaevi’ne götürüldü. O mektubu da bana Kırklareli’nden yazdı" dedi. Afyon’a giderken "Bana komplo kuruluyor" diyen Duyar, 1999’da öldürüldü. 
     
İdealler uğruna kandırılıyoruz’      Birbirlerinin ağzından laf almaları için MİT’in istemiyle aynı koğuşa kapatıldıklarını iddia eden Parsadan, "Mustafa, İpekçi suikastının sanığı Yalçın Özbey’i TV’de görünce şok olmuştu. Özbey’i örgütün kampında gördüğünü, ideal uğruna kandırıldıklarını, sol veya sağ ideoloji diye bir şey olmadığını, bu nedenle de teslim olduğunu anlatıyordu" diye konuştu. 
     



 GÜNCEL 

















</TEXT>
</DOC>
