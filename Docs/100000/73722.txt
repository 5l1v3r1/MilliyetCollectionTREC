<DOC>
<DOCNO> 73722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/magazin/yazdud.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapamarka’da eğlence zirvede 
</HEADLINE>
<TEXT>

İstanbul’da renkli geceler, 147’de Sertab rüzgarı, Çakıl, Günay, Erzurum’da yıldız yağmuru, Emre Aşık’ın 200 bin dolarlık dairesi, Şamdan, Çingene, People, Polo 13, Sadrazam ve... 
     Efendim, İstanbul eğlence yaşamında buluşmak üzere sözleşmiştik ama güzel bir etkinliğin yapıldığı Palandöken Kar Festivali’yle yazıma başlıyorum. Tanıdığım için söylüyorum müzik dünyasının beyefendisidir İbrahim Erkal. Ailesine, doğduğu kent olan Erzurum’a, Palandöken’e aşıktır İbrahim. Türkücü 10 yıldır hayalini kurduğu bir ilki gerçekleştiriyor. Erzurum Valiliği, Erzurum Büyükşehir Belediyesi, Atatürk Üniversitesi, Kayak Konseyi ve Erzurumlular’ın iftihar ettiği Polat Ailesi Baba İbrahim, oğulları Adnan, Murat ve kızı Songül Sel ’nin desteğiyle, İbrahim Erkal 1. Palandöken Kar Festivali’ni düzenliyor. 21-24 Mart’ta gerçekleşecek festivalde Erzurum’a siyaset, sanat, müzik, podyum dünyasından yıldız yağacak. Arif Sağ, Emel Müftüoğlu, Davut Güloğlu, İzzet Yıldızhan, Kubat, Songül Karlı, Nadide Sultan, Doğuş, Serap Sapaz, İsmail Bingöl, Vahe Kılıçaslan, Tuğba Özay, Aysun Kayacı, Müge Cinman, Arzu Pavlova bu yıldızlardan bazıları. Yeri gelmişken söz edeyim Sevgili Aysun Kayacı ile Emre Aşık 
     200 bin dolara Seba Millennium’dan ev aldılar. Daha doğrusu Emre aldı. Ancak çift, antremanlar nedeniyle Florya’da oturmaya devam edecek. Efendim, geçen hafta pek çok günlük gazetenin manşeti, Tamek Holding’in patronu Melih Sipahioğlu ile kızlarıydı. Melih Bey’in, Fruko AŞ’nin hisselerini 
     100 milyon dolara Pepsi’ye satmasıyla kavga çıkmıştı. Bu olayı bir yıldır biliyordum, 6 ay önce de yazmıştım. Yayın Yönetmenim sevgili Rıfat Ababay ile konuşmuş, gazetecilik etiğine uymadığı için haberi yayınlamamıştık. Anne Güngör Sipahioğlu ile aşk yaşadığı iddia edilen Dr. Mehmet Tekinel 5 yıllık doktorum. İyi de dostumdur, biliyorum ki böyle bir ilişki yok. Korkarım ki dünya çapında bir cerrah olan Mehmet Tekinel’i yurtdışına kaçıracaklar. Valla üzülürüm. Mehmet Tekinel ile konuşan tek gazeteci benim. Mehmet, olanları 
     deli zırvası’ diye nitelendiriyor ve bir cerrah için hastalarının her şeyden önemli olduğunu söylüyor. Anlayacağınız, günlerdir gazete manşetlerinde yer alan bu haberi 
     ilk veren POSTA oldu. O gün bana 
     ait olduğu halde, sayfam olmadığı için Bekir Saçar’ın koşesinde yer alan haberi ertesi gün bütün gazeteler manşetlere taşıdı. Yine bir Şenay Düdek haberi’nin ve POSTA’nın farklılığını size anlatmak istedim. Efendim, bu haftadan itibaren İstanbul eğlence yaşamı müthiş renkleniyor. Neonlar ışıl ışıl. Maksim’in dev kadrosunun yanı sıra Sarayburnu’ndaki eski Milady’s Restoran’ın yerine açılacak olan Çakıl’da Muazzez Ersoy, İzzet Yıldızhan, Fulden Uras, oryantal Sibel Barış ve sunucu Esra Ceyhan 29 Mart’da sahneye çıkacaklar. Şişli Günay’da ise 
     22 Mart Cuma’dan itibaren Ajda Pekkan olacak. Zincirlikuyu’daki eski Havana’nın yerine açılan Club 147’yi de unutmamak gerek. Geçen hafta kapılarını Sertab Erener ile müzikseverlere açan Club 147’de şenlik devam edecek. Bu akşamdan itibaren ise işletmesini Ali Sayar ve Deniz Akkaya’nın başarıyla yaptığı Polo 13’de her çarşamba Zerrin Özer sahne alacak. Sanırım baş müşterileri, ben ve sırdaşım İsmail 
     Akkaya olacağız. 
     
People, Çingene ve Şamdan      Efendim, sırdaşım İsmail Akkaya ve kızkardeşi Tansel ile birlikte İstanbul gecelerinde yine ilk durağımız People oldu. Fakat yemek için Leyli Mey Çapamarka’ya gideceğimiz için fazla kalamadık. Baktım, bir masada sevgili Mahsun Kırmızıgül ile ANS’nin patronu ve ünlü yönetmen Abdullah Oğuz. DMC Doğan Müzik Company’nin Genel Koordinatörü Ercan Saatçi, ünlü playboy ve işadamı Nadir Ermiş, Kemal Sunal’ın oğlu Ali Sunal, gece yaşamının hızlısı Gökhan İleri, People’ın erken saatlerdeki ünlü konuklarıydı. Yazımın sonunda Çapamarka’yı detaylı yazacağım, değer. 
     O gece Gayrettepe’deki Çingene Zorba’ya da uğradık. İşletmecisi sevgili Ertün Yıldız ne zamandır sitem ediyordu. Etiler Keops’da başarılı program yapan Hande Yener, Cilveli Meyhane’de sahne alan Cihan Doğan ve popun yeni yıldızı Burcu Güneş aynı masada keyifle eğleniyorlardı. Finali, bir süredir uğramadığım Şamdan’da yaptım. Tıklım tıklımdı. Epeydir bel fıtığından yatan Şef Hüseyin iyileşmiş, Ekrem’in yükü azalmış. Kalabalıktı. Patroniçe Şehnaz Tuna bile bardaydı. ABD’den gelen Ali Gürsoy ve eski futbolculardan Ayhan Akbin ile Ömer Gürsoy aynı masada eğleniyorlardı. Sosyetenin orta yaş playboyu Hasan Mingü, THY’nın güzel kabin amiri Banu Ozansoy ile ciddi bir birliktelik yaşıyormuş. Korkmaz Yiğit, Aslı Gedik, Doğan Kalkavan, Show Haber’in başarılı spikeri Seba Tümer, çıtır sevgilisi Anna ile Yavuz Demir, Revna-Yıldırım Demirören, Ayşe-Sinan Engin, Bodrum Manastır Oteli’nin sahibi olan Ankaralı işadamı Sadri Şener ve zarif karısı Yüksel’i gördüm. Bu arada DJ Burak ve Ayhan yine müthiş müzik yaptılar. Bir ara Şamdan’ın halkla ilişkilerini yürüten Selma Şeşbeş ile sohbet ettik. Şamdan’ın telefon numarası 0212 263 48 98. 
     
Polo 13, lezzet günleri ve Sadrazam Mahmut      Yıllar önce gitmiştim Halıcıoğlu’ndaki Sadrazam Mahmut’a. Daha sonra bir kez daha uğramıştım, geçen gece de sevgili Şebnem’in ısrarına dayanamayarak gittim. Haliç manzaralı, 2 katlı bir mekan Sadrazam Mahmut. Sahibi Ilgın Kaya. Masanıza önce sızma zeytinyağlı, narekşili, cevizli sadrazam salatası geliyor. Yanında özel yoğurt, turşu ve zeytinyağlı mezeler. Özel imalat sucuk, pirzola, kavurma, bumbar, tavuk ve uykuluk da cabası. Üstelik uykuluk gerçekmiş, diğer yerlerde yağlı çöz fındığıymış. Şebnem söyledi. Özel yemeklerden Sadrazam 
     pilavı da harika. Mangalı masanıza getiriyorlar. Et suyunda ıslanmış bulgur üzerinde domates, biber, Trabzon tereyağı, kavurma ve kaymak sac üstünde karıştırılarak pişiriliyor. Müthiş. Sonra tatlılar ve Sadrazam parmağı ikram ediliyor. Dileyene de cevizli bal kaymak. Midenizde yer kaldıysa köpüklü bir kahve ve nane likörü de içebilirsiniz. Servis sırasında konuklara Sadrazam Mahmut’a has espriler yapıyorlar, hazırlıklı olun. O gece beni es geçtiler. Belli ki Şebnem tembih etmiş. Üst katta çarşamba, cuma ve cumartesi akşamları 4 kişiden oluşan fasıl heyeti müzik yapıyor. Oraya POSTA’nın Yazı İşleri Müdürleri’nden sevgili kankam Hande Özcan ile gitmek lazım. Hande, Türk Sanat Müziği’ni bilir de. Ilgın Kaya hiçbir yerde şubeleri olmadığını söyledi. Sadrazam Mahmut’ta fiyatlar, kişi başı 10-15 milyon arası. Telefon numarası 0212 237 21 55. Çıkışta hem Ali Sayar’a Geçmiş olsun’ demek 
     hem de bana kardeş kadar yakın Cenk Eren’i izlemek için Polo 13’e gittim. Ali, fanatik Galatasaraylı’dır. Galatasaray-Roma maçında başına cop, suratına yumruk yemiş. Masaya meslektaşım ve arkadaşım sevgili Uğur Güneri ile Polo 13’ün işletmecilerinden olan dünya güzeli Deniz Akkaya geldi. Ali, Deniz, Uğur 
     ve ben dertleştik. Siren Ertan’ın eski kocası Ercan Canmutlu, sevgilisi Müge Dümer ve bir grup arkadaşı ile eğleniyordu. Birlikte organizasyon şirketi kuran Yeşim Tan, Gamze Platin, Yüksel-Sadri Şener’i de gördüm. Polo 13’e gittiğinizde Cenk’den, Esmeray’ın h l dillerde olan şarkısı Unutama Beni’yi isteyin. Müthiş duyarak okuyor. Aslında Cenk tüm şarkılarda hissediyor, hissettiriyor. Efendim, Divan Lokantası’nda Gaziantep Yemekleri Haftası devam ediyor. 
     Divan Oteli başaşçısı Aybek Şurdum ve Ali Tombul, Gaziantep’in meşhur tatlarından örnekler veriyorlar Antep salatası, zeytinli piyaz, Kilis kebabı, ezmeli kuşbaşı, sarığı burma, sütlü nuriye gibi tatlı ve kebap çeşitleri... İstanbul’un tarihi semti Edirnekapı’daki Kariye Müzesi’nin yanında olan Asitane Restaurant’ın mönüsü de müthiş. İstanbul Mutfağı’ndan seçmeler var. 23 Mart’a kadar giderseniz herisse, kuzu dalak dolması, stifado, cevizli pırasa köftesi, kestaneli et, kuzu paçalı kuru fasulye, sütlü irmik tatlısından tadabilirsiniz. Telefon numarası 0212 635 79 79. 
     
147’de Sertab’lı geceler ve Leyli Mey Çapamarka      Can dostumun pek çok mekanına gittim, hepsi de on numara. Ama bana gerçekten uyan ilk mekan Çapamarka oldu. İlk kez ruhum kararmadı, keyifle yemek yedim, dostlarımla sohbet ettim. Çapamarka, eski Catwalk. Uçuk kaçık dizaynları ile tanınan, gerçekten harika bir beyin olan mimar Ali Türker Çapamarka’yı uçurmuş. Aydınlık, sıcak, insanı rahat ettiren bir mekan. Mutfak Şefi olan genç yetenek Mehmet Zeybek ve Yiyecek-İçecek Müdürü Anita Türk, Ermeni-Lübnan mutfağının en lezzetli yemekleriyle oluşturmuşlar mönüyü. Gitmeden önce mutlaka sıkı bir diyete girin, çünkü benim gibi her şeyi silip süpüreceksiniz, ki ben yemek konusunda biraz mızmızımdır. Çapamarka enginar, topik, çıltık, babagannuş, Memet Usta usulü çiğ balık, isli et, asma yaprağında kağıtta pastırma, Lübnan köftesi, Halep usulü patlıcanlı ciğer müthişti. Sacda sunulan kavurmayı ise ekmeğimi bandıra bandıra yedim. Kavurma domates, soğan, yeşil biber içinde sunulan et-tavuk karışımıydı. Yalnız ben mi Şu an ANS’ye Magazin Koordinatörü olan sevgili Volkan Öksüz, karısı Nükhet, sırdaşım İsmail ve kızkardeşi Tansel de yemeklere hayran kaldılar. Leyli Mey adlı bir tatlı var, İsmail dondurma sandı. Lor peyniri ve tahin-pekmez karışımı. Aman hanımlar, dikkat Tahin helvası da ayrı bir lezzet. Biz 
     o gece rakı içtik ama çok özel 
     bir şarap mönüsü oluşturulmuş. İzzet’in demirbaşı Kraliçe Rose 
     ve Hale Dicleli müşteriye hakim. Çapamarka her gece açık. Zarifi’den transfer edilen 
     DJ Mert Levent’in müziği koparıyor. Adam bu işi iyi biliyor. E, can dostum da onun hakkını veriyor. Mert Levent’in aldığı rakamı öğrendim ve iş değiştirsem mi’ diye düşündüm. Ben de müzik konusunda fena sayılmam hani. Mekan basına kapalı. Beni saymayın, İzzet için ben her zaman müşteriyim. 
     O nedenle keyifle eğlenebiliyorsunuz, kalkıp pistin ortasında göbek atabiliyorsunuz. Kişi başı 35-40 milyon. 
     O gece kimleri gördüm Sosyetenin gözde çifti Buket-Hayrettin Taşdelen, Biyoenerji Uzmanı Dr. Yegane Mutlu, Ender Mermerci, mimar Murat Atabarut, playboy Murat Cevahir, Tuğba-Recep Yazıcı, doğum gününü kutlayan sevgili arkadaşım Gökhan Yüzbaşıoğlu ve New York’dan bu özel davete gelen sevgili Nurdan Gür, Nevgül Andaç, Gonca-Kaan Kopuz kardeşler, ressam Gül Ergi... Benim yerim bundan böyle Çapamarka, bilesiniz. Telefon numarası 0212 231 03 56. Zincirlikuyu’daki Club 147’e hafta sonları renk geldi. Sertab Erener çıkıyor. İşin başına geçen Kaan Ferhatoğlu’nun farkı da hemen anlaşılıyor. Son bir aydır tabir-i caiz ise sinek avlayan mekan, 
     o gece tıklım tıklımdı. Üst salon yemek için ayrılmış. Aşçı Mike Norman yönetimindeki Chef’s Restaurant’ın mönüsü hakim. O gece sadece içkiye gittiğim için yemek konusundaki fikirlerimi daha sonra yazacağım. Ayakta olmayı tercih ederdim ama 
     Şef İlhan Utaş ve Hüseyin Çimen, sağolsunlar, hemen bir masa yaptılar. Saat 24.00’de Sertab sahne aldı. Kıyafetlerini Belma Özdemir hazırlamış. Volkan Öktan, Murat Ejder, Gültekin Kaçar, Artun Sürmeli, Alp Turaç ve sesi çok güzel olan vokalist Özge Bıçkın’dan oluşan orkestra, tabanca gibi. Sertab Erener’in Pikabından’ adlı şovda popçu, Sezen Aksu’dan Zerrin’e, Barış Manço’dan Nükhet Duru’ya, Timur Selçuk’a kadar geniş bir yelpazede şarkılar okuyor. Yeni’, Kumsalda’, Yanarım’, Aldırma’, Melankoli’, Halhal’, Sensiz Yıllarda’, Gönül’, Dağlar Dağlar’, Sarışınım’... Arada da taklitler yapıyor. 
     Hoş bir program. 
     O gece buranın yöneticilerinden Yurdal Sert, bir darılıp bir barıştığı sevgilisi manken ve oyuncu 
     Esin Moralıoğlu, Bülent Büyükuğur ve eşi, Aytek Evkan, Ercan Canmutlu ve sevgilisi Müge Dümer, Kenan Doğulu, manken-oyuncu Didem 
     Taslan vardı. 
     Telefon numarası 0212 213 01 36. Evet efendim, bugünlük de bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 












</TEXT>
</DOC>
