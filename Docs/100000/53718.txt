<DOC>
<DOCNO> 53718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/temelkuran.html </URL>
<DATE> 2001/11/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Biraz Kissinger alır mıydınız 
</HEADLINE>
<TEXT>

     Afganistan’ın bombalanmasının, Hazar Denizi çevresinde bulunan Amerikan şirketlerinin elindeki enerji havzalarıyla ilgili büyük planların bir parçası olduğunu ilk Doç. Dr. Yavuz Gökalp NTV’de söylemişti. Biz de bunu iki kere yazmış idik. Hürriyet’te Serdar Turgut da aynı yönde, daha ayrıntılı bilgiler verdi. Amerikan petrol şirketi UNOCAL’ın Afganistan’ı da etkileyecek olan Orta Asya Petrol Boru Hattı projesinden bahsetti. Turgut, Türkmenistan Devlet Başkanı Niyazov’un UNOCAL’la bir anlaşma imzaladığını söyledikten sonra yazısının sonunda bir ayrıntıya dikkat çekiyordu 
     " Anlaşmanın imza töreninde Henry Kissinger da vardı. Bu anlaşmadan sonra Kissinger UNOCAL’ın danışmanı oldu. Ne kadar ilginç değil mi Bu adamlar her yerde insanın karşısına çıkıveriyorlar " 
     Öyledir. Çıkıverirler. 
     
Kissinger’in K r Marjı      İnternet’te küçük bir arama ve sonuç Kissinger’in danışmanlık şirketi sadece UNOCAL’ın danışmanı olmakla kalmamış geçen ayın sonunda Çin’de bir petrol firmasının daha danışmanlığını almış. Enteresan. İş, bütün Asya’yı kapsayacak belli ki. Demek ki, Kissinger’in Afganistan için "Kanıt beklemeden vurun " demesinin iyi bir nedeni varmış. 
     Şimdi tesadüf bu ya, bugünlerde bir kitap yayınlandı "Kissinger’in Yargılanması" Christopher Hitchens - çev Mehmet Harmancı - Everest Yayınları Kitap, çevirisi iyi olmamakla birlikte kıymetli bilgiler içeriyor. Faydalı eserde Nixon döneminin Dışişleri Bakanı Kissinger’in Şili’deki askeri darbenin mimarlığından başlayarak çeşitli uluslararası icraatlarından bahsediyor. Ama kitabın "K r Marjı" diye bir bölümü var ki... 
     
Kissinger ve Ortakları      Kissinger devletteki görevinden ayrıldıktan altı ay sonra Kissinger ve Ortakları adıyla "çokuluslu şirketlerle yabancı hükümetler arasında ilişkileri kolaylaştırmayı amaçlayan" bir danışmanlık firması kuruyor. Müşterileri arasında hemen hemen bütün "büyükler" var. Yazar, şöyle diyor 
     "Bu firma - nın çıkarları ile Kissinger’in politik açıklamaları arasındaki çeşitli uyum örnekleri aktarılabilir. Bunlardan en iyi bilineni herhalde Çin Halk Cumhuriyeti ile ilgili olanıdır." 
     Yazar, Kissinger’in Tiananmen Meydanı katliamına verdiği destekle, Kissinger ve Ortakları Danışmanlık şirketinin müşterisi olan Heinz firmasının Çin’e girişiyle nasıl çakıştığını anlatıyor. 
     Yani Afganistan’ı etkileyecek yeni petrol hattı projesinin imza töreninde Kissinger’in bulunması tesadüf değil. O Tiananmen Katliamı’na destek vererek "çokuluslu bir şirketin işlerini nasıl kolaylaştırdıysa" şimdi de UNOCAL için aynı kolaylığı sağlamaya çalışıyor. Tiananmen’de Çinli çocuklar ölmüştü, şimdi Afgan çocukları ölüyor. Kissinger ve Ortakları’nın Asya macerası sürüyor 
     
     







Önemli bir karar 


Şemsiye kirası... 


Jandarma ve çocuk 


AB, Kıbrıs derken Devlet Bahçeli'nin üslubu... 


Eşitlik 2003'e mi 


Öğretmenler sıkıntıdayken kim mutlu olabilir ki 


Borsa bir hayvanat bahçesi mi 


Rusya ile yeni ortaklık 


Seyircilerin sorumluluğu yok mu 


Kumarhaneciler geçit arıyor 


At yarışlarından vergi alınamıyor 


Büyükelçi Loğoğlu'nun Irak mesajı 


Köykent'lere çağ atlatmak 


Biraz Kissinger alır mıydınız 


Hayırperver çok yol gösteren yok 


</TEXT>
</DOC>
