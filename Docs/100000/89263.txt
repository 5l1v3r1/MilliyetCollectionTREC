<DOC>
<DOCNO> 89263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo18.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milutinoviç ''Türkiye, Kosta Rika maçında çok iyi oynadı'' 
</HEADLINE>
<TEXT>

     17. Dünya Kupası finallerinde, gruptaki son maçında Türkiye ile karşılaşacak Çin 
     Milli Takımı'nın teknik direktörü Bora Milutinoviç, ''Türkiye maçında hedefimiz galibiyet'' dedi. 
     Çin Milli Takımı, A Milli Takımı'nın antrenmanından önce aynı statta idman yaptı. Türk basın mensuplarının sorularını yanıtlayan Milutinoviç, Türkiye'nin gerçek futbolunu oynamadığını kaydederek, şöyle konuştu 
     ''Çin'in hedefi sadece Dünya Kupası'na katılmaktı. Türkiye, Kosta Rika maçında çok iyi oynadı, ama şanssızdı. Türkiye maçına galibiyet için çıkacağız. 3 puan için 1 gol yeter. Bu şampiyonadaki hedefimiz, bir galibiyet alabilmek. Çin'in gerçek hedefi Dünya Kupası'na katılmaktı. Bu kupada tecrübe kazandık, bundan sonraki şampiyonalarda Çin daha iyi olacak.'' Öte yandan, tecrübeli teknik adam, Türkiye'ye mesaj göndererek, ''Ali Şen çok yakın dostumdur, ona çok selam söylüyorum'' diyerek sözlerini tamamladı. 
     





</TEXT>
</DOC>
