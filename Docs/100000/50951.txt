<DOC>
<DOCNO> 50951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur04.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'ün kuruluş yıldönümü..Kızılay'da yoğun güvenlik önlemi alındı 
</HEADLINE>
<TEXT>

     Emniyet güçleri, Yükseköğretim Kurulu'nun YÖK 20. kuruluş yıldönümü dolayısıyla Kızılay'da gerçekleştirilebilecek protesto eylemleri için yoğun güvenlik önlemi aldı. 
     Emniyet ekipleri, özellikle Güvenpark, Sakarya Caddesi ve Atatürk Bulvarı üzerinde önlemleri yoğunlaştırırken, Kızılay'ın çeşitli noktalarında da panzerler konuşlandırıldı. Emniyet güçleri, çeşitli yerlerde barikat hazırlıkları yaparken Atatürk Bulvarı üzerindeki bazı araçlar da trafik polislerince çekildi. 
     Bu arada Kızılay Metro İstasyonu da güvenlik gerekçesiyle ulaşıma kapatıldı. 
     YÖK, dün üniversite rektörlüklerine birer yazı göndererek, özellikle büyükşehirlerde çeşitli yasadışı örgütlerin eylem düzenleyeceklerine ilişkin duyum alındığını bildirmiş ve gerekli önlemlerin alınmasını istemişti. 
     






</TEXT>
</DOC>
