<DOC>
<DOCNO> 69536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo01.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DEMİR YUMRUK 
</HEADLINE>
<TEXT>

Seba’yı eleştirdiği için büyük eleştiri alan ve üyelikten istifa eden Nevzat Demir, kararından dönmeyeceğini söyledi. Demir, "Bu kadar hakaret edilen bir toplumun içinde kalamam" dedi 
     BİLAL MEŞE 

     Seba’ya saygılıyım’ 
     BEŞİKTAŞ’IN mali kongresinde Süleyman Seba’yı eleştirdiği için büyük tepki alan, ardından üyelikten istifa eden Nevzat Demir, kararından dönmeyeceğini açıkladı. Süleyman Seba’nın kişiliğine söz söylemediğini kaydeden Demir, "Seba’ya ben de saygılıyım, kendisini seviyorum. Onun kişiliğine dil uzatmam söz konusu olamaz, uzatanın da dilini keserim. Tabii ki, o dönemde Serdar Bilgili, Hüsnü Güreli hatta Hasan Arat da yöneticiydiler. Niye Seba olarak algılandı Seba’nın arkasına kimse sığınmasın" diye konuştu. 
     
     Küfür ettirmem’ 
     SİYAH - Beyazlı kulübe maddi ve manevi desteğini yıllardır sürdürdüğünü de kaydeden Demir şöyle devam etti "Kimseden takdir beklemiyorum. Ancak kimseye de hakaret ettirmem. Kaldı ki, hakaretin yoğun olduğu bir toplum içinde kalmam da söz konusu asla olamaz. O an duygusal davrandım, istifamı verdim, sonra geri aldım. Sağlıklı düşündüm ve sonunda hak etmediğim hakaretlerin olduğu toplumda kalmamın anlamı olmadığına karar verdim. Üyelikten kesinlikle ayrılacağım, hafta içinde dilekçemi vereceğim." 
     
     Tükürdüğümü yalamam’ 
     ÜMRANİYE Tesisleri’nin yapımını üstlenen Nevzat Demir, bu konudaki maddi desteğini sonuna kadar sürdüreceğini söyledi. Tesislere ne kadar para harcadığını açıklamayan Demir, sözlerini şu şekilde noktaladı öBu bir kuruştur, iki kuruştur. Söz ağızdan çıkar. Nasıl istifa edeceğimi söylüyorsam, tesisleri de bitireceğim. Hayatım boyunca tükürdüğümü yalamadım. Tesisleri işbaşına gelecek yönetime teslim edeceğim. Daha düne kadar bana övgüler yağdıran insanlar, kongrede bana hakaret ettiler." 
     
Güreli’den tepki      BEŞİKTAŞ Genel Sekreteri Hüsnü Güreli, mali kongrede bazı üyelerin dile getirdiği TVS konusundaki suçlamalara yanıt verdi. Yayın haklarıyla ilgili TVS şirketi ile yaptıkları sözleşmenin Halka Arz’dan önce gerçekleştiğini belirten Güreli, "Havuz dışındaki yayın gelirlerini 1 milyon 750 bin dolara sattık. Bu hakkın, kendisi değil, sadece pazarlama hakkıdır. Ayrıca yönetim kurulundan hiç kimsenin TVS ile herhangi bir organik bağı yok, olamaz da" diye konuştu. 
     
Kongre Kulisi      Pazarlık yok’ 
     MARTTAKİ kongrede yeniden aday olacağını açıklayan Başkan Serdar Bilgili, "Kongre demokratik bir ortamda gerçekleşti. Tüm lehteki ve aleyhteki konuşmaları not ettik. Hepsini değerlendireceğiz, o zaman daha az hata yaparız" dedi. Bilgili, seçimlerde aynı ekiple yola çıkacağını da belirtti "Beşiktaş’ta yönetici konusunda pazarlık olmaz" dedi. 
     
     Hodri meydan 
     MUHALEFET lideri Hasan Arat, "Bu kadar eleştirilen ve eli kolu bağlı yönetim görmedim" dedi. Arat, "Bilgili ve Güreli’nin açıklamaları tek yanlı, tatmin edici olmaktan uzaktı. İşbaşındaki yönetimi ibra etmek yakışırdı. Bir kişi karşı çıktı, onu da ikna ettik. Kendileriyle milyonların önünde her ortamda tartışmaya hazırım" yorumunu yaptı. 
     
     Liste savaşları 
     BEŞİKTAŞ’TA mart ayında yapılacak olağan seçim kongresi öncesi adaylıklarını resmen açıklayan Serdar Bilgili ve Hasan Arat, liste oluşturma çalışmalarına hız verdi. Mali kongrenin kulislerinde üyeler, sık sık seçimi tartıştılar. Üyelerin büyük bir bölümü, seçimlerde listesi güçlü olanın kazanacağını savundular. 
     
     Seba’nın şapkası 
     MALİ kongre kulislerinde sık sık Süleyman Seba’nın yeniden başkan adayı olacağı iddiaları gündeme geldi. Bazı üyeler Seba’nın adaylığını koyması gerektiğini savundular. Üyelerden Cüneyt Doğan, "Seba çok farklıydı, ağırlığı vardı. Bugün şapkasını koysun iki bin oy alır" diye konuştu. 
     
Khlestov’a yeni görev      BEŞİKTAŞ Teknik Direktörü Christoph Daum, Ronaldo’nun cezalı, Ali Eren’in sakat olması nedeniyle Yozgatspor maçı öncesinde savunmada sıkıntıya düştü. Alman hoca, Khlestov’u savunmaya çekerek bu açığı kapatmayı hedefliyor. Rus futbolcu, savunmaya alındığı takdirde Tamer, Khlestov’un önünde görev yapacak. 
     
Kartaldan işbaşı      KOCAELİSPOR’U yenerek önemli bir engeli aşan Beşiktaş, iki günlük aradan sonra yeniden işbaşı yaptı. Ümraniye Tesisleri’nde Koch yönetiminde yapılan kondisyon ağırlıklı çalışmaya Almanya’ya giden ve bugün 18. kez mahkemeye çıkacak olan Teknik Direktör Christoph Daum’un yanı sıra sakatlıkları devam eden Yasin Sülün ve Ali Eren katılmadı. 
     



 SPOR 





























</TEXT>
</DOC>
