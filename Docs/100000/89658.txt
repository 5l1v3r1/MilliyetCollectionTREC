<DOC>
<DOCNO> 89658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo06.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Nets'i süpüren Lakers üstüste 3. kez şampiyon.. 
</HEADLINE>
<TEXT>

     ABD Profesyonel Basketbol Ligi NBA'de Los Angeles Lakers, New Jersey Nets'i deplasmanda 113-107 yenerek 7 maçlık seride rakibine 4-0 üstünlük sağladı ve üst üste 3. şampiyonluğunu kazandı. Lakers, böylece 14. şampiyonluğuna ulaştı. 
     East Rutherford'daki mücadelede, ilk 3 maçta 36, 40 ve 35 sayı atarak finallerin En Değerli Oyuncusu MVP seçilen Shaquille O'Neal, bu kez 34 sayı, 10 ribaundla yine başarılı bir maç çıkarırken, Kobe Bryant skora 25 sayı ekledi. 
     Son dakikalarda oyunu bırakan Nets'de ise Kenyon Martin 35 sayı, 11 ribaundla maçın en iyisi olmasına rağmen bu başarı galibiyet getirmedi. Takımda yedek Lucious Harris 22 sayı gerçekleştirdi. 
     Lakers, 1990'lı yıllardan sonra Michael Jordan'lı Chicago Bulls'dan sonra üst üste 3 kez şampiyon olma başarısını gösteren tek takım oldu. 
     
     ŞAMPİYONLUK NOTLARI 
     149   Los Angeles Lakers, tarihinde ilk bir final serisinde bir rakibine 4-0'lık üstünlük sağladı. 
     149   Los Angeles Lakers Antrenörü Phil Jackson, kariyerindeki 9. şampiyonluğuna ulaştı ve Red Auerbach'ı yakaladı. Jackson, 24. play-off maçını kazandı. 
     149   Phil Jackson, Chicago Bulls'dan sonra 2. kez bir takımı 3. kez üst üste şampiyonluğa ulaştırdı. Jackson, Bulls'u 2 kez üst üste 3 şampiyonluğa ulaştırmıştı. 
     149   NBA Ligi tarihinde 5. kez bir takım üst üste 3. şampiyonluğunu elde etti. 
     149   NBA Ligi tarihinde 7. kez ve 1995'den sonra ilk kez bir takım, final serisini 4-0'lık skorla kazandı. 
     





</TEXT>
</DOC>
