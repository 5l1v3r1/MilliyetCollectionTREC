<DOC>
<DOCNO> 87443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gun04.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar’a bir darbe daha 
</HEADLINE>
<TEXT>

İngiltere de malvarlığını dondurdu 
     EKONOMİ SERVİSİ 

     Motorola’nın Londra Yüksek Mahkemesi’nde aldırdığı karar uyarınca Uzanlar’ın tüm malvarlıkları ve siparişleri dondurulacak. 
     Financial Times’ın haberine göre, karar doğrultusunda her davalının 200 milyon dolara kadar malvarlığı dondurulacak. Karar, Kemal Uzan’la birlikte iki oğlu Cem ve Hakan ile kız kardeşlerini kapsıyor. Davalıların 21 gün içerisinde malvarlıklarını beyan etmeleri gerekiyor. Motorola ve Nokia, Uzan ailesinin kendilerine olan milyarlarca dolarlık borcu için ABD mahkemelerinde de dava açmıştı. İki şirket, ABD mahkemesinin kararı gereğince Telsim hisselerinin yüzde 73.5’inin mahkemeye devredilmesi için verilen 24 Mayıs tarihine Uzan ailesinin uymaması nedeniyle ailenin mahkemeyi küçük gördüğü, artık prosedürün buna göre işleyeceğini bildirdi. Uzan ailesi adına yapılan açıklamada ise, mahkeme kararını küçük görme iddiasının doğru olmadığı, aksine Türkiye’de üç ayrı mahkemenin kararına göre Telsim hisselerinin Türkiye’den çıkarılmasının mümkün olmadığı savunuldu. 
     



 GÜNCEL 




















</TEXT>
</DOC>
