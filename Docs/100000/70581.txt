<DOC>
<DOCNO> 70581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sonspo15.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 2 - Galatasaray 0 maç bitti 
</HEADLINE>
<TEXT>

     Birinci Süper Lig'de Göztepe, kendi sahasında ve seyircisi önünde Galatasaray'ı 2-0 yenerek rakibini liderlikten etti. 
     Galatsaray liderliği Beşiktaş'a bırakırken, gelecek hafta oynanacak derby büyük önem kazandı. 
     
     İlk yarı 

     Karşılaşmanın ilk 5 dakikasında atak bir futbol sergileyen konuk takım, erken gelen Göztepe golünden sonra üstünlüğünü yitirerek, özellikle orta alan ve forvet arasında büyük uyumsuzluk yaşadı. 
     Arif'in isabetsiz ortaları, Niculescu'nun ise ağır kalması nedeniyle gol bölgelerinde çoğalamayan Galatasaray, Göztepe'nin genç kalecisi Bora'yı geçmekte zorlandı. 
     Göztepe ise rakibinin ilk dakikalardaki baskısından kurtulduktan sonra ilk ciddi atağında bulduğu golle moral kazandı. Rakibine orta alanda pres uygulayan ve ani kontraataklarda 2. golü bulmaya çalışan ev sahibi ekip, bulduğu pozisyonlardan yararlanamadı. 
     2. dakikada Ergün'ün soldan ortaladığı topu Arif kafayla kale 
     alanına gönderdi. Fleurquin'in kafa şutunda, top kaleci Bora'da kaldı. 
     10. dakikada gelişen Göztepe atağında, Göksel'in sağdan ortaladığı 
     topla buluşan Tayfun, bekletmeden yaptığı düzgün bir vuruşla meşin yuvarlağı kaleci Mondragon'n solundan filelere gönderdi 1-0. 
     14. dakikada Arif'in kullandığı serbest vuruşta, kaleci Bora'nın 
     bakışları arasında top direği sıyırıp auta gitti. 
     24. dakikada Niculescu'nun 20 metreden sert şutunda, meşin 
     yuvarlak kaleci Bora'da kaldı. 
     34. dakikada gelişen Göztepe atağında, Cumhur'un pasıyla buluşan 
     Korhan'ın yakın mesafeden sert şutunda, top direğin yanından auta çıktı. 
     41. dakikada Hasan'ın kullandığı serbest vuruşta top savunmadan 
     döndü. Arif'in yaklaşık 35 metreden sert şutunda, meşin yuvarlak üst direğe çarparak auta çıktı. 
     44. dakikada Galatasaray mutlak bir pozisyondan yararlanamadı. Bu 
     dakikada Hasan Şaş, bütün savunma oyuncularını ve kaleci Bora'yı çalımlarla geçti. Ancak bu futbolcu topu boş kale yerine üstten auta attı. 
     İlk yarı 1-0 Göztepe'nin üstünlüğüyle kapandı. 
     
     İkinci yarı 

     Karşılaşmanın ikinci yarısında Göztepe, savunma hattını geriye çekerken, geri dönmekte zorlanan Galatasaray karşısında ani kontraataklarla birçok pozisyon buldu. İkinci yarıda oyunun kontrolünü büyük ölçüde elinde buluduran ev sahibi ekip, Mustafa Özkan'ın ayağından bulduğu 2. golle tamamıyla rahatladı ve savunmasında hatasız mücadele ederek, rakip forvete gol şansı tanımadı. 
     Galatasaray ise kendi yarı alanına çekilen Göztepe karşısında kanatları kullanmakta güçlük çekti. Rakibinin ceza alanı önlerinde yaptığı presten kurtulamayan Galatasaray forveti, rakip kaleye şut atmakta zorlandı. 
     Maçın sonlarına dağru yorgunluk belirtileri gösteren konuk ekip, hücumda organize olmakta büyük güçlük çekti. 
     47. dakikada ani gelişen Göztepe kontraatağında Zafer, uygun 
     durumdaki Cumhur'a pas vermek yerine kaleye vurdu. Mondragon'un çift yumrukla uzaklaştırmak istediği topa yine Zafer bu kez aşırtma bir vuruş yaptı, ancak meşin yuvarlak üstten auta gitti. 
     51. dakikada Galatasaray'da, Ayhan'ın yerine Victoria oyuna 
     girdi. 
     55. dakikada Niculescu'nun pasında 18 yayı üzerinde topla buluşan 
     Arif sert vurdu, ancak meşin yuvarlak auta gitti. 
     56. dakikada Galatasaray'da Berkant, yerini Ümit Karan'a 
     bıraktı. 
     59. dakikada Göztepe'de Cumhur'un yerine Metin Diyadin oyuna 
     girdi. 
     60. dakikada Mustafa Özkan, sağdan getirdiği topu yerden ortaladı. 
     Zafer topa dokunamayınca İzmir ekibi ikinci golden oldu. 
     65. dakikada Göztepeli Erkan sarı kart gördü. 
     67. dakikada Mustafa Özkan'ın altıpasa ortaladığı topa Zafer'in 
     sert şutunda, topu Mondragon köşeden çıkardı. 
     72. dakikada Göztepe, beklediği gole kavuştu. Göksel, kendi 
     götürdüğü topu ceza alanına dek sürükledi ve bomboş bekleyen Mustafa Özkan'a çıkardı. Bu futbolcunun plasesinde top filelerle kucaklaştı 
     2-0. 
     73. dakikada Galatasaray'da, Niculescu'nun yerine Serkan oyuna 
     girdi. 
     Göztepe'de ise 75. dakikada Zafer yerini Cem Baki'ye, 79. 
     dakikada da Mehmet yerini Cüneyt'e bıraktı. 
     89. dakikada gelişen Galatasaray atağında, Ergün'ün ceza alanında 
     ortaladığı topa Arif'in kafa vuruşunda, kaleci Bora meşin yuvarlağı kontrol etti. 
     Karşılaşma da Göztepe'nin Galatasaray önünde elde ettiği 2-0'lık galibiyetle sona erdi. 
     






</TEXT>
</DOC>
