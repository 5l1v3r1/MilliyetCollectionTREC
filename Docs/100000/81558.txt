<DOC>
<DOCNO> 81558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/guncel/gun08.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Peruk, türbanın yerini tutar mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Üniversitelerin ardından imam hatip liselerinde de kız öğrencilerin "siyasi simge" kabul edilen türbanla okula girmesi yasaklandı. Ancak bazı öğrenciler yasağı delmek için okula perukla geldi. Bu durum, "Türbanın üzerine peruk takmanın dinen sakıncası var mı ", "Peruk türbanın yerini tutar mı ", "Peruk cinsel çağrışımı engeller mi " sorularını da beraberinde getirdi. 
     İşte görüşler 
     
     Prof. Dr. Saim Yeprem M.Ü. İlahiyat Fak. 
Din peruğa karışmaz      Başörtüsü üzerine peruk takmanın dinen sakıncası yoktur. Din başörtüsünün üzerine peruk takıp takmamayla meşgul olmaz. Başörtüsünün üzerine takılan her şeyi aksesuar olarak düşünün. Örfe uygun olmalı. Başörtüsünün sembolik değeri var. Cinsel çağrışımı ön planda tutan kıyafetlerin uygun olmadığı kanaatindeyim. Cinsel çağrışımı ön planda tutma gibi bir amaç varsa bu yanlış. 
     
     Prof. Dr. Salih Tuğ M.Ü. İlahiyat Fakültesi 
Peruk, örtü hükmünde      Peruk takmak örtü hükmündedir. Saçın üzerine geldiği için örtüdür. Peruğu insan saçından ve sentetik maddelerden yapılan olarak ikiye ayırmak lazım. İnsan saçı peruklar dinimizde hoş karşılanmıyor. Çünkü insan vücudunun parçaları kutsaldır. Örtü, çarşaf, peçeyle seksapeli sıfıra indiremezsiniz. Çok açığı biraz önlersiniz. 
     
     Prof. Dr. Orhan Çeker Selçuk Ü. İlahiyat Fak. 
Kişisel tercihe kalmış      Eskiden peruk adam kandırma, daha farklı görünme, birine kendini beğendirme şeklinde kullanılıyordu. Şimdiyse politik yönü var. Maksat ve mahiyet farklı. Peruk baş açmak gibi değildir. Kullanılması kişisel tercihe bağlı. Başörtüsü illa cinsel çağrışımı engellemek için takılmaz. Birçok sebebi var. Bazıları rengiyle cinsel çağrışıma neden olur. 
     
     Prof. Dr. Mustafa Fayda M.Ü. İlahiyat Fak. 
Perukla sorun çözülmez      Başörtüsü üzerine peruk takmak zordur. Başını büyütür. Tesettür konusunun böyle halledilmesine karşıyım. Perukla bu problemin çözülmemesi gerekir. Peruğun dinen sakıncası yok. Cinsi arzuları tahrik için başörtüsü de kullanılamaz mı Kadının makyajı, başörtüsü, peruğu, çarşafının cinsel çağrışıma neden olması, kullanım şekli ve niyetine bağlıdır. Tahrik için de kullanılabilir. 
     
     Mukadder Başeğmez SP Milletvekili 
Onur kırıcı çözüm      Çocuklarımızı psikolojik bunalıma ve çare aramaya sevk etmek yanlıştır. İnsanların bu durumda olmaları, topluma ve devlete küskünlüğe neden olur. Peruk türbandan daha iyi olabilir. Esas olan eğitimdir. Meseleye dinsel ve cinsel açıdan değil, bireysel tercih açısından bakıyorum. İnsanların psikolojisiyle oynanmamalı. 
     
     Prof. Dr. Ali Bardakoğlu M.Ü. İlahiyat Fak. 
Perukla saç farksız      Dışarıdan gören bir insan için peruk takanla başı açık olan bir insan arasında ne fark var ki Takana ve görene göre değişir. Örtü yerine kullanırsa örtü yerine geçer. 
     



 GÜNCEL 















</TEXT>
</DOC>
