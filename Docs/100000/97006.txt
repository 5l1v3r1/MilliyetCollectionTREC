<DOC>
<DOCNO> 97006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sonspo09.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Grand Prix'inde Montoya pole pozisyonunda 
</HEADLINE>
<TEXT>

     Formula 1'de yarın yapılacak Fransa Grand Prix'sinin ''pole'' pozisyonunu, Kolombiyalı Juan Pablo Montoya aldı. 
     Bugün ''pole'' pozisyonunu belirlemek için yapılan 4.25 kilometrelik Nevers-Magny-Cours pistindeki yarışta BMW Williams'ın sürücüsü Montoya, 1 saat 11 dakika 985 saniyelik derecesiyle birinci geldi. 
     Bu sezon hiç yarış kazanamayan Montoya, böylece sezonun 6., kariyerinin de 9. ''pole'' pozisyonu almış oldu. 
     Formula 1'de 54 puanla sıralamada birinci sırada bulunan ve Fransa Grand Prix'sini 5 kez kazanan Ferrari ekibinden Alman sürücü Michael Schumacher ise bugünkü yarışı 1.12.008 ile ikinci, aynı ekipten Rubens Barichello 1.12.197 ile üçüncü, McLarens Mercedes'in pilotu Kimi Raikkonen 1.12.244 ile dördüncü, BMW Williams'dan Ralf Schumacher 1.12.424 ile beşinci sırada bitirdi. 
     28 Nisan'da yapılan İspanya Grand Prix'sinden sonra hiç ''pole'' 
     pozisyon kazanamayan Michael Schumacher'in ardından sürücüler klasmanında Barrichello 32 puanla ikinci, Montoya 31 puanla üçüncü sırada bulunuyor. Markalalar sıralamasında ise 118 puanla lider olan Ferrari'nin ardından BMW Williams 61 puanla ikinci, McLaren Mercedes 37 puanla üçüncü sırada yeralıyor. 
     





</TEXT>
</DOC>
