<DOC>
<DOCNO> 67545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/spor/aspo.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
" ÖZELE GELEMİYORUZ’" 
</HEADLINE>
<TEXT>

A Milli Takım Teknik Direktörü Şenol Güneş, hazırlık müsabakalarında beklenen futbolu ortaya koyamadıklarını vurguladı, "Maalesef puan maçlarındaki performansı yakalayamıyoruz" dedi 
     Çok hata yaptık’ 
     MİLLİ Takımlar Teknik Direktörü Şenol Güneş, Ekvador karşısında özellikle ikinci yarıda çok pas hatası yaptıkları, hem hücumda hem de savunmada iyi olmadıklarını söyledi. Güneş, "İlk yarıda rakibimize oranla iyiydik. Bu yarıda rakip kaleye indik, pozisyon ürettik. Ancak gole çeviremedik. İkinci devrede hücumda ve savunmada iyi değildik. Çok pas hatası yaptık" açıklamasını yaptı. 
     
     Motivasyon sıkıntısı 
     AY - Yıldızlı futbolcuların hazırlık maçlarına iyi motive olamadıklarına değinen Güneş, "Puan maçlarında farklı bir görünüm ortaya koyuyoruz. Daha iyi oynuyoruz, motive oluyoruz, kazanıyoruz. Aynı tabloyu hazırlık maçlarında maalesef ortaya koyamıyoruz" diye konuştu. Ekvador karşısında oyun temposunu beğenen tecrübeli hoca, "Finallere kadar iyi bir hazırlık dönemi geçireğiz" dedi. 
     
     Hakan alternatifsiz’ 
     ŞENOL Güneş, Hakan Şükür’ün şu aşamada alternatifi olmadığına da işaret ederek, sözlerini şöyle sürdürdü "Elimde çok geniş kadro var. Kalan dört hazırlık maçından sonra finallere götüreceğimiz kadroyu belirleyeceğiz. Hakan’ın görevini şu aşamada başkasından beklemek imk nsız. İlhan savaşıyor, iyi niyetli. Bu maçlar büyük bir sınav. Finaller için umutsuz değilim" diye konuştu. 
     
Ulusoy köpürdü      HOLLANDA’DAKİ özel maçta A Milli Takım’ın Ekvador’a yenilmesi Federasyon Başkanı Haluk Ulusoy’u kızdırdı. Ay - Yıldızlı ekibin kimseyi üzmeye hakkı olmadığını ifade eden Ulusoy, "70 milyonluk bir ülkeyi temsil ediyorlar. Beni üzüyorlar, seyircileri üzüyorlar, halkı üzüyorlar. Bu yüzden bir an önce toparlanmalarını istiyorum. Milli Takım’a yakışır şekilde oynamaları ve sonuç almaları şart" dedi. 
     
Klasmanda iki sıra geriledik      FIFA’NIN Dünya klasmanında geçen ay 23. durumda bulunan Türkiye, iki sıraya gerileyerek, 661 puanla 25. duruma düştü. Klasmanda ilk üç sıra değişmezken, Fransa 809 puanla birinci, Arjantin 799 puanla ikinci ve Dünya Kupası finallerinde ülkemizin grubunda yer alan Brezilya 791 puanla üçüncü sırada yer aldı. Finallerdeki diğer rakiplerden Kosta Rika dört sıra yükselerek, 649 puanla 26. basamağa yükseldi. Çin de iki sıra üste çıkarak, 568 puanla 53. duruma gelme başarısını gösterdi. 
     
Güneş boş durmuyor      MİLLİ Takım Teknik Direktörü, Ekvador maçından sonra Amsterdam’da kaldı ve dün akşam Hollanda’nın İngiltere ile yaptığı özel karşılaşmayı izledi. Güneş, bugün Menajer Can Çobanoğlu ile birlikte önce Japonya’ya gidecek, ardından da Hong Hong’a geçerek, burada düzenlenen turnuvayı izleyecek. Öte yandan Milli Takımımız, dün öğleden sonra İstanbul’a geldi. Lejyonerler ise Amsterdam’da kalıp, kulüplerine buradan dağıldılar. 
     
Ümitler’den sessiz prova      2004 Avrupa Şampiyonası grup elemelerine hazırlanan Ümit Milli Futbol Takımımız, Danimarka ile İzmir’de oynadığı özel maçta vasatı geçemedi. Ay - Yıldızlı ekibimizin orta sahada oyun kurmakta güçlük çektiği gözlenirken, Tuncay ve Beyhan’ın vuruşlarında kaleci Andersen gole izin vermedi. 55. dakikada Frederiksen’in şutunu Volkan çizgiden çıkardı. 
     
     Maçın karnesi 
     HAKEMLER Bülent Uzun, Adil Sinem, Mustafa Emre Eyisoy 
     TÜRKİYE Ramazan 7 Volkan Dk.46 7 - Servet 7 , Suat 5 , Tunç 4 Beyhan Dk.64 5 - İbrahim 4 Okan Dk.46 3 , Kemal 4 , Korhan 5 Yaşar Dk.83 , Uğur 4 Faruk Dk.46 4 , Hanefi 5 - Serhat 5 , Tuncay 5 Ömer Dk.60 4 
     DANİMARKA Andersen 7 - Olesen 6 , Thomassen 5 , Traore 3 Larsen Dk.37 5 - Kristiansen 7 , Soransen 5 , Benjaminsen 6 , Krause 5 , Frederiksen 6 - Toft 3 Jurker Dk.63 3 , Haakanson 4 
     SARI KART Serhat 
     
     



 SPOR 























</TEXT>
</DOC>
