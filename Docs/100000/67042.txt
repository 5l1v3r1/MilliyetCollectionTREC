<DOC>
<DOCNO> 67042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun12.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kitabı çok satan mahkum hücresinde intihar etti 
</HEADLINE>
<TEXT>

     Cezaevindeyken yazdığı ''In the belly of the Beast'' Hayvanın Karnında isimli romanı ''en çok satan kitap'' olan tutuklu Jack Henry Abbott, dün hücresinde kendini asmış olarak bulundu. Abbott, New York eyaletindeki Alden kenti Wende hapishanesinde cezasını çekiyordu. 
     İntihar için yatak çarşafı ve ayakkabı bağı kullandığı bildirilen Abbott'un bir de mektup bıraktığı belirtildi, ancak mektubun içeriği açıklanmadı. 
     58 yaşında olan Abbott'un yazar Normal Mailer'e 1978-1981 yılları 
     arasında gönderdiği ve daha sonra ''Hayvanın Karnında'' adıyla kitap haline getirilen mektuplar, ''en çok satan kitap'' olmuştu. İlk önce banka soyduğu gerekçesiyle hapse giren Abbott'un cezası, bir başka mahkumu bıçakladığı gerekçesiyle artırıldı. Buna rağmen mahkeme, yazar Normal Mailer'in mahkum lehinde girişimde bulunmasını göz önüne alarak kendisini şartlı olarak tahliye etti. Ancak Abbott, hapisten çıktıktan kısa süre sonra New York'ta bir lokantanın önünde 22 yaşındaki bir aktör adayını daha bıçakladı. Bu yüzden 15 yıl daha ceza alan Abbott'un şartlı tahliye için ancak 2003 yılında başvuru yapabileceği belirtildi. Abbott'un kişinin yakınları, mahkemeye başvurarak kitaptan sağlanan gelire 7.6 milyon dolarlık haciz koydurmuşlardı. 
     






</TEXT>
</DOC>
