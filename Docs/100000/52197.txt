<DOC>
<DOCNO> 52197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/spor/spo15.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Başkent’te süper tesis      GENÇLERBİRLİĞİ’NİN alt yapı için beş yıldızlı otel konforunda inşa ettiği tesisin açılışı dün Başbakan Yarımcısı Mesut Yılmaz tarafından yapıldı. 46 oda, cimnastik, toplantı, dinlenme salonları, üç adet yemekhanesi, saunası ile yedi bin metrekarelik alanı kaplayan tesis toplam 3 milyon 200 bin dolara maloldu. 
     
Fiorentina batıyor      MALİ kriz nedeniyle zor günler geçiren Fiorentina, bankalar da kredi vermeyince, tarihi bir çıkmaz içine düştü. Kulübün sahibi Cecchi Gori’nin bir türlü müşteri bulup elinden çıkaramadığı Fiorentina’da dört aydır ödeme yapılmayan futbolcuların tutumu, 15 Kasım’daki toplantının ardından netlik kazanacak. 
     
Milan birden canlandı      FATİH Terim’in görevine son verip, yerine Carlo Ancelotti’yi getiren Milan, İtalya Kupası üçüncü tur ilk maçında evinde Perugia’yı 3 - 0 yendi. Kırmızı - Siyahlılar’ın golleri 50 ve 63. dakikalarda Inzaghi ve 82’de Sogliano’dan kk geldi. Terim döneminde ligde Perugia’ya 3 - 1 yenilen Milanlı oyuncuların hırsı dikkat çekerken, Shevchenko, Contra ve Serginho gibi yıldızlarından yoksun oynayan Milano ekibinin bu başarısı, yeni teknik direktör Ancelotti’ye armağan olarak yorumlandı. 
     
Play-off’ta bu gece      2002 Dünya Kupası finallerine gidecek üç takım daha bugünkü play - off rövanş maçlarıyla belirlenecek. İran - Serbest İrlanda karşılaşması ise yarın oynanacak. 
Program ve ilk maçlar Romanya - Slovenya 1 - 2 Çek Cum. - Belçika 0 - 1 Almanya - Ukrayna 1 - 1      
     



 SPOR 






















</TEXT>
</DOC>
