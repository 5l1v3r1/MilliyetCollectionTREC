<DOC>
<DOCNO> 72510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/sazak.html </URL>
<DATE> 2002/03/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çeteye övgü suçu 
</HEADLINE>
<TEXT>

     Susurluk davasındaki mahkumiyetleri Yargıtay'ca onandıktan sonra 1 Mart'ta cezaevine konulan Korkut Eken ve özel timcileri "aklama" kampanyasına aralarında Genelkurmay eski Başkanı Doğan Güreş'in bulunduğu emekli 4 general de katıldı. 
     Emekli paşalar, bağımsız yargının "devlet içinde çeteleşme"ye gitmekten mahkum ettiği 'Susurluk kahramanları'nın geçmişteki "hizmet"lerini överek Çankaya'dan asla geçmeyeceğini bildikleri bir "özel af" için Meclis'te kamuoyu ortamı yaratmaya çalışıyorlar. Bu örtülü kampanya çerçevesinde Susurluk'ta yargılanmaktan "dokunulmazlıkları" sayesinde kurtulmuş Susurlukçu milletvekilleri ve kimi eski bakanlar yakında, Korkut Eken, İbrahim Şahin, Ayhan Çarkın, Haluk Kırcı gibi isimler adına "af teklifi" verirlerse şaşırmamak gerekiyor. 
     Çeteyi savunan emekli paşaların çıkışı ise hukuk devleti adına tam bir skandaldır. 
     Ayıptır. 
     Doğan Güreş, Necati Özgen, Hasan Kundakçı ve Cumhur Evcil adlı emekli generaller Korkut Eken'i savunmak uğruna "Her şeyi bilgimiz dahilinde yaptı" derken TCK'nın 312 1 maddesinde düzenlenen "yasanın suç saydığı eylemi övme suçu"nu işlediklerinin farkında değiller mi 
     Nitekim İzmir Barosu Başkanı Noyan Özkan dün 4 emekli paşa hakkında suç duyurusunda bulundu. Fikri Sağlar ise açıklamayı, "Derin devlet, devlete karşı" diye yorumladı. 
     Adalet, işlenen suçun niteliği yerine herkesin geçmişteki "hizmeti"ne baksaydı, ömrü boyunca binlerce yaşam kurtarmış kalp hekiminin bir cinnet anında işlediği "cinayet" nedeniyle yargıdan muaf tutulması gibi tuhaf bir durum ortaya çıkardı. 
     Kaldı ki Susurluk davasında yargı, sanıkların geçmişteki "hizmetleri"ni kötüye kullanarak, "terörle mücadele adı altında yola çıktığı, bir süre sonra yasaların kendilerine verdiği yetkileri her türlü yasa dışılığı meşru sayıp, kamu görevlisi olmayan kumarhane işleticisi, uyuşturucu kaçakçısı, katliam sanığı ve hükümlüsünü yanına alıp çeteleştikleri"ne Yargıtay nezdinde karar vermiştir. 
     Yargıtay kararıyla ortada kaynağı Anayasa'dan alınmayan yasa dışı yetki kullanımı varken, dönemin emekli paşalarınca "çeteye övgü düzülmesi" ve bunun örtülü bir af kampanyası şeklinde gündeme getirilmesi hukuk devleti adına skandaldır. 
     Emekli generaller "Her şey bilgimiz dahilinde yapıldı" savunusu içinde olduklarına göre "bildiklerini" tam olarak açıklasalar da Susurluk rezaleti tam aydınlansa... Eken'in 1974 harekatı öncesinde Kıbrıs'ta görev yapması, sonraki yıllarda Abdullah Çatlı ile ilişkilerine gerekçe oluşturabilir mi Bu tür "operasyonel" görevde bulunanlara ömür boyu dokunulmazlık sağlansa ABD'nin "Vietnam günahları", Yarbay North'un yargılandığı İrangate skandalı ömür boyu gizli kalırdı. 
     Milyonlarca insan "Sürekli aydınlık için bir dakika karanlık eylemi"ni yaparken "temiz toplum"u arıyordu. 
     Çetelerle gurur duyulmasını değil 







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
