<DOC>
<DOCNO> 95394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko01.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, özelleştirmeyi sordu 
</HEADLINE>
<TEXT>

Türkiye Masası Şefi Kahkonen başkanlığındaki IMF heyeti, Özelleştirme İdaresi Başkanı Turgut Bozkurt ile görüşerek özelleştirme programı hakkında bilgi aldı 
     ANKARA Milliyet 

     Uluslararası Para Fonu IMF Türkiye Masası Şefi Juha Kahkonen, Özelleştirme İdaresi Başkanı Turgut Bozkurt’u makamında ziyaret ederek bir süre görüştü. 
     Kahkonen, yaklaşık bir saat süren görüşmenin ardından soruları yanıtsız bırakırken, Özelleştirme İdaresi Başkanı Turgut Bozkurt, görüşmede özelleştirme programını konuştuklarını söyledi. 
     Bozkurt, siyasi gelişmelerin özelleştirme programına etkilerinin ele alınıp alınmadığı sorusu üzerine, şöyle konuştu 
     "Siyasi belirsizlik konusunu konuşmadık. Çünkü biz tamamen program ve kendi işimize kilitlenmiş durumdayız. Biz yaptığımız işte, özelleştirmenin kendi çalışmaları dışındaki herhangi bir konuyu mazeret olarak kullanamayız ve bu anlayışla göreve devam etmek zorundayız. Biz hızlı şekilde, programımız paralelinde çalışıyoruz. Şu anki çalışmalarımız, ilan ettiğimiz program çerçevesinde gidiyor." 
     Görüşmeye, IMF Türkiye Temsilcisi Odd Per Brekk ile Özelleştirme İdaresi yetkilileri de katıldı. 
     



 EKONOMİ 



























</TEXT>
</DOC>
