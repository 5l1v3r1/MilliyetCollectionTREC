<DOC>
<DOCNO> 92296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko03.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İSYAN DEKLARASYONU 
</HEADLINE>
<TEXT>

İstanbul Sanayi Odası’nın İSO dünkü meclis toplantısında sanayiciler, hükümeti topa tuttu. İşadamları toplantıda, hükümetin bir deklarasyon ilanı ile uyarılması kararı aldı 
     EYLEM TÜRK 

     İstanbul Sanayi Odası’nın İSO meclis toplantısında tam anlamıyla isyan bayrağı açıldı. Sert eleştirilerde bulunan meclis üyeleri, hükümetin bir deklarasyonla uyarılmasını istedi. İSO Başkanı Tanıl Küçük, "Yönetenler gerçekleri görmemekte ne kadar ısrarlı ise biz de sesimizi duyurmakta o kadar kararlıyız" dedi. Meclis Başkanı Hüsamettin Kavi, "Tablo iç açıcı değil. Bir uyarı yapacağız. Konuyu TOBB’a götürüyoruz" dedi. 
     Dün maç nedeniyle erken saatlere alınan meclis toplantısında kürsüye çıkan bütün sanayiciler hükümeti topa tuttu. Mehmet Şuhubi, TÜSİAD ve 175 sivil toplum kuruluşunun geçtiğimiz günlerde deklarasyon yayınladığını hatırlatarak, "Hayret vericidir ki, Ankara bunu duymadı. Üzerlerine ölü toprağı serpilmiş. Bir ortak açıklama yapmalıyız ve demeliyiz ki, söylediklerinize inanmıyoruz. Türkiye’nin önünü kapatmayın" dedi. 
     Sabancı, "Bir ilan olabilir. Deklarasyona seçimle ilgili iki madde daha eklensin. Çünkü, altyapısı tamamlanmadan erken seçim kötü sonuçlar getirir" dedi. 
     
     Krizin arifesindeyiz 
     Koç Holding Dayanıklı Tüketim Grubu Başkanı Cengiz Solakoğlu ise Türkiye’nin kriz arifesinde olduğunu söyleyerek, "Allah kimseye hastalık vermesin. Bir bireyin hastalığının bir toplumun istikbalini etkilemesi düşünülemez. Buna katlanmak toplumsal bir hastalıktır" dedi. Buna karşı harekete geçilmesi gerektiğini belirten Solakoğlu, "Türkiye’nin önünü tıkayan siyaset anlayışını aşmalıyız. Hükümet sorunu halledilmeden Meclis’in tatile çıkması toplumsal katliamdır" dedi. 
     
Sisyphos tanrılardan çekti Bizim gazabımız kimden ’      Meclis toplantısında açılış konuşmasını yapan İSO Başkanı Tanıl Küçük, sanayicilerin üretim yatırım çabasının her seferinde siyasiler tarafından boşa çıkarıldığını anlattı. Bu durumu Sisyphos efsanesine benzeten Küçük, şöyle konuştu 
     
     Tanrıların gazabı 
     "Siyasal sıkıntı ekonomiye yansıdı. Programın geleceğine ilişkin endişeler ortaya çıktı. Bir başka krizin kapıda olduğu yönünde kaygılar doğdu. Ekonomi h l bıçak sırtında. Sanayici tüm sıkıntılara rağmen mücadeleye, üretime devam ediyor. Ancak çabası her seferinde kesintiye uğruyor. Tıpkı mitolojideki Sisyphos efsanesinde olduğu gibi. 
     Var gücüyle yuvarlayarak kan ter içinde kayayı tepeye çıkarıyor. Ancak tam tepeye yaklaşmışken, ortaya çıkan olumsuz şartlar nedeniyle kaya tekrar geriye düşüyor, çabaları boşa gidiyor. Sisyphos’un çilesi tanrıların gazabıydı. Sanayicinin çektiği kimin gazabıdır Bu koşullarda Sayın Derviş’in artık bankacılıkta sorun kalmadı’ şeklindeki görüşüne katılmak mümkün mü Piyasaları rahatlatacak hiç bir adım atılmıyor. Siyasilerin vurdum duymazlığı programı tehlikeye atıyor. Sanayiciler olarak mücadele etmeye kararlıyız." 
     
Rüştü Aslan Rüştü ’      HALE URAL 

     İSO Meclis üyeleri, toplantı sonrası Türkiye - Brezilya maçını meclis salonunda topluca izlerken, işadamı Sakıp Sabancı, Sabancı Center’da bir grup holding çalışanı ve medya mensupları ile birlikte izledi. Maç boyunca büyük heyecan yaşayan ve Brezilya ataklarını her kurtarışta, "Rüştü Aslan Rüştü" diye bağıran Sabancı, oturduğu yerden oyunculara taktik vermekten de geri kalmadı. Sabancı, sık sık "Hadi toplanalım" diye bağırdı. Sabancı maçın 1 - 0 yenik bitirilmesine çok üzüldü ancak, yine de kupada Türk Milli Takımı’nın başarısı için şampanya patlattı. 
     
     Meclis’te izlediler 
     İSO Meclisi üyeleri de maçı kırmızı - beyaz formayla izledi. Futbolcularla birlikte İstiklal Marşı’nı söyleyen üyeler, sık sık tezahürat yaptılar. Fanatik Fenerli’ olarak tanınan Başkan Küçük, "Kazansaydık, Galatasaray forması giyecektim" dedi. 
     



 EKONOMİ 




















</TEXT>
</DOC>
