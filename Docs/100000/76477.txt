<DOC>
<DOCNO> 76477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur29.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak rafineri kurmuşlar... 
</HEADLINE>
<TEXT>

     Mardin'de gerçekleştirilen operasyonda, kaçak bir rafineri ortaya çıkarıldı. Olayla ilgili 7 kişi gözaltına alındı. 
     Edinilen bilgiye göre, bir ihbarı değerlendiren Mardin Jandarma Komutanlığı Kaçakçılık ve Organize Suçlarla Mücadele Şube Müdürlüğü ekipleri, merkeze bağlı Kuyulu Köyü'nde, Hıdır Oktar'a ait benzin istasyonunun arka kısmında kaçak bir rafineri ortaya çıkardı. 
     Operasyonda, rafineride ham petrolü ayrıştırmak için gerekli makineler, depolama tankları, ayrıştırma ve kontrol paneli, dinamo, soğutma sistemleri ile 64 ton ham petrol ele geçirildi. 
     Haksız kazanç elde etmek amacıyla kaçak olarak rafineri işlettikleri belirlenen Hıdır Oktar, Tahir İletmiş, Sabahattin İletmiş, Yasin İletmiş, Ahmet İletmiş, Selim Uca ve Salih Özdek gözaltına alındı. 
     Soruşturmanın sürdüğü bildirildi. 
     






</TEXT>
</DOC>
