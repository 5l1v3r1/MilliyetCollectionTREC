<DOC>
<DOCNO> 95615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/siyaset/siy11.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit "yeni kabineyi" topladı 
</HEADLINE>
<TEXT>

     ANKARA Milliyet 

     DSP Genel Başkan Yardımcısı Rahşan Ecevit, kabineye yeni atanan bakanlarla bir toplantı yaptı. Toplantının ardından Kültür Bakanı Suat Çağlayan, "Rahşan Ecevit aşırı bir moral bozukluğu içinde görünmüyor" dedi. 
     DSP Genel Merkezi dün DSP Genel Başkan Yardımcısı Rahşan Ecevit ve Kültür Bakanı Suat Çağlayan, Devlet Bakanları Melda Bayer, Tayfun İçli, Mehmet Kocabatmaz, Tayyibe Gülek ve Zeki Sezer’in gelişiyle hareketli saatler yaşadı. 
     Genel Merkez’e akın eden yeni bakanlar, Rahşan Ecevit’le bir süre görüşerek durum değerlendirmesi yaptı. Genel Merkez’den çıkışta Çağlayan gazetecilerin sorularını yanıtladı. Çağlayan, hükümetin görevini yaptığını belirterek, "DSP’den kopma var. Bölünme yok. DSP’de yeni bir filizlenme yaşanıyor. Örgüt dimdik ayakta" dedi. 
     



 SİYASET 

















</TEXT>
</DOC>
