<DOC>
<DOCNO> 67034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun04.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da son bombalamada ölenler arasında Ladin var mı 
</HEADLINE>
<TEXT>

     ABD'nin, Afganistan'ın güneydoğusundaki bir bölgeye geçen hafta düzenlenen saldırıda ölenlerden birinin uluslararası terörist Usame Bin Ladin olup olmadığını araştırdığı bildirildi. 
     Tampa'daki Amerikan Merkezi Komuta karargahından askeri sözcü yüzbaşı Robert Riggle, yaptığı açıklamada, saldırının düzenlendiği Zevar Kili yanındaki bölgede bulunan araştırma ekibinin bazı adli kanıtlar bulduğunu söyledi. 
     Amerikalı yetkililer, casus uçakla atılan füzenin isabet ettiği bölgede ölen El Kaide liderleri arasında uluslararası terörist Usame Bin Ladin olduğu tahmin edilen uzun boylu bir kişinin bulunduğunu bildirmişti. 
     Amerikan basınında yer alan haberlere göre, aralarında adli tıp uzmanlarınında bulunduğu 50 Amerikan askerinden oluşan bir ekip, Host'un 35 kilometre güneybatısındaki bölgede insan kalıntıları buldu. 
     Haberlerde, bölgeden toplanan DNA örneklerinin, Bin Ladin'in akrabaları tarafından ABD'ye verilenlerle karşılaştırılacağı belirtildi. 
     






</TEXT>
</DOC>
