<DOC>
<DOCNO> 71256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/bila.html </URL>
<DATE> 2002/03/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Sorun çıkmaz 
</HEADLINE>
<TEXT>

     MHP lideri Bahçeli ile ANAP lideri Yılmaz arasında Avrupa Birliği konusunda yükselen tansiyon, önceki gün yapılan liderler zirvesiyle düşürülmüş görünüyor. 
     Başbakan Ecevit'in, bu zirvede, iki liderden ricası şu oldu 
     "Tartışmaları kendi aramızda yapalım. Kamuoyuna açık tartışmayalım." 
     Ecevit'in önerisi daha sık bir araya gelinmesi ve sorunların bu görüşmelerde çözülmesi yönünde. Medya üzerinden tartışmanın koalisyonun görüntüsünü olumsuz yönde etkilediği ve bazı çevrelerce de istismar edildiği düşüncesinde. 
     Bu yaklaşım içinde önceki gün yapılan zirve, koalisyon liderleri arasındaki gerginliği büyük ölçüde gidermiş durumda. 
     Başbakan Ecevit, üç lider ve parti arasında uzlaşmanın esas olduğunu belirterek, önümüzdeki dönemde ciddi bir problem yaşanmayacağını kaydediyor. 
     Ecevit, dünkü görüşmemizde, son tartışmaların da esas olarak ufak - tefek sayılabilecek görüş ayrılıkları niteliğinde olduğunu, derin bir sorun bulunmadığını vurguladı. 
     Başbakan Ecevit'in dikkat çektiği noktalardan biri şu 
     "Tartışmaların bölücü akımları körükleyecek şekilde gündeme getirilmesi rahatsızlık yaratıyor. Böyle ele alınınca sorun olarak görülüyor." 
     Ecevit, Avrupa'da bazı kesimlerin de işi yokuşa sürdükleri kanısında. Avrupa, bazı kesimlerin Müslüman bir ülke olarak Türkiye'yi içlerine sindiremedikleri ve Avrupa Birliği'ne girmesini istemediklerinin altını çizen Başbakan, bu nedenle de bazı alanlarda bu kesimlerden kaynaklanan bir "işi yokuşa sürme" gayreti görüldüğünü ifade ediyor. 
     Ancak, samimi olarak Türkiye'yi Avrupa Birliği içinde görmek isteyen kesimler de olduğunu ekleyen Ecevit, her şeye karşın Türkiye'nin Avrupa Birliği'ne tam üyelik hedefinden şaşmayacağını da vurguluyor. 
     Başbakan'ın kanaati, ufak - tefek tartışmalar yaşansa da sonuçta koalisyon ortakları arasında hükümeti etkileyecek nitelikte bir sorun çıkmayacağı yönünde... 
     
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
