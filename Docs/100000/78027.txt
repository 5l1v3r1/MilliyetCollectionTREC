<DOC>
<DOCNO> 78027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sonspo04.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ikinci, Fenerbahçe birinci yarıları seviyor 
</HEADLINE>
<TEXT>

     Birinci Süper Futbol Ligi'nde hafta sonunda karşı karşıya gelecek ezeli rakiplerden Beşiktaş, bu sezon gollerinin büyük bölümünü maçların ikinci yarılarında kaydederken, Fenerbahçe ise ilk yarılarda daha çok gol attı. 
     Bu sezon ligde oynanan 30 maçta Beşiktaş rakip fileleri toplam 67 kez havalandırırken, Fenerbahçe ise 61 kez gol sevinci yaşadı. 
     Siyah-beyazlılar gollerinin yüzde 62.68'ini ikinci yarılarda atarken, sarı-lacivertliler ise yüzde 54.09'unu ilk yarılarda kaydetti. 
     Beşiktaş ilk yarılarda 25, ikinci yarılarda ise 42 gol atarken, Fenerbahçe ise ilk yarılarda 33, ikinci yarılarda ise 28 kez rakip fileleri havalandırdı. 
     ''Kara Kartallar''ın en etkili olduğu dakikalar 19 gol attıkları 46 ile 60. dakikalar arasıyken, ''Sara Kanaryalar'' ise 14 gol 
     attıkları 31 ile 45. dakikalar arasında taraftarlarını sevindirdi. 
     
     2. devrelerde daha çok gol yiyorlar 
     Beşiktaş ve Fenerbahçe, bu sezon daha çok ikinci yarılarda gol yedi. 
     Siyah-beyazlılar bu sezon yedikleri 33 golün yüzde 60.60'ını, Fenerbahçe ise 30 golün yüzde .33'ünü ikinci yarılarda kalesinde gördü. 
     İki takım da özellikle maçların son 15 dakikalarında çok gol yedi. 
     





</TEXT>
</DOC>
