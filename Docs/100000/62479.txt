<DOC>
<DOCNO> 62479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun10.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna İstanbul’a haciz yağacak... 
</HEADLINE>
<TEXT>

     Fotoğraf ERCAN ARSLAN 

     İstanbul Büyükşehir Belediye Başkanı Ali Müfit Gürtuna, bazı ilçe belediye başkanlarıyla birlikte dün gazetemizi ziyaret etti. Yönetici ve yazarlarımızla görüşen Gürtuna, büyükşehir belediyelerinin genel bütçe vergi gelirlerinden aldıkları yüzde 5’lik payın indirilmesini eleştirdi. Gürtuna, "Kamu mallarının tüketimi diye bir kanun görüşülürken üç dört kişi çıkıp bir önerge veriyor onun arasına sıkıştırılıyor. Sonradan konuştuğum birçok milletvekili olayı anlamamış, 'hayır öyle bir şey yok’ diyorlar" dedi. Kararın İstanbul’u olumsuz etkileyeceğini savunan Gürtuna, "Yatırımlarımızın yüzde 60’ı metroya, ulaşım projelerine gidiyor. Hepsi duracak. Borçlarımızı ödeyemeyeceğiz. Dolayısı ile metroya, deniz otobüslerine haciz gelecek. Suyumuzu, çöpümüzü, çevre yatırımlarımızı, havamızı etkileyecek. İETT’yi sübvanse ediyoruz, böyle olunca İETT’ye yüzde 100 zam yapacağız" diye konuştu. 
     



 GÜNCEL 

























</TEXT>
</DOC>
