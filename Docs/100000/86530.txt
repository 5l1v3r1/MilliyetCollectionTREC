<DOC>
<DOCNO> 86530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun15.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'in en güzel polisi Türk kökenli Aynur Şenoğlu 
</HEADLINE>
<TEXT>

     Alman Bild gazetesi, bugünkü sayısındaki ''Berlin'in en güzel polisi sert, ama candan'' başlıklı haberinde, Berlin'de görev yapan Türk kökenli polis Aynur Şenoğlu'nun 25 hayatına yer verdi. 
     Haberde, Tayland boksuyla spora başlayan ve çok iyi dövüştüğü kaydedilen 52,4 kilo ağırlığındaki Aynur'un boksta Avrupa Şampiyonu olduğu belirtilerek, Aynur'un ''Boks yapan insan, diğer insanlar sinirlendiğinde kendisi sakin kalır'' şeklindeki görüşü aktarıldı. 
     Muhammed Ali'ye hayranlığını da dile getiren Aynur, ''Onun ayak hareketlerinden bir şeyler kapmaya çalıştım. Ama o her zaman ulaşılamaz bir boksör olarak kalacak'' dedi. 
     Aynur, ''Boks, bir parça bale, satranç ve bir nebze de boğa güreşinden oluşuyor. Bu, bir strateji oyunu. Bazen de birini boşa çıkarma sanatı. Boksta havlu atmak, arkadaşını başka biriyle yatakta yakalamaya benzer. Ama yenilgileri de kabullenmek gerekir. Boks yapanlar, yaşamlarında da daha hızlı hareket etmeyi öğrenirler'' diye konuştu. 
     





</TEXT>
</DOC>
