<DOC>
<DOCNO> 86504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/cemal.html </URL>
<DATE> 2002/05/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Diyarbakır kararlı 
</HEADLINE>
<TEXT>

Diyarbakır’da kararsızlık yok Siyasetin tek gerçeği var, o da HADEP Asker gibi gidip bu partiye oy atıyor Diyarbakır. Çünkü HADEP’i kendi partisi olarak görüyor 
     DİYARBAKIR 

     Anadolu yollarında bundan önce dolaştığım dokuz kentin kafası karışıktı. Diyarbakır öyle değil. Kararsızlık yok bu kentte. Diyarbakır’ın siyaset meydanında tek gerçeği var Halkın Demokrasi Partisi. Kısa adıyla HADEP. Asker gibi gidip bu partiye oy atıyor Diyarbakır. Çünkü HADEP’i kendi partisi olarak görüyor. Devlete kafa tutan parti olarak görüyor. 
     HADEP oyların çoğunluğunu alıyor ama TBMM’de temsil edilmiyor. Çünkü ülke çapında yüzde 10 barajını geçemediği için milletvekili çıkaramıyor. Diyarbakır bunun çarpıcı örneği. HADEP 1999 genel seçimlerinde oyların yüzde 46’sını almış Diyarbakır’da. Tam 187 bin oy. Ama milletvekili yok 
     Buna karşılık Fazilet, 59 bin oyla 4 milletvekili, ANAP ve DYP her biri 45 bin oyla 3’er milletvekili, DSP de 20 bin oyla 1 milletvekili çıkarmış Diyarbakır’da. 
     Bakın şimdi Fazilet, ANAP, DYP ve DSP’nin oy toplamı 170 bin. HADEP ise bu dört partinin oy toplamından daha çok oy almasına rağmen tek bir milletvekili bile çıkartamıyor. Olacak iş mi Seçim sistemlerine ilişkin bir slogan vardır Temsilde adalet, yönetimde istikrar Bunda adalet yok. Adaletsizliğin daniskası var ki, bundan da istikrar çıkarmak çok güç. 
     
     HADEP ne yapacak 
     Diyarbakır’ın kırk yıllık Karınca Kitabevi’nde, taburelere tünedik sohbet ediyoruz. HADEP örneğinde kendini gösteren adaletsizlikten yakınıyor "Bu politikadan vazgeçmek lazım. HADEP’in dışlanmasının kimseye yararı yok. Evvelce terördü diyerek dışlama vardı. Bundan da vazgeçildi. Ben şiddete karşıyım, sen de benim politika yapmama izin ver." 
     Bu durumda ne yapacak HADEP Kafalar karışık. Ne yapacağını daha bilemiyor. 1999’da yüzde 4’ün biraz üzerinde oy almıştı. Şimdi bunu en iyimser öngörüyle katlasa bile yüzde 10 barajına yine takılır ve parlamento dışında kalır. Baraj indirilebilir mi İnse, nereye kadar iner 
     Seçim sisteminde seçim ittifaklarına yol açacak bir değişiklik yapılabilir mi Bir beklenti de bu. Yapılırsa, HADEP’le ittifak yapmayı göze alabilecek partilerin ortaya çıkması büyük ihtimal. 
     
     Karayalçın’la HADEP... 
     Seçim sisteminde ittifakları meşru kılacak bir değişiklik yapılmazsa, o zaman akla 1991’de, Erdal İnönü döneminde SHP ile HEP arasında yapılmış olan ittifak modeli geliyor. Bir başka deyişle HADEP’in milletvekili adaylarının HADEP kimliğini bir yana bırakıp, bir başka partinin listesinden seçime katılmaları... Olabilir mi 
     Bu konuda Murat Karayalçın - Fikri Sağlar ikilisinin yeni kurdukları SHP ile HADEP arasında bazı temaslar olduğu biliniyor. Fikri Sağlar isminin buralarda bir sempatisi var. Ama sonucun ne olacağını kestirmek için erken. Ancak dün kendisiyle yaptığım telefon görüşmesinde Karayalçın, HADEP’le seçim işbirliği konusuna kapıyı aralık bırakan bir üslup sergiledi. HADEP’in önünde dördüncü bir seçenek daha var Bağımsız milletvekili adayları... 
     Baraj aşağı çekilmezse, seçim ittifakları suya düşerse, HADEP o zaman bağımsız adaylar göstererek milletvekili seçimlerine katılabilir. Bu kolay olmayan bir yol. Kimileri bu yolla HADEP’in 20 milletvekili çıkarmasının mümkün olduğunu savunuyor. Kervansaray Caddesi’nde emekli bir öğretmenle ayaküstü sohbet. "Oyum HADEP’e " diyor, "Bu bir tepkidir. Herhangi bir şey umut ettiğim için değil." 
     Bir başkasının sözleri "Ne hizmet bekliyorum, ne demokrasi vesaire. Varlığımı ispat için HADEP’e veriyorum oyumu. Bu bizim tepkimiz..." 
     Çarşı tenha Alışveriş durgun. Eski Buğday Pazarı’nda laflıyoruz. Biri pat diye dalıyor sohbete "Tayyip’in geleceği parlak Tabii devlet yetkilileri izin verirse... " "HADEP’i bırakıyor musun " "Tabii ki HADEP’i bırakmayacağız." Tayyip’in seçime giremeyeceği, girip kazansa bile hükümetin kendisine verilmeyeceği oldukça yaygın bir görüş buralarda... İnce belli bardaklardaki çaylar tavşan kanı. Gülüyor "Rize çayı değil, kaçak çay " "Batı’dan yatırım istiyoruz buralara" diyor biri, "Devletin buralara sicili daha düzgün insanları göndermesini istiyoruz. HADEP dışlanmasın. Siyaseten dışlanmak radikalliğe sürükler." 
     
     Yılmaz’la ANAP... 
     Çarşının her tarafında Galatasaray forması dikkati çekiyor. 5 yaşında bir kız çocuğu. İsmi Hediye. Üç yıldızlı Cim Bom formasıyla hatıra fotoğrafı çektiriyoruz. 
     Kazancılar Çarşısı. Cemil Abi’nin Yeri’nde bodur taburelere, buranın deyişiyle kürsülere tünemiş politika konuşuyoruz. "Ben Tayyip’e oy vereceğim" diyor birisi, "Genç, atak... Sonra denenmemiş. Bence Tayyip’in yıldızı da parlıyor. Ayrıca barajı geçemez HADEP. Oyum boşa gitmesin." 
     Diğeri ekliyor "Buralarda HADEP vardır. Onun arkasından Tayyip gelecek o kadar. Ama Tayyip’in de örgütünü adam etmesi şart." "Yılmaz ve ANAP ne yapar " Bu soruyu dün sabah Diyarbakır’da turlarken birçok yerde sordum. Yılmaz’ın, "AB yolu Diyarbakır’dan geçer " sözü bayağı ilgi ve sempati yaratmış. Ama aynı zamanda Yılmaz’ın inandırıcılığı ve içtenliği de sorgulanmış... Peki bundan oy gelir mi ANAP’a Böyle bir izlenim edinmedim. 
     Ancak ANAP’ın, eğer göze alabilirse, HADEP’le bir seçim ittifakına gidişini kolaylaştırabilecek bir ortam yarattığı söylenebilir. Diyarbakır’da AB konusu sokaktaki adamın ilgi alanı içinde. Kazancılar Çarşısı’nda bir tezg htarın sözleri "Abim, hepimizin tek dileği olur AB. Girelim de hepimiz birinci sınıf insan muamelesi görelim." 
     Büyük bir tangırtı, tungurtu. Demir dövüyorlar. Sıcak Demirciler Sokağı. Bana mesajını ayaküstü veriyor "Huzura ihtiyacımız var. Demokrasiydi, özgürlüktü, bunları istiyorum. Batı’ya gittiğim zaman kendimi bir başka insan olarak hissediyorum. Rahatlıyorum. Pansumanla olmuyor bu işler..." Şunu da ekliyor 
     "AB diyoruz Kürtçe’yi yasaklıyoruz. Bulgaristan’dakilerin Türkçesi yasaklandığı zaman yeri göğü bir ettik. Bizde ise h l yasak abim, yaz bunları da..." 
     
Kuğu Bale Okulu...      Fırıncılar keyifli. Beyaz Minare’nin dibinde. Yurttaş’ın bir kare fotoğrafına karşılık mis gibi kokan taptaze upuzun bir pide alıp atıştırıyoruz. Fırının üstüne yazmışlar 
     "Fırıncı uykuya hasret 
     Sevgiye muhtaç, 
     Yıkılmadım " 
     "Hepsini anladım ama bu yıkılmadım ne anlama geliyor" deyince, hep birlikte gülüyorlar, "Onu karıştırma abi " diyerek... Kargacık burgacık sokaklarda yürümeye çalışırken biri kenara çekiyor 
     "Bölge sakin. Başka türlü olma temayülü de yok. İnsanlar artık sük net istiyor. Çoluğuna çocuğuna daha çok zaman ayırmak istiyor. Kültürel etkinlikler istiyor. Sinemaydı, tiyatroydu, müzikti bunları istiyor." 
     Ofis Semti. Kaldırımda dört beş yaşında çocuklar oturmuş. Bazılarının üstünde bale giysileri var. Kuğu Bale Okulu’nun öğrencileri. Hepsi cıvıl cıvıl. Ne güzel. 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
