<DOC>
<DOCNO> 65795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/spor/spo01.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın tatlı öfkesi 
</HEADLINE>
<TEXT>

Samsunspor beraberliği ile önemli bir avantaj yitiren Beşiktaş, hakem Serdar Tatlı’ya yüklendi. Menajer Sinan Engin, "Biz sustukça onlar üzerimize geliyor. Sabrımızı taşırmasınlar" diye konuştu 
     İstenmeyen adam 
     BEŞİKTAŞ Menajeri Sinan Engin, Samsun maçının orta hakemi Serdar Tatlı’yı istenmeyen adam ilan etti, sert bir dille eleştirdi. Hakemler konusunda ilk kez suskunluğunu bozan Engin, "Bugüne kadar kendilerine hep destek verdik. Ne var ki sustukça üzerimize geldiler. Sabrımızı taşırmasınlar, patlayacak noktaya getirmesinler. Serdar Tatlı’nın iyi niyetinden şüphe ediyoruz, maçlarımıza istemiyoruz" dedi. 
     
     Saygı istiyoruz’ 
     TATLI’YI rakibin sert oyununa göz yummakla suçlayan Menajer Sinan Engin, "Ahmet Dursun ile İlhan Mansız doksan dakika tekme, tokatla durduruldu. Adeta dayak yediler. Tatlı, kasıtlı sertlikleri görmedi, takdir hakkını hep aleyhimize kullandı. Ahmet Yıldırım ilk faulünde kart gördü. Hakemlere hep saygı duyduk. Onlar da bize duysun, hakkımız yemesinler" diye konuştu. 
     
Ronaldo yatı kaptı      Fotoğraf Cengiz Malgır 

     Siyah- Beyazlı takımda savunmadaki başarılı oyununun yanısıra golcülüğüyle de hem teknik kadronun, hem de yönetimin güvenini kazanan Brezilyalı Ronaldo’ya maket yat hediye edildi. Ronaldo’ya bu jesti, Kumkapı’daki Karakartallar Balık lokantısının sahibi, kongre üyesi Kemal Duranoğlu yaptı. 
     
Keyifsiz start      TÜRKİYE Kupası’nda Gaziantepspor ile çeyrek finalde karşılaşacak olan Beşiktaş, çalışmalarına sakat futbolcular nedeniyle eksik başladı. İzinli olan Marinho, adalesine darbe alan Ali Eren, sakatlıkları süren Yasin ve Ali Cansu dünkü idmanda yer almadılar. 
     FUTBOLCULARIN oldukça keyifsiz göründüğü antrenmana Tunus’tan gelen Baya da çıkarken, Stavrum düz koşu yaptı. Bileğine darbe alan Ümit ise çalışmayı yarıda bırakmak zorunda kaldı. Baya’nın takıma girmesiyle Daum, İlhan Mansız ile Ahmet Dursun’dan birini yedeğe çekecek. 
     
Beşiktaş günlüğü      Daum maça yetişiyor 
     TEKNİK Direktör Christoph Daum, kokain davasına katılmak üzere dün yeniden Almanya’ya gitti. Yarın 16. kez Koblenz’de yargıç karşısına çıkacak olan Alman hoca, Gaziantepspor maçında takımın başında yer alacak. Daum, çarşamba sabahı İstanbul’a gelecek ve ilk uçakla Gaziantep’e gidecek. 
     
     Şampiyon olacağız’ 
     ASBAŞKAN Yıldırım Demirören son iki haftada kaybedilen dört puana rağmen şampiyon olacaklarını söyledi. Demirören, "Bu tip kazalar her zaman yaşanabilir. Bunu maçtan sonra ftubolculara da söyledim. Biz yönetim olarak iki kupayı birden alacağımıza inanıyoruz" dedi. 
     
     Ali Eren Sıra bizde 
     BEŞİKTAŞ’IN savunma oyuncularından Ali Eren, Gaziantepspor ile yapılacak kupa mücadelesine ilginç bir yorum getirdi. Tecrübeli futbolcu, "Gaziantepspor, son iki maçta önce 5-2 yenildi, sonra aynı skorla galip geldi. Sıra yine yenilmeye geldi. Bu açıdan bakıldığında içimiz rahat" diye konuştu. 
     
     Stavrum şişmanladı 
     BÜYÜK umutlarla transfer edilen ancak sakatlığı nedeniyle üç aydır takımla birlikte çalışamayan forvet oyuncularından Stavrum’un altı kilo aldığı belirtildi. Takımdan ayrı olarak düz koşulara başlayan Norveçli oyuncunun fazla kiloları sorun yaratırken, Teknik Direktör Daum, Stavrum’un bir an önce sahalara dönmesi için özel bir program hazırladı. Norveçli futbolcunun Ankaragücü maçına yetiştirilmesi hedefleniyor. 
     



 SPOR 























</TEXT>
</DOC>
