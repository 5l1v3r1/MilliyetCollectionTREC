<DOC>
<DOCNO> 89128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/spor/bbas.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes artık rekortmen 
</HEADLINE>
<TEXT>

Sezonu çifte kupayla kapayan Lacivert - Beyazlılar, dokuzuncu şampiyonluğu kazanarak, Türk basketbol tarihinde ilke imza attılar 
     GÖKHAN TÜRE 

     BASKETBOL Play-Off finalinde Ülkerspor’u 4 - 2’lik skorla saf dışı bırakarak şampiyonluğa ulaşan ve tarihi başarı elde eden Efes Pilsen dün MİLLİYET’i ziyaret etti. Teknik heyet, yönetici ve oyuncular, beş yıl aradan sonra dokuzuncu kupayı, Türkiye Kupası ile birlikte müzelerine götürürken, erişilmesi güç rekora imza attılar. Efes, ligde sekiz şampiyonluğu bulunan efsane takım Eczacıbaşı’nı da geride bıraktı. 
     EFES Pilsen Coach’u Oktay Mahmudi, sezon başında yeni oyuncularla yepyeni bir sistem oluşturduklarını belirterek, "Doğru yolda olduğumuzu biliyorduk. Efes Pilsen, istikrarlı ve büyük bir takımdır. Her zaman ilkleri başardı. Başarmaya da devam edecektir. Tarif edilmez duygular içindeyiz" dedi. Genel Menajer Engin Özerhun da "Amacımız bu başarıyı Euroleague seviyesinde de yaşamak" diye konuştu. 
     



 SPOR 































</TEXT>
</DOC>
