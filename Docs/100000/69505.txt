<DOC>
<DOCNO> 69505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/guncel/gun05.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan çocuklara Türk kabanı 
</HEADLINE>
<TEXT>

UNICEF, İzmir’deki bir tekstil şirketine Afganlı çocuklara gönderilmek üzere 11 bin kaban diktirdi 
     Utku BOLULU İZMİR DHA 

     Birleşmiş Milletler Uluslararası Çocuklara Yardım Fonu UNICEF , Afganistan’da kış aylarında mağdur olan çocukların giymesi için Türkiye’de 11 bin kaban diktirdi. İzmirli işadamı Bünyamin Sevinir’in şirketi Sevinir Konfeksiyon’ tarafından üretilen kabanlar ocak ayında UNICEF’e teslim edildi. Afganlı çocuklar için kabanların özel olarak yapıldığını belirten Bünyamin Sevinir şunları söyledi "Dışı anorak olan kabanların içinde Türkiye’de 150 gram elyaf kullanıyoruz. Ancak, Afganistan’ın hava koşulları çok çetin olduğu için UNICEF’in isteğiyle 350 gram elyaf kullandık. Çocuklar hiç üşümeyecek. Toplam 65 bin dolarlık bir ihracat yaptıklarını belirten Bünyamin "UNICEF siparişi acele istediği için 3 haftada kabanlarının dikimini bitrdik" diye konuştu. 
     
     Yeni siparişler yolda 
     Elyaf çok olduğu için dikimi zor gerçekleştirdiklerini belirten Sevinir yeni siparişlerin istendiğini söyledi. Sevinir, UNICEF’in, Türkiye’den giden kabanlardan kendi örneklerini seçmesiyle gurur duyduğunu da belirtti. 
     



 GÜNCEL 


















</TEXT>
</DOC>
