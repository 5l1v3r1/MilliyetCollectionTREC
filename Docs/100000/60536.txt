<DOC>
<DOCNO> 60536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/okur.html </URL>
<DATE> 2002/01/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Mucize beklemeyin 
</HEADLINE>
<TEXT>

     Adres arıyoruz. 
     Bu adresin adı belli Üretim. Acaba üretimin adresi için etkili ve yetkili sorumlular kimler 
     Sakın gülmeyin, "aman sen de ne yapmaya çalışıyorsun" filan demeyin 
     Krize rağmen 31 milyar dolar ihracat yaptık. Az şey mi 
     İhracat, üretim demek, üretim istihdam demek... Peki, istihdamla ilgili biz şimdiye kadar ne yaptık 
     Kocaman bir hiç... 
     
Çıkış yolu      Gündeme bakın, herkes bankaları kurtarma yasasını tartışıyor. Mübarek ülke banka uzmanlarıyla doluymuş da meğer bizim haberimiz yokmuş Ağzı olan konuşuyor, kalemi tutan yazıyor. El insaf, tartışmayı doğru zeminde yapıp doğru yolu bulmak en doğrusu değil mi 
     Kabul edin, bu ülkenin bankacılık sistemi ciddi bir biçimde güç kaybetti. Sakın her bankayı da, her bankacıyı da hortumcuyla filan karıştırmayın. Bankacılık sisteminin güçlenmesi şart. Üretim için, istihdam için. Krizden çıkmak için... 
     Bu zorunluluk, unutmayın 
     Adı İstanbul Yaklaşımı olarak gündeme giren "Finansal Yeniden Yapılandırma" yasa taslağına eklenen madde elbette önemli. Çıkışı doğru, kamuoyuna aktarım biçimi sorunlu. İsteyen istediği yere çekebilir, aynı iç çamaşırı çeker gibi Oysa böyle bir çalışma belki de bir yıl öncesinden yapılmalıydı değil mi Devletin bankalara sermaye desteği vermesi kaçınılmaz gibi görünüyor ama burası Türkiye, herkes akına estiği gibi değerlendirmeyi tercih ediyor. Biz, tasarının Meclis Genel Kurulu’na gelmesini bekliyoruz. Ve bu tartışmaları sadece izliyoruz. 
     
Kısır döngü      Ancak gündemimiz istihdam. İşte enflasyon verileri geldi. Enflasyonla mücadele en önemli sorunumuz. Oysa yüzde 9.5 küçülmüş bir ülke 31 milyar dolar ihracat yapıyor. 
     Demek ki, asıl kafamızı meşgul etmesi gereken konu, üretim. 
     Türkiye İhracatçılar Meclisi TİM , "üretim için istihdam" diye ortaya çıktı. Sonuç, dağ fare doğurdu. Çalışma Bakanlığı işçi sendikaları DİSK, Türk - İş, Hak - İş ile Türkiye İşveren Sendikaları Konfederasyonu TİSK , Türk Sanayici ve İşadamları Derneği TÜSİAD , Türkiye Odalar ve Borsalar Birliği TOBB ve Türkiye İhracatçılar Meclisi’ni TİM bir araya getirdi. 
     Kısır döngü işte, çıkan karar, sendikalı işçi çalıştıranlara yüzde 50, sendikasız işçi çalıştıranlara yüzde 35, küçük işletmelere yüzde 40 oranında SSK prim indirimi yaparım diye noktayı koydu. Ne oldu Değişen bir şey yok... 
     Şimdi sorma sırası bizde 
     Bu ülkede Çalışma Bakanlığı’nın görevi hastane ve pastane işletmek mi Yoksa istihdam yaratmak için çalışmak mı 
     Bu ülkenin işçi sendikalarının görevi çalışanı kollamak ve şartlarını düzeltmek mi Yoksa kısa vadeli polemiklerle gün geçirmek mi 
     Bu ülkenin en büyük işverenleri olan sanayici - bankacılar, artık devletten kaynak beklememeniz gerektiğini de açık açık anlatın olur mu 
     Çünkü 2002’de korkulu günler geçirmek istemiyoruz. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
