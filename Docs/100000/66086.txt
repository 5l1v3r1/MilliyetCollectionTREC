<DOC>
<DOCNO> 66086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sontur13.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer oğlunu savundu 
</HEADLINE>
<TEXT>

     Cumhurbaşkanlığı Basın Merkezi'nden yapılan açıklamada, Cumhurbaşkanı Ahmet Necdet Sezer'in oğlu Levent Sezer'e ilişkin olarak bazı gazetelerde yer alan haberlerin gerçek dışı olduğu belirtildi. 
     Açıklamada, şöyle denildi 
     ''Dün ve bugün kimi gazetelerimizde Cumhurbaşkanı Ahmet Necdet Sezer'in oğlu Levent Sezer'in Ankara'da gittiği bir kulübe basın mensuplarının girmesini yasaklattığı yolunda gerçekdışı haberler yayımlandığı ve Levent Sezer'e yönelik haksız eleştirilerde bulunulduğu gözlenmektedir. 
     Basın mensuplarının içeri sokulmaması, söz konusu kuruluşun, daha önce başlattığı kendi uygulaması olup, Levent Sezer'in isteğiyle alınmış bir karar değildir. 
     Ayrıca, haberlerde öne sürüldüğü gibi Levent Sezer'in yanında Cumhurbaşkanlığı korumaları bulunmamaktadır. 
     Haberlerde kullanılan fotoğraf, adıgeçen kuruluşta değil, bir düğün sırasında çekilmiş eski tarihli bir fotoğraftır. 
     Gerçek araştırılmadan bu tür haberlerin yayımlanması, kişilik haklarına zarar vermesi yönünden de üzüntüyle karşılanmaktadır.'' 
     






</TEXT>
</DOC>
