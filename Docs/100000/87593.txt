<DOC>
<DOCNO> 87593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/magazin/mag02.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
44 yaşında anne olacak 
</HEADLINE>
<TEXT>
Madonna 3’üncü çocuğuna hamile 
Pop yıldızı Madonna ile yönetmen eşi Guy Ritchie, üçüncü çocukları için ay sayıyor... 
     DIŞ HABERLER SERVİSİ 

     Amerikalı pop şarkıcısı ve film yıldızı Madonna bir kez daha anne olmaya hazırlanıyor. Madonna’nın hamile olduğu iddialarını doğrulayan ünlü sanatçının babası Tony Ciccone, kızının üçüncü kez hamile olması nedeniyle büyük bir heyecan yaşadıklarını açıkladı. 
     
     Cinsiyetini bilmiyoruz’ 
     Baba Ciccone, bebeğin cinsiyeti ile ilgili henüz bilgi sahibi olmadıklarını, sadece sağlıklı bir şekilde dünyaya gelmesini beklediklerini söyledi. Madonna ise şimdiye kadar hamile olduğu yolundaki iddiaları hep yalanlamış ancak çocuk istediğini söylemişti. 
     
     Aile 5 kişi oluyor 
     44 yaşındaki Madonna’nın kendisinden 10 yaş küçük yönetmen eşi Guy Ritchie’nin de bu haberi büyük bir sevinçle karşıladığı belirtiliyor. Albüm çalışmalarının yanı sıra tiyatroya da el atan Madonna’nın kızı Lourdes Maria şimdi 6, oğlu Rocco ise 2 yaşında... 
     
     



 MAGAZİN 














</TEXT>
</DOC>
