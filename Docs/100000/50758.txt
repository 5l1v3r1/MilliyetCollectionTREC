<DOC>
<DOCNO> 50758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo15.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yöneticisi "Erdoğan Arıca'ya sıcak bakmıyorum" 
</HEADLINE>
<TEXT>

     Trabzonspor'da, teknik direktör Sadi Tekelioğlu'nun görevinden istifa etmesinin ardından, gözler bu akşam bordo-mavili takımın yapacağı yönetim kurulu toplantısına çevirilirken, kulüp yönetim kurulu üyesi Mehmet Öksüzoğlu, transferde adı geçen Erdoğan Arıca'ya sıcak bakmadığını söyledi. 
     Öksüzoğlu, Sadi Tekelioğlu'nun istifasını normal karşıladığını belirterek, ''Kendisine yaptığı çalışmalardan dolayı teşekkür ediyoruz. Bundan sonraki hayatında başarılar diliyoruz'' dedi. 
     Trabzonspor'a layık en iyi hocayı getirme gayreti içinde olduklarını kaydeden Öksüzoğlu, ''Trabzonspor'un yabancı teknik adam getirme lüksü şu anda yok. Kulübü tanıması epeyce bir zaman alır. 
     Yerli antrenörden yanayız. Ancak, Erdoğan Arıca'nın gelmesine de sıcak bakmıyoruz'' diye konuştu. 
     Ligde ilk 5 içerisinde yer almayı hedeflediklerini de ifade eden Öksüzoğlu, bu sezondan ders çıkararak gelecek sezon zirveye oynayacaklarını sözlerine ekledi. 
     






</TEXT>
</DOC>
