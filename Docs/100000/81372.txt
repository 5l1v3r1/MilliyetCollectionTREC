<DOC>
<DOCNO> 81372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/aspo.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşenin dostu var 
</HEADLINE>
<TEXT>

Futbol Federasyonu Çaykur Rize, Yimpaş Yozgat ve Antalyaspor’un önerisi üzerine küme düşmeyi kaldırmayı gündemine aldı. Teklife büyük tepki var 
     CEMAL ERSEN 

     KULÜPLER Birliği Vakfı’nın önceki gün İstanbul’da yaptığı toplantıda küme düşmenin kaldırılmasının Federasyon gündemine alınması tepkilere neden oldu. Başkan Haluk Ulusoy ve başkanvekili Ata Aksu’nun da katıldığı toplantıda Ç.Rizespor, Y.Yozgatspor ve Antalyaspor kulüp temsilcilerinin talebine, "Bu teklifi yazılı olarak ve Kulüpler Birliği Vakfı’nın önerisi şeklinde verin. Bu işe federasyon sahip çıktı imajı yaratılmasın" karşılığı verildiği öğrenildi. 
     BAZI yöneticiler bu önerinin kabul edilmesi halinde "ligde şaibe var" iddialarının kabul edilmiş sayılacağını belirterek, karara imza koymayacaklarını ifade etti. Düşmenin kaldırılması halinde 1988 yılında özerk hale gelen futbolda bir ilk gerçekleşecek. FİFA’nın üst düzey liglerde prensip olarak 16-18 takım sayısını ideal olarak belirlediğini kaydeden yetkililer, düşmenin kaldırılmasının FİFA nezdinde de sıkıntı yaratacağına dikkat çekti. 
     
MHK takvimi belirledi      MHK’NİN görevden alınacağı tartışmaları sürerken, kurul başkanı Bülent Yavuz, yeni sezon takvimini belirledi. 29 Haziran’da tüm klasman hakemleri 6 bölgede kural ve lisan sınavına tabi tutulacak. 13-14 Temmuz tarihlerinde 2.lig A klasmanından üst klasmana yükselecek hakemlerin kursu ve atletik sınavı yapılacak. 2002-2003 sezonunda üst klasmanda yer alacak hakemler 17-20 Temmuz tarihlerinde kamuoyuna açıklanacak. 
     
FIFA’ya mektup      FUTBOL Federasyonu, Kulüpler Birliği’nin baskısıyla, 23 yaş üstü oyuncuların sözleşmeleri bittiğinde serbest bırakılacağına dair talimatın geçiş sürecine tabii olması için FİFA’ya başvurdu. Başvuruda kulüplerin bu karardan zarar edeceklerini belirten Federasyon yetkilileri, "Ancak bu isteğin kabul edilmesi çok zor. Çünkü FİFA bunu kesin bir çizgiyle açıkladı" diye konuştular. 
     



 SPOR 
































</TEXT>
</DOC>
