<DOC>
<DOCNO> 72856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/ekonomi/eko07.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akay, MHP’yi Kılınç Paşa’ya newline şik yet etti 
</HEADLINE>
<TEXT>

     ATİLLA ÖZSEVER 

     Kamu - Sen Genel Başkanı Resul Akay, MHP’yi Milli Güvenlik Kurulu MGK Genel Sekreteri Org. İlhan Kılınç’a şikayet etti. Dün Org. Kılınç’ı ziyaret eden Akay, MHP’nin Kamu - Sen’e müdahale iddiası ile ilgili bilgi verdi. Resul Akay görüşmeden sonra şu açıklamayı yaptı 
     "Konfederasyonumuza bağlı sendikalara MHP’nin açıkça müdahalesi var. Bu parti yöneticileri MHP’ye bağlı bakanlıklaların müsteşarları ve genel müdürleri, daire başkanları kanalıyla delegeler üzerinde telkin ve tehditlerde bulunuyorlar. Bu konuları içeren belgeleri ve ses kayıtlarını bir klasör halinde Sayın Org. Kılınç’a sunduk." 
     Org. Kılınç’ın durumdan üzüntü duyduğunu aktaran Akay, "Yasal açıdan hangi işlem yapılması gerekiyorsa o işlemlerin yapılacağını bildirdi. MHP sendikayı ele geçirmeye çalışıyor. Bu devletin güvenliğini de ilgilendirir. Bir siyasi partinin kamuda görevli memurların sendikalarını ele geçirmesine devlet kayıtsız kalamaz. Bu nedenle anayasal bir kuruluş olan MGK’ya durumu ilettik, şikayette bulunduk. MGK’nın da bu konularda bilgi sahibi olması gerektiğine inanıyoruz" diye konuştu. 
     
     Sezer’e de gitmişti 
     Kamu - Sen Başkanı Akay, 13 Mart günü de Cumhurbaşkanı Sezer ile görüşerek, müdahale ile ilgili belge ve ses kayıtlarını içeren kasetleri vermiş, Devlet Denetleme Kurulu’nun harekete geçirilmesini istemişti. 
     Türkiye Kamu - Sen Genel Kurulu 30 - 31 Mart’ta Ankara’da yapılacak. Akay, "Genel Başkanlık konusunda kararımı henüz vermedim. Gelişmeleri değerlendiriyorum. Seçim ortada gözüküyor" dedi. 
     



 EKONOMİ 



















</TEXT>
</DOC>
