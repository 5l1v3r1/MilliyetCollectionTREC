<DOC>
<DOCNO> 77050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/spor/spo04.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ATEŞLE DANS 4 - 2 
</HEADLINE>
<TEXT>

Antalya deplasmanında bozguna uğrayan Trabzonspor, ligin bitimine dört hafta kala düşme tehlikesini yine hissetmeye başladı. Bordo - Mavili takım maçı yedi kişi tamamlarken, üç gol atan Saffet yıldızlaştı 
     TRABZONSPOR, Galatasaray yenilgisinden sonra deplasmanda Antalyaspor’a da farklı mağlup oldu, ligin bitimine dört hafta kala küme düşme tehlikesini yine hissetmeye başladı. Tehlikeli bölgeden kurtulabilmek için maça mutlak üç puan parolasıyla çıkan evsahibi takım ise ilk yarıyı Saffet 2 ve Mustafa Gürsel’in golleriyle üç sıfır önde kapadı. Trabzonspor, ikinci devre Da Silva ile farkı bire indirdi ancak Saffet son dakikada sonucu belirledi. 
     ANTALYASPOR’UN ikinci golünde yardımcı hakeminin ofsayt bayrağına rağmen oyunu devam ettiren Kadir Tozlu, itirazları nedeniyle Trabzonspor antrenörü İhsan Derelioğlu’nu tribüne yolladı. 80. dakikada Trabzonlu Gökhan kırmızı kart gördü. Ardından kaleci Metin Aktaş tribünlere pet şişe attı. Aldığı sarı kart itirazlarından sonra kırmızıya dönüştü. Evsahibi takımın son golüyle birlikte Kadir Tozlu’nun üzerine yürüyen Macit ile Hasan da oyundan atıldı. 
     
İstifa sinyalleri      TRABZON Teknik Direktörü Briegel yaşanan tüm olayların ve mağduriyetin sorumluluğunu kendisinin üstlendiğini belirtti. Alman hoca, bu konuları yönetimle oturarak enine boyuna konuşacaklarını ve önemli kararlar alacaklarını söyledi. Bu arada Galatasaray maçında Ayhan’ın formasını aldığı için kadro dışı bırakılan Cem’e verilen cezanın başka nedenlere dayandığı iddia edildi. Cem’in ibadet konusundaki ısrarı ve bazı konuşmaları yüzünden aylardır yönetimin tepkisini aldığı, son olayın da bardağı taşırdığı belirtildi. 
     
     



 SPOR 




































</TEXT>
</DOC>
