<DOC>
<DOCNO> 77945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/pulur.html </URL>
<DATE> 2002/04/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kadınlar uyumayın 
</HEADLINE>
<TEXT>

     TELEVİZYON seyircilerinin kullandığı bir deyim var 
     "Dolaşırken takıldım " 
     Elinde kumanda aleti, kanal kanal dolaşırken, birine takılıp kalıyorsun 
     Biz de, geçen gün, böyle dolaşırken Esra Ceyhan'ın programına takıldık 23 yıllık evli, biri üniversitede, diğeri lisede, iki çocuk annesi bir kadın anlatıyordu... 
     Eve, içkili gelen kocasıyla tartışmış, o da çekip gitmişti. 
     
     ARADAN aylar geçmiş, adam bir daha dönmemiş, kadıncağız kocasının başka bir kadınla evlendiğini duyunca, peşine düşmüş ve öğrenmiş... Evet, kocası evlenmiş, hem de düğün yaparak, telli duvaklı düğün yaparak Kadın iz takip etmiş, düğünün yapıldığı salona gitmiş, kocasının fotoğrafını göstermiş, damadı hemen tanımışlar... 
     Diyeceksiniz ki nasıl olur bu iş 
     Siz bu memlekette "imam nikahı" diye bir nikahın olduğunu bilmiyor musunuz 
     
     GERÇEK hikayenin devamı var, adam ikinci karısıyla düğün dernek evlenmiş, çalıştığı bankanın, kendisine tahsis ettiği lojmanda, yeni eşiyle mutlu bir hayat sürüyormuş 
     Nasıl beğendiniz mi 
     
     KADININ anlattıkları ve telefonla programa katılanlar, eski bir anımızı canlandırdı. 
     Adam evi terk etmiş, başka bir kadınla yaşıyor, karısının ekonomik gücü yok, sesini çıkaramıyor "Hiç olmasa evinde oturuyorum, sokakta kalmadım " diye şükrediyor. 
     Bir gün kapı çalıyor, tanımadığı bir adam 
     "Ben bu evi kocanızdan satın aldım, çıkın " 
     Kadın çocuklarıyla sokakta... 
     Bir süre sonra anlaşılıyor ki danışıklı dövüş, kadını sokağa atmak için kocası evi başkasına satıyor, ya da satmış gibi görünüp çıkardıktan sonra, kendisi imam nikahlı karısıyla aynı eve yerleşiyor, güya kiracı 
     
     ESRA Ceyhan'ın programının hukuk danışmanına göre artık böyle bir şeyin olması mümkün değil 
     Niye 
     Çünkü yeni çıkan Medeni Kanun buna izin vermiyor. 
     Şöyle... 
     Kocası evden çıkıp giden kadın, mahkeme yoluyla tapuya şerh koydurabiliyor. Yani "Kocamla henüz evliyiz, daha boşanmadık, evi satmasının önlenmesi..." diye. 
     Tapuya bu "şerh" kondu mu, boşanma davası sonuna kadar koca, evi satamıyor, hele bu ev, evlendikten sonra alınmışsa "evlilikte edinilen mallara" girdiğinden kadının da hakkı var. 
     Kadınlar uyumayın 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
