<DOC>
<DOCNO> 97084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/siyaset/siy06.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’liler ampul ile bira tokuşturdu 
</HEADLINE>
<TEXT>

     NESLİHAN CUYAR 

     İçki içen vatandaşlarla oturup sohbet etmek için birahaneye giden AKP Silivri İlçe Başkanlığı’na üye bir grup partili, "Türban sorununu halledin" tepkisiyle karşılaştı. Boş tencerelerle önce hükümeti protesto eden 25 AKP’li daha sonra ellerinde ampullerle barlardaki vatandaşlarla konuşmak için bir birahaneye girince tepkiyle karşılaştı. Masada oturan Babür Maden adlı bir vatandaş, gelen grubun AKP’li olduğunu öğrenince önündeki bira bardağını göstererek, "Siz buna zaten karşısınız. Önce türban meselesini atın. İnanç kıyafette değil, beyindedir" dedi. AKP’liler daha sonra türbanlı parti üyesi Neşe Zorova’yla birlikte, bira içen başka bir vatandaşın yanına gitti. Partililer burada da ampul ve bira bardağını tokuşturarak poz verdi. 
     



 SİYASET 















</TEXT>
</DOC>
