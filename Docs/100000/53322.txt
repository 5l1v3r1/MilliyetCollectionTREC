<DOC>
<DOCNO> 53322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/magazin/mag01.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultan’ın belalısı 
</HEADLINE>
<TEXT>

Türkan Şoray’ın başı, Gökhan Adlı ile yine dertte... 
     MAGAZİN SERVİSİ 

     ÜNLÜ sanatçı Türkan Şoray’ın, Rüçhan Adlı’nın yeğeniyle yine başı dertte. Varisi olduğu villadan Türkan Şoray’ı çıkarmak için dava açan Gökhan Adlı, bu kez de "Sultan’a papaz büyüsü" haberi nedeniyle ünlü sanatçıyı mahkemeye vereceğini söyledi. 
     BİR dergide yer alan babaannesi Marry Evsen’in ünlü sanatçıya "papaz büyüsü" yaptırdığına ilişkin haberin Türkan Şoray’dan kaynaklandığını iddia eden Gökhan Adlı, yaptığı yazılı açıklamada şunları söyledi 
     "PAPAZ büyüsünün, hedef alınan kişiye bir şeyler yedirilip, içirmek yoluyla yapıldığı vurgulandı. Türkan Şoray, babaannemle aynı evde yaşadıklarını söyleyerek talihsiz bir açıklama yapıp, yalan söyledi. Haberde adı geçen sosyete falcısı Egemen Töreli ile konuştum. Yazılanların Türkan Şoray’ın istediği doğrultusunda olduğunu söyledi." 
     



 MAGAZİN 













</TEXT>
</DOC>
