<DOC>
<DOCNO> 78055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur11.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM, Chomsky'nin konuşmalarını tercüme ettiriyor 
</HEADLINE>
<TEXT>

     ABD'li yazar Noam Chomsky'nin konuşmalarının Diyarbakır DGM Başsavcılığı'nca yeminli tercümana tercüme ettirileceği bildirildi. 
     Diyarbakır DGM Başsavcılığı, Diyarbakır Demokrasi Platformu'nca Büyükşehir Belediyesi Mehmet Akif Ersoy Tiyatro Salonu'nda 14 Şubat 2002 tarihinde düzenlenen ''Toplumsallaşma ve Hukuk'' konulu söyleşiye 
     katılan Chomsky'in konuşmasıyla ilgili soruşturmayı sürdürüyor. 
     DGM Başsavcılığı'nın, soruşturma çerçevesinde söyleşide tercüme hatasının yapılıp yapılmadığını belirlemek amacıyla Chomsky'in konuşmasını yeminli bir tercümana tercüme ettireceği bildirildi. 
     Konuşmada suç unsuru bulunulup bulunmadığının yeminli tercüman tarafından yapılacak tercüme sonucu belirleneceğini kaydeden yetkililer, soruşturmanın tamamlanmasından sonra davanın açılıp açılmayacağının belli olacağını kaydettiler. 
     





</TEXT>
</DOC>
