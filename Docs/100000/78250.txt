<DOC>
<DOCNO> 78250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/guncel/gun04.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil korumalarının aracına trafikten men 
</HEADLINE>
<TEXT>
Emniyet, Hoca’ya yeter artık’ dedi 
Ankara polisi, Şevket Kazan’la görüşerek, Sakaryalılar Grubu’nun Erbakan’ın yanından çekilmesini istedi 
     TOLGA ŞARDAN Ankara 

     Yasaklı siyasi Necmettin Erbakan’ın resmi ve sivil korumaları arasında önceki gün çıkan son kavga, Ankara emniyetinin sabrını taşırdı. Erbakan’dan Sakaryalılar grubunu hemen görevden almasını isteyen Ankara Emniyet Müdürlüğü, özel korumaların kullandığı aracı da trafikten men edip parka çektirdi. 
     Ankara polisi, dün Erbakan’a yakın isimlerden Şevket Kazan’la görüşerek, Sakaryalılar Grubu’nun Erbakan’ın yanından çekilmesini istedi. Emniyet yetkilileri, Kazan’a bu uyarının dikkate alınmaması halinde Erbakan’ı korumakla görevli resmi ekipleri de tamamen çekeceklerini bildirdi. 
     Ankara Emniyeti’nin rest çekmesi üzerine Kazan’ın, Sakaryalılar Grubu üyelerinin koruma görevi yapmayacağı konusunda güvence verdiği, bu grubun sadece Erbakan’ın evinde korumalık yapacağı öğrenildi. 
     



 GÜNCEL 























</TEXT>
</DOC>
