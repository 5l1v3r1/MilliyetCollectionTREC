<DOC>
<DOCNO> 67404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/guclu.html </URL>
<DATE> 2002/02/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ateş olmayan yerden duman çıkmaz 
</HEADLINE>
<TEXT>

     Her gün yüzlerce mesaj geliyor. Çoğu şikayet yüklü. Bazıları abartılı ve taraflı olsa da genelde samimi düşüncelerini ortaya koyuyorlar. 
     Türkiye'deki genel eğilim şikayetleri değerlendirme yerine olayı örtbas etme yönünde olduğu için mesajlar da yönetenlere değil, bizlere geliyor... 
     Üniversiteleri YÖK'e, okulları da MEB'e şikayet etmenin sonuçta hiçbir şeyi değiştirmeyeceğini hemen herkes çok iyi biliyor. İşte bu yüzden de bizlere mesaj yağıyor. 
     Alın size bir mektup 
     "Şu anda pediatri anabilim dalı, hastaneye günde iki, üç saat uğrayan, özel muayenehanesine hasta sevk etmek için sağlam çocuk başkanlığını da üzerine alan ve kendi muayenehanesinden geçmeden prematüre ve yeni doğan ünitelerine hasta yatırılmayan bir kişinin başkanlığındadır. Bu kişi devlet hastanelerinde bile görülmedik şekilde pediatri anabilim dalını kendi menfaati için kullanmakta ve bu konuda dekan eşi ve arkadaşları olan rektörün desteğini de aldığı için pervasız bir şekilde hareket edebilmektedir..." 
     Evet Kimi kime şikayet edeceksiniz Üniversite hastanesini kendi çiftliği gibi kullanan bölüm başkanını dekana şikayet etseniz yandınız. Çünkü söz konusu kişinin eşi. Rektöre şikayet etseniz hepten mahvoldunuz. Çünkü baştan beri olaya seyirci kalan hatta bu ortamı sağlayan kendisi. YÖK'e yazsanız, bir üst makam dururken direkt YÖK'e yazdığınız için işinizden olursunuz... 
     Anlayacağınız bugünkü sistem içerisinde kazanan taraf iyiler değil hep kötüler oluyor .. 
     
Yönetici atamaları ..      Diğer bir mektup ise uyarı yüklü. Milli Eğitim Bakanı'na gönderilmiş. Ama belli ki dikkate alınmadığı için kamuoyu da haberdar olsun isteniyor. Birlikte okuyalım 
     "23.09.1998'de 23472 sayılı Resmi Gazete'de yayımlanarak yürürlüğe giren 2000 yılında da özüne dokunulmadan kısmen değiştirilen bize göre göre Cumhuriyet tarihinin eğitim alanında yapılmış en büyük reformu olan MEB'e bağlı eğitim kurumları yöneticilerinin atama ve yer değiştirmelerine ilişkin yönetmelik gereğince atamalar yapılmaktaydı. Ancak ülkemiz ve insanlarımızın bahtsızlığı olarak algıladığımız olumlu olan her atılımın bir süre sonra sulandırılması hastalığı bu konuda da kendisini göstermiş olacak ki yönetmeliği özünden uzaklaştırmayı amaçlayan çalışmalar yapıldığı konuşulmaya başlandı. 
     Bir kurumda 2 yıl vekaleten görev yapanların da yöneticiliğe müracaatları sağlanacakmış. O halde sınav niye yapıldı Böylesi bir değişiklikle, bu yönetmeliğin yansızlığı karşısında yandaşlarını istediği yere getiremeyenlerin rahatsızlıkları bir başka yolla telafi edilmeye mi çalışılmaktadır Sınav kazanan onca yönetici adayı varken, bir yıla yakındır atamaların yapılmaması bu yüzden midir İnsanlarımızın devlete, kurumlara, kanun ve yönetmeliklere olan inançlarını yıkmaya kimsenin hakkı olmaması gerek. Bizler sorumluluk taşıyan tüm kişi ve kuruluşları bu konuya duyarlı olmaya çağırıyor ve MEB yetkililerine sesleniyoruz Tüm bu dedikodulara son verecek yönetici atamaları ile ilgili duyurular bir an an önce gerçekleşmelidir..." 
     Yönetici adayları haklı. Bir sınav açmışsınız kazanmışlar ve karşılığını almak istiyorlar. Ama nafile. Tıpkı DGS'de olduğu gibi Güya Devlet Memurluğu Sınavı'nda 70'in altında puan alanlar atanmayacaktı. Ama puan 20'lere kadar indi... 
     Özetin özeti Başta devlet yönetimi olmak üzere hemen her konuda güven çok önemli. Güvenin ve adaletin olmadığı yerde başarıdan söz etmek mümkün değildir .. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
