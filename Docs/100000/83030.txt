<DOC>
<DOCNO> 83030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun33.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır Tanımayan Gazeteciler "İP'nin tavrı gülünç" 
</HEADLINE>
<TEXT>

     Sınır Tanımayan Gazeteciler Örgütü Genel Sekreteri Robert Menard, İşçi Partisi'nden bir grubun bugün Saint Lazare garında yaptığı protesto gösterisinin gülünç olduğunu ileri sürdü. 
     Türk gazetecilerin sorularını yanıtlayan Menard, tren garındaki serginin bitiş tarihine kadar kalacağını ve örgütten bir heyetin, gara giderek İP taraftarlarının boyayla kapattığı resimleri temizleyeceğini söyledi. 
     Menard, özellikle bir siyasi partinin bu tür bir müdahalede bulunmasının kabul edilemez olduğunu belirtti ve ''Türkiye AB'ye girmek istiyorsa, eleştirileri kabul etmek zorunda'' diye konuştu. 
     İP'nin Yurtdışı Temsilciliği'nden bir grup, bugün tren garında bir protesto gösterisi düzenleyerek, burada sergilenen haritada Genelkurmay Başkanı Orgeneral Hüseyin Kıvrıkoğlu'nun portresini sprey boyayla kapatmıştı. 
     





</TEXT>
</DOC>
