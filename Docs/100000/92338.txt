<DOC>
<DOCNO> 92338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo03.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslim Can imzayı attı 
</HEADLINE>
<TEXT>

     ERHAN TELLİ 

     GALATASARAY’IN Samsunspor’dan transfer ettiği Müslim Can, Almanya dönüşünde ayağının tozuyla Florya Tesisleri’ne geldi. Genç futbolcu, Teknik Direktör Fatih Terim ile görüştükten sonra resmi sözleşmeye imza attı. Bugün basın önünde de imza atacak olan Müslim Can, "Elimden geleni yapıp, Galatasaray’a layık olacağım" dedi. Öte yandan Müslim ile birlikte Almanya’nın Wolsburg takımında oynayan gurbetçi Eser Yağmur da denenmek için İstanbul’a geldi. 
     
Galatasaray’da mesai başlıyor      GALATASARAY, 2002 - 2003 sezonunu bugün yapacağı ilk antrenmanla açıyor. Teknik Direktör Fatih Terim yönetiminde, biraraya gelecek olan Sarı - Kırmızılılar, 19.30’da Florya Metin Oktay Tesisleri’nde, sezonun ilk antrenmanını yapacak. Galatasaraylı futbolcular, antrenman öncesinde, Sarı - Kırmızılı yöneticilerle de tanışacak. 
     YENİ transferlerin de katılacağı buluşmada Sarı - Kırmızılılar, sabah Acıbadem Carousel Hastanesi’ne giderek sağlık kontrolünden geçecek. Terim’in yarın da oyuncularına sabah ve akşam olmak üzere iki antrenman yaptıracağı öğrenildi. Sarı - Kırmızılılar, 3 Temmuz’da Avusturya’da yapacakları kampa kadar, çalışmaları Florya’da devam ettirecek. 
     



 SPOR 





































</TEXT>
</DOC>
