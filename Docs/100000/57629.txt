<DOC>
<DOCNO> 57629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sonspo04.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Yönetimi "Lucescu'ya temliği biz önerdik" 
</HEADLINE>
<TEXT>

     Galatasaray Kulübü'nde görevli profesyonel genel müdür Ahmet Demet, teknik direktör Mircea Lucescu'ya, alacaklarına karşılık 1 milyon dolarlık temliği kendilerinin önerdiğini açıkladı. 
     Demet, basına, Lucescu'nun Sportif A.Ş.'nin Temmuz ayında dağıtacağı gelirin 1.2 milyon dolarına temlik koydurdu şeklinde yansıyan haberlerle ilgili olarak yaptığı açıklamada, ''Lucescu'ya gelirler karşılığında temliği biz önerdik. Bunu kesinlikle Lucescu bizden istemedi. Alacaklarını sezon sonuna kadar garanti altına almak için gelirlerin bir bölümüne temlik hakkını önerdik'' diye konuştu. 
     Bu anlaşmayla Lucescu'nun sezon sonuna kadar hiçbir endişe taşımayacağını ve rahat olacağını kaydeden Demet, ''Alabileceği muhtemel primler ve elde edeceği haklar hesaplanarak, yaklaşık 1 milyon dolar tutarında temlik hakkını teklif ettik'' şeklinde konuştu. 
     






</TEXT>
</DOC>
