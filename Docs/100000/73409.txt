<DOC>
<DOCNO> 73409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun08.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Genel Sekreteri demecini Penthouse'da görünce... 
</HEADLINE>
<TEXT>

     BM Genel Sekreteri Kofi Annan'ın Arapça bir dergiye verdiği demeçler Penthouse'da yayımlandı. 
     BM Genel Sekreteri sözcüsü Fred Eckhard, yaptığı açıklamada, Annan'ın terörizm ve Ortadoğu'yla ilgili iki demecinin Penthouse dergisinin bu ayki sayısında yayımlanmasına şaşırdığını ve dehşete düştüğünü bildirdi. 
     Sözcü, BM'nin 5 bin çalışanına geçen hafta gönderdiği notta, BM Genel Sekreteri'nin El Vasat gazetesine biri yeni, biri birkaç yıl önce verdiği demeçlerin Penthouse'da yayımlanmasının hayal kırıklığı yarattığını ifade etti. 
     El Vasat dergisinin muhabiri Russell Warren Howe'un, bu demeci isteyene ve herkese satmanın yasal hakkı olduğunu iddia ettiğini belirten sözcü, demeçlerin Penthouse da yayımlanmasına Howe'un açıkça izin verdiğini söyledi. 
     BM'nin, bu demeçlerin Penthouse'da yayımlanacağını önceden bilmesi halinde karşı çıkacağını belirten sözcü, El Vasat'ın muhabiriyle ilişkilerinin bundan sonra kesileceğini söyledi. 
     






</TEXT>
</DOC>
