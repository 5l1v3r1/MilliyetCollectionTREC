<DOC>
<DOCNO> 52536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/ekonomi/eko18.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalite ödülleri dört şirkete 
</HEADLINE>
<TEXT>

     Bu yıl onuncusu düzenlenen Ulusal Kalite Ödülleri sahiplerini buldu. Büyük kuruluşlar kategorisinde yarışan dört kuruluş kalite ödülünü alamazken Aygaz ve Borçelik başarı ödüllerinin sahibi oldu. Küçük ve Orta Boy İşletmeler kategorisinde ise EBS Eczacıbaşı Banyo Küvetleri Sanayi ile EMAR Satış Sonrası Müşteri Hizmetleri kalite ödülünü paylaştı. 
     Ödül töreni sonrasında EBS Eczacıbaşı Banyo Küvetleri’nin bağlı olduğu Eczacıbaşı Holding’in Yönetim Kurulu Başkanı Bülent Eczacıbaşı, bütünsel kalite yönetiminin topluluğun tüm kuruluşlarında uyguladıklarını söyledi. EBS Genel Müdürü Zeki Birlik ise başarının arkasında Eczacıbaşı Grubu’nun kurucusu Dr. Nejat Eczacıbaşı’nın, grup yönetiminin müşterilerin, iş ortaklarının ve çalışanlarının çabası bulunduğunu belirtti. Elginkan Topluluğu şirketlerinden EMAR’ın Genel Müdürü Neslihan Yeşilyurt ise kalite yolculuklarının hiç bitmeyeceğini kaydetti. 
     
Büyük ödül yok      Büyük işletmeler dalında başarı ödülü alan Aygaz’ın Genel Müdürü Yavuz Veyisoğlu, Avrupa kalite ödülüne başvuracaklarını söylerken ödülün ortağı Borçelik’in Genel Müdürü Mehmet Betil de, ödülü, şirketlerinin bağlı olduğu Borusan Holding’in Başkanı Asım Kocabıyık’a armağan ettiklerin belirti. 
     Öte yandan KALDER Yönetim Kurulu Başkanı Yılmaz Argüden gelecek yıl sivil toplum kuruluşlarına da ödül verileceğini açıkladı. 
     



 EKONOMİ 




















</TEXT>
</DOC>
