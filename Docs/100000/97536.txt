<DOC>
<DOCNO> 97536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sonspo06.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Yönetimi, taraftarı kombine kart almaya davet etti 
</HEADLINE>
<TEXT>

     Fenerbahçe Kulübü Yönetim Kurulu, sarı-lacivertli taraftarları sezonluk kombine kart almaya davet etti. 
     Fenerbahçe Kulübü'nün resmi internet sitesinde yapılan açıklamada, satışa sunulan VIP ve maraton üst tribün kombine kartları için yurt içi ve yurt dışından yoğun talep geldiği vurgulanarak, şöyle denildi 
     ''Taraftarımızın bu desteği kulübümüz adına çok sevindirici ve gururlandırıcıdır. Stadımızın yeni görünümü tüm taraftarlarımız tarafından beğeni ile karşılanmakta, bu stadyumda maç seyretmek zevk olacak denmektedir. Taraftarımızı kombine kart almaya davet ediyoruz. 
     Desteğiniz, kulübümüzü dünya ve rüya takımı yapacaktır. 'Hep destek tam destek' sloganını eksik etmeyiniz.'' Bu arada, VIP ve maraton tribün kombine kartlarının 26 Temmuz Cuma gününden itibaren Fenerbahçe Şükrü Saracoğlu Stadı'ndan dağıtılmasına başlanacağı duyuruldu. 
     





</TEXT>
</DOC>
