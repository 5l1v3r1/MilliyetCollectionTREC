<DOC>
<DOCNO> 53162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/spor/spo03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
HER GOL ROMA'YA 
</HEADLINE>
<TEXT>

     HER günün bir hikayesi, her maçın da ayrı tarihi vardır. Her sayfasına bir başka destan yazdığı Avrupa Tarihi’nin sahibi Galatasaray, Şampiyonlar Ligi’nin en zorlu grubundaki ilk maçında, İtalya Şampiyonu Roma’yı ağırlayacak. Son lig maçında ocağa atılan "beş" ateşle yanmaya başlayan Ali Sami Yen Cehennemi’nin, yeni misafirini "sıcak" bir ağırlamayla karşılamasını bekliyoruz. Fransız Federasyonu’ndan Claude Colombo’nun yöneteceği maç 21.45’te başlayacak. Gruptaki diğer maçta Liverpool, Barcelona’yla oynayacak. 
     
     Batigol oynuyor 
     ROMA, dün geldiği İstanbul’da fanatik bir taraftarı olan İtalya’nın Ankara Büyükelçisi Vittorio Surdo ile eşi tarafından karşılandı. İtalyan ekibinde sakat olan Montella ile Brezilya’ya giden Zago yer almazken, Inter maçında sakatlığı nedeniyle oynamayan Batistuta’nın forma giyeceği belirtildi. 
     ALİ Sami Yen Stadı’nda dün akşam son çalışmasını yapan Roma’nın Teknik Direktörü Fabio Capello, idman öncesi düzenlediği basın toplantısında, "Maçın sonucunu oyuncuların kalitesi belirleyecek. Biz dengeli bir oyun sergileyeceğiz. Çünkü Galatasaray çok tehlikeli bir takım" ifadelerini kullandı. 
     
     Zorunlu açıklama 
     GALATASARAY Yönetimi taraftarlardan büyük tepki gören yeni bilet fiyatlarını karaborsayı önlemek için yüksek tuttuğunu açıkladı. İkinci Başkan Fatih Altaylı "Biz 50 kazanırken, karaborsacılar 100 kazanıyordu. Seyirciyi etkileyeceğini sanmıyorum. Bu takım Avrupa şampiyonluğuna gidiyor. Ayrıca biz özel kombine biletleri çıkardık. O biletleri alanlar daha k rlı çıkar" diye konuştu. 
     
     Aslan evinde kral 
     CİM BOM, Avrupa kupalarında evinde oynadığı son 18 maçta yenilgi yüzü görmedi. Ali Sami Yen Stadı’nda 1999-2000 sezonundan bu yana üst üste 18 maçta, 14 galibiyet ve 4 beraberlik alan Sarı-Kırmızılılar, bu dönemde 33 gol atıp, 15 gol yedi. Galatasaray, kendi sahasında son yenilgisini iki sezon önce Chelsea’den 5-0’lık skorla aldı. 
     
Avrupa karnesi GALATASARAY O G B M A Y Avrupa Kupası 165 64 39 62 216 245 Şampiyonlar Ligi 50 15 11 24 50 79 AS ROMA O G B M A Y Avrupa Kupası 158 80 32 46 246 148 Şampiyonlar Ligi 6 2 3 1 6 5      
     G.Saray, Roma ile 1992 - 93 sezonunda UEFA Kupası 3. turunda eşleşti. Rakip sahada 3 - 1 yenildi, rövanşı 3 - 2 kazandı. Sarı - Kırmızılı ekip, İtalyan takımlarıyla 9 kez eşleşti. 5 galibiyet, 5 beraberlik, 6 yenilgi aldı. 
     
 O G B M A Y AVRUPA’DA İKİ ÜLKE 48 8 9 31 42 98      
     Galibiyetleri Galatasaray, Fenerbahçe ve Trabzon aldı. 
     
     
     



 SPOR 






















</TEXT>
</DOC>
