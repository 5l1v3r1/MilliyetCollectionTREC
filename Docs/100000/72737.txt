<DOC>
<DOCNO> 72737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sondun08.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz rahip 54'lük kadın ile 27'lik erkeğin nikahını kıymadı 
</HEADLINE>
<TEXT>

     İngiltere'de 7 yıldır birlikte yaşayan 54 yaşındaki Ellen Chanon ile 27 yaşındaki Pete Wellens'in kilisede kıymak istedikleri nikaha rahipten itiraz geldi. 
     Rahip Ruth Wollaston, 54 yaşındaki gelinin 27 yaşındaki damadın iki katı yaşında olduğunu belirterek, nikahı kıymayı reddetti. 
     Rahip, evliliğin mantık temellerine oturmadığını ve bu nedenle de kendisinin bu nikayı kıymayacağını bildirdi. 
     Manchester'da yaşayan çiftin, kilisede evlenme hayallerinin gerçekleşmemesi üzerine, nikah dairesinde evlenmeleri gerektiği kaydedildi. Gelin adayı Ellen Chanon, rahibin kararıyla çöktüğünü belirtti. 
     Bir süpermarkette kasiyer olarak çalışan ve ilk evliliğinden de beş çocuğu bulunan Chanon'ın nişanlısı Pete Wellens ise ''sevdiğim kadınla birlikteyim ve o da beni seviyor. Yaşın bu konuyla hiçbir alakası yok'' dedi. 
     






</TEXT>
</DOC>
