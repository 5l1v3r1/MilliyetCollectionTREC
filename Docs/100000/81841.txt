<DOC>
<DOCNO> 81841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun08.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tümör aldırmak için ameliyat oldu ikiz bebeğe hamile çıktı 
</HEADLINE>
<TEXT>

     Tayland'ın başkenti Bangkok'da 37 yaşındaki bir kadın, geçen hafta rahmindeki tümörü aldırmak için gittiği hastanede ikiz bebeklere hamile olduğunu öğrendi. 
     Doktorlar, ameliyat sırasında Bang-on Neeprasert adlı kadının rahmindeki tümörün 6 aylık sağlıklı ikiz cenin olduğunu gördüler. 
     Hastane yöneticisi doktor Sunee Teerakarunwong, tümörün cenin olduğunun tespit edilmesi üzerine, ameliyat için kesilen yerin derhal dikildiğini söyledi. 
     Bu operasyonun bebeklerin sağlığını etkilemeyeceğini belirten doktor Sunee, Bang-on'a ameliyat öncesi yapılan check-up sırasında kadının hamile olduğunu gösteren bulguya rastlanmadığını kaydetti. 
     Bang-on'un, köyündeki tıp merkezi tarafından rahminde tümör bulunduğu gerekçesiyle Bangkok'taki hastaneye sevk edildiği belirtildi. 
     Sağlık Bakanlığı, olayla ilgili yaptığı inceleme sonucunda Bang-on'a yanlış teşhis konulmadığını, teknik yanlışlık yapıldığına karar verdi. 
     Anne adayı Bang-on ise doktorlara 6 aydır doğum kontrol hapları kullandığını ve hamilelik için yaptırdığı idrar testlerinin de her seferinde ''negatif'' çıktığını anlattı. 
     





</TEXT>
</DOC>
