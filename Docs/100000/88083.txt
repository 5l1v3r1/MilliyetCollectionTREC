<DOC>
<DOCNO> 88083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun26.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Andersson düğününü iptal etti 
</HEADLINE>
<TEXT>

     Dünyanın en ilginç gelin ve damadı olmaya hazırlanan ünlü oyuncu Pamela Anderson ile şarkıcı Kid Rock'un düğünü iptal edildi. 
     İngiliz Star gazetesinde yer alan haberde, Anderson'ın, müstakbel eşi Rock'ın alkol tüketimini kontrol altına alamadığı için evlenmekten vazgeçtiği belirtildi. 
     Habere göre, Anderson, Rock'la karşılaşmamak için bir ödül törenine bile katılmadı. 
     Anderson ve Rock, geçen yılın Mart ayında tanışmış ve 2 ay önce nişanlanmıştı. 
     Anderson, düğün töreninde kot şort ve bikini üstünden oluşan ''gelinlik'', Kid Rock da, ''damatlık'' olarak leopar desenli atlet, deri pantolon ve fötr şapka giymeyi planlıyordu. 
     Düğünde nedimeler mini etek ve bikini üstleri, sağdıç ise spor bir tişörtle çılgın çifte eşlik edecekti. 
     





</TEXT>
</DOC>
