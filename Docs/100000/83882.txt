<DOC>
<DOCNO> 83882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun02.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Şaron hala Filistin Devleti'ni destekliyor" 
</HEADLINE>
<TEXT>

     ABD Dışişleri Bakanı Colin Powell, İsrail Başbakanı Ariel Şaron'un, lideri olduğu Likud Partisi'nin muhalefetine rağmen, hala Filistin devletini desteklediğini söyledi. 
     Powell, NATO Dışişleri Bakanları Toplantısı nedeniyle geldiği İzlanda'da gazetecilere yaptığı açıklamada, Şaron ile bu sabah Likud Partisi'nin yaptığı oylama hakkında konuştuğunu belirtti. 
     Şaron'un, Filistin devletinin kurulması yönündeki tavrında bir değişiklik olmadığını ve Filistin devletini desteklediğini söyleyen Powell, Şaron'un gelecekte bir Filistin devletinin kurulması yönündeki eğiliminde ve temel düşüncesinde değişiklik olduğunu sanmadığını ifade etti. 
     İsrail Başbakanı Ariel Şaron'un lideri olduğu Likud Partisi, dün geceki toplantısında, Filistin devletinin kurulmasının hiçbir zaman kabul edilmemesi kararını almıştı. 
     





</TEXT>
</DOC>
