<DOC>
<DOCNO> 59536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/dunya/tur.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Clintonlar'la komşu olduk 
     BD başkanlığından ayrılmasına 20 gün kalan Bill Clinton ve New York senatörü eşi Hillary Clinton'ın Washington'da satın aldıkları ev, Türkiye Büyükelçiliği'nin yakınında bulunuyor. Adresi, 3067 Whitehaven Caddesi olan 16 odalı, kırmızı tuğlalı ev, Türkiye Büyükelçiliği'ne 200 metre mesafede ve Washington'daki birçok büyükelçiliğin bulunduğu ''Embassy Row'' yolu üzerinde yer alıyor. 
     Clinton, 1921 yılında görevden ayrıldıktan sonra Washington'da oturmayı tercih eden Woodrow Wilson'dan sonra başkentte kalan ikinci eski başkan olacak. 
     Ancak Washington'daki evin daha çok Hillary Clinton tarafından kullanılacağı söylentileri dolaşıyor. Clinton'ların Washington'da ev satın aldıklarının Beyaz Saray tarafından açıklanmasından sonra, genellikle çok sessiz olan büyükelçiliklerin bulunduğu cadde gazetecilerle doldu. 
     


 DÜNYA 










</TEXT>
</DOC>
