<DOC>
<DOCNO> 94088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun05.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetiştirme yurdundan Prens'in başdanışmanlığına 
</HEADLINE>
<TEXT>

     İngiltere veliaht Prensi Charles'ın danışmanlar ordusunun başına, kimsesiz çocuklar için kurulan yetiştirme yurtlarından birinden olan gencin gelmesi, İngiltere'de şaşkınlık yarattı. 
     30 yaşındaki kimsesiz Paul Kefford'un, Charles'ın ''özel 
     sekreteri'' olarak görev yapacağı kaydedildi. 
     Annesinin ölümünün ardından yetiştirme yurduna yerleştirilen Kefford'un, yetiştirme yurtlarını eleştirdiği ve yurtlarda büyük bir değişim için yapılan mücadeleye aktif olarak katıldığı belirtildi. 
     Kefford'un Prens Charles'ın yanındaki görevi sırasında da, Prens'in daha çok sağlık, eğitim, yaşlılar ve çocuklarla ilgili ilişkilerini düzenleyeceği ifade edildi. 
     Prens'in Saray dışından da danışmanlık hizmetleri aldığı, ancak Saray'daki çekirdek kadroda Kefford'un dışında 3 kişinin bulunduğu kaydedildi. 
     





</TEXT>
</DOC>
