<DOC>
<DOCNO> 56145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/spor/spo11.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Samsunspor’a icra takibi 
     SAMSUNSPOR’DA, 1.5 yıl önce Altay’dan transfer edilen Serkan Dökme, Serkan Karababa, Müslüm Can ve Kenan Yelek için verilen 500 milyar liralık çeklerin karşılıksız çıkması üzerine icra takibi başlatıldı. Samsun 3. İcra Mahkemesi’nde haciz kararı çıkartılırken, Altay Mali İşler Danışmanı Şeref Kıncıoğlu, "Eski başkanımız Nafiz Zorlu çekleri kullanmış. İcra takibini çekleri elinde bulunduran kişiler başlatmış olmalı" dedi. 
     
     EOC’ye yeni yönetim 
     AVRUPA Olimpiyat Komiteleri EOC Birliği’nin Monte Carlo’daki 30. Genel Kurulu’nda yeni yönetim belirlendi. Jacques Rogge’un IOC başkanlığına seçilmesiyle boşalan EOC başkanlık koltuğuna 12 yıllık Genel Sekreter Mario Pescante oturdu. TMOK Genel Sekreteri Togay Bayatlı ise en fazla üçüncü oyu alarak yeniden yönetim kurulu üyeliğine getirildi. 
     
     Fener’e gitmiyorum’ 
     İTALYA’NIN Inter takımında oynayan Hakan Şükür, Fenerbahçe’ye transfer olacağı yolundaki haberlerin gerçeği yansıtmadığını açıkladı. Golcü futbolcu, hiçbir kulüpte görüşmediğini de belirtti. Bu arada Blackburn Rovers Teknik Direktörü Souness’ın Tugay aracılığıyla Hakan’a teklif götürdüğü ancak olumlu yanıt alamadığı öğrenildi. 
     
     Aria’ya ödül 
     ŞİŞLİ Belediye Başkanı Mustafa Sarıgül, spora verdiği destekten dolayı Aria Genel Müdürü Giuseppe Farina’ya, "Sporda Dostluk ve Barış Ödülü" verdi. Şişli Belediyesi’nde düzenlenen törene spor camiasından bir çok ünlü isim de katıldı. 
     
     Brezilya karıştı 
     BREZİLYA Kongresi’nin bir yılı aşkındır, ülke futbolundaki yolsuzlukları araştıran komisyonu, aralarında Futbol Federasyonu Başkanı Ricardo Teixeira ile Vasco da Gama Kulübü Başkanı Eurico Miranda’nın da bulunduğu 16 kişinin suç işlediğine karar verdi. 1600 safyalık raporun hemen savcılığa teslim edileceği ve 16 kişi hakkında dava açılacağı bildirildi. Soruşturma sırasında Pele ve Ronaldo’nun da aralarında bulunduğu birçok ünlü kişi de sorgulanmıştı. 
     



 SPOR 























</TEXT>
</DOC>
