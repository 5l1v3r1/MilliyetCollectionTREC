<DOC>
<DOCNO> 69568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun02.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yaşındaki çocuk, 7 yaşındaki arkadaşını katletti.. 
</HEADLINE>
<TEXT>

     Kamboçya'da, 11 yaşındaki bir çocuk, 7 yaşındaki arkadaşını, topladıkları nilüfer çiçeklerini nasıl paylaşacakları konusunda anlaşamayınca meyve bıçağıyla öldürdü. 
     Kandal bölgesi polisi, başkent Phnom Penh'in yaklaşık 20 kilometre kuzeyindeki Ponhea Leu bölgesinde geçen Cuma meydana gelen olayda, Roeun Arun adındaki çocuğun, arkadaşı Nov Nhep'i 10 bıçak darbesiyle öldürdüğünü söyledi. 
     Arun, polise verdiği ifadesinde, topladıkları nilüfer çiçeği ve meyveleri nasıl paylaşacakları konusunda tartıştıklarını, arkadaşının kendisine bıçak fırlatarak kolunu kestiğini, kendisinin de Nhep'i bıçaklayarak öldürdüğünü anlattı. 
     Gazetelere göre, Arun, bıçakladığı arkadaşını gölete sürükleyerek, üzerini taşlar ve su sümbülleriyle kapattı. 
     Mahkeme, Arun'un ailesinin öldürülen çocuğun ailesine tazminat olarak 77 dolar para ve 2 inek verilmesini kararlaştırdı. 
     Polis ve mahkeme kaynakları, Arun'un cinayetle suçlandığını, ancak yaşı itibariyle hapis cezasına çarptırılmayacağını söylerken, savcılık, çocuğun ıslahevine gönderileceğini açıkladı. 
     






</TEXT>
</DOC>
