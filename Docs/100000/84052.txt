<DOC>
<DOCNO> 84052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/spo07.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfta catlak 
</HEADLINE>
<TEXT>

Ersun Yanal tartışması Cemal Aydın’ı Kulüpler Birliği’nden istifa etme noktasına getirdi. Başkan İlhan Cavcav’ı devirmek için planlar yapılıyor 
     NECMİ KEPÇETUTAN 

     Kriz büyüyor 
     İKİ Ankara takımı arasındaki Ersun Yanal tartışmasının boyutları değişti. Ankaragücü ve Kulüpler Birliği Vakfı Başkan Vekili Cemal Aydın’ın, Gençlerbirliği Kulübü Başkanı İlhan Cavcav ile yaşanan kriz nedeniyle istifa etmeyi ve Kulüpler Birliği’nde yeni bir yapılanmaya gitmeyi planladığı öğrenildi. Aydın dün İstanbul’a giderek İstanbulspor menajeri Adnan Sezgin ile izleyecekleri politikayı görüştü. 
     
     Sezgin’den destek 
     SEZGİN’İN daha önce anlaştıkları Antalyasporlu Mustafa’nın Gençlerbirliği’ne imza atması nedeniyle Cavcav’a tavırlı olduğu, bu yüzden Aydın ile birlikte hareket etme kararı aldığı belirlendi. Vakıftan istifa etmeyi planlayan Aydın’ın, Sezgin’den de destek aldığı ve önümüzdeki günlerde Ersun Yanal ile Mustafa Gürsel’in neden olduğu krizin boyutlarının değişeceği kaydedildi. 
     



 SPOR 































</TEXT>
</DOC>
