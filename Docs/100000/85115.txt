<DOC>
<DOCNO> 85115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur10.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler zirvesi için hastanede özel bir oda hazırlanıyor 
</HEADLINE>
<TEXT>

     Koalisyonu oluşturan partilerin genel başkanları, Başbakan Bülent Ecevit'in tedavi gördüğü Başkent Üniversitesi Hastanesi'nde yarın biraraya gelecekler. 
     Alınan bilgiye göre, DSP Genel Başkanı ve Başbakan Bülent Ecevit, MHP Genel Başkanı Devlet Bakanı ve Başbakan Yardımcısı Devlet Bahçeli ve ANAP Genel Başkanı, Devlet Bakanı ve Başbakan Yardımcısı Mesut Yılmaz ile Devlet Bakanı ve Başbakan Yardımcısı Hüsamettin Özkan'ın katılacağı toplantı, saat 16.00'da başlayacak. 
     Toplantı için Başkent Üniversitesi Hastanesi'nde özel bir oda hazırlanacağı öğrenildi. 
     Bugüne kadar Başbakanlık Merkez Binası'nda veya Başbakanlık Resmi Konutu'nda gerçekleştirilen Liderler Zirvesi, ilk kez bu yerler dışında yapılacak. 
     
</TEXT>
</DOC>
