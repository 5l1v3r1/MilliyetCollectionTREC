<DOC>
<DOCNO> 87191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun42.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda "Af Yasamız"a tepki gösterdi 
</HEADLINE>
<TEXT>

     Alanya'da 1995 yılında Hollandalı turisti öldürmekten hüküm giyen bir Türkün, Af Yasası'ndan yararlanarak serbest bırakılması, Hollanda'nın tepkisine yol açtı. 
     İki günden bu yana Hollanda basın yayın organlarının sürekli gündeme getirdiği konuya, Dışişleri Bakanı Jozias van Aartsen de katıldı ve ülkesinin bu şekildeki bir affa 'kızgınlık' duyduğunu söyledi. 
     Dişişleri Bakanı van Aartsen, Bakanlar Kurulu toplantısından sonra gazetecilerin konuya ilişkin sorularını yanıtlarken, Hakan Karayavuz adlı mahkumun serbest bırakılmasının, Türkiye-Hollanda ilişkileri açısından iyi bir gelişme olmadığını bildirdi. 
     Türkiye'nin Lahey Büyükelçiliği'nden konu hakkında bilgi sorulduğunu belirten van Aartsen, öldürülen Hollandalının yakınları açısından da bu affı, korkunç olarak gördüğünü söyledi. 
     Van Aarsten, bu konuyu, gelecek hafta Veliaht Prens Willem Alexander ile Türkiye'ye yapacağı ziyaret sırasında, Türk meslektaşı İsmail Cem ile konuşacağını kaydetti. 
     Hakan Karayavuz, 1995 yılında Alanya'da, Marijke van Dijk adlı Hollandalı turiste tecavüz ettikten sonra öldürmek suçundan ömür boyu hapis cezasına çarptırılmıştı. 
     





</TEXT>
</DOC>
