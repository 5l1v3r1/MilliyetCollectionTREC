<DOC>
<DOCNO> 58531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/gun02.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çürük binaların sorumlularına ceza verilemiyor 
</HEADLINE>
<TEXT>
Yasalardaki fay 
20 bin kişinin öldüğü 17 Ağustos depreminden sonra açılan davalar, binaların inşa edildiği tarihte zemin etüt raporu aranmadığı gerekçesiyle beraatle sonuçlanıyor 
     ZAFER TOKUŞ Adapazarı DHA 

     Marmara'yı sarsan ve 20 bine yakın can alan 17 Ağustos depreminde ölümlerin meydana geldiği binaların sorumluları hakkında ağır ceza mahkemelerinde açılan deprem davaları binaların inşa edildiği tarihte zemin etüt raporu aranmadığı gerekçesiyle jet hızıyla beraatle sonuçlanmaya başladı. 
     Deprem sonrası 685 deprem davasının açıldığı Adapazarı’nda deprem davalarının 400’ü karara bağlanırken ve bu davaların görüldüğü 1 ve 2. Ağır Ceza mahkemelerinde "Umumi felakete neden olmak" suçundan şu ana kadar ceza alan bina sahibi veya mühendisi bulunmuyor. 
     Deprem davalarını özel günlerde yapan ağır ceza mahkeme heyetleri, son raporlarda jet hızıyla kararlar almaya başladı. Bir günde 12 deprem davasına bakan 2. Ağır Ceza Mahkemesi önceki gün de 4 davayı daha beraatle sonuçlandırdı. 20 ayrı davadan sanık olarak yargılanan Adapazarlı İnşaat Mühendisi Atilla Sağır, bu davaların ikisinden daha önce beraat etti. Adapazarı Adnan Menderes Caddesi, Bosna Caddesi'nde yaptırdığı binalarda toplam 13 kişinin öldüğü Atilla Sağır, mahkemede yaptığı savunmada depremin şiddetli olduğunu, bina yapıldığı zaman zemin şartı aranmadığını söyleyerek, idareyi suçladı. 
     Hakkındaki 20 dava nedeniyle haftada bir adliyeye gelen ve bu nedenle kendisini "Kadrolu Sanık" olarak nitelendiren Atilla Sağır, depremin çok şiddetli olduğunu söyleyerek, binaların yıkılmasından sorumlu olmayacağını ileri sürdü. 
     



 GÜNCEL 





















</TEXT>
</DOC>
