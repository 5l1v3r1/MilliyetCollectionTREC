<DOC>
<DOCNO> 96865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur29.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası Yalova şubesinde trilyonluk vurgun... 
</HEADLINE>
<TEXT>

     Ziraat Bankası Çınarcık Şube Müdürü Bülent Tarhan'ın, bankanın Yalova Şubesi Müdür Yardımcılığı görevindeyken, müşterilerin hesabından 1 trilyon lira çektiğinin ortaya çıkmasının ardından, Yalova Şube Müdürü Aynur Şahin de görevinden alındı. 
     Geçen ay ortaya çıkan dolandırıcılık olayından sonra, Ziraat Bankası Genel Müdürlüğü, Bursa Bölge Müdürlüğü'nün önerisiyle, ''soruşturma öncesi konu basına yansıdığı'' gerekçesiyle Şube Müdürü Aynur Şahin'i görevden aldı. 
     Geçen ay, Ziraat Bankası Yalova Şubesi'ndeki hesabından para çekmek isteyen bir müşterinin, hesabında para olmadığının fark etmesi üzerine, Şube Müdürü Aynur Şahin soruşturma başlatmıştı. Müfettişlerce yapılan inceleme sonucu, Çınarcık Şube Müdürü Bülent Tarhan'ın, Yalova Şubesi'nde müdür yardımcılığı yaptığı dönemde müşterilerin hesaplarından 1 trilyon lira çektiği tespit edilmişti. 
     Bülent Tarhan, suçunu kabul ederek, ''Paranın büyük bölümünü borsada batırdım'' şeklinde ifade vermişti. 
     





</TEXT>
</DOC>
