<DOC>
<DOCNO> 52216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/cemal.html </URL>
<DATE> 2001/11/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB, Güney Kıbrıs için Türkiye’yi mi kaybedecek 
</HEADLINE>
<TEXT>

     Avrupa Birliği, Güney Kıbrıs yüzünden hele 11 Eylül sonrası dünyasında Türkiye'yi kaybetmeyi göze alabilir mi Bu akılla, reel politikle bağdaşır mı 
     Evet yine Kıbrıs yazısı 
     Sıkıcı olabilir. Tiraj ve reyting açısından fazla işe yaramayabilir. Hatta Kıbrıs yazanlar kimi zaman gazete mutfaklarında kafaya da alınabilirler. 
     Bu tabii ki not edilmesi gereken bir ruh halidir. 
     Özellikle Ankara'da, Lefkoşa'da. 
     Yıllardan beri Kıbrıs politikasını yapanların kamuoyundaki bu ruh halleri nedeniyle arada bir, "Biz nerede yanlış yaptık " sorusunu kendilerine sormaları gereken bir durumdur. 
     Ancak bu durum, Kıbrıs'ın sıradan bir konu olduğu anlamına gelmez. Yine bu durum, Türkiye'nin, Kıbrıs Türklerinin ve KKTC Cumhurbaşkanı Rauf Denktaş'ın Kıbrıs'ta bazı açılardan haklı oldukları gerçeğini de değiştirmez. 
     Önemlidir Kıbrıs 
     Örneğin bir soru 
     Türkiye'nin Avrupa Birliği yolu Kıbrıs'tan mı geçiyor Bir bakıma öyle. Kıbrıs'ta çözümsüzlük, Türkiye'nin AB üyeliğini engeller. 
     Nedeni sır değil 
     Yunan vetosu 
     Yunanistan hayır dediği sürece, Türkiye üyelik için AB ile müzakere masasına oturamaz. Müzakere eşiğinin aşılabilmesi için Yunan hükümetinin yeşil ışık yakması gerekiyor. 
     Şimdi denebilir ki 
     Atina'dan yeşil ışık yansın diye 'Kıbrıs davası'nı satalım mı 
     Hayır. 
     Kıbrıs'ı satmayalım ama Kıbrıs'ın Avrupa yolunda Türkiye'ye engel olmasına da meydan vermeyelim. Çünkü, Türkiye'nin 'Avrupa davası'nı kaybetmesi, Türkiye'nin hem güvenlik hem ekonomik çıkarlarına aykırıdır. Türkiye Türkü'ne de Kıbrıs Türkü'ne de zarar verir 'Kıbrıs davası'nın kaybedilmesi... 
     Buna karşılık denebilir ki 
     İyi, güzel ama Kıbrıs Rum yönetimi arkasına yaslandı, kollarını kavuşturdu, hiç kıpırdamadan bekliyor. Denktaş'ın karşısında en ufak bir esnekliğe yanaşmıyor. 
     Doğru. 
     Bu da AB'nin tarihi hatası 
     İngiltere'nin devreye girmesiyle Avrupa Birliği, nihai çözüm olmasa da Güney Kıbrıs'ı kabul edeceğini Helsinki Zirvesi'nde açıkladı. Bu yüzden Rumların gözünde AB üyeliği şimdi çantada keklik. 2002 yılı sonunda nasıl olsa içerdeyiz diye düşündükleri için de son derece katı davranıyorlar. 
     Bu durumda ne olabilir 
     Yıllarını Kıbrıs ve Türk - Yunan ilişkileriyle geçirmiş önde gelen diplomatlarımızdan Büyükelçi Gündüz Aktan geçen gün şöyle yazıyordu 
     "Sorun çözülmeden Güney Kıbrıs'ı Avrupa Birliği'ne almak tehdidi bizi etkilemez. Alırsan alırsın. Güney Kıbrıs'a karşılık Türkiye'yi kaybedersin. Türk - Yunan ilişkilerini Kardak krizi şartlarına getirirsin. İlk etkileri en azından Balkanlar, Ortadoğu ve Kafkaslar'da görülecek ve onlarla yıllar sürecek bir stratejik sarsıntı meydana getirirsin. Bunu Yunanistan'la birlikte hesap edemiyorsan, sonuçlarına da müstahak olursun." Radikal, 12 Eylül 01 
     Bu olasılık var mı 
     Var tabii. Ankara'daki sivil ve askeri odaklarda bu bakımdan blöf havası değil, kesin bir kararlılık havası esiyor. 
     Yani ofuna of havası 
     Ama şunu bilmekte yarar var 
     Bu ofuna of havası, yalnız AB ve Yunanistan'a değil, Türkiye'ye de zarar verir. 
     Onun içindir ki 
     Avrupa Birliği'nin hele 11 Eylül sonrası dünyasında Türkiye'yi dışlamaya kalkışmasının akılla bağdaşır bir yanı yoktur. Ancak, Türkiye'nin de "Bizi nasıl olsa AB'ye almazlar " lobisinin dümen suyuna kapılıp Avrupa yolundan sapması da tarihi bir hata olur. 
     Son söz 
     Aklın yolunu bulmak, siyasi iradeyle diplomasinin yaratıcılığından geçer. 2002 sonuna kadar zamanımız var 
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
