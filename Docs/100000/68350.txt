<DOC>
<DOCNO> 68350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/dunya/adun.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fena yakalandı 
</HEADLINE>
<TEXT>

Blair in iş takibi’ skandalından deştikçe pislik fışkırıyor. Muhalefet, basının boy hedefi olan Blair hakkında parlamento soruşturması istedi 
     NEVSAL ELEVLİ Londra 

     Partisine yaptığı 125 bin dolarlık bağış karşılığı Hint kökenli bir işadamı için Romanya’da iş takibi yaptığı ortaya çıkınca İngiltere’nin çıkarlarını savunduğunu söyleyen Başbakan Tony Blair’in gerçekleri kamuoyundan gizlediği ve doğruyu söylemediği yolunda yeni iddialar ortaya atıldı. 
     Basın, "Blair ne kadar dürüst " diye sormaya başlarken, ana muhalefet partisi Muhafazak rlar, Başbakan’ın iki konuda gerçekleri gizlediğini ortaya çıkardı. 
     Muhafazak r Parti lideri Ian Duncan Smith, Tony Blair’in Romanya’da özelleştirilen bir çelik fabrikasını satın almasına aracılık ettiği Hintli işadamı Lakshmi Mittal’a ayrıca 70 milyon sterlin yaklaşık 130 trilyon lira tutarında yatırım kredisi sağladığını belirtti. Avrupa Yatırım ve Kalkınma Bankası fonundan verilen bu kredinin İngiliz vergi mükelleflerinin cebinden çıktığını söyleyen Smith, konunun başlı başına bir parlamento soruşturması olarak ele alınmasını istedi. 
     
Blair’in yalanı      Muhalefet lideri bunun yanı sıra Blair’in Mittal’in şirketini bir İngiliz şirketiymiş gibi lanse etmesinin doğru olmadığını bildirdi. Smith, Blair’in, "merkezi Londra’da" dediği Mittal’a ait şirketin İngiltere’yle hiçbir ilgisinin bulunmadığını, merkezinin de Londra’da olmadığını açıkladı. Smith, Blair’in sadece yapılan bağışa karşılık borcunu ödemek için iş takibi yaptığını iddia etti. 
     Tony Blair, Hintli işadamının Rumen çelik fabrikasını satın alması için Romanya Başbakanı’na mektup yazdığını kabul etmişti. 
     İngiliz gazeteleri de Blair’in dürüstlüğünü sorgulamaya başladı. The Independent, Daily Telegraph gibi prestijli gazeteler Blair’in, "kendi açısından doğru ve haklı bulduğu bir amaç uğruna her türlü kirli ve yanlış yola başvurduğunu" yazdılar. 
     
Bahislerde tepetaklak      Blair’in Hintli işadamı Mittal ile olan akçalı ilişkisi müşterek bahisçiler tarafından 4 yıl sonraki genel seçimlerde yeniden başbakan olma şansını azaltan bir gelişme olarak değerlendirildi. Müşterek bahis düzenleyen William Hill adlı kuruluşun bahislerinde daha önce Blair’in Downing Street 10 numaradaki başbakanlık binasından ayrılma ihtimaline bire 20 verilirken şimdi bu oran bire 10. 
     Bahislerde yine de İşçi Partisi’nin yeniden iktidar olmasına bire 5 veriliyor. Muhafazak r Parti’ye 3’e 10, Liberal Demokratlar’a da bire 50 veriliyor. 
     



 DÜNYA 










</TEXT>
</DOC>
