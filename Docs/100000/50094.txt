<DOC>
<DOCNO> 50094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/eko16.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
90 milyon dolarlık yatırım şarbon alarmıyla açıldı 
</HEADLINE>
<TEXT>

     EKONOMİ SERVİSİ 

     Cargill’in yeni fabrikasının tanıtımı, şarbon tehlikesi nedeniyle olağanüstü güvenlik önlemleri altında yapıldı. Fabrika yetkilileri, "Kontrolleri çok dikkatli bir şekilde yapıyoruz ve herhangi bir risk söz konusu değil" dedi. 
     Bursa’nın Orhangazi ilçesinde 90 milyon dolarlık yatırımla kurulan mısır işleme tesislerinin basın tanıtımında konuşan Cargill Ülke Müdürü Andrew Glass, Orhangazi yatırımının şirketin Amerika dışındaki en büyük yatırımı olduğunu söyledi. Glass, "Yatırım sırasında zaman ve para kaybettik. Açılışı 11 Eylül olayları nedeniyle ilkbahara erteledik. Şeker Yasası’nda tatlandırıcılarla ilgili sınırlamalar, tam kapasiteyle çalışmamızı engelleyebilir. Türkiye’ye yatırım yapmak ve büyümek istiyoruz" dedi. 
     Tesis müdürleri de şarbon tehlikesine karşı bütün ünitelerin kontrollü açılıp kapandığını, bütün mısır kamyonlarının tek tek numune alınarak şarbon testinden geçirildiğini, özellikle de 11 Eylül sonrası daha titiz davranıldığını söylediler. 
     



 EKONOMİ 
























</TEXT>
</DOC>
