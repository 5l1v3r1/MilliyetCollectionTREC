<DOC>
<DOCNO> 54694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sondun06.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'de Maocu gerillalardan CocaCola fabrikasına bombalı saldırı 
</HEADLINE>
<TEXT>

     Nepal'de Maocu gerillalar, başkent Katmandu'daki bir Coca-Cola şişeleme fabrikasına bombalı saldırı düzenledi. 
     Polis şefi Sagar Thapalia, Reuters'e yaptığı açıklamada, fabrikaya yerleştirilen iki bombanın patladığını, patlamada fabrikanın duvarı, bazı camları ve çatısının hasar gördüğünü söyledi. 
     Thapalia, patlama sırasında fabrikada hiçbir işçinin bulunmadığını ve olayda can kaybı olmadığını belirtirken, Maocu gerillalara karşı saldırı başlatan ordunun bölgeyi kordon altına aldığı kaydedildi. 
     Nepal Kralı Gyanendra, Maocu gerillaların hafta sonunda polis ve ordu mevzilerine saldırmalarının ardından, geçen Pazartesi ülke genelinde olağanüstü hal ilan etmişti. 
     Patlama, Maocu gerillaların, olağanüstü hal ilanından bu yana başkent Katmandu'da düzenledikleri ilk geniş çaplı saldırı oldu. 
     






</TEXT>
</DOC>
