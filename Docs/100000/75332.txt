<DOC>
<DOCNO> 75332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo04.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pekin, olimpiyatlar için baştan yaratılıyor 
</HEADLINE>
<TEXT>

     2008 yılında düzenlenecek Olimpiyat 
     Oyunları'na ev sahipliği yapacak olan Çin'in başkenti Pekin'de, şehrin çevre ve altyapısındaki yenilenmeler için düğmeye basıldı. 
     Pekin Olimpiyat Oyunları Organizasyon Komitesi ve Pekin Belediyesi tarafından dün yapılan açıklamaya göre, olimpiyat oyunları organizasyonu ile hızlı gelişme dönemine giren Pekin'de oyunlar için 19 yeni stadyum ve spor salonu inşa edilecek. Stadyum ve spor 
     salonlarının inşası ile mevcut tesislerin yenilenmesinin çoğunluğunun 2006 yılının haziran ayına kadar tamamlanması bekleniyor. Halkın Günlüğü ve China Daily gazetelerinin bugünkü manşet haberlerinde yer alan Olimpiyat Oyunları ile ilgili Eylem Planı'nda, şu hedefler sıralanıyor 
     149   2008 yılında Pekin'in hava kalitesi uluslararası standartlara 
     ulaşacak. 
     149   Şehirdeki kum fırtınaları 2005 yılı sonunda önlenecek. 2008'de 
     şehrin atık sularının yüzde 90'ı yeniden kullanılır hale gelecek ve 2005'den itibaren tüm atıklar işlemden geçirilecek. 
     149   Doğalgaz kullanımı 5 milyar metreküpe ulaşacak ve kirliliğin 
     başlıca nedeni olan kömür kullanımı azaltılacak. 
     149   2005'te bütün açık alanlarla yeşillendirilecek. 
     149   Bazı yüksek teknoloji işletmeleri ve çevreyi kirletmeyen 
     işletmeler dışında 200 kadar işletme şehir merkezinden taşınacak. 
     149   148.5 km'lik yeni metro hattı ile iki hafif tren hattı inşa 
     edilecek ve 2008'de şehirdeki metro hattının uzunluğu 202 km'ye ulaşacak ve 2008'de bütün evler hızlı haberleşme ve internet hatlarına bağlanacak şekilde donanacak. 
     






</TEXT>
</DOC>
