<DOC>
<DOCNO> 60233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur08.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Camilerde yeni yılın ilk hutbesi "İsraftan kaçının" 
</HEADLINE>
<TEXT>

     Diyanet İşleri Başkanlığı, yeni yılın ilk hutbesinde vatandaşları "israf" konusunda uyaracak. 
     Diyanet İşleri Başkanlığı, 2002'nin ilk cuma hutbesinin konusunu "israf" olarak belirledi. Hutbede, Allah tarafından insanlara sunulan hayat, sağlık, eş, evlat, makam-mevki, mal, mülk gibi nimetlerin hep emanet verildiği belirtilirken, insanların bunları nasıl kullandığı konusunda ahirette sorguya çekilecekleri bildirildi. Hutbe de şu görüşlere yer verilecek 
     "ÇOK MÜSRİFİZ" "Millet olarak çok müsrifiz. Özellikle, çöpe atılan ekmeklerden tutun da kamu malları, tabi kaynaklar, elektrik, su ve zaman gibi sayısız değerlerimizi israf ediyoruz. 
     Halbuki yeryüzünde hiçbir kaynak ve imkan sonsuz değildir. 
     Günümüzde bunların değeri, daha da artmıştır. 
     Allah'ın bahşettiği maddi imkanların israf edilmesi büyük bir vebal olduğu gibi, pek çok yuvanın dağıtılmasına ve ülkenin ekonomik açıdan zayıflamasına da sebep olmaktadır. Bunun için şahsi harcamalarımızda ölçülü olmak, ülke kaynaklarını dikkatli kullanmak, verimli alanlarda değerlendirmek, dini ve milli bir görevdir. Yarınlarımızın huzur ve rahatı için fert ve millet olarak iktisatlı davranmak ve israfa sapmamak zorundayız." 
     






</TEXT>
</DOC>
