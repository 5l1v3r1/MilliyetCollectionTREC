<DOC>
<DOCNO> 82591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun18.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da seçimler ertelenmiyor 
</HEADLINE>
<TEXT>

     Hollanda'da aşırı sağcı politikacı Pim Fortuyn'un dün silahlı bir saldırı sonucu öldürülmesi sonrası, 15 Mayıs'ta yapılacak seçimlerin ertelenmeyeceği açıklandı. 
     Lahey'de, Başbakan Wim Kok başkanlığında bazı Bakanlar Kurulu üyeleriyle Pim Fortuyn'un kendi adına katılacak listesindeki adaylardan oluşan bir heyet arasında yapılan görüşmelerden sonra, seçimlerinin ertelenmemesi kararına varıldı. 
     Başbakan Kok, toplantıdan sonra yaptığı açıklamada, olayın utanılacak bir durum olduğunu belirtti ve herkesi sakin olmaya çağırdı. 
     Pim Fortuyn'un demokrasiyi sevdiğini ve seçimleri istediğini belirten Başbakan Wim Kok, bu cinayete bağlı olarak seçimlerin ertelenmemesinin kararlaştırıldığını belirtti. 
     





</TEXT>
</DOC>
