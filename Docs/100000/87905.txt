<DOC>
<DOCNO> 87905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sonspo12.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda gazeteleri de Güney Koreli hakeme yüklendi... 
</HEADLINE>
<TEXT>

     Hollanda gazeteleri, Brezilya ile Türkiye arasında yapılan 17. Dünya Kupası karşılaşmasında, Brezilya'nın, Güney Koreli hakemin yardımıyla maçı kazandığını yazdılar. 
     Ülkede bugün yayımlanan tüm gazeteler, kupa için favori gösterilen Brezilya'nın iyi bir maç çıkaramadığını ve hakemin taraf tutan yönetimiyle maçı alabildiğini bildirdiler. 
     Volkskrant Gazetesi, ''Hakem, Brezilya dostu'', De Telegraaf Gazetesi, ''Brezilya, hakemin desteğiyle'', Algemeen Dagblad Gazetesi de, ''Hakem, Türkiye'nin maçını çaldı'' başlıklarıyla maça ilişkin değerlendirmelerini aktardı. 
     Haberlerde, Türkiye'nin iyi bir mücadele ortaya koyduğunu, son dakikalarda verilen penaltının ise çok haksız bir karar olduğunu, karşılaşmanın sonuna doğru köşe atışı için bekleyen Brezilyalı oyuncu Rivaldo'nun da top çarpmasıyla yaptığı hareketin sporcu davranışıyla kesinlikle bağdaşmadığını, hakemin burada gösterdiği kartın da çok ağır bir ceza olduğunu dile getirdi. 
     Hakemin taraf tuttuğunun siyah-beyaz renk ayırımı denli açık olduğunu belirten gazeteler, Milli Takımlar Teknik Direktörü Şenol Güneş'in, ''Sahada hakem görmedim'' biçimindeki sözlerine de yer verdiler. 
     





</TEXT>
</DOC>
