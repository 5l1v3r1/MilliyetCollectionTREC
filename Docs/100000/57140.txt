<DOC>
<DOCNO> 57140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas08.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
5 kilo fazla öldürüyor ’ 
</HEADLINE>
<TEXT>

     DIŞ HABERLER SERVİSİ 

     Amerika’da yapılan son araştırmalar, vücudun normal kilosunu aşan beş kilodan sonrasının, erken ölüm riski yarattığını ortaya çıkardı. 
     Uzmanlara göre bu sınırı geçen her kilo artışı, ölüm riskini katlayarak artırıyor. Amerikan Gıda ve İlaç Dairesi’nin hazırladığı raporda, ideal kiloyla boy ölçüsü arasındaki sağlıklı oran da 25’ olarak verildi. 
     Bu oran şöyle hesaplanıyor Kişinin ağırlığı pound olarak 703 ile çarpılıyor. Çıkan rakam, kişinin boyunun inç olarak karesine bölünüyor. 
     Çıkan oranın 30’u geçmesi sağlık açısından büyük tehlike anlamı taşıyor. Bu durumda kalp sorunları, şeker, kanser, astım gibi hastalıklara yakalanma riski artıyor. Fazladan her kilo romatizma riskini de yüzde 9 artırıyor. Rapor, kilo vermenin en iyi yolu olarak ise perhiz ve sporu öneriyor. Bol bol su içip günde yarım saatlik yürüyüş yapmak bile yılda 4.5 kilo zayıflatıyor. 
     



 YAŞAM 





















</TEXT>
</DOC>
