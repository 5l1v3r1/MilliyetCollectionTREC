<DOC>
<DOCNO> 68051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun03.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mülkiye duvarında anılarda yolculuk... 
</HEADLINE>
<TEXT>

Siyasal Bilgiler’in duvarlarını, Prof. Göle’nin 7 yılda topladığı mezunların fotoğrafları süslüyor 
     ÜMİT BEKTAŞ Ankara 

     Kurulduğu 1859’dan bu yana aralarında hepimizin tanıdığı onlarca ünlü ismin de olduğu binlerce mezun veren, devlet adamı yetiştiren Mektebi Mülkiye ya da şimdinin Siyasal Bilgiler Fakültesi SBF , bu koca tarihin siyah - beyaz bir özetini artık duvarlarında taşıyor. 
     SBF Dekanı Prof. Dr. Celal Göle’ye göre bu kadar köklü bir kurumun müzesi olmaması "çok büyük bir ayıp." Göle’nin bu düşünceyle 7 yıl önce çevresinden ve eski mezunlardan toplamaya başladığı öğrenci fotoğrafları, okulun ikinci katını "koridor müze"ye çevirmiş. Ziyaretçiler ve öğrenciler, tatlı bir tarih yolculuğu yapıyor. 
     Kimler yok ki duvarlarda Bir ineğin başında İspanyol paça pantolonuyla dikilmiş, muzipce gülümseyen şimdinin Başbakan Yardımcısı Mesut Yılmaz... Okulu ziyarete gelen Milli Şef İnönü’nün yanı başında söylenenleri duymaya çalışırcasına duran DSP Milletvekili Uluç Gürkan... Öğrencisi olduğu okulun artık hocası olan Prof. Pars Esin’le 68 kuşağının tartışmalı forumlarından birinde sinema sanatçısı Halil Ergün... Solun tanınmış isimlerinden Murat Karayalçın... 
     



 GÜNCEL 





















</TEXT>
</DOC>
