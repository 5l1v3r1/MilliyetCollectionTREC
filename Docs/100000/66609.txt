<DOC>
<DOCNO> 66609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/soneko16.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler "1 milyon 41 bin fazla ve boş kadro var" 
</HEADLINE>
<TEXT>

     Devlet Bakanı Mehmet Keçeciler, devletin elinde 1 milyon 41 bin fazla ve boş kadro bulunduğunu belirterek, ''Boş kadro tahrik unsuru oluyor'' dedi. 
     Türk Ağır Sanayi ve Hizmet Sektörü Kamu İşverenleri Sendikası TÜHİS tarafından düzenlenen ''Kamu Personel Rejimi ve Reform Çalışmaları Semineri'' Ankara Hilton Oteli'nde başladı. 
     Toplantının başında konuşan Devlet Bakanı Mehmet Keçeciler, boş kadroların siyasiler üzerinde baskı oluştkurduğunu ve memleketin idaresini zorlaştırdığını belirterek, öncelikle çalışanların unvan ve derecesini değiştirme yetkisinin ilgili bakanlığa bağlanacağını bildirdi. 
     Bakan Keçeciler, mevcut uygulamada çalışanların terfi ettirilmesi için o derecede boş kadro bulunması gerektiğini, ancak yetkinin bakana verilmesiyle bu sorununun ortadan kalkarak boş kadro aranmayacağını ve bu boş kadroların iptal edilerek devlete giriş çıkışın kontrol altına alınacağını anlattı. Keçeciler, şöyle devam etti 
     ''Seçim gelince onlar almıyorsa ben alacağım diyen siyasetçi çıkıyor. Nasıl çürük para sağlam parayı piyasadan kovuyorsa, çürük siyasetçi de sağlam siyasetçiyi piyasadan kovuyor.'' 
     






</TEXT>
</DOC>
