<DOC>
<DOCNO> 56255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/siyaset/siy01.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan başkanlara Zenginden alın fakirlere verin’ 
</HEADLINE>
<TEXT>

     ANKARA Milliyet 

     CHP Genel Başkanı Deniz Baykal, partili belediye başkanlarına "Köroğlu gibi olun, zenginden alın, fakire verin" dedi. 
     CHP’li başkanlar yerel yönetimler reformunu ve belediyelerin içinde bulunduğu sıkıntıları masaya yatırmak için dün Ankara’da toplandı. Toplantıda konuşan Baykal, Türkiye’nin yarısının aç uyuduğunu belirterek, şunları söyledi 
     "Varlıklı, güçlü kişilere gidin, bulgur, pirinç, makarna isteyin. Rüşvet istemiyorsunuz halk için. Herkes iki lokmanın birini kaybetti. Bir lokması olan yarısını kaybetti. Yardımı tarikatlar mı yapacak Onlar kimin kapısını çalıyorsa siz de çalın." 
     Hazine arazilerinin belediyelere devredilmesini isteyen Baykal, Türkiye’de rejim, ekonomi ve siyasetin çalkantı içinde olduğunu ifade ederek, "Şurasından burasından parça başı düzenlemeler yapılıyor. Türkiye israflı, masraflı, verimsiz yönetiliyor. Yerel yönetimler ekonomik iflasın bedelini ödüyor. Beyler borç aldı, faizini ödeyecekler" dedi. 
     



 SİYASET 










</TEXT>
</DOC>
