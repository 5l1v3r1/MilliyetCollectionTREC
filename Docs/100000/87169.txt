<DOC>
<DOCNO> 87169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun20.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'na şap hastalığı önlemi 
</HEADLINE>
<TEXT>

     Dünya Kupası final maçlarına evsahipliği nedeniyle binlerce kişinin akın etmekte olduğu Güney Kore'de, şap hastalığına karşı önlem olarak 1400 domuz itlaf edildi. 
     Güney Kore Tarım Bakanlığı'ndan bir yetkili, 4-20 Mayıs arasında 12 hayvanda şap hastalığı bulunmasının ardından yeni vaka tespit edilmediğini, şap hastalığı görülen çiftliklerin yakınlarındaki çiftliklerde yapılan testlerde de bu hastalığa rastlanmadığını, ancak hayvanların önlem olarak itlaf edildiğini açıkladı. 
     Yetkili, şap hastalığına yol açan virüsün 14 günlük kuluçka süresi olması nedeniyle, son vakanın tespit edilmesinden sonraki 14 günlük sürenin dolacağı gelecek haftanın önemli olduğunu belirtti. 
     Avrupa hükümetleri, Dünya Kupası için Güney Kore'ye gidecek futbolseverleri, dönüşte yanlarında yiyecek getirmemeleri konusunda uyarmıştı. 
     





</TEXT>
</DOC>
