<DOC>
<DOCNO> 97767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur02.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de selde ölenlerin sayısı 5'e yükseldi, 2 kişi kayıp... 
</HEADLINE>
<TEXT>

     Rize'nin Güneysu ve Çayeli ilçelerinde dün yaşanan sel felaketlerinde ölenlerin sayısı 5'e yükseldi. 
     Böylece yaz ortasında yaşanan sel felaketi yüzünden yaşamını yitirenlerin sayısı da 15'e çıktı. 
     Rize Valiliği Kriz Masası'ndan alınan bilgiye göre, Güneysu İlçesi'ne bağlı Selamet Köyü'nde Şehnaz Sevinç yıkılan evin altında kalarak, İslahiye Köyü'nde adı henüz belirlenemeyen bir çocuk sel sularına kapılarak öldü. 
     Sel ve heyelan nedeniyle 8 evin yıkıldığı, 200 evin boşaltıldığı Güneysu İlçesi'nde dünkü yağışlarda, Yenicami mevkiinde sele kapılan Yunus Emre 8 adlı çocukla, Adacamii Köyü'nde Selma Usta 30 yıkılan evin altında kalarak hayatarını kaybetmişlerdi. 
     Çayeli İlçesi'ne bağlı Liman Köyü'nde, yıkılan evin altında kalan Salih Genç hayatını kaybetti. 
     Güneysu'nun İslahiye Köyü'nde sel sularına kapılan Ahmet Kasap ve Ramazan Şahit'in kayıp oldukları bildirildi. 
     Rize Valisi Bülent Karaçöl, Rize-Çayeli ve Güneysu-Rize karayolunda ulaşımın tek şeritten sağlandığını, ekiplerinin Çayeli-Büyükköy Beldesi yolunun açılmasına çalışıldığını söyledi. 
     

     
</TEXT>
</DOC>
