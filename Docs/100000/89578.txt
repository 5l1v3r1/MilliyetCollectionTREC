<DOC>
<DOCNO> 89578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yasam/yas06.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozacı’yı şahit yaktı 
</HEADLINE>
<TEXT>

Tecavüz ettiği gerekçesiyle polis Kerem Döndü’den davacı olan Rumen asıllı Leyla Bozacı, ilk tanığın Zorlama yoktu’ ifadesiyle yıkıldı 
     M. AKİF ERDEM İstanbul 

     Sile’de, Rumen asıllı Leyla Bozacı’ya tecavüz ettiği gerekçesiyle hakkında 26 yıl hapis istemiyle dava açılan polis memuru Kerem Döndü’nün mahkemesine dün devam edildi. Üsküdar 1. Ağır Ceza’daki duruşmaya, tutuklu Kerem Döndü ile tutuksuz sanıklar Mehmet Pot ve polis memuru Benan Demir katıldı. Leyla Bozacı da, duruşmaya, olay sırasında yanında bulunan arkadaşı Hülya Yiğit ve eşi Eyüp Bozacı ile geldi. 
     Duruşmada dinlenen polis memuru Döndü, Bozacı’nın isteyerek birlikte olduğunu, zor kullanmadığını öne sürerek, "Tutuklu kaldığım sürede kendim ve ailem zor durumda kaldı" dedi ve tahliyesini istedi, ancak mahkeme bu talebi reddetti. 
     
     Yalan söylüyorlar’ 
     Polis memuru Döndü’nün ardından dinlenen şahitlerden Baki Tellalbaşı da, olaya, gece 01.00 sıralarında köyüne giderken tanık olduğunu söyledi. 
     Leyla Bozacı’nın kapatılıp tecavüze uğradığını iddia ettiği otelin önünde daha önceden tanıdığı polis memurlarını gördüğünü belirten Tellalbaşı, "Yanlarında bir kadın vardı. Herhangi bir zorlama olayı yoktu. Polislerle selamlaşıp yoluma devam ettim" diye ifade verdi. Mağdur Leyla Bozacı bu ifadeyle yıkılırken, mahkeme, tanıklardan Ahmet Gül’ün dinlenmesi için duruşmayı erteledi. Bozacı, duruşma çıkışı, "Şahitler yalan söylüyor. Haklarında suç duyurusunda bulunacağım. Gerçekleri bütün Şile biliyor. Er ya da geç haklı olduğum ortaya çıkacak" dedi. 
     



 YAŞAM 


















</TEXT>
</DOC>
