<DOC>
<DOCNO> 87543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo14.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eriksson "Maçın hakkı beraberlikti" 
</HEADLINE>
<TEXT>

     İngiltere Milli Takımı Teknik Direktörü Sven Goran Eriksson, 1-1'lik İsveç karşılaşması sonrasında, ''Maçın hakkı beraberlikti'' dedi. 
     Ülkesi İsveç'e karşı, İngiltere Milli Takımı'nın başında istediği galibiyeti çıkartamayan Sven Goran Eriksson, ''İlk yarıda 2. golü bulabilirdik. Bu da maçı kazanmamızı sağlayabilirdi. Ancak, İsveç ikinci yarıda çok iyi oynadı'' diye konuştu. 
     Savunmanın sağında oynayan Danny Mills'in hatasının, 59. dakikada Alexandersson'un golünü getirdiğine dikkati çeken Eriksson, şunları söyledi 
     ''Çok acı bir goldü. Ancak futbolda bunlar olur. Sakatlığı nedeniyle 2 ay sahalardan uzak kalan ve tam olarak form tutamadığı için çabuk yorulan David Beckham'ı da oyundan almak zorunda kaldım. 
     Grupta, Arjantin ve Nijerya ile yapacağımız son 2 maç da çok önemli. Çok zorlu maçlar olacak.' 
     





</TEXT>
</DOC>
