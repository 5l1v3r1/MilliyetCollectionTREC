<DOC>
<DOCNO> 51521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko09.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçiden genel grev uyarısı 
</HEADLINE>
<TEXT>

Çeşitli illerden yürüyerek Ankara’ya gelen çalışanlar hükümeti protesto etti 
     YILDIZ YAZICIOĞLU Ankara 

     Emek Platformu’na bağlı dört konfederasyonun başkanı, hükümete "genel grev" uyarısında bulundu. 
     DİSK ve KESK üyesi işçi ve memurların 5 Kasım’dan bu yana Türkiye’nin çeşitli illerinden başlattıkları yürüyüş, dün Ankara’daki son buldu. Ankara’daki mitinge Türk - İş ve Hak - İş de "düzenleyici" olarak katıldı. 
     
     Anadolu IMF’ye teslim’ 
     Türk-İş Başkanı Meral, "Bu gidişatın sonu genel grevdir. Atatürk, İnönü, Fevzi Çakmak, kalkın, sizin kurtardığınız Anadolu IMF’ye teslim edildi" dedi. Hak - İş Başkanı Salim Uslu, "Hiçbir seçimin maliyeti bu hükümetten daha ağır olamaz" derken, DİSK Genel Başkanı Süleyman Çelebi ise, "IMF politikalarından vazgeçip erken seçim yapılmalı" diye konuştu. 
     KESK Genel Başkanı Sami Evren de eylemlerinin süreceğini belirtirken konuşmalar, işçi ve memurların, "Derviş evine, Ecevit huzurevine", "Genel grev geliyor", "Hükümet istifa" sloganlarıyla kesildi. 
     



 EKONOMİ 




















</TEXT>
</DOC>
