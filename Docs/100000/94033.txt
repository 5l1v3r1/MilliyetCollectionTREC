<DOC>
<DOCNO> 94033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/siyaset/siy04a.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Recai Kutan, Özkan’ı istedi 
</HEADLINE>
<TEXT>

SP lideri Kutan Başbakan’ın yerine vek let edilmesi gerektiğini savunurken, AKP lideri Erdoğan ise, Acil olarak seçim’ dedi 
     ANKARA Milliyet 

     Türkiye Odalar ve Borsalar Birliği TOBB Başkanı Rıfat Hisarcıklıoğlu dün AKP ve SP’yi ziyaret etti. AKP Genel Başkanı Recep Tayyip Erdoğan, acil olarak seçim kararı alınması gerektiğini savunurken, SP Genel Başkanı Recai Kutan da Başbakan Bülent Ecevit’in yerine Hüsamettin Özkan’ın vek let etmesini önerdi. 
     Hisarcıklıoğlu’nun ziyaretinde Başbakan Ecevit’in durumunu değerlendiren Erdoğan, Başbakan’ın yıllar önce İsmet İnönü’ye seçim talebinde bulunduğunu anımsatarak, "Bugün kendisi de, hükümet de çekilmelidir" diye konuştu. 
     Kutan da hükümetin devam etmekte ısrarlı olması halinde Başbakan’ın kenara çekilip, DSP’den birisine vek let vermesi gerektiğini ifade etti. Kutan, gönlünden vek letin Başbakan Yardımcısı Özkan’a verilmesinin geçtiğini söyledi. 
     Hisarcıklıoğlu ara rejime ilişkin soruya karşılık, ekonominin ve siyasetin birbirinden ayrılması gerektiğini kaydederek şöyle konuştu "Ekonominin bir daha, şubat krizi gibi bir krize dayanmaya mecali yok. Bu krizin faturası yaklaşık 50 milyar dolar. Kişi başına düşen milli gelir 3 bin dolardan 2 bin dolara düştü. Demokrasilerde çözüm mekanizmalarından biri de seçimdir. Seçim istemiyoruz’ diye bir mantık olamaz. Ama biz diyoruz ki, önce seçim ve siyasi partiler yasaları değişsin. Sonra seçim olsun." 
     Hisarcıklıoğlu, Kutan’ı ziyaretinde ise ekonomi zirvesinin ardından açıklanan sonuç bildirgesini tatmin edici bulmadıklarını söyledi. 
     



 SİYASET 















</TEXT>
</DOC>
