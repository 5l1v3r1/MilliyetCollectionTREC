<DOC>
<DOCNO> 92596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/civaoglu.html </URL>
<DATE> 2002/06/28/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bilmek hakkı 
</HEADLINE>
<TEXT>

     Başbakanlık Müsteşarlığı’na Başkent Üniversitesi Hastanesi tarafından Başbakan Bülent Ecevit’in sağlık durumunu açıklayan bir yazı verilmiş midir Yani... 
     Olası bir duyarlı durumda Başkent Üniversitesi Hastanesi "Biz gereken bildirimi yapmıştık" diyebilecek bir "saptamayı" resmi kanallara iletmiş midir 
     Bu iddiayı ciddi bir ortamda dinledim. 
     Akla uzak görünmedi. 
     Hekimlikte Hipokrat yeminiyle güvenceye alınan gizlilik ilkesi ve devletin yüksek yararlarının arasındaki çizginin izlendiğini gösteriyor. Başbakanlık Müsteşarlığı’nın yanı sıra Cumhurbaşkanlığı ve MGK Genel Sekreterliği de olabilirdi. 
     Nerede görülmüş şey... 
     Başbakan’ın sağlık durumunu hastane çıkışı Başbakan’ın kendisi açıklıyor... Doktorları susuyor. Açıklama yapmak görevi onun sağlığından sorumlu olan hekimlerindir. 
     Yansıttığım iddiayı, Dr. Zileli ve Müsteşar Ahmet Şağar’a erişemediğim için doğrulatamadım. 
     Yansıtırken doğruluğu için iddialı ve ısrarlı değilim. Sadece bir temenni de olabilir. 
     
Balatalar çok ısındı      Başbakan’ın sağlığı toplumun kutsal bilme hakkı kapsamındadır. 
     Keşke iddia doğru olsa... 
     Hiç değilse bunun gereğini hekimler yerine getirse. 
     Ayrıca tıpta "konsültasyon" geleneği vardır. Başkent Üniversitesi Hastanesi hekimleri GATA hekimleriyle, başka üniversitelerden hekimlerle, hatta uluslararası değerlerle birlikte Ecevit’i incelemeliler. Bu konsültasyonun sonuçlarını Ecevit’e ve devletin yukarıda sıraladığım birimlerine sunmalılar. 
     Gerçekten Ecevit’in sağlığı iyiye gitmekteyse, Başbakanlık görevini sürdürebilecek performansa sahip olacaksa - ki bunu yürekten diliyoruz - bir konsültasyon heyetinin yapacağı açıklama, kamuoyunda çok daha etkili ve inandırıcı olur. Gerçi Türkiye’nin siyasi geleceği ve seçim sonrası için kaygıları gideremez ama şu kısa süreçte, zembereklerin boşalmasını bir süre frenler. Ancak, uzatılmasın... Balatalar yanmak üzere. Ecevit’in rahatsızlanışından bu yana TL dolar karşısında yüzde 20’ye yakın değer yitirdi. 
     Büyük bir bankaya devlet el koydu. 
     TL’deki değer kaybı ve yüzde 20 yükselen faizler bir yandan daha yeni yeni yoğun bakımdan çıkmakta olan ekonomiyi fena vurdu... Öte yandan siyasi belirsizlikle birlikte geleceğin alacakaranlığı, uluslararası kredi notumuzu "olumlu"dan "durağan"a düşürdü. 
     Eşikteki "krizöden söz ediliyor. 
     Patronlar S.O.S. veriyor. 
     İnsanlarımız burunlarından solumaktalar. 
     DSP’nin siyaseti düzeyli götürenlerini temsilen 9 yürekli adam en zarif üslupla da olsa Ecevit’e kırmızı kart gösterdiler. 
     Ecevit’in gruba ilk gelişinde sağ kolu Özkan ve 8 bakanı yoktu. 
     Hükümet ortağı MHP bile dün ilk kez açıkça Ecevit’i hedef aldı "Ekonomide kötü gidişin nedeni Ecevit’in sağlığı ve söylemleridir..." 
     Bu açıklama artık dikişlerin atmakta olduğunu gösteriyor. 
     
2 soru, 2 cevap      Bir soru 
     "Ecevit’in Başbakan kalması için hangi neden var " 
     Cevap "Giderse bugünleri de ararız. Kaos olur." 
     Bir soru daha 
     "Kalırsa, bugünleri daha da çok arayacağımız tehlikeli kayalıklara sürüklenmiyor muyuz Geminin dümeninde kaptan var mı .." 
     Cevap "Doğru... Aklın yolu Ecevit’in hem bugünleri hem seçim sonrası Türkiye için kaygıları giderecek bir çözüm üretmesi ve süratle çekilmesidir." 
     İsmail Cem’in başbakanlığında bir hükümet, hem bugünlerin güvencesi olur, ekonomi ve AB’ye tam üyelik sürecinde, güncel beklentileri karşılar... Hem de gelecekte merkez oyların ve özellikle kararsız çoğunluğun adresi DSP olabilir. Seçim sonrası için kaygılar - nispeten - dağılabilir. Daha az etkin, ama hiç değilse şu süreci kurtaracak formül, Ecevit’in Hüsamettin Özkan’ı kendi adına tam yetkili başbakan yardımcısı olarak görevlendirmesidir. 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
