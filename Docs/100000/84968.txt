<DOC>
<DOCNO> 84968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/magazin/amag.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Piskopat’ Cem Mazhar’ı üzdü 
</HEADLINE>
<TEXT>

Cem Yılmaz, Piskopat’ı birlikte seslendirdiği Mazhar Alanson’u imza gününde yalnız bıraktı... 
     FERİDE ÇIKIT 

     STAND-UP’ÇI Cem Yılmaz, Türk Lokumuyla Tatlı Rüyalar adlı ilk solo albümünü piyasaya çıkaran MFÖ’nün M’si Mazhar Alanson’u yalnız bıraktı. Piskopat’ adlı şarkıyı Alanson ile seslendiren Yılmaz, önceki gün Beyoğlu Megavizyon’daki ilk imza günü için sanatçıya "Ben de geleceğim" demişti. Günler öncesinden duyurulmasına karşın, imza gününe katılmayan Yılmaz, hem hayranlarını hem de Mazhar’ı üzdü. 
     
Kayıp aranıyor      MAZHAR Alanson, sabırsızlanan hayranlarını Cem Yılmaz için yarım saat bekletti. Ama sonunda dayanamayıp "Cem trafiğe takıldı, az sonra bizlere katılacak" dedi. Ellerinde Cem Yılmaz kitaplarıyla bekleyenlerin sorularına da "Belki de evde kendi kasedi için çalışıyordur, sayemde albüm teklifleri alıyor" cevabını verdi. Alanson, yakınmaların artışı üzerine "Niye gecikti anlamadım" diyerek yukarı kaçtı. İki dakika sonra da "İmza günümüz sona ermiştir" anonsu geldi. 
     



 MAGAZİN 














</TEXT>
</DOC>
