<DOC>
<DOCNO> 58745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/soneko15.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango, 56 trilyonluk yılbaşı biletlerinin hepsini sattı 
</HEADLINE>
<TEXT>

     Milli Piyango İdaresi, yılbaşı özel çekilişi için bastırdığı 56 trilyon liralık biletlerin tümünü sattı. 
     Milli Piyango İdaresi Genel Müdürü İlham Küsmenoğlu, büyük ikramiyenin 5 trilyon lira olarak belirlendiği özel çekiliş için bastırılan 23 milyon 400 bin adet biletin tamamının bayilerce alındığını bildirdi. 
     Küsmenoğlu, ''Bu yıl biletlere yoğun bir talep oldu ve elimizde hiç bilet kalmadı'' dedi. 
     Milli Piyango İdaresi, yılbaşı özel çekiliş için 600 bin adet tam, 2 milyon 800 bin adet yarım ve 20 milyon adet de çeyrek bilet 
     bastırmıştı. Tam biletler 8 milyon lira, yarım biletler 4 milyon lira ve çeyrek biletler ise 2 milyon liradan satışa sunulmuştu. Böylece 56 trilyon liralık yılbaşı çekiliş biletlerinin tümünü satan Milli Piyango İdaresi, özel çekiliş 5 trilyon liralık büyük ikramiyenin yanı sıra 1 kişiye 1 trilyon lira, 2 kişiye 500 milyar lira, 2 kişiye 250 milyar lira, 10 kişiye de 100 milyar lira verecek. Özel çekilişte, 10 kişiye 50 milyar lira, 30 kişiye 10 milyar lira, 50 kişiye 5 milyar lira ve 100 kişiye 1 milyar lira olmak üzere, diğer ikramiyeler ile birlikte toplam 1 milyon 982 bin 466 kişiye, 33 trilyon 95 milyar lira tutarında ikramiye dağıtılacak. 5 trilyon liralık büyük ikramiye, satılan bilete isabet edinceye kadar çekilişe devam edilecek. 
     






</TEXT>
</DOC>
