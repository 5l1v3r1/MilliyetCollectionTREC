<DOC>
<DOCNO> 60304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/siyaset/siy04.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede bu sivil toplum 
</HEADLINE>
<TEXT>

DYP Grup Başkanvekili Turhan Güven, Eskiden olsa herkes yürürdü. Ne oturuyorsunuz ’ diyerek sivil toplum örgütlerini sokağa çıkmaya çağırdı 
     ANKARA Milliyet 

     DYP Grup Başkanvekili Turhan Güven, yeni yıl tatilinin ardından TBMM’de düzenlediği ilk basın toplantısında halkı, "sokağa çıkmaya" çağırdı. 2001 yılının kayıp bir yıl olduğunu kaydeden Güven, 2002 yılı için de bu hükümet işbaşında kaldığı sürece, 2002 de kayıp bir yıl olacaktır" dedi. Güven, milletin yılbaşı kutlaması eğlencelerine katılmasının da, "kederimi acımı unutayım" düşüncesine dayandığını, hükümetin yoksullukta eşitliği sağladığını vurguladı. Türk milletini tepki göstermeye çağıran Güven, "eskiden olsa herkes yürürdü. Hatta bir Başbakan da, 'yollar yürümekle aşınmaz' dedi. Bırakın aşınsın, niye oturuyorsunuz Demokrasi zaaf haline geldi. Sivil toplum örgütlerini göreve davet etmek bizim görevimiz haline geldi. Ne zaman milletin sesini hükümete duyurmak için harekete geçecekler Bu ses duyurulmadığı için hükümet herşeyi toz pembe görmeye devam ediyor" diye konuştu. 
     



 SİYASET 















</TEXT>
</DOC>
