<DOC>
<DOCNO> 77306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yazar/tamer.html </URL>
<DATE> 2002/04/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bağımsız denetçiler görev başında 
</HEADLINE>
<TEXT>

Az makyajlı bilançolar, hafta sonu BDDK'da 
     Deloitte Touch'tan Price WaterHouse, KPMG ve Arthur Andersen'e 5 büyükler diye anılan dünyaca ünlü bağımsız denetçilerin Türkiye şubeleri bugünlerde hummalı bir faaliyet içindeler. Denetledikleri bankaların murakabe edilmiş bilançolarını, bu hafta sonuna kadar Bankacılık Düzenleme ve Denetleme Kurumu BDDK'ya teslim edecekler. Aslında BDDK'nın verdiği süre geçen hafta sonu doldu, ancak bankalar bir hafta ek süre isteyince, BDDK da süreyi uzattı. 
     Banka bilançolarının ilk kez bu yıl mümkün mertebe makyajsız olacağı konusunda güçlü bir kanı var. Çünkü 
     1 Geçmiş yılların aksine bu yıl Hazine Müsteşarlığı'ndan bağımsız denetçiye, "A ya da B bankasıyla ilgili verdiğin raporu düzelt, bu şekilde verirsen benim o bankaya el koymam gerek" şeklinde bir telkin gelmesi söz konusu değil. 
     2 Bu hafta sonu teslim edilecek bilanço, BDDK tarafından bir başka denetçiye ikinci kez denetlettirileceği için, banka sahibinin parasını kendi ödediği ilk denetçi üzerinde baskı, telkin ve ricasının etkili olması zor. 
     3 BDDK bilançoların nasıl hazırlanıp ne şekilde denetleneceği konusunda oyunun kuralını ortaya koymuş bulunuyor. Dolayısıyla neye karşılık ayrılıp, neye ayrılmayacağı vs. gibi konular net. 
     Bu arada enflasyon muhasebesi vergi açısından henüz geçerli olmadığı halde, gayrimenkuller ve iştirakler için geçerli olduğu için, Yapı Kredi ve İş Bankası gibi çok sayıda gayrimenkul ve iştirake Turkcell, Şişe Cam sahip bankaların yüksek kar yazmaları mümkün olabilecek. Sermaye yeterlilik rasyosu tutmayan bankalardan gayrimenkul ve iştirak zengini olanlar, bilançolarını düzeltme yönünde önemli bir avantaj elde etmiş durumdalar. 
     
"Biz de krizde büyüdük"      Ankara'dan gelen e - postanın altındaki imza Dr. İbrahim Çağlayan. Vibra Tek firmasının sahibiymiş. "Krizde büyüyen de var" başlıklı yazım üzerine "Biz Siemens'in yanında küçücüğüz, ama krizde biz de büyüdük" diyor. Hikayesini kendinden dinleyelim 
     "Krizde büyüdük. Karımız büyüdü mü Hayır Ama biz, kriz sonrasına ekibimizle hazır olabilmek için istihdama gittik. 4 kişiydik, 9 kişi olduk. Daha yetişmiş bir ekiple hazır duruma geliyoruz. Ekip büyüdükçe azmimiz arttı ve daha fazla iş yapmaya başladık. 
     1990'da kurulan şirketimiz, titreşim mühendisliği alanında hizmet vermek amacıyla Türkiye'de kurulmuş tek şirket. Kurucusu olarak büyük özverilerle 15 yıl ABD'de kalarak yaptığım doktora, bu sahada çalışma vs'den sonra tohumunu ekip, yeşermesini gördüğüm bu filiz, önce 5 Nisan, sonra depremler, sonra da Anayasa fırlatma krizi nedeniyle sıkı bir fırtınaya tutulacak gibiydi. Ancak ben, kurtuluşumuzun daha fazla atılım ve daha fazla tanıtımla gerçekleşeceğini düşündüm. 
     Reklam verdik, arabamıza her depo benzini düşünerek koyduğumuz günlerde biz elemanlarımızla müşterilerimizi ziyaret ettik. Kimini işsizlikten oturmuş çay içerken bulduk onlara da silkinip kalkmalarını, yeni pazarlara uğramalarını salık verdik. Geçenlerde gördüğümüz filmdeki oyun teorisi gibi Sadece kendinizin iyi duruma geçmesi uzun vade için yeterli değil. Birlikte çalıştıklarınızın ve hatta rakiplerinizin de iyi durumda olmaları gerekiyor, uzun vadeli kazanç için. 
     Bizim gibi, yıllık cirosu sizin satırlarınızda yer verdiğiniz firmaların günlük cirosuna eşit küçük bir firmaya köşenizde yer olmasa da, görüşlerimi sizinle paylaşmak istedim. Çünkü ulusal kurtuluş "Ben" değil "Biz"i telaffuz edebilen insanların, şirketlerin çoğalmasıyla gerçekleşecek." 
     
     







Amerika ne yapıyor 


ÖİB açıklaması 


Ankara yaklaşımı 


At etiyle kımız, petrol oyunuyla Bakü - Ceyhan 


Uygarlık suçu 


Şaron'un çiftliği 


"Hükümet üniversitelerde huzuru bozdu " 


Türkiye ne yapabilir 


Kışlada Kürtçe Türkü Okuyucu hakem olsun... 


Hayat güzeldir 


Saddam'ın petrol silahı 


Bağımsız denetçiler görev başında 


Merkez Bankası faizi Ayşe Hanım Teyzemi de etkiliyor 


Kavala’nın ayıbını Almanlar temizledi 


</TEXT>
</DOC>
