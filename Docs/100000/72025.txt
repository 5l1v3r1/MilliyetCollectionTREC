<DOC>
<DOCNO> 72025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur20.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların kamera korkusu 
</HEADLINE>
<TEXT>

     Gazianteep'te, CHP İl Kadın Kolları Başkanlığı'nın düzenlediği toplantıda, kadınlar ''izinsiz geldik, eşimizden dayak yeriz'' deyince görüntü alınmasına izin verilmedi. 
     CHP İl Kadın Kolları Başkanı Aysel Tokatlı, Dumlupınar Mahalle Evi'nde düzenledikleri toplantıdan görüntü almalarına izin verilmeyen gazetecilerin tepki göstermeleri üzerine yaptığı açıklamada, kadınların böyle bir istekte bulunabileceklerini düşünemediklerini söyledi. 
     Toplantıya izlemek için gazetecilerin geldiğini öğrenen bazı kadınların ''Eşimizden izinsiz geldik. Eşimiz farkederse dayak yeriz'' diyerek tepki gösterdiklerini kaydeden Tokatlı, gazetecileri yarın yapacakları bir başka toplantıyı izlemeye davet etti. 
     Toplantının yapıldığı salona kısa süre için alınan gazetecilerin yalnızca konuşmacı Psikolog-Yazar Leyla Navaro'yu görüntülemelerine izin verildi. Toplantı, kadınları ilgilendiren sorunların tartışılacağı gerekçe gösterilerek basına kapalı yapıldı. 
     






</TEXT>
</DOC>
