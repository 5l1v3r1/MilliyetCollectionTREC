<DOC>
<DOCNO> 81988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/siyaset/siy04.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre oturma izni yok 
</HEADLINE>
<TEXT>

     BRÜKSEL Milliyet 

     Avrupa Birliği AB Daimi Temsilciler Komitesi’nin COREPER PKK ve DHKP - C’yi terör listesine alma kararı, AB’nin resmi gazetesinde yayımlanarak resmen işlerlik kazandı. Bu durum, Avrupa basınında "Türkiye’nin tartışılmaz zaferi" diye nitelendirildi. 
     Listeye alınma, üç alanda somut sonuç yaratacak. Birincisi, örgütlerin malvarlıklarına el konması ve banka hesaplarının dondurulması, ikincisi bu örgütlere yönelik doğrudan ya da dolaylı ekonomik yardımın önüne geçilmesi ve son olarak da güvenlik brimleri arasında bilgi değişimi. AB, bu örgütlerin üstüne gitmektense mali kaynaklarını kurutarak işlevselliklerini ortadan kaldırma politikasını benimsiyor. Ayrıca, eylemlerde kullanılacağı bilinen dolaylı ya da doğrudan mali destek verenler cezalandırılacak. Örgütlerin üye ve silah temin etmelerine karşı önlem alınacak. Terör örgütü üyelerine ve destekçilerine yönelik güvenli bölge uygulaması yapılmayacak. 



 SİYASET 
















</TEXT>
</DOC>
