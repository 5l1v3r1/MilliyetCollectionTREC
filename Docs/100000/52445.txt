<DOC>
<DOCNO> 52445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/soneko06.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell, Ulusal dolaşımı yargıya götürüyor... 
</HEADLINE>
<TEXT>

     GSM operatörleri arasında anlaşmazlığa yol açan Ulaşım Dolaşım konusu, yargıya intikal ettirildi. 
     Turkcell'den Borsa'ya gönderilen açıklamada, Telekomünikasyon Kurumu'nun Ulusal Dolaşım anlaşması konusunda çözüm kararının daha önce şirkete bildirildiği hatırlatıldı. 
     Söz konusu yazı ile Turkcell'in İş Tim Telekomünikasyon Hizmetleri A.Ş. ile en geç bugün itibariyle Telekomünikasyon Kurumu tarafından belirlenen ücretler üzerinden Ulusal Dolaşım anlaşması imzalanması gerektiğinin iletildiği kaydedilen açıklamada, şu görüşlere yer verildi 
     ''Telekomünikasyon Kurumu'nun bu konuya müdahale yetkisi olmaması, yazı içeriğinin teknik açıdan imkansız ve ekonomik açıdan kabul edilemez nitelikte olması nedeniyle ve 4686 sayılı Milletlerarası Tahkim Kanunu'nun ilgili maddeleri uyarınca, lisans sözleşmesinden doğan bu ihtilaftan dolayı yetkili Ankara 4. Asliye Hukuk Mahkemesi'ne müracaat edilerek ihtiyati tedbir kararı alınmıştır. 
     Bu kararla Telekomünikasyon Kurumu'nun söz konusu yazısında öngörülen İş Tim veya diğer bir GSM işletmecisi ile aynı yazıda bildirilen hüküm ve şartlarda bir Ulusal Dolaşım Anlaşması'nın imzalanması ve Telekomünikasyon Kurumu'nun söz konusu yazısının 22. 
     maddesinde öngörülen yaptırımların şirketimiz hakkında uygulanmasının ihtiyati tedbir yoluyla durdurulmasına karar verilmiştir.'' Milletlerarası Tahkim Kanunu'nun 10 2 maddesi gereğince 30 gün içinde tahkim davası açılacağı kaydedilen açıklamada, Telekomünikasyon Kurumu'nun yazısındaki kararların iptali için Ankara 9. İdare Mahkemesi'ne 13 Kasım tarihinde iptal davası açıldığı duyuruldu. 
     






</TEXT>
</DOC>
