<DOC>
<DOCNO> 91376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yazar/guclu.html </URL>
<DATE> 2002/06/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Vakıf üniversitelerinin vizyon arayışı 
</HEADLINE>
<TEXT>

     Vakıf üniversiteleri diğer adıyla özel üniversiteler, bugüne kadar ya ücretleriyle gündeme geldiler ya da çok düşük puanlı öğrencileri almalarıyla. İçlerinde çok iyi olanlar bulunduğu gibi çok sıradan olanlar da var. Akademik düzeyini her geçen gün yükselterek popüler devlet üniversitelerine rakip olanlar da var, parayı bastıran her öğrenciyi aldığı halde kontenjanının yarısını dolduramayan apartman üniversiteler de var. 
     Tıpkı devlet üniversiteleri gibi vakıf üniversitelerinin de masaya yatırılmaları gerekiyor. İşte bu yüzden Yüksek Öğrenim Ş rası’nın bir an önce toplanması, gereksinimin de ötesinde bir zorunluluk. 
     Vakıf üniversiteleri içinde ciddi anlamda vizyon ve misyon arayışı peşinde olanlardan birisi de Çankaya Üniversitesi... 
     Eğitim sektörüne 60’lı yıllarda öğretmen olarak giren, ardından dershaneciliğe yönelen daha sonra da özel ilk ve ortaöğretim kurumları kuran Sıtkı Alp’in son yıllardaki uğraşı alanı Çankaya Üniversitesi. Eğitimden kazandığını yine eğitime yatırarak prestijli bir kurum yaratmanın peşinde. Bunu ne kadar başarabileceğini zaman gösterecek... 
     Şu anda gelen sinyaller en azından ciddi bir gayret içerisinde oldukları yönünde. Dün Ankara’da bu amaçla geniş katılımlı bir arayış toplantısı düzenlediler. Değişik üniversitelerin rektör ve hocalarından milletvekillerine, gazetecilerden farklı sektörlerden temsilcilere kadar çok değişik katılımcılar vardı. Konusu da Çankaya Üniversitesi’nin 2002 2007 Stratejik Planı’ydı. Misyonundan vizyonuna, temel ilkelerinden finansal yapısına kadar çok yoğun bir bilgi alışverişinde bulunuldu. 
     Uzunca bir süre YÖK üyeliği ve Sayıştay Başkanlığı da yapan Rektör Kamil Mutluler, vakıf üniversitelerinin kurumsallaşması için öteden beri kafa yoran önemli bir isim. Toplantının fikir babası da o. 
     Toplantı geç saatlere kadar sürecek. Henüz sonuçlanmadı. Ama sabah ve öğleden sonraki oturumlarda da ciddi tespitler var. İşte bunlardan bazıları... 
     Zayıf yanları Öğretim üyesi yetiştirmedeki yetersizlikleri. Tanıtım eksikliği. Yabancı öğrenci azlığı. Araştırma ve yayın sayısının azlığı. Üniversite sanayi işbirliğinin kurulamaması. Ücret skalasının esnek olmaması. 
     Tehdit eden unsurlar Fiziki alanların yetersizliği. Kamuda eğitimin parasız olması. Ücretlerin velinin ödeyeceği düzeyin çok üzerinde olması. Ekonomik krizin etkisiyle talebin azalması. Düşük puanlı öğrencilerin alınması. Burs olanaklarının sınırlı olması. Öğretim üyesi yetiştirme konusunda yeterli kaynak ayrılmaması. K r amacının öne çıkması. Üst yönetimin şeffaf olmaması. 
     Fırsatlar Yükseköğretime olan talebin yüksek olması. Mali ve idari özerklik. Devlet desteği. Uluslararası kuruluşlarla kolay işbirliği. Bursla iyi öğrencileri çekebilme üstünlüğü. 
     Güçlü yanları Bilgisayar ve enformatik altyapılarının iyi olması. Güçlü ve hızlı kullanılabilir bir mali yapıya sahipler. Yabancı dilde eğitim yapmaları. Güçlü bir öğretim kadrosuna sahipler. Öğrenci öğretim üyesi diyaloğunun güçlü olması... 
     Metin Ger’in başkanlığında 30’u aşkın konuyla ilgili kişi, tempolu bir şekilde kafa yormaya devam ediyor. Elde edilecek sonuçlar, eminim sadece Çankaya Üniversitesi için değil tüm vakıf üniversiteleri için ciddi birer done olacak. Umarız bugüne kadar Bilkent, Koç, Sabancı gibi ciddi vakıf üniversitelerinin ardından gelen bu vizyon arayışları yayılarak devam eder. 
     Özetin özeti Vakıf üniversiteleri elbette çoğalmalı. Ama parayı bastıranın girip, mezun olduğu kurumlar olarak değil. Kaliteleriyle konuşulan kurumlar olarak... 
     
     







Avrupa ve milliyetçilik 


Merhaba ey 76 


Vapura selam 


Çiller Kürtçe dahil anadilde yayın yapılsın 


1 trilyona ne yapılır 


İflasın eşiğine gelmeden olmuyor 


Yeni "üç" mü 


Vakıf üniversitelerinin vizyon arayışı 


Sevilla fırsatı kaçtı, ama... 


Başarıya başarı demem sanatla taçlandırılmayınca... 


Bodrum’da aile zirvesi 


İstanbul'un karma mahalleleri... 


Senegal anıları 


Dünyanın en manzaralı müzesi 


Tercih sizin 


Üçüncü büyük üniversite rektör seçiyor 


</TEXT>
</DOC>
