<DOC>
<DOCNO> 54865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/ozkan.html </URL>
<DATE> 2001/11/30/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Belediyenin en büyük sırrı Tayyip'in, kod numarası verdiği 85 gizli ad 
</HEADLINE>
<TEXT>

     İstanbul'da Büyükşehir Belediyesi ile ilgili hangi taşı kaldırsanız altından garip işler çıkıyor. Yapılan soruşturmalar gösteriyor ki, Recep Tayyip Erdoğan başkan iken yapılanlar daha titiz soruşturulmalı. Mali işlerden anlayan uzman ekiplerce takviye edilmiş savcıların yapacağı kapsamlı ve derin araştırmalar bizi işin köküne götürecek. 
     Ama kamu otoritesinde Tayyip ve adamlarının oluşturduğu grubu araştırmak noktasında bir ürkeklik, korkaklık ve işten kaçma durumu söz konusu. 
     Bütün engellemelere rağmen yapılan çalışmalarda DGM toplam 24 sanık tutukladı ve cezaevine yolladı. 12 sanık ise gıyabi tutuklu olarak aranıyor. Ama arananlardan bir kısmının yurtdışında olduğu saptanmış durumda. Bunlar arasında aranmakta olan iki Albayrak kardeşler de bulunuyor. 
     
     Arap öğrencilere belediye bursu 
     Tayyip Erdoğan çok ilginç şeyler yapmış. Bunlardan biri de İstanbul Büyükşehir Belediyesi'nce okutulan öğrenciler. Bu öğrencilerin sayısı 30 bin. Tayyip Erdoğan tam 30 bin öğrenciye burs vermiş. Bunların 3 binini yabancı uyruklu öğrenciler oluşturuyor. 3 bin yabancı öğrenciye burs verilirken bir kısmı Kafkas kökenli Türk cumhuriyetlerinin gençleri. Ama bir kısmı da Arap ülkelerinden gelen öğrenciler. Tayyip Erdoğan Türkiye'nin bursa muhtaç gençlerini, çocuklarını atlayıp neden bunları okutmuş, bilinmez. Bunlar kimdir o da bilinmiyor. Bu öğrencileri kim seçiyor, nasıl geliyorlar, geldikleri ülkelerde hangi ilişkilerin karşılığı bu bursu kazanıyorlar belli değil. içişleri Bakanlığı yetkilileri bu uygulamaların belgelerini ele geçirdiler. Bunlar el konulan bilgisayarların incelenmesi sonucu bulunmuş. Diğer soruların yanıtları ancak derinlemesine yapılacak soruşturmalarla ortaya çıkartılacak. 
     
     Neden kod verilmiş 
     Tayyip Erdoğan bu 30 bin öğrenciye burs verirken ilginç, ilginç olduğu kadar da düşündürücü bir uygulama gerçekleştirmiş. Ne mi yapmış, 1 den 85'e kadar bazı adlara kod numaraları vermiş. Belediyenin büyük sırrı... Bu adlar neden gizlenmiş belli değil. 
     Çünkü bu öğrencilerle ilgili kayıtlarda, öğrencinin kim tarafından tavsiye edildiği de kaydedilmiş. Örneğin şimdiki Büyükşehir Belediye Başkanı Ali Müfit Gürtuna için bir kod uygulaması gerçekleştirilmemiş. Onun tavsiye ettiği öğrencilerin adlarının yanına "Ali Müfit Gürtuna" diye yazılmış. Başka pek çok kişi için de adları yazılarak kayıtlar yapılmış. Ama 1 den başlayıp 85'te sona eren bazı kişiler için ad yazılarak kayıt yapılmamış. Bir sır ve giz perdesi yaratılmış. 85 kişiye adlarının karşılığında kod numarası verilmiş. 
     
     Bu vakıflar kimin 
     Örneğin öğrencilerin büyük kısmında tavsiye eden kaynak olarak kayıtlarda Hak - Yol ve "Önce İnsana Hizmet" adlı vakıflar bulunuyor. Bu vakıflardan "Önce İnsana Hizmet" Tayyip Erdoğan döneminde belediyede oluşturulan vakıflardan biri. Bu vakıf Erdoğan'ın sosyal harcamalarını da karşılıyormuş. Bir de ilginç bir ihbar üzerine çalışıyor müfettişler belediyeden iş alan müteahhitler bu vakıflara para bağışında bulunmuşlar. Bunlar saptanmış. Ama müteahhitler bu paraları hayır için verdiklerini dile getiriyorlarmış. Bazıları da belediyeden iş almadıkları halde ilişkilerini iyi tutmak amacıyla vakıflara para yatırdıklarını ifadelerinde belirtmişler. 
     
     Kod verilen 85 kişi kim 
     Şimdi bu sır perdesini aralamak için 85 adın yer aldığı kodları çözmek gerekiyor. Örneğin 1 numara kim Kayıtlar üzerinde inceleme yapan müfettişler Tayyip Erdoğan'ın tavsiye edenler arasında adının yazılmamış olmasından, başka bazı bulgulardan yola çıkarak "1 numara Tayyip Erdoğan olabilir" yorumunu yapmışlar. 1 kod adlı kişi Erdoğan ise diğerleri kimler Neden kod olarak seçilen rakamların arkasına saklanmışlar Böyle bir uygulamaya neden ihtiyaç duyulmuş Yoksa Fazilet veya RP'li politikacılar adları gözükmesin diye mi kodlanarak kayıtlara geçirildiler Ya da .. Recep Tayyip Erdoğan dönemine ilişkin araştırmalar ve bulgular ortaya çıktıkça kendimi "Vay Tayyip vay " demekten bir türlü alamıyorum. 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
