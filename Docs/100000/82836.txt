<DOC>
<DOCNO> 82836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo02.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası için geri sayım başlıyor... 
</HEADLINE>
<TEXT>

     Güney Kore ile Japonya'nın ortaklaşa düzenleyeceği ve Türkiye'nin de, 48 yıl aradan sonra katılacağı Dünya Kupası finalleri için geri sayım başladı. 
     16 Ağustos 2000 tarihinde göreve başlayan Şenol Güneş, o günden bu yana 8'i özel, 12'si Dünya kupası eleme karşılaşmaları olmak üzere 20 karşılaşmada Türk A Milli takımımın başında sahaya çıktı. 
     Teknik direktör Şenol Güneş bugüne kadar 18 takımdan 46 futbolcuyu milli takıma çağırırken, vazgeçemediği isimler Fenerbahçe'nin başarılı kalecisi Rüştü, Fatih Akyel ve Parma'da oynayan Hakan Şükür oldu. Rüştü ve Fatih Akyel 20 karşılaşmanın 17'sinde yer alırken, Hakan Şükür de 16 maçta forma giydi. 
     
     Şenol Güneş maçları 
     Türkiye A Milli Futbol Takımı Şenol Güneş döneminde, Bosna Hersek, Fransa, Hollanda, Arnavutluk, Norveç, Ekvador, Güney Kore ve Şili özel, Moldova, İsveç, Azerbaycan, Slovakya, Makedonya ve Avusturya ile de 2'şer defa olmak üzere Dünya Kupası eleme grubu karşılaşmalarında mücadele etti. 
     
     Güneş döneminde ilk kez milli olanlar 
     Şenol Güneş, 8'i yabancı olmak üzere 18 takımdan 46 oyuncuyu kadroya çağırırken, Fenerbahçe'den Hakan Bayraktar, Serhat Gençlerbirliği'nden Tolga, İsmail Güldüren, Bayer Leverkusenli Yıldıray Baştürk, Beşiktaşlı İlhan, Ankaragücü kalecisi Zafer ve Kocaelispor'dan Cihan ilk defa bu dönemde milli takıma çağırıldılar. 
     
     Dünya Kupası öncesi kampının aday kadrosu 
     Yarından itibaren Antalya'da toplanarak Dünya Kupası finalleri için ilk çalışmalarını bu şehirde yapacak milli takım aday kadrosu için teknik direktör Şenol Güneş tarafından belirlenen futbolcular şunlar 
     Bülent Korkmaz, Arif Erdem, Ergün Penbe, Hasan Şaş, Emre Aşık Galatasaray , Rüştü Reçber, Abdullah Ercan, Fatih Akyel, Ümit Özat, Serhat Akın Fenerbahçe , Tayfur Havutçu, İlhan Mansız Beşiktaş , Zafer Özgültekin Ankaragücü , Ömer Çatkıç Gaziantepspor , İsmail Güldüren Gençlerbirliği , Cihan Haspolat Kocaelispor , Metin Aktaş Trabzonspor , Hakan Şükür Parma AC , Tugay Kerimoğlu, Hakan Ünsal Blackburn Rovers , Alpay Özalan Aston Villa , Emre Belözoğlu, Okan Buruk Inter , Ümit Davala AC Milan , Tayfun Korkut, Nihat Kahveci Real Sociedad , Yıldıray Baştürk Bayer 04 Leverkusen , Mustafa İzzet Leicester City . 
     





</TEXT>
</DOC>
