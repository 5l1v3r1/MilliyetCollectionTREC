<DOC>
<DOCNO> 80950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/ekonomi/eko00.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’nin 2 bin 500 kişilik anketi 
</HEADLINE>
<TEXT>
Beş işsizden biri boşandı 
CHP’nin son krizde işsiz kalan 2 bin 500 kişi üzerinde yaptığı anketin sonuçlarına göre en ağır darbeyi aile ilişkileri aldı 
     EYLEM TÜRK 

     CHP Genel Başkan Deniz Baykal tarafından kurulan Bilim Yönetim ve Kültür Platformu’nun "İşsizler Yol Arıyor" adlı projesinin ikinci aşaması olan anket çalışması sona erdi. İlk olarak 134 işsizle ortak toplantı düzenleyen platform yetkilileri, 2 bin 500 kriz işsizi üzerinde anket çalışması yaptı. Mayıs ayı ortalarında kamuoyuna açıklanacak çalışma, kriz işsizlerinin fotoğrafını çekerek, psikolojik ve sosyal durumlarını tespit etme amacını taşıyor. 
     Bülent Tanla başkanlığındaki platformun, kriz işsizlerinin adres ve isim tespitlerini yaparak, gerçekleştirdiği ankete göre, araştırmaya katılanların yüzde 80’i işsiz olmanın aile bireyleri arasında ilişkileri olumsuz etkilediğini ifade etti. 
     "İşsizlerin içinde eşlerinden ayrılanlar var" diyen Tanla, bunların oranının yüzde 20’yi bulduğunu kaydetti. Bu oranın 2 bin 500 kişi içinde 480 kişiyi ifade ettiğini belirten Tanla, "Bu da işsiz kalan her beş kişiden birisinin ailesinin dağıldığı anlamına geliyor" dedi. 
     
     Özel sektör ağır etkilendi 
     Yapılan ankete göre işsiz kalanların dörtte birinin kadın, dörtte üçünün de erkek olduğunu söyleyen Tanla, "İşsiz kalanların yüzde 96’sı özel sektörden. Bu da gösteriyor ki kriz, özel sektörü vurmuş. Kamuyu vurmamış" dedi. 
     Anketin kriz işsizlerinin yarısının bek r olduğunu gösterdiğini belirten Tanla, "Bu problemin yumuşak biçimde geçmesine neden oldu. Çünkü bu kişilerin aile yükümlülükleri yok" dedi. 
     
     Kriz özel sektörü daha ağır vurdu 
     İşsiz kalanların yüzde 96'sı özel, yüzde 4'ü kamu sektöründen 
     En fazla işçi çıkaran sektörler sırasıyla tekstil, bankacılık, inşaat ve gıda. 
     İşten çıkarılan kişilerin yüzde 23'ünün yerine eleman alınmış. 
     İşten çıkarılanların yüzde 42'si tazminat alabilmiş. 
     İşsiz kalanların yüzde 25'i kadın, yüzde 75'i erkek. 
     Nitelikli işsizlerin yüzde 50'si bekar. 
     İşsiz kalanların yüzde 25'i üniversite mezunu. Yüzde 40'ı da lise mezunu. 
     İşsizlerin yüzde 80'i işsiz olmanın aile bireyleri arasında ilişkileri olumsuz etkilediğini söylüyor. 
     
Mayısta açıklanacak      Türkiye’nin kritik bir dönemden geçtiğini anlatan Tanla, "Halkın en temel konusu işsizlik, ikincisi geçim sıkıntısı. Üçüncüsü de gelecek güvencesi" dedi. 
     CHP olarak bunları ön plana çıkaran bir çalışma yaptıklarını belirten Tanla "Kimse kriz işsizleri konusunda bir şey bilmiyordu. Bunlar kimdir Bunların sosyo - ekonomik bilgileri, demografik yapıları nedir Nasıl geçiniyorlar Bu bilgiler artık var" dedi. 
     Tanla, şöyle konuştu 
     "Birtakım tedbir ve önerilere yönelik bir araştırma yaptık. 2 bin 500 denekle görüştük. Araştırma sonuçlarına göre CHP Bilim Yönetim Kültür Platformu olarak mayıs ayı içinde Avrupa Birliği’nde ve dünyadaki bir takım modelleri inceleyerek vardığımız sonuçları kamuoyuna ve hükümete ulaştırmış olacağız" 
     
Devlet krizin etkilerini bilmiyor      Ekonomik kriz nedeniyle hane halkları tüketim harcamaları anketi geçen yıl yapılamadığı için, krizin etkilerinin henüz bilinmediği bildirildi. Başbakan Yardımcısı Devlet Bahçeli, SP Ankara Milletvekili Zeki Çelik’in konuya ilişkin yazılı soru önergesini yanıtladı. Türkiye’deki gelir dağılımına ilişkin bilgilerin DİE tarafından yapıldığını anımsatan Bahçeli, şunları kaydetti 
     DİE’nin en son yaptığı gelir dağılımı araştırması 1994 yılında tamamlanmıştır. DİE tarafından 2001 Ocak ayında başlatılan gelir dağılımı araştırması, ekonomik kriz nedeniyle iptal edilmiştir. Anketin iptal gerekçesini, hane halklarının beyanlarında ortaya çıkan güvenirlik sorunu oluşturmuştur. 
     



 EKONOMİ 















</TEXT>
</DOC>
