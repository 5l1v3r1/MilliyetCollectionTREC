<DOC>
<DOCNO> 88898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/ekonomi/eko05.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk’ün hissesini newline vakfa devredelim’ 
</HEADLINE>
<TEXT>

     KADİFE ŞAHİN 

     Atatürk’ün İş Bankası’daki yüzde 28.08 oranındaki hisselerinin satışının doğruluğu konusunda tereddüdü olduğunu belirten Cumhuriyet Halk Partisi CHP eski Genel Sekreteri Ertuğrul Günay, hisselerin temsilinin aktif siyasetçiler tarafından yapılmasını doğru bulmadığını söyledi. 
     Hisselerin yönetimi konusunda bankacı ile siyasetçi ayırımının yapılması gerektiğini kaydeden Günay, "Siyasi partilerdeki kişilerin banka yönetiminde bulunması bence doğru değil. Bunun düzeltilmesi için genel sekreterliğim dönemimde bir eğitim vakfı kurularak, yönetim hakkının bu vakfa verilmesini önermiştim. Ama gerçekleştirilmedi. Umarım yeni dönemde gerçekleşir" dedi. 
     
     Vasiyet heba olabilir’ 
     Hisselerin satışının Atatürk’ün vasiyetinin heba edilmesine de yol açabileceğini ifade eden Günay, "Bu konuda yeniden düşünmemizde yarar var. Belirtmemiz gereken diğer bir nokta da Atatürk’ün kurduğu Türk Dil ve Tarih Kurumu’nun bugünkü Dil ve Tarih Kurumları olmadığıdır. Atatürk’ün kurduğu Dil ve Tarih Kurumu 12 Eylül yöneticileri tarafından özel hukuk hiçe sayılarak tasfiye edildi" diye konuştu. 
     



 EKONOMİ 




















</TEXT>
</DOC>
