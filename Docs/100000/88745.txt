<DOC>
<DOCNO> 88745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/dunya/dun01.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkacaksın beynine kurşunu... 
</HEADLINE>
<TEXT>

     CENK BAŞLAMIŞ Moskova 

     Rusya Devlet Başkanı Vladimir Putin, teröristlere karşı alınabilecek en iyi önlemin onları doğrudan yok etmek olduğunu söyledi. 
     Şangay İşbirliği Örgütü zirvesi için St. Petersburg’da bulunan Putin, Kırgızistan Devlet Başkanı Askar Akayev’le görüştü. Akayev, Putin’le bazı eski Sovyet cumhuriyetlerinin katıldığı Ortak Güvenlik Anlaşması çerçevesinde uluslararası terörizme karşı alınan kararları değerlendirdiklerini söyledi. Akayev, Kırgızistan’ın aldığı önlemlerin teröristlere karşı iyi bir uyarı niteliği taşıdığını belirtti. Kırgız lideri bunun üzerine Putin’in, "Teröristlere yapılabilecek en iyi uyarı kafalarına birer kurşun sıkmaktır" dediğini aktardı. Rusya lideri, iktidara geldiğinden bu yana teröristlere karşı en sert önlemlerin alınması gerektiğini söylüyor. Putin daha önce de teröristlerin nerede olurlarsa olsunlar cezalandırılmalarını istemişti. Rusya uluslararası terörizmden en çok mağdur olan ülkelerin başında geldiğini savunuyor. 
     



 DÜNYA 













</TEXT>
</DOC>
