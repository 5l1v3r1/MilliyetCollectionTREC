<DOC>
<DOCNO> 71050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/spor/spo03.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu bir ay ceza aldı, yönetim yaylım ateşe başladı 
</HEADLINE>
<TEXT>
DOLDURUŞA GELDİLER 
Galatasaray yönetimi, Beşiktaş sınavında tribünde oturacak Lucescu’ya verilen ceza için "Adalet yok" yorumunu yaptı. Ayrıca hemen Tahkim’e başvuru yapıldı 
     HALİL ÖZER 

     Dört maç yok 
     GENÇLERBİRLİĞİ maçında üç kez sahaya giren, hakem tarafından uyarılmamasına rağmen ve gözlemciler tarafından rapor edilen Lucescu’nun dün Profesyonel Disiplin Kurulu tarafından bir ay hak mahrumiyeti ile cezalandırılması Galatasaray’da büyük tepki gördü. Beşiktaş maçı da dahil dört karşılaşmada tribünde oturacak Rumen hoca için ilk tepki II. Başkan Fatih Altaylı’dan geldi. Altaylı, "Dolduruşla ceza verdiler" dedi. 
     
     "Daum gibi" 
     RUMEN hocanın da, ceza haberini duyduğunu anda şoke olduğu bildirilirken, yöneticiler zamanlamanın çok anlamlı olduğunu ileri sürdüler. Fatih Altaylı "Daha önce Daum da aynı harekette bulundu. Ona ne ceza verildiyse, Lucescu’ya da aynı ceza verilmeliydi. Bu kararda adalet yok. Dikkate değer ceza. Ayrıca ortada hiç kimseye hakeret yok" diye konuştu. Bu arada Yönetim Kurulu karar nedeniyle hemen Tahkim Kurulu’na başvurdu. 
     
     "Yorum kamuoyunun" 
     YÖNETİCİ Tuncer Hunca ise olayın yorumunu kamuoyuna bıraktıklarını ifade etti. Hunca şunları söyledi öBu Galatasaray üzerinde oynanan oyunlardan sadece biri. Bugüne kadar sahaya giren birçok teknik direktör var. Ama maalesef Galatasaraylı bir teknik direktör yapınca, inanılmaz bir yaptırım oluyor. Yakında yöneticileri de şeref tribününe almayacaklar. Takımı Türkiye’den çekip, Avrupa’da mı oynatalım istiyorlar." 
     
Derbi Tokat’ın      GALATASARAY ile Beşiktaş arasında cumartesi günü oynanacak derbiyi büyük olasılıkla Metin Tokat yönetecek. MHK’nin ikinci isim olarak Orhan Erdemir’i belirlemesine rağmen görevi bugün Tokat’a vereceği öğrenildi. Metin Tokat bu sezon derbi olarak sadece ilk yarıda oynanan Galatasaray - Fenerbahçe maçını yönetmişti. 
     
Ceza yok ödül varYönetim, Göztepe yenilgisini unuttu, derbiye moral için 2 milyon dolar dağıttı 
     ERHAN TELLİ 

     GALATASARAY yönetimi Göztepe maçında şok yenilgi alan futbolcularına ceza yerine ödül verdi. Sarı - Kırmızılı ekibin Futbol Şube Sorumlusu Abdürrahim Albayrak, dünkü antrenman öncesinde Florya Metin Oktay Tesisleri’ne giderek futbolculara 2 milyon dolarlık 2.6 trilyon lira transfer alacaklarını dağıttı. Cim - Bomlu oyuncular bu durum karşısında şaşkınlık geçirdiler. 
     SARI - Kırmızılı futbolcular, yönetimin jestine karşılık aralarında yaptıkları toplantıda şampiyonluk yemini ettiler. Kaptan Bülent’in önderliğinde toplanan oyuncular, bundan böyle her maça ölüm kalım maçı gibi bakacaklarını söylediler. Albayrak’la da görüşme yapıp, teşekkür eden futbolcular Beşiktaş ve Roma maçlarında galibiyet, ligde de şampiyonluk sözü verdiler. 
     
Biletler kapış kapışDerbinin tüm biletleri hemen hemen satıldı. Galatasaray satışlardan şimdiye dek 120 milyar lira gelir elde etti 
     GALATASARAY ile Beşiktaş’ın cumartesi günü oynayacağı, ligin en kritik derbisinin biletleri adeta kapış kapış gitti. Sarı - Kırmızılı kulübün elinde sadece birkaç yüz adet numaralı bilet kaldığı, bunların da bu sabah tükeneceği belirtildi. Cim - Bom, bilet satışından şu ana kadar 120 milyar lira gelir elde etti. 
     SARI - Kırmızılı kulüp, Beşiktaş’a 1600 adet bilet verdi. Buna gerekçe olarak Siyah - Beyazlılar’ın ilk maçta aynı uygulamayı yaptığı gösterildi. Bu arada Galatasaraylı taraftarlar cumartesi günü büyük şov yapacaklar. Yönetimen de binlerce sarı ve kırmızı renkt bayrak hazırlattığı, stadın bayram yerine döneceği belirtildi. 
     
Kongreye doğru      Liste tamam gibi 
     BAŞKAN adayı Özhan Canaydın elini çabuk tutmaya başladı. Canaydın’ın listesi hemen hemen tamamlanırken, Temel Aksoy, Alp Yalman, Özkan Olcay, Ali Dürüst, Kemal Ersoy, Şükrü Ergun, Refik Arıkan, İsmail Resne, Mümtaz Tahincioğlu’nun yer alacağı bildirildi. 
     
     Dürüst iddiaları 
     ÖZHAN Canaydın’ın listesi belirlendikçe, spekülasyonlar da arttı. Mehmet Cansun cephesi, Alp Yalman’ın büyük tepki gördüğünü, bu yüzden Ali Dürüst’ün çekileceğini iddia etmeye başladı. Canaydın "Asılsız. dürüst listede" dedi. 
     
     Saraçoğlu değişti 
     BAŞKAN Mehmet Cansun, Özer Saraçoğlu’nu yeniden listesinde görmek için çaba harcıyor. Ancak dün Özhan Canaydın ile bir araya gelen Saraçoğlu’nun seçime Cansun’un listesinden girmeyeceği kesinleşti. Bikem Ardakoç’un da, Canaydın’ın listesinden gireceği bildirildi. 
     
     Neden 8 ay 
     ÖZHAN Canaydın’ın, 4 yıllık başkanlık sistemine evet demesi Mehmet Cansun cephesinde şaşkınlıkla karşılandı. Cansun ve ekibi "O zaman 8 aydır devam eden yönetime neden iki yıl daha izin vermiyor Kendisi ile çelişiyor" yorumunu getirdi. 
     
     Koz Fatih Terim 
     CANAYDIN’IN ismini açıkça söylememesine rağmen Fatih Terim’i ima etmesi ortalığı karıştırdı. Cansun cephesi, Terim’in kesinlikle Canaydın ile çalışmayacağını iddia etti. Ancak iki cephenin de koz olarak Terim’i ileri sürmesi dikkat çekti. 
     
     Spekülasyonlar 
     KONGRE duayenleri, listelerin erken açıklanmasının stratejik bir hata olduğunu savundular. Nitekim spekülasyonlar dün başladı ve İsmail Resne ile Burak Elmas’ın, Özhan Canaydın’ın listesine girmeyeceği iddia edildi. Ayrıca Özkan Olcay’ın, Mehmet Cansun’u kabul etmeyip, Canaydın’ı tercih edeceği ileri sürüldü. 
     



 SPOR 
























</TEXT>
</DOC>
