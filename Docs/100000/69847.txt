<DOC>
<DOCNO> 69847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo12.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor lig tarihinin en çok gol yediği sezonunu yaşıyor 
</HEADLINE>
<TEXT>

     Birinci Süper Futbol Ligi'nde başarısız bir sezon geçiren Trabzonspor, 27 sezondur mücadele ettiği ligde, yediği goller bakımından en kötü dönemini yaşıyor. 
     Bordo-mavili takım, ligde 24 maçta yediği 40 golle maç başına 1.66 gol ortalamasına sahip olarak, lig tarihinin en kötü dönemini geçiriyor. 
     Trabzonspor, bu sezona dek mücadele ettiği 27 sezonun yalnızca 4'ünde 40 golün üzerinde gol yiyerek sezonu tamamladı. 
     Bordo-mavililer, 1974-75 sezonunda mücadele etmeye başladığı ligde, 1987-88 sezonuna dek en fazla 27 gol yiyerek sezonu tamamladı. 
     Karadeniz ekibi, 1987-88 sezonunda 38 maçta 51 gol, 1997-98 sezonunda 34 maçta 42 gol, 1999-2000 sezonunda 34 maçta 41 
     gol, 2000-2001 sezonunda ise 34 maçta 52 gol kalesinde görerek, 40 golün üzerinde sezonu kapadı. 
     
     En parlak sezon 
     Trabzonspor, 1978-79 sezonunda yediği gol bakımından tarihinin en parlak dönemini yaşadı. 
     Bordo-mavili takım, Milli Takımlar Teknik Direktörü Şenol Güneş'in kaleyi koruduğu, Özkan Sümer'in de teknik direktörlük yaptığı ve şampiyonluğa ulaştığı dönemde 30 maçta kalesinde yalnızca 7 gol gördü. 
     Karadeniz ekibi, maç başına 0.23 gol ortalamasıyla maçlarını tamamlayarak, tarihi bir başarıya imza attı. 
     
     Trabzonspor'un 28 yılda yediği goller 
     Trabzonspor'un ligdeki 28 sezonda kalesinde gördüğü goller şöyle oluştu 
     1974-75 sezonunda 30 maçta 17, 1975-76 sezonunda 30 maçta 14, 
     1976- 77 sezonunda 30 maçta 12, 1977-78 sezonunda 30 maçta 16, 1978-79 
     sezonunda 30 maçta 7, 1979-80 sezonunda 30 maçta 11, 1980-81 sezonunda 30 maçta 21, 1981-82 sezonunda 32 maçta 11, 1982-83 sezonunda 34 maçta 19, 1983-84 sezonunda 34 maçta 14, 1984-85 sezonunda 34 maçta 26, 1985-86 sezonunda 36 maçta 27, 1986-87 sezonunda 36 maçta 21, 1987-88 sezonunda 38 maçta 51, 1988-89 sezonunda 36 maçta 38, 1989-90 sezonunda 34 maçta 28, 1990-91 sezonunda 30 maçta 37, 1991-92 sezonunda 30 maçta 31 gol, 1992-93 sezonunda 30 maçta 27, 1993-94 sezonunda 30 maçta 28, 1994-95 sezonunda 34 maçta 28, 1995-96 sezonunda 34 maçta 24, 1996-97 sezonunda 34 maçta 33, 1997-98 sezonunda 34 maçta 42, 1998-99 sezonunda 34 maçta 37, 1999-00 34 maçta 41, 2000-2001 34 maçta 52, 2001-2002 24 maçta 40 gol kalesinde gördü. 
     






</TEXT>
</DOC>
