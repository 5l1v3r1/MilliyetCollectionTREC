<DOC>
<DOCNO> 88545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo13.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Maldini sakatlandı... Inzaghi ise sahneye çıkıyor 
</HEADLINE>
<TEXT>

     İtalya Milli Futbol Takımı'nın kaptanı Paolo Maldini'nin antrenman sırasında ayak bileğinden sakatlandığı ve yarınki Hırvatistan maçında oynamasının riskli olduğu belirtildi. 
     İtalyan haber ajansları, Dünya Kupası hazırlıklarını Japonya'nın İbaraki kentinde sürdüren İtalya'da Maldini'nin sol ayak bileğine aldığı bir darbe sonucu yere düştüğünü, teknik direktör Giovanni Trapattoni ve milli takım doktoru Ferretti'nin hemen müdahale ettiği Maldini'nin antrenmanı yarıda keserek, soyunma odasına gittiğini bildirdi. 
     Tecrübeli futbolcunun ciddi bir sakatlığı olmasa da yarın TSİ 12.00'de oynanacak Hırvatistan maçında forma giyip giymeyeceğinin maç saati belli olacağı belirtiliyor. 
     Öte yandan, sakatlığından dolayı Ekvador ile oynanan ilk maçta forma giyemeyen Filippo İnzaghi'nin Hırvatistan karşısında Trapattoni'nin en önemli silahı olacağı savunuldu. 
     FİFA Başkanı Sepp Blatter'in de izleyeceği kaydedilen karşılamaya İtalya'nın, kalede Buffon, geride Panucci, Nesta, Cannavaro, Maldini , orta sahada Zambrotta, Di Biagio, Tommasi, orta sahanın önünde Totti ve ileride Vieri, İnzaghi ikilisi ile çıkması bekleniyor. 
     





</TEXT>
</DOC>
