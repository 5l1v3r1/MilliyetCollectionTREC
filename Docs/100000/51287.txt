<DOC>
<DOCNO> 51287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sondun25.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdelenden atlamak için paraşüt imal edildi 
</HEADLINE>
<TEXT>

     ABD'deki Dünya Ticart Merkezi'ne düzenlenen tarihin en büyük terör saldırısının ardından bir İsrail firmasının, çok yüksek binalardan atlamak için kullanılabilecek bir paraşütün tasarımını yaptığı, daha sonra da üretici firmalar aracılığıyla bu paraşütün imal edildiği açıklandı. 
     Apoc Havacılık Endüstrisi'nin müdürü Anatoly Cohn, kullanıcının atlamasıyla otomatik olarak açılan paraşütü kullanmak için deneyimli olmak gerekmediğini kaydetti. 
     Yeniden tasarımla ortaya çıkan paraşütün, 2.5 kilogram ağırlığında olduğunu ve açıldığında 30 metrekarelik alan kapladığını belirten yetkili, paraşütün sadece, en az 30 metre yükseklikten olmak üzere, binaların 10'uncu ve daha yüksek katlarından atlarken kullanılabileceğini söyledi. 
     Yetkili, bu paraşütün, bir Amerikan şirketinin talebiyle yapılan yeniden tasarım olduğunu belirterek, 6 imalatçı firma tarafından üretilen bu paraşütlerin ABD'de satışa çıkarıldığını anlattı. 
     






</TEXT>
</DOC>
