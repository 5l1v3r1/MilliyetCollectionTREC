<DOC>
<DOCNO> 53248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo06.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in 9 sayı attığı maçta Kings galip 
</HEADLINE>
<TEXT>

     ABD Profesyonel Basketbol Ligi'nde NBA , 3. hafta mücadelesi bu sabaha karşı yapılan 2 maçla başladı. 
     Pasifik Grubu'nda 2. sırada yer alan Sacramento Kings, kendi sahasında Houston Rockets'ı 113-77 gibi farklı skorla yenerek, 10. 
     maçında 7. galibiyetini elde etti. 
     Bu maçta 15 dakika sahada kalan Hidayet Türkoğlu, 5'de 3 oranında 2 sayılık, 2'de 1 oranında da 3 sayılık basket bulurken, 9 sayı 
     kaydetti. Türkoğlu ayrıca, 1'i hücum olmak üzere 5 ribaunt aldı, 1 asist yapıp 1 de top çaldı. Bu maçta Kings'de Yugoslav forvet Predrag Stojakoviç, 25 sayı ve 6 ribaunt, Doug Christie, 23 sayı, 6 ribaunt ve 7 asist, Scot Pollard da 12 sayı ve 14 ribauntla galibiyette başrolü oynadılar. Konuk ekipte ise Steve Francis, 18 sayı, 4 ribaunt ve 6 asist, Cuttino Mobley 12 sayı ve Kenny Thomas da 12 sayı ve 7 ribauntla oynadılar. Atlantik Grubu lideri New Jersey Nets'in, kendi sahasında Denver Nuggets'ı 99-96 yendiği maçta Nets'de, Kenyon Martin, 28 sayı ve 7 ribaunt, Jasod Kidd 13 asist, Richard Jefferson da 13 sayı ve 8 ribauntluk performanslarıyla takımlarını galibiyete taşıdılar. Nuggets'da ise Nick Van Exel'ın 30 sayı ve 8 asist, Raif LaFrentz'in 25 sayı ve 7 ribaunt ile Fransız oyuncu Tarık Abdül Wahad'ın 12 sayı ve 4 ribauntluk performansları, galibiyete yetmedi. Lige, yarın sabaha karşı yapılacak 8 maçla devam edilecek. 
     






</TEXT>
</DOC>
