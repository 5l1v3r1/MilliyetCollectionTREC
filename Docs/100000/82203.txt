<DOC>
<DOCNO> 82203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/asik.html </URL>
<DATE> 2002/05/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fransız neşesi... 
</HEADLINE>
<TEXT>

     Delikanlı askerliğini yaparken nişanlısından bir mektup almış. Kız ayrılmaya karar verdiğini yazıyor. Delikanlı asker arkadaşlarına koşup onlardan nişanlılarının, eşlerinin, kız kardeşlerinin fotoğraflarını toplamış. Hepsini bir zarfın içine doldurup bir de küçük not iliştirmiş 
     - Sen bunlardan hangisiydin. Hatırlayamadım. Hangisiysen o fotoğrafı işaretleyip bana gönder... 
     
     Noel Baba Afganistan’a uğramadı, diye bir kitap çıkmış Fransa’da... Aslında uğramış... Yılbaşında Afganistan’a inmiş, çocukları bir deri bir kemik görünce sormuş 
     - Bunlar neden böyle zayıf 
     - Çünkü yemek yemiyorlar... 
     - Yemek yemiyorlarsa onlara hediye de yok, demiş ve geri dönmüş... 
     
     Delikanlının sürekli boş bir merdivenin üzerine çıkıp ders çalıştığını gören komşusu neden böyle yaptığını sormuş.. Cevap 
     - Yüksek lisans yapıyorum da... 
     
     Babası Amerika’da okuyan çocuğuna telefonda sevindirici bir haber vermiş 
     - Anneni 50’nci yaş günü hediyesi olarak Kenya’ya götürdüm.. 
     - Peki 60’ıncı yaş gününde ne yapacaksın 
     - O zaman da gider alırım... 
     
     Eğer babanın yüzü gülüyorsa ev halkından biri mutlaka ondan para isteyecektir. 
     William Feather 

Günün fıkrası      Kabzımal Erman Toroğlu’na 
     - Sizce, yediğimiz meyve ve sebzelerin hepsi hormonlu mu diye sormuşlar. 
     - Hayır, demiş. Mesela hıyar hormonsuzdur. 
     - Yaaa... Neden 
     - Çünkü memlekette o kadar çok hıyar var ki... Hıyara hormon yetiştiremiyoruz 
     
Hangi Çeçenistan      Seni vuran PKK’lı teröriste başkaları "Özgürlük direnişçisi" deyince haklı olarak kızıyorsun. Ama sen işine geldiğinde teröriste "özgürlük direnişçisi" diye yüz vermekte beis görmüyorsun. Adam Çeçenistan kılıfı altında terör yaratıp seni vuruyor, h l durumu kavrayamıyorsun. 
     Swissotel baskını geçen yıl 22 Nisan’daydı. Bu yıl da 4 Mayıs’ta Taksim’in göbeğinde The Marmara basıldı. Ne direnişi Ne Çeçenistan’ı Bu adamlar her kimse turizm mevsiminin başında resmen Türk turizmine sabotaj düzenliyor. Koltukta uyuyorsun. 
     

</TEXT>
</DOC>
