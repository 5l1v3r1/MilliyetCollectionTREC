<DOC>
<DOCNO> 76770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/cemal.html </URL>
<DATE> 2002/04/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyasette değişim ve Tayyip'e alternatif arayışı... 
</HEADLINE>
<TEXT>

     Türkiye'de seçim ne zaman Normal zamanı Nisan 2004. Türkiye iki yıl daha seçimi bekleyebilir mi 
     Yakın ihtimal değil. 
     Örneğin bu konuda Kemal Derviş ne düşünüyor Seçimlerin erkene alınabileceği kanısında. 2003 yılı ilkbahar ya da sonbaharını mümkün görüyor. 
     Türkiye'de etkili odaklar, siyaset kurumu artık seçimi düşünmeye başladı. Bir ya da bir buçuk yıl içinde erken seçim kapıyı çalabilir. 
     Hatta koalisyon ortaklarının bir çılgınlık yapıp önümüzdeki sonbaharda Türkiye'yi seçime götürebileceğini savunanlara da rastlanıyor. 
     Peki, nedir seçimlerin düğümü 
     Ya da siyasetin düğümü 
     Veyahut istikrarın düğümü 
     Tayyip'e alternatif... 
     Recep Tayyip Erdoğan'la partisi AKP'ye alternatif kim, hangi parti olacak 
     Bu sorunun yanıtı, gelecek seçimlerin bam telini oluşturuyor. 
     Çünkü Tayyip önde. 
     Partisi anketlerde başı çekiyor. 
     Üstelik AKP parti olarak kırsal kesimde de varlığını belli ediyor, örgütlenebiliyor. Bu bakımdan Refah ve Fazilet'ten farklı bir gelişme kaydediyor. AKP böyle giderse, bazı gözlemcilere göre, Tayyip Erdoğan'sız da seçimleri kazanabilir. 
     İşte düğüm burada oluşuyor. 
     AKP, Tayyip'li ya da Tayyip'siz seçimi kazanırsa, tıpkı Refah Partisi ve Erbakan Hoca'nın başbakanlığı gibi Türkiye'de siyasi istikrarın bozulacağı kaygısı var bazı çevrelerde... 
     Bu kaygının altındaysa Tayyip Erdoğan'ın radikal İslamcı geçmişi, eşinin türbanlı, kendisinin imam hatipli oluşu, dünyaya, Türkiye'ye ve hayata bakışıyla ilgili soru işaretleri yatıyor. 
     Ama Tayyip bugün önde 
     Diğer liderlerin hepsi geriden izliyor kendisini. Tayyip Erdoğan'ın AKP'si bütün seçim araştırmalarında yüzde 20'nin üzerinde çıkıyor. Buna karşılık sahnedeki mevcut partiler yüzde 10'un altında... 
     Bir başka deyişle 
     Tayyip bugün için alternatifsiz. Bu da Türk siyaset kurumunu istikrar adına tedirgin ediyor. 
     Tekrarlamakta yarar var 
     Bu düğüm çözülebilecek mi Tayyip Erdoğan'a Türk siyasetinin merkezinde bir alternatif çıkabilecek mi 
     Mevcutlar alternatif olabilir mi 
     İktidardakiler olsun, muhalefettekiler olsun durumları parlak değil. Mevcut liderlerin vitrin düzenlemeleriyle partilerinde bir şeyler deneyecekleri anlaşılıyor. Ancak inandırıcı olmaları, kitlelere bu saatten sonra güven telkin edebilmeleri hiç de kolay değil. 
     Fazla vakit de kalmadı. 
     Herkesin elini çabuk tutması lazım. Özellikle ilk kez sahneye çıkmak isteyenler için zaman gittikçe daralıyor. 
     Saatin çaldığını bir süredir farkında olanlardan biri Mehmet Ali Bayar. 
     42 yaşında değerli bir diplomat. 
     Sahneye çıkmaya hazırlanıyor. 
     Kökleri DP ile AP'ye uzanan siyaset geleneğine sahip, siyaset kültürüyle iç içe bir aileden geliyor. Babası Nuri Bayar, Demirel'in yakın çevresinden ve AP döneminin bakanlarından. Dedesi Kemal Aygün, Menderes'in yakınından ve DP'nin İstanbul Belediye Başkanı. Büyük dayısı Refik Koraltan, DP döneminin TBMM başkanlarından... 
     Mehmet Ali Bayar, New York Üniversitesi ekonomi bölümünden mezun olduktan sonra, aynı üniversitede uluslararası finans mastırı yaptı. Demirel'in başbakanlık ve cumhurbaşkanlığı dönemlerinde çok yakınında ve dış politika danışmanlığında bulundu. 
     Yani Türk siyasetinin girdisine çıktısına vakıf sayılır. 
     Mehmet Ali Bayar halen Türkiye'nin Washington Büyükelçiliği'nde iki numara olarak görev yapıyor. 
     Üstelik partisi hazır 
     Demokrat Türkiye Partisi, DTP. 
     18 Mayıs'ta büyük kongresini yapacak olan partinin bugünkü Genel Başkanı İsmet Sezgin. Koltuğunu Mehmet Ali Bayar'a bırakmaya ve gençlerin siyasette önünü açmaya hazırlanıyor. DTP'nin büyük kongresinde Bayar'ın genel başkanlığa adaylığını koyarak seçilmesi bekleniyor. 
     Siyasete bakışı nasıl Bayar'ın 
     Türkiye'nin sorunlarına makul çözümler arayan büyük çoğunluğa ya da makul çoğunluğa sahip çıkmak diye özetlenebilir. "Siyasette merkezin sağına soluna açık bir hareket" diyor Mehmet Ali Bayar. 
     Türkiye'de siyasetin değişimlere gebe olduğunu düşünüyor. Genç ve yeni kadrolar için Türkiye'de yeni bir yüzyılın başlamakta olduğunu söylüyor. Başarılarını değişik alanlarda göstermiş olanlara, gençlere siyasette yeni bir kanal açmanın önemini vurguluyor. 
     Gençliğe umut aşılanmasını ve Türkiye'nin yeni hayaller kurması gerektiğini söylerken çok haklı... 
     Mehmet Ali Bayar'a çıkmaya hazırlandığı umut yolculuğunda başarı diliyorum. 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
