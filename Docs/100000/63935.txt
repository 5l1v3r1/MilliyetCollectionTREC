<DOC>
<DOCNO> 63935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yazar/guclu.html </URL>
<DATE> 2002/01/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Herkese bir parmak bal 
</HEADLINE>
<TEXT>

     Kamuda kimlere zam yapılacağı konusunda kafalar karmakarışık. Başbakan Ecevit, öncelikle hocalara dedi ama arkası gelmedi... 
     Ortada, kamudaki ücret dengesinin sağlanabilmesi amacıyla bütçeden ayrılmış sadece 200 trilyon lira var. Eksiği fazlası hepsi o kadar. Başbakan'ın öngördüğü gibi sadece hocalara verilse kıyamet kopacak. Herkese verilse efkar dağıtmaya bile yetmeyecek. Çünkü ortaya bir şişe rakı parasından daha düşük rakamlar çıkıyor... 
     Peki ne olacak 
     İşte bu sorunun cevabını dünkü yazımız üzerine bizi arayan ve bu konudaki tüm sıkıntıları ve ayrıntıları anlatan Maliye Bakanı Sümer Oral'dan öğrenelim 
     Öncelikle üniversiteler ve hocalar konusunu ele alalım. Anlaşılan o ki, Başbakan Ecevit'in söylediği gibi hocalara öncelik tanınmayacak. Dahası ücret dengesizliğinin giderilmesinde araştırma görevlileri de şimdilik kapsam dışında. 
     Kamudaki ücret dengesizliğinin giderilmesine yönelik kanunun 5 yıllık bir süreyi kapsadığını altını çizerek vurgulayan Bakan Oral, sorunları bir anda çözmenin mümkün olmadığını ve kademeli bir dengeleme formülü üzerinde çalıştıklarını söylüyor. 
     Şu an için bu dengeleme ayrıcalığından kimler yararlanacak Bakanın bu konuya cevabı sınıf ya da grup ayrımı yok, yasanın öngördüğü hemen herkes şeklinde. 
     Anlaşıldığı kadarıyla, maaşlara yapılacak ince ayardan hocalar, hakim ve savcılar, doktorlar, mühendisler yani tüm meslek grupları yararlanabilecek. Bu gruplar içerisinde öncelik ise kıdemli olanlara verilecek. 
     
Ne şiş yansın ne de kebap      Maliye Bakanı Oral, kamudaki ücret politikasının dengesizliklere dayanan bir denge içerisinde bulunduğunu, aradan bir tuğla çekilmesi halinde her şeyin allak bullak olacağını açık yüreklilikle söylüyor ve anlatıyor 
     "Hizmet sınıfları ayrı ayrı alınırsa içinden çıkmak mümkün değil. İmza atan bakan arkadaşların hepsi de kendi kesiminde ücretlerin iyileştirilmesini istiyor. Ama bütçeden ayrılan kaynak ortada. Bir adım atıldığında sonu nereye varacak Bize ne kadar yük getirecek Kimleri sevindirecek, kimleri üzecek Tüm bunları sorguluyoruz. Bu yüzden çok sıkıntı var. Herkes eline geçenden çok adalete bakıyor. Benimle aynı işi yapan o niye çok alıyor da, ben niye az alıyorum diyor. Güçlük burada. Sıkıntı büyük. Yeni kaynaklar yaratıldığı sürece hareket sahamız genişleyecek..." 
     
Üniversiteler çok önemli ama...      Bakan Oral da Başbakan Ecevit gibi üniversitelerin çok önemli olduğu ve mutlaka daha fazla kaynak ayrılması gerektiği görüşünde "Evet biliyoruz, en sıkıntılı kesim onlar. Rektör ve öğretim üyesi arkadaşlarım var. Bürokratlığımdan beri onlarla yakından ilgileniyorum ama bugün için herkese eşit mesafede olmak durumundayız..." 
     Özetin özeti Maaş ayarlamasından öncelikle kıdemliler olmak üzere tüm meslek grupları yararlanacak. Muhtemelen dağ tavşan doğuracak. Ne okkalı bir zam beklerken çok azına razı olacak şanslı kesim sevinecek ne de zaten sizin maaşınız yüksek diye göz ardı edilenler. Sonuçta hemen herkesi daha da mutsuz edecek bir tablo ile karşılaşırsak hiç şaşırmayalım .. 
     
     







Hukuk ve bilgi 


Binici Paşa... 


Şam'dan sıcak mesaj 


PKK, HADEP, siyasallaşma derken, barış ve istikrar... 


Harry Potter Siyaseti... 


Chomsky yargılanmaya geliyor 


Herkese bir parmak bal 


Devalüasyon hesapları 


Felaket oyunu 


MHP’den merkez partisi yaratmak... 


Sistem sorunu... 


Kürtçe eğitim isteklilerine karşı nasıl davranılacak 


Böyle diyenler de var 


Model ülke olacaksak 


Kamu parasıyla özel paranın aynı olduğu ülke 


Devlet memuruna adil ücret’ hayal 


Bu kez siyaset sahnesinde bir Tarkan 


</TEXT>
</DOC>
