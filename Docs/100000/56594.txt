<DOC>
<DOCNO> 56594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yazar/okur.html </URL>
<DATE> 2001/12/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşini kaybeden bankacılar Kalamış’ta buluşuyor 
</HEADLINE>
<TEXT>

     Bankacılar, üzgün, bankacılar dertli... Artık Down Town, Paper Moon, Le Select, Laila mazide kalan hoş bir hayal onlar için... 
     Şimdi ocakbaşına düştüler. Korkarız ki yakında oraya da uğrayamayacaklar. Öyleyse sorunun adını koyalım "İşsizlik " 
     40 bin bankacı işsiz. Onlar "Beyaz yakalı." Dertleri büyük, sıkıntıları had safhada. 
     Şimdi yürüyorlar... 
     Hoş, "sokaklar yürümekle aşınmıyor" sözüne hepimiz inandık bir kere ama bu kez işsizlik başka boyutta... 
     İşsiz bankacılar yürüyor dedik ya Soracağınızı biliyoruz. "Nerede yürüyorlar " 
     Buyrun Kalamış’a 
     İnanın tek bir yerde, Kalamış sahilinde, gruplar halinde, belli saatlerde buluşup dertleşiyorlar. Eğer isterseniz, sabah saat 06.30 ile 10.00 arasında gruplar halinde yürüyüş yapıp, iş görüşmelerini birlikte paylaşan işsiz bankacılarla siz de karşılaşabilirsiniz. 
     Kendi açılarından haklılar "Hem cüzdana, hem bedene yararlı bir iş yapıyoruz" diyorlar. 
     Büyük çoğunluk en az bir dil biliyor. Türkiye’nin en iyi kurumlarından mezun olmuşlar. Çok yüksek ücretlerle bankacılık sektöründe kariyer yapmışlar. En lüks yerlerde gezen, en çok harcama yapan kesim de onlar. 
     Şimdi diyeceksiniz ki Kalamış sahili, bir uçtan bir uca, merak etmeyin söyleyelim 
     Hani bir zamanların ünlü Maksim Gazinosu var ya Caddebostan’da, artık yerinde kocaman bir Migros oturuyor. İşte tam oranın yanından Fenerbahçe Orduevi’ne doğru bir yürüyüş hattı bu... 
     
"Gaziantep gözde"      İş istemek, "komik ücretlere çalışırım" demek onlara zor geliyor. Ama çoğu bu ücretlerle bile razı. Anlatmaya çekiniyorlar... Bazen ise seviniyorlar. Çünkü bazı işsiz bankacı dostları soluğu Anadolu’da alıyor. Örnek il, Gaziantep... Gaizantepli sanayiciler, finans sektöründeki birikiminden dolayı işsiz bankacıları işe alıp, birikimlerinden yararlanmayı düşünüyorlar. Fakat hala işsiz gezenler için sorun büyük. Kaynaklar bitiyor, hacizler artıyor. Çoğu varoşlara doğru kayıyor. 
     Hayat bu, nereden nereye Artık ne jestiyon var, ne ikramiye, ne de kıyak tatiller... 
     
"Kara cuma"      30 Kasım Cuma... Bankacılar, "kara cuma" diyorlar. O gün 1600 kişi daha işsizler kervanına katılmış... Ancak ev sahibi kira bekliyor, çocuğun okul taksiti ödenecek. İş başvurularına yanıt veren yok. Para, araç olmasına araç ama o an için en lüzumlu ihtiyaç. Eğitimli, birikimli insana ağır geliyor, ağır Utanıyorlar. O halde ne olacak 
     Derdimiz, Ankara’da oturan, İstanbul’da "mali sektörün sorunlarına çözüm arıyoruz" diye nutuk atanlara... 
     Lütfen, bu sese kulak verin Türkiye’nin en iyi eğitimli kesimi sokakta. Biraz daha sağduyu. 
     Herkes işsiz, herkes aşsız, ekmek aslanın bağırsaklarında... 
     İşin özü herkesi sosyal sorumluluk konusunda daha duyarlı olmaya, daha hassas olmaya davet ediyoruz. Özellikle de sivil inisiyatif diye ortaya çıkan odaları, dernekleri. Örneğin Türk Sanayici ve İşadamları Derneği TÜSİAD , üç gün boyunca üyelerinin derdini dinleyecek. Tamam da şirketlerin sosyal sorumluluğu konusunda adım atmak TÜSİAD’a yakışır. Çünkü TÜSİAD ve TİSK’in üye olduğu UNİCE Avrupa Sanayici ve işveren Konfederasyonları Birliği şirketlerin sosyal sorumluluğu konusunda Avrupa Birliği’nin yayımladığı "Yeşil Rapor"u benimsedi. 
     "Avrupa İçin Sürdürülebilir Kalkınma Stratejisi...." 
     Bizim derdimiz de "Türkiye İçin Sürdürülebilir Kalkınma " 
     
     







Afganistan dersleri 


Durmuş durmaz 


Resen emeklilik genelgesi 


Taliban'ın çöküşü niye mi hayırlı oldu 


Derin demokrasi 


Tarkan ile "özgür kız" 


Birinci Ulusal Psikoloji Kurultayı 


Barış savaştan zor... 


İşini kaybeden bankacılar Kalamış’ta buluşuyor 


Afganistan gerçekleri ve başarılı olanlar 


İslam rönesansı ne zaman 


Açıklamak zorundasınız Osman Bey 


Kadir, zekat, fitre 


</TEXT>
</DOC>
