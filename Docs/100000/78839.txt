<DOC>
<DOCNO> 78839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/theper.html </URL>
<DATE> 2002/04/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önümüzdeki günler zor 
</HEADLINE>
<TEXT>

     Bir ev kiralayacağım, emlakçi, eşimin de gelmesini istiyor, sözleşmeyi birlikte imzalayacakmışız. Bu yeni bir kural mı, bizim emlakçi biraz evhamlı mı 
     Ü. R. - İstanbul 
     Sizin emlakçi evhamlı değil, tam tersine aktüaliteyi yakından takip ediyor. Biliyorsunuz artık yepyeni bir Medeni Kanununuz var. Buna intibakta bayağı zorlanacağız, işte bu da onun yeniliklerinden biri. Emlakçiniz önlemini peşin almış. 
     Yani Medeni Kanun'da sözleşmeyi eşler birlikte yapar diye bir zorunluluk yok, ancak bazı hükümler var. Örneğin 
     "Aile konutu eşlerden biri tarafından kira ile sağlanmışsa sözleşmenin tarafı olmayan eş, kiralayana yapacağı bildirimle sözleşmenin tarafı haline gelir ve bildirimde bulunan eş diğeri ile müteselsilen sorumlu olur." 
     Yani eş her zaman sözleşmenin tarafı olma imkanına sahip. Bu eşin isteğine bağlı. Ancak isteğine bağlı olmayan bölümler de var. Buna örnek de şu 
     "Eşlerden biri diğer eşin açık rızası bulunmadıkça aile konutu ile ilgili kira sözleşmesini feshedemez, aile konutunu devredemez veya aile konutu üzerindeki hakları sınırlayamaz." 
     Burada eşin sonradan isteğini belirtmesine gerek yok, sözleşmeyi tek taraflı olarak yapan eş, diğerinin iznini almadan sözleşmeyi feshedemez, mutlaka diğer eşin açık rızası bulunacak. Öyleyse peşinen kira sözleşmesini eşlerle birlikte yapmakta yarar var. Emlakçiniz veya ona bu bilgiyi veren böyle düşünmüş. Şimdi neleri nasıl düşüneceğimiz bayağı karıştı. Mesela, sözleşmeyi feshetmek isteyen eş, diğer eşin açık rızasını alamıyorsa, bir ayın kira bedelini otuz gün içinde ödemeyip temerrüde düşse de kiralayan tarafından tahliyesini sağlasa ne olacak Ödenmeyen kira bedelini diğer eş cebinden ödeyip oturmaya devam mı edecek Bilemiyoruz, işte diyorum ya işler karıştı diye. Yeni yasa ile önümüzdeki günler zor geçecek. 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
