<DOC>
<DOCNO> 81007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/yazar/pulur.html </URL>
<DATE> 2002/04/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aydın Menderes'in önerisi... 
</HEADLINE>
<TEXT>

     GALİBA, en doğrusunu, ya da en doğru çözümü Aydın Menderes söyledi... 
     Geçen çarşamba, günü elimizde kumanda aleti televizyon kanallarında dolaşırken, birden Aydın Menderes'e rastladık... Ne zaman "Menderes ailesi"nden söz edilse, ya da resimlerini görsek, irkiliriz, bir ailenin başına, bundan daha büyük felaket gelir mi 
     Bir idam, bir intihar, biri ölümlü, biri sakat bırakan iki kaza... 
     
     AYDIN Menderes, üç kişiyle söyleşiyordu, başını kaçırdık ama Tayyip Erdoğan için söylediklerini dikkatle dinledik... 
     Aydın Menderes, Türkiye'nin bütün televizyonları kırk sekiz saat, yetmiş iki saat, her neyse Tayyip Erdoğan'ın emrine verilmeli, ne biliyorsa, ne düşünüyorsa söylesin, hakkında da hiçbir soruşturma, yapılmasın, diyordu... 
     
     SONRA 
     Aydın Menderes'e öyle sordular. 
     "Sonra ne olacak 
     Olacağı basitti, çok kişi kurtarıcı sandığı Tayyip Erdoğan'ın ne olduğunu anlayacaktı. 
     Şöyle bir düşünün, hele bu televizyon programı bir de sorulu cevaplı olsa, daha güzel değil mi 
     
     ANLATSIN bakalım Tayyip Erdoğan, toplanan verginin, borçların faizine yetmediği bir ülkeyi nasıl kurtaracak 
     120 katrilyon iç borç, 115 milyar dolar dış borç... Bu borçları nasıl ödeyecek 
     İki milyon işsize nasıl iş bulacak 
     Faizleri nasıl düşürecek, enflasyonu patlatmadan, ekonomiyi nasıl büyütecek. 
     Avrupa'yla nasıl geçinecek, Amerika ile ne yapacak, İsrail'i silip atacak mı 
     Milli Güvenlik Kurulu'nun yapısını değiştirip, askeri etkisiz hale getirecek mi 
     Eğitim, adalet, Sağlık hizmetleri ne olacak, bugünkü halden nasıl kurtulacak 
     Bu yoksulluğun çaresi ne 
     
     BAKALIM Tayyip Erdoğan, bunlara ne cevap verecek, ne çözümler üretecek 
     Dağarcığında ne var ne yok 
     
     EĞER hepsini "Allah"a havale edip, akla, bilime ihtiyacımız yok, derse biz de o zaman kendisini Mehmet Akif'in dizelerine havale ederiz. 
     "Demek ki herşeyin Allah... yanaşman, irgadın o 
     Çoluk çocuk ona aid lalan, bacın, dadın o 
     Vekilharcın o kahyan, müdir - i veznen o 
     Alış seninse de, mes'ul olan verişden o 
     Denizde cenk olacakmış... gemin o kaptanın o 
     Ya ordu lazım imiş... askerin kumandanın o 
     Köyün yasakçısı şehrin de baş muhassılı o 
     Tabib - i aile, eczacı... hepsi hasılı o 
     Ya sen nesin mütevekkil yutulmaz artık bu 
     Biraz da saygı gereklidir... Ne saygısızlık bu 
     Hudayı kendine kul yapdı, kendi oldu huda 
     Utanmadan da tevekkül diyor bu cür'ete.. ha." 
     Mehmet Akif böyle diyor, biz değil 
     
     







Johnson Mektubu 


Evlilik anayasası 


Af karmaşası 


Brown’u neredeyse linç edecekler 


Doğalgazı bol bulunca ne yaparsınız 


Mali af kargaşası 


Aydın Menderes'in önerisi... 


CHP, Güneydoğu, HADEP 


Susuyorsak sebebi var. Buraya kadar .. 


Doların ufkunda düşüş mü görünüyor 


İşsizlik kadar kötü bir şey yok 


</TEXT>
</DOC>
