<DOC>
<DOCNO> 80539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun13.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamlarına göre İngiltere'nin iklimi "Akdeniz iklimi" olacak 
</HEADLINE>
<TEXT>

     İngiltere'de iklimin, sıcak ve kurak yazlar ile bol yağışlı kışların görüleceği şekilde değişeceği bidirildi. 
     İngiltere'de hükümetin talebi üzerine rapor hazırlayan bilim adamları, ülkenin güneydoğu bölümünde yazları hava sıcaklığı ortalamasında 5 dereceye kadar artış beklendiğini belirterek, diğer kıyılarda da bir artış meydana geleceğini kaydetti. 
     İngiltere kıyılarında deniz seviyesinde de daha sık yükselme beklendiğini belirten bilim adamları, 2080'lere gelindiğinde çok soğuk kışların artık neredeyse hiç görülemeyeceğini, buna da Atlantik'teki Gulf Stream sıcak su akıntısının giderek zayıflamasının yol açacağını kaydetti. 
     Raporu değerlendiren İngiltere Çevre Bakanı Margaret Beckett, ülke ikliminde gözle görülür bir değişiklik beklendiğini söyledi. 
     Yaklaşık bir asırdır atmosferdeki değişikliklerin etkilerinin görülmeye başlanacağını belirten Beckett, İngiliz ekonomisinin ve insanların, yeni dönemin güçlüklerine göre hazırlıklar yapması gerektiğini bildirdi. 
     Aksi takdirde İngiltere'de tarımın ve ekonominin zarar göreceğini kaydeden Beckett, yeni güçlükler arasında kuraklık ve seller bulunduğunu, bunları dengelemek için hükümetin de yeni bir planlama içine gireceğini vurguladı. 
     





</TEXT>
</DOC>
