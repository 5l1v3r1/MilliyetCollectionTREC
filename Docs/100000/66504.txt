<DOC>
<DOCNO> 66504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun02.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Sezer depremi 
</HEADLINE>
<TEXT>

Afyon’un Deresenekli beldesindeki depremzedeler, önce ısrarla Cumhurbaşkanı Sezer’i çağırdı, sonra da kendilerini konvoyun önüne atıp, "Açız, bize yardım gönderilmiyor" diye isyan etti... 
     AHMET İSTEK, ÜMİT KOZAN, GÖKSEL YAPAR, SALİH ÖZKILINÇ Afyon DHA 

     Deprem bölgesine giden Cumhurbaşkanı Ahmet Necdet Sezer’in gezisi bir hayli hareketli geçti. Genelkurmay Başkanı Orgeneral Hüseyin Kıvrıkoğlu ve Bayındırlık Bakanı Abdülkadir Akcan’ın eşlik ettiği Sezer, askeri helikopterle saat 09.25’te Sultandağı’na indi. Sezer, buradaki incelemelerinden sonra, Çay’a bağlı Eber’e gitmek üzere hareket etti. Ancak Deresenek beldesi yakınlarından geçen konvoyun önü kesildi. 
     
     SEZER ARAYA GİRDİ 
     Kendilerini yerlere atarak, "Açız, yardım gelmiyor. Kriz masası bize yardım etmiyor. Prefabrike konut istiyoruz. Soğuk kış şartlarında yazlık çadırlarda zor günler geçiriyoruz" diye bağıran 150 Deresenekli, Sezer’le görüşmelerini engelleyen polisle tartıştı. Polis, Dereseneklileri tartaklamaya başlayınca, Sezer devreye girdi ve aracından inerek protestocuları yatıştırdı. Sezer geleceği için göstermelik yardım TIR’ları getirildiğini, çadırlar dizildiğini söyleyen Deresenek sakinleri, tepkilerinin gözardı edilmekten kaynaklandığını dile getirdi. 
     
     VATANDAŞ ÇOK MUTLU’ 
     Sezer, tepkili depremzedelere, "Yarın bugün Vali Bey beldenize gelip gerekeni yapacak" dedikten sonra Eber’e hareket etti. Olayların ardından 15 yardım kamyonunun Deresenek’e gönderildiği belirtilirken, Bolvadin’e geçen Sezer, halkın tepkisine ilişkin şunları söyledi "Vatandaş, devletin getirdiği yardımdan çok mutlu. Sıkıntısı yok. Sadece Hasar tespiti yapılmadı, kimse gelmedi’ dediler. Özellikle Hiçbir televizyon adımızı geçirmedi’ dediler. Lütfen gelir misiniz ’ dediler. Vaktimizin olmadığını söyledik, ısrar edilince köye uğradık." 
     
SEZER’İN GELİŞİ, HAREKETE GEÇİRDİ Şerefine asfalt döktüler      Cumhurbaşkanı’nın Afyon’a gelişiyle şehirde büyük bir hareketlilik yaşandı. Sezer’in kullanacağı güzerg h, göstermelik yardım TIR’ları ve çadırlarla donatıldı. Sultandağı - Çay - Eber karayolu üzerine ve belde girişlerine adeta çadır yığıldı. Kızılay’a ait yardım TIR’ı da bu güzerg hta konuşlandırıldı. Depremden sonra helikopter pisti olan Sultandağı’ndaki futbol sahasıyla anayol arasındaki 100 - 150 metrelik çamur alan da dün acilen asfaltlandı. Afyon Valiliği, dün saat 06.00 sıralarında dozer, silindir, kamyon ve greyderlerle çamur alana asfalt döktürdü. Yarım saatlik çalışma sonucu, Sezer’in kullanacağı bu ara yol asfaltlandı. 
     
     



 GÜNCEL 





















</TEXT>
</DOC>
