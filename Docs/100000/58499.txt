<DOC>
<DOCNO> 58499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sontur08.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyolda patlayan lastiğini değiştirmek isterken otomobil çarptı 
</HEADLINE>
<TEXT>

     Bağcılar'da, otoyolda aracının patlayan lastiğini değiştirmek isteyen polis memuruna başka bir otomobil çarptı. 
     TEM Otoyolu'nun Mahmutbey girişinde otomobilinin lastiği patlayan Asayiş Şube Müdürlüğü'nde görevli polis memuru Süleyman Göde, aracını kenara çekip lastiğini değiştirmek istedi. 
     Bu sırada Bakırköy yönüne giden ve plakası ile sürücüsünün kimliği henüz belirlenemeyen bir otomobil, Göde'ye çarptı. 
     Yaralanan polis memuru, İstanbul Üniversitesi Tıp Fakültesi Hastanesi'ne kaldırıldı. Göde'nin sağlık durumunun iyi olduğu bildirildi. 
     Olaydan sonra kaçan otomobilin sürücüsünün yakalanmasına çalışıldığı bildirildi. 
     Bu arada, Bakırköy Kartaltepe Mahallesi Terakki Caddesi'nde bir apartmanın yakınından geçen kanalizasyon borusu patlayınca, binanın alt katındaki bir daireyi atık su bastı. 
     İçerdeki eşyaların kullanılamaz hale gelmesine neden olan kanalizasyon suyu Bakırköy Belediyesi ekiplerince boşaltılmaya çalışılırken, apartman sakinleri, sorunlarıyla yeterince ilgilenilmediği gerekçesiyle, görevlilere tepki gösterdi. 
     






</TEXT>
</DOC>
