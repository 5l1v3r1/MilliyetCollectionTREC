<DOC>
<DOCNO> 79632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo02.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings, Play - off'un ilk ayağına iyi başladı 
</HEADLINE>
<TEXT>

     ABD Profesyonel Basketbol Ligi NBA'de play-off birinci tur maçları başladı. Sacramento Kings, Utah Jazz, San Antonio Spurs, Seattle Supersonics, Indiana Pacers, New Jersey Nets, Charlotte Hornets, Orlando Magic karşısında 5 maçlık seride 1-0 öne geçti. 
     Normal sezonun en başarılı takımı ve Batı Konferansı lideri Kings, Jazz ile Sacramento'da karşılaştı. 
     Yedeklerle sahaya çıkan Hidayet Türkoğlu, 14 dakika forma giydiği maçta 6 şuttan 3'ünü değerlendirerek 7 sayı attı. Hidayet 1 de hücum ribaundu aldı. Takımda Chris Webber 24 sayı, 12 ribaundla en başarılı isim olurken, skora Mike Bibby 20 sayı ekledi. 
     Utah Jazz'da ise Karl Malone, 25 sayı atarak skorerliğini konuşturdu. 
     Doğu Konferansı'nda son anda ilk 8 takım arasına girerek play-off şansını elde eden Indiana Pacers, konferans lideri New Jersey Nets'i deplasmanda 89-83 yenerek gecenin sürprizini yaptı. 
     East Rutherford'daki maçta Pacers'da Jermaine O'Neal 30 sayı, 11 ribaund, Brad Miller 18 sayı, 12 ribaund, Reggie Miller da 17 sayı gerçekleştirdi. 
     Nets'de Jason Kidd 26 sayı, 9 asist, 8 ribaundla maçı tamamladı. 
     Play-off 1. turunun ilk maçlarında alınan sonuçlar ve seride durumlar şöyle 
     
     BATI KONFERANSI 
     Sacramento Kings-Utah Jazz 89-86. 
     Sacramento Kings, 1-0 öne geçti 
     San Antonio Spurs-Seattle Supersonics 110-89. 
     San Antonio Spurs, 1-0 öne geçti 
     
     DOĞU KONFERANSI 
     New Jersey Nets-Indiana Pacers 83-89. 
     Indiana Pacers, 1-0 öne geçti 
     Charlotte Hornets-Orlando Magic 80-79. 
     Charlotte Hornets, 1-0 öne geçti 
     Play-off turuna yarın, Doğu Konferansı'nda Philadelphia 76ers - Boston Celtics, Minnesota Timberwolves-Dallas Mavericks, Batı Konferansı'nda Portland Trail Blazers-Los Angeles Lakers, Toronto Raptors-Detroit Pistons maçlarıyla devam edilecek. 
     





</TEXT>
</DOC>
