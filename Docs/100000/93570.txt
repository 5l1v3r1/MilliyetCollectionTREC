<DOC>
<DOCNO> 93570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/ekonomi/eko02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF fakirleştirir’ kavgası 
</HEADLINE>
<TEXT>

IMF reçetelerinin gelişmekte olan ülkelerde krizleri çözmek yerine daha da derinleştirdiğini iddia eden Nobel ödüllü Profesör Joseph Stiglitz’i Fon’un ekonomistleri iftiracılıkla suçladı 
     EKONOMİ SERVİSİ 

     Uluslararası Para Fonu IMF yönetimi, son kitabında özellikle gelişmekte olan ülkelere yönelik politikalarını şiddetle eleştiren Dünya Bankası eski baş ekonomisti ve Nobel Ekonomi ödüllü Profesör Joseph Stiglitz’e savaş açtı. 
     IMF’nin araştırma bölümü başkanı ve baş ekonomisti Kenneth Rogoff, Stiglitz’e yazdığı açık mektupta, ünlü ekonomisti, IMF çalışanlarına ve eski Birinci Başkan Yardımcısı Stanley Fischer’e iftira atmakla suçladı. 
     Rogoff, "iftiraları"nı kanıtlayıncaya kadar, Stiglitz’in, yeni kitabının toplatılması gerektiğini söyledi. 
     Stiglitz, "Globalization and its Discontents" isimli son kitabında, IMF’yi gelişmekte olan ülkelerdeki ekonomik krizlere standart reçeteler yazmakla ve bunun toplumsal etkilerini hesaba katmamakla eleştiriyor. 
     
     Reçeteler yanlış 
     Buna karşın Rogoff ise IMF uzmanlarının büyük bir özveriyle haftada ortalama 80 saat çalıştığını belirterek, uzmanların Afrika ve Asya ülkelerinde hastalık tehlikesiyle karşı karşıya kaldığını kaydetti. 
     Stiglitz’in, olay yaratan kitabında yer alan en önemli iddiası, IMF’nin, gelişmekte olan ülkeleri, yanlış politikaları nedeniyle daha da yoksullaştırdığı. 
     Nobel ödüllü profesör, bunun en son örneği olarak da Arjantin’i gösteriyor. IMF ekonomisti Rogoff ise Stiglitz’in eleştirileriyle egosunu tatmin ettiğini, fikirleri içinde de tezatlar bulunduğunu öne sürüyor. 
     Rogoff Stiglitz’in, eski Başkan Yardımcısı Stanley Fischer’in, çokuluslu şirketlerin istediği politikaları uygulayarak, sonunda, Citicorp’ta üst düzey bir görev elde ettiği gibi iftiralarda bulunduğunu da ileri sürüyor. 
     
     Stiglitz diyor ki IMF krizi derinleştirir 

</TEXT>
</DOC>
