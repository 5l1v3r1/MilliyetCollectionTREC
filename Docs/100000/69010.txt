<DOC>
<DOCNO> 69010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/soneko06.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin kurtuluşu yeraltında zenginlik 
</HEADLINE>
<TEXT>

     Son yıllarda ekonomik krizden bir türlü çıkamayan Türkiye'nin kurtuluşunun yer altında olduğu görülüyor. 
     Yeraltında yatan servetine bakıldığında varlık içinde yokluk yaşayan Türkiye, 2 trilyon 180,2 milyar dolarlık maden potansiyeline sahip bulunuyor. 
     Enerji ve Tabii Kaynaklar Bakanlığı verilerine göre, 2,2 trilyon dolarlık maden zenginliğinin dörte üçü bor, kireç taşı, mermer, linyit, yapı taşları, dolomit ve zeolitten oluşan 7 madene ait durumda. 
     Söz konusu servet, Türkiye'nin en son veriler itibariyle 119 milyar dolar olan dış borcunun 17,4, 2001 yılı için 72,6 milyar dolar olan bütçesinin ise 30 katına ulaşıyor. 
     Türkiye'de 10 milyar dolardan fazla potansiyele sahip 18 maden bulunuyor. en zengin potansiyel 356,16 milyar dolarla bor, 300 milyar dolarla kireç taşı, 250 milyar dolarla mermerde... Ayrıca 56,25 milyar dolarlık taş kömürü, 234,4 milyar dolarlık linyit, 15,13 milyar dolarlık demir, 12,7 milyar dolarlık krom, 36,34 milyar dolarlık çinko, 11,25 milyar dolarlık altın bazı kaynaklara göre 70 milyar dolarlık , 49,2 milyar dolarlık kil, 10,08 milyar dolarlık bentonit, 72,1 milyar dolarlık kuvars, kuvarsit, 70 milyar dolarlık pomza, 104 
     milyar dolarlık zeolit, 12,42 milyar dolarlık sodyum sülfat, 189 milyar dolarlık dolomit, 10 milyar dolarlık alçıtaşı, 200 milyar dolarlık yapı taşları var. Ülkenin asıl zenginliği de endüstriyel hammadde alanında bulunuyor. Verilere göre, Türkiye'de 969,87 milyar dolarlık endüstriyel hammadde potansiyeli mevcut. Verilere göre, Türkiye'de maden potansiyelinin satış değeri 2 trilyon 180,22 milyar doları, rezervlerin satış değeri ise 1 trilyon 751,07 milyar dolara ulaşıyor. Yeraltında yatan bu servetin dışında Türkiye'nin 43,1 milyon ton hampetrol, 8,8 milyar metreküp doğalgaz, 9129 ton tabii uranyum, 380 bin ton toryum yatakları var. Bu yataklardan hampetrol ve doğalgaz yatakları son derece yetersiz olsa da her ikisi de nükleer element olan tabii uranyum, özellikle toryum yatakları dünya çapında önem taşıyor. 
     
     Onbinlerce yıllık potansiyel 
     Buna karşın üretim son derece yetersiz düzeyde bulunuyor. Örneğin mevcut üretim düzeyiyle dolomit potansiyeli 68627, kuvars ve kuvarsit 51500, perlit 38667, mermer 10000, bentonit 8400, fosfatı 6667, 
     alçıtaşı 4000, bor 2105, sodyut sülfat 1293, kil 1093, krom 1000, taş kömürü 1000, pomza 875, boksit 824, linyit 385, demir 166 yılda tüketilebiliyor. Yine mevcut üretimle potansiyel olarak 733 yıllık manganez, 527 yıllık çinko, 410 yıllık feldspat, 383 yıllık gümüş, 205 yıllık bakır, 171 yıllık kaolen, 148 yıllık barit, 144 yıllık manyezit, 50 yıllık selestit var. Bitümlü şist, kurşun, altın, nadir toprak, talk ve profilit, zeolit, trona, tuz endüstriyel hammadde olarak da ise üretimde ya veri yok ya da üretim yok. 
     






</TEXT>
</DOC>
