<DOC>
<DOCNO> 93197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/ekonomi/eko02.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandallar perdesi kapanmıyor 
</HEADLINE>
<TEXT>
General Electric’e 2.1 milyar dolarlık inceleme 
ABD endüstrisinin simge şirketlerinden General Electric’in, kayba uğradığı halde kendisine bağlı emekli fonunu 2.1 milyar dolar karda gösterdiği iddiaları üzerine inceleme başlatıldı 
     EKONOMİ SERVİSİ 

     ABD’de piyasaları sallamaya devam eden denetim skandalları, ülkenin önde gelen şirketlerinin üzerinde de şüpheleri artırmaya başladı. ABD’nin finans ve endüstrisinin ikonu’ sayılan General Electric’in GE efsaneleşen eski CEO’su Jack Welch’in, 1999 - 2000 yıllarında, para kaybettiği halde şirkete ait emekli fonunu 2.1 milyar dolar karda gösterdiği iddia ediliyor. 
     Bu iddialarla birlikte gözler General Electric’e dönerken, bu yöntemin büyük şirketler arasında Wall Street’deki kar beklentilerini yakalamak amacıyla çok yaygın ve sık başvurulan bir uygulama olduğu şüphesi de giderek kuvvetleniyor. 
     
     Kötü aktörler’ 
     Arka arkaya patlayan skandalların, son olarak GE’ye kadar uzanmasının, ABD Başkanı Bush’u son derece sinirlendirdiği belirtiliyor. Bush, bu konularla ilgili yaptığı yorumlarda sert ifadeler kullanmaya başladı. Cumartesi günü haftalık olağan radyo konuşmasında konuya değinen Bush, hile yapan şirketler için adalet istediğini kaydetti. Bush konuşmasında, "Birkaç kötü aktör tüm serbest girişimci sistemimizi lekeliyor" dedi. 
     
Cheney’in şirketi de inceleniyor      Bu arada ABD’de piyasaları düzenleyici komisyon olan SEC’in araştırma kapsamına aldığı büyük şirketler arasında, ABD Başkan Yardımcısı Dick Cheney’in, Temmuz 2000 tarihine kadar CEO’su olduğu petrol devi Halliburton da bulunuyor. SEC bu şirkette 100 milyon dolarlık bir usulsüzlük bulunduğu iddialarını araştırıyor. Bu arada, Halliburton’un denetimini de son skandallarla önemli bir itibar kaybına uğrayan bağımsız mali denetim şirketi’ Arthur Andersen’in yaptığı belirtiliyor. 
     
Bedelini ağır ödeyecekler’      Bu arada SEC Başkanı Harvey Pitt de, WorldCom skandalına neden olanların bedelini ağır ödeyeceğini açıkladı. Pitt, ABD’nin ikinci en büyük telekom şirketi WorldCom’un mali kayıtlarında bulunan yaklaşık 4 milyar dolarlık usulsüzlükle ilgili yanlış bilgi veren herkesin, bunun bedelini ağır ödeyeceğini kaydetti. 
     Halen SEC tarafından teftişe tabi tutulan WorldCom’un, 2001 yılının tamamı ve 2002’nin ilk çeyreği için net zararını gösterecek mali tablolarını tekrar hazırlamasına karar verildi. 
     Dönem sonunda k r açıklayan WorldCom’dan yapılan açıklamada yapılan usulsüzlük sonucu muhasebe sırasında masraflarla ilgili kalemlerin sermaye harcaması olarak gösterilmesi nedeniyle nakit akışlarının şişirildiği belirtilirken, aksi halde şirketin 2001 sonunda ve 2002’nin ilk çeyreğinde zarar açıklaması gerektiği ifade edildi. 
     



 EKONOMİ 


















</TEXT>
</DOC>
