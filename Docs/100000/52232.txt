<DOC>
<DOCNO> 52232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun04.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Forbes "Türklerle anlaşalım, Saddam'ı devirelim.." 
</HEADLINE>
<TEXT>

     ABD'de geçen yılki başkanlık seçimleri öncesinde Cumhuriyetçi Parti'den başkan aday adayı olan milyarder yayıncı Steve Forbes, ABD'nin, Türkiye'yi Irak konusunda ikna ederek, Irak lideri Saddam Hüseyin'i devirmesi gerektiğini iddia etti. 
     Forbes dergisinin yayıncısı Steve Forbes, CNN televizyonundaki Money Line programına katılarak, Afganistan ve bölgedeki son gelişmeleri değerlendirdi. 
     Steve Forbes, ''ABD, Afganistan'da kazanılan başarının rüzgarını da arkasına alarak, Irak'a yönelmeli. Türkler ile bir şekilde anlaşalım ve Saddam'ı da devirelim'' dedi. 
     Forbes, 2000 yılı başkanlık seçimleri için Cumhuriyetçi Parti başkan adaylığına aday olmuş, ancak kısa sürede elenmişti. 
     ABD yönetiminde, terörizme karşı mücadelede askeri operasyonun sadece Afganistan ile sınırlı kalmasından yana tavır koyanlara karşılık, Irak'ın da ''aradan çıkarılması'' gerektiğini düşünenler bulunuyor. 
     






</TEXT>
</DOC>
