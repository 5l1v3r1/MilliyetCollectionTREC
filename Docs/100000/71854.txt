<DOC>
<DOCNO> 71854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur12.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Arabesk müziği çöküşe geçmiştir" 
</HEADLINE>
<TEXT>

     İstanbul Teknik Üniversitesi İTÜ 
     Çalgı Bölümü Vurmalı Sazlar Ana Sanat Dalı Başkanı Öğretim Görevlisi Tansu Altuğ, ''Kitle iletişim araçlarının ülkemizde gelişmesi ile birlikte, arabesk müzik çöküşe geçmiştir'' dedi. 
     Altuğ, Çalgı Eğitim Yetiştirme Kursu'nda ders vermek üzere geldiği Zonguldak'ta, arabesk müziğin özellikle 1970'lerde ekonomik durumun çöküşe geçmesiyle yaygınlaşmasında ve 1980'lerde güçlenmesinde, kentlere iş umuduyla gelen ve beklentilerini bulamayan insanların oluşturduğu çarpık kentleşmenin etkili olduğunu söyledi. 
     Tansu Altuğ, müzik şirketlerinin, beklentilerini bulamayan insanların çaresizliklerinden faydalanma adına ürettikleri arebesk müziğin, duyguların en zayıf noktalarına hitap ederek insanlara ''Tam benim için yazılmış'' dedirtmekte olduğuna işaret eden Altuğ, şunları kaydetti 
     ''Eğitim ve mesleği iyi olan insanlar da bu müziği dinleyebiliyor. 
     Fakat genellikle belirli eğitimi almamış, ekonomik anlamda zor durumda olan, hareket kabiliyeti düşük ve yetenekleri az olan kimseler bu müzik türüne daha fazla ilgi duyuyorlar. Kentli olamamış, aynı zamanda da geldikleri bölgenin kimliğini koruyamamış insanların duygularından yararlanarak, bu tür müzik yapan kişiler ticari mantığı öne çıkartmaktadır. Ancak kitle iletişim araçlarının ülkemizde gelişmesiyle birlikte, arabesk müzik çöküşe geçmiştir. 
     İnsanlara gerçek anlamda kaliteyi sunduğunuz zaman, almamaları mümkün değil. Türkiye'de müzik adına bazı şeyler güzel yerlere oturmaya başladı.'' Altuğ, Türkiye nüfusunun genç olmasının ve yeni nesilin iyi yetişmesiyle, arabesk müziği dinleyen kitlenin yüzde 5 ile 10'lara gerileyeyeceğini tahmin ettiğini sözlerine ekledi. 
     






</TEXT>
</DOC>
