<DOC>
<DOCNO> 83816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/guncel/gun01.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OKULDA SAPIK VAR 
</HEADLINE>
<TEXT>

Öğrencisine evlenme vaadiyle tecavüz etti      BOLU DHA 

     Bolu’da, İzzet Baysal Endüstri Meslek Lisesi Biyoloji Öğretmeni İbrahim Konaş 34 , evlenme vaadiyle kandırdığı öğrencisi H.K.’ye 15 Mersin’de görev yapan belde belediye başkanı arkadaşıyla birlikte tecavüz ettiği iddiasıyla tutuklandı. 
     Eğitim camiasını şoke eden olay H.K.’nin babası İsmail K.’nin okul yönetimine başvurmasıyla ortaya çıktı. İddiaya göre Konaş, Makine Bölümü 2. Sınıf öğrencisi H.K.’yi evlenme vaadiyle kandırıp Mersin’e kaçırarak kimliği gizli tutulan bir belde belediye başkanının yanına götürdü. Konaş ve hakkında soruşturma açılan başkan, burada H.K.’ye tecavüz etti. 
     Babası İsmail. K., geçen cuma okul yönetimine dilekçeyle başvurarak söz konusu kişilerin kızına tecavüz ettiğini öne sürdü. Geçen ay okuldan kızının tasdiknamesini aldığı belirlenen İsmail K., başka bir ilçeye taşındı. Okul yönetiminin şik yeti Bolu Emniyet Müdürlüğü’ne bildirmesi üzerine gözaltına alınan Konaş, önceki gün Bolu Cezaevi’ne konuldu. 
     
     Eşinden boşanıyor 
     Mersin’de görevli belde belediye başkanı hakkındaki soruşturma ise sürüyor. Bu arada iki çocuk babası Konaş’ın geçtiğimiz günlerde eşinden boşanmak için mahkemeye başvurduğu öğrenildi. n BOLU DHA 
     
İçel Koleji Müdürü öğrencisiyle ilişkide      TOLGA ŞARDAN Ankara 

     İçel’in en ünlü özel okulları arasında yer alan İçel Koleji’nin sahibi ve müdürü Ahmet Kadayıfçı, İ.A. adlı öğrencisi ile ilişki kurduğu gerekçesiyle dün gözaltına alındı. 
     Her şey, polise gelen bir ihbar mektubuyla başladı. Mektupta, kentin ünlü ailelerinin çocuklarının eğitim gördüğü İçel Koleji’nin en büyük hissedarı olan ve müdürlüğünü de yapan Ahmet Kadayıfçı’nın 11. sınıf öğrencilerinden İ.A. ile uygunsuz ilişki içinde olduğu kaydedildi. Mektubun polise ulaşmasının ardından İçel Emniyet Müdürlüğü Asayiş Şubesi, iddianın soruşturulması için özel ekip oluşturdu. 
     Ekip çalışmasında, Kadayıfçı’nın Türkçe matematik öğrencisi olan İ.A.’yla ders verme görüntüsü altında yaklaşık altı aydır birlikte olduğunu saptadı. Matematik ve fizik dersleri veren Kadayıfçı’nın özel dersler için bir ev tuttuğu da belirlendi. Takip sonucunda elde edilen bilgilerin, mektubu doğrulaması üzerine olay Cumhuriyet Savcılığı’na aktarıldı. Gelişme üzerine savcılık polise operasyon için talimat verdi. 
     
     Genç kız doğruladı 
     Talimatla harekete geçen polis, dün öğlen Kadayıfçı’yı gözaltına aldı. Kadayıfçı ile ilişki yaşadığı öne sürülen lise son sınıf öğrencisi İ.A. da ilk ifadesinde olayı doğruladı. İ.A., dersler için gittiği Kadayıfçı’nın özel evinde cinsel ilişki kurduklarını söyledi. 



 GÜNCEL 





















</TEXT>
</DOC>
