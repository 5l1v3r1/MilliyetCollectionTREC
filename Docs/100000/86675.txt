<DOC>
<DOCNO> 86675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo06.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez gerçekten favori 
</HEADLINE>
<TEXT>

Hiç beğenilmeyen futbollarıyla bile sonuna kadar gitmekte zorlanmayan İtalya’nın kadrosu tarihin en iyilerinden biri. Üstlelik grupları ve sonraki yolları yorucu değil 
     Mehmet Demirkol 

     İspanya, ligiyle İtalya’nın çok üstünde olabilir, ama o ligden çıkan yerli yıldızları karşılaştırmaya geldiğinde İtalyanlar’ın kesin bir üstünlüğü olduğu tartışılmaz. Avrupa Şampiyonası öncesi forvet sıkıntısı çekiyorlardı, ama Vieri, Inzaghi hafif bir sakatlığı var , Montella, Delvecchio, Del Piero gibi formda, genç ve iyi hücum oyuncuları hazır. 
     Nesta ve Cannavaro, Dünya’nın potansiyel olarak en pahalı savunma göbeğini oluşturuyor. Maldini ve eğer dörtlü savunmayla oynayacaklarsa, Materazzi’yle iyi bir ekipler, ama daha önemlisi file bekçileri. Dünya’nın en pahalı iki kalecisi Buffon ve Toldo ile genç yetenek Abbiati bu bölgenin en iyilerinden. Tek sıkıntıları takımın çimentosu olan orta sahada belli bir etkili yapı kuramamış olmaları. Coco, Zambrotta, Di Biagio, Doni, Tommasi ve tabii Totti gibi çok kaliteli oyuncuları var, ancak Trapattoni tüm uğraşlarına rağmen bunu iyi bir hatta çeviremedi. 
     Burada kuşkusuz en büyük rol Totti’ye düşüyor. Del Piero’nun hiç oynamak istemediği hücum arkasında ondan daha iyi oyuncu, Dünya’da sayılı eğer takımını sırtlarsa, İtalya’nın yolu açık. Azzuri’nin karşısına çıkabilecek en güçlü rakip yarı finalde Portekiz olabilir. Ve Portekiz’in hücumu ile İtalya’nın muhteşem savunmasının mücadelesi, finalisti büyük ihtimalle belirler. İtalya’yı, tıpkı 2000 Avrupa Şampiyonası’nda olduğu gibi bir anda finalde bulabiliriz. 
     
Yıldız adayı      Gianluigi Buffon 
     Geçtiğimiz yıl Parma’dan Juventus’a tam 47 milyon dolar karşılığında transfer oldu. Tüm zamanların en yüksek maliyetli dördüncü transferi. Bu ondan sonraki en pahalı tranfer olan Toldo’nun iki katı bir maliyeti işaret ediyor. Toldo’nun muhteşem 2000 Avrupa Şampiyonası performansının ardından Buffon’un yeniden 1 numara oluşu, onun bu sene Scudetto’yu kazanan Juventus’da gösterdiği müthiş performanstan kaynaklanıyor. 24 yaşındaki oyuncunun özel yaşamı ise oldukça ilginç. Parma’da 88 numaralı formayı giyen SS anlamına geliyor ve aşırı sağcı İtalyan örgütlerinden birinin simgesi Luigi aynı zamanda hayatını neredeyse kanserli çocuklara adamış durumda. Şampiyon oldukları gün bile kutlamayı lösemili çocuklarla birlikte hem de siyahi Thuram’la birlikte yaptı. 
     

</TEXT>
</DOC>
