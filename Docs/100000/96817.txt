<DOC>
<DOCNO> 96817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sonspo04.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Da Silva savaşından Elazığspor galip çıktı 
</HEADLINE>
<TEXT>

     Elazığspor Basın Sözcüsü Faruk Çikoğlu, Trabzonsporlu Da Silva ile 3 yıllık sözleşme imzaladıklarını söyledi. 
     Çikoğlu, transfer çalışmalarının aralıksız sürdürdüklerini belirterek, Galatasaraylı Erhan Namlı ile prensipte anlaştıklarını ve bu futbolcunun bugün başlayacak Kızılcahamam kampına katılacağını bildirdi. 
     Trabzonsporlu Nikolowski ile de prensipte anlaşmaya vardıklarını, bu oyuncunun da kampa katılacağını ifade eden Çikoğlu, şöyle dedi 
     ''Trabzonsporlu Da Silva ile 3 yıllık sözleşme imzaladık. Erhan Namlı ile 3 yıllık anlaşma yapmak istiyoruz. Ancak, bu oyuncu 2 yıllık anlaşmada ısrar ediyor. Bu oyuncu hakkındaki çalışmalarımız yarın kesinlik kazanacak. Nikolowski de bugün kampa katılacak ve bu oyuncunun takıma kazandırılması için teknik direktör Giray Bulak'ın ısrarı var. İç transferde ise kalecimiz Orkun ve Hacı Arif ile bir görüşme yaptık. Bu oyuncularımızla 1 yıllık sözleşmemiz var. Ancak, biz sürenin 3 yıl olmasını istiyoruz.'' Çikoğlu, denemeye alınan yabancı oyunculardan David'in dışında tüm oyuncuları gönderdiklerini belirterek, David'in transferine, bugün Diyarbakırspor'la yapılacak olan hazırlık maçından sonra karar verileceğini bildirdi. 
     Ankara 19 Mayıs Stadı'nda 2-3 Ağustos tarihleri arasında yapılacak Türkiye Spor Yazarları Derneği Kupası'nda TSYD iddialı olmadıklarını anlatan Çikoğlu, iyi futbol oynamak için mücadele edeceklerini ve fikstürden memnun olduklarını sözlerine ekledi. 
     





</TEXT>
</DOC>
