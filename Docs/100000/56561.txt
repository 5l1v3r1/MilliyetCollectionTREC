<DOC>
<DOCNO> 56561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/aspo.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunmada polis, orta sahada kurt, forvette avcı OKAN 
</HEADLINE>
<TEXT>

İnter’i, Brescia karşısında galibiyete taşıyan Okan’ı İtalyanlar yeni keşfetti. Yıldız futbolcumuz manşetleri süsledi 
     Kelime bulamadılar 
     İTALYANLAR Brescia maçında Inter’i galibiyete taşıyan Okan’ın nihayet farkına vardılar. Son iki maçta gösterdiği performans ile Cuper’in bile "vazgeçemem" dediği yıldızımız için gazeteler methiyeler düzdü. La Gazetta dello Sport, "Okan yapılacak herşeyi yapıyor. Defansta polis Okan, orta sahada kurt Okan, ileride avcı Okan. Kalecinin bile yerini aldı" diye yazdı. 
     
     Yere yıkamadılar’ 
     GAZETE Okan’ın kusursuz oynadığını da belirttiği yorumunda, "Sahada nereye koyarsan o, Okan gibi çalışıyor. Sahada kendisini Mazzone’nin adamları tarafından çevrelenmiş buldu. Brescialılar onu yere düşürüyorlardı. Ama Okan her zaman kalkıp pasını verip koşmaya devam ediyordu. Daha sonra da Vieri’ye o olağanüstü asistini yaptı" ifadelerine yer verdi. 
     
     Alkışlar Ronaldo’ya 
     İKİ yıl sonra gol atan Ronaldo için ise tüm İtalya ayağa kalktı. Ronaldo’nun golü ülkedeki tüm skorboardlara yazılınca, taraftarlar ayağa kalkıp alkışladı. Inter’de ikinci yarıda oyuna giren Emre için gazetelerde "Recoba’nın yerine girer girmez iyi uyum sağladı" denildi. Milan’ın Juventus’la 1-1 berabere kaldığı maçta ilk 11’de sahaya çıkan Ümit’e de "joker gibi" yorumu yapıldı. 
     



 SPOR 























</TEXT>
</DOC>
