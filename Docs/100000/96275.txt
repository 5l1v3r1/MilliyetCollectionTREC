<DOC>
<DOCNO> 96275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun15.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemoterapi, bazı meme kanseri vakaları için yarar sağlamayabiliyor. 
</HEADLINE>
<TEXT>

     Meme kanseri olan bazı kadınların rahatlıkla kemoterapiyi bırakıp, temoxifen tedavisine yönelebilecekleri belirtildi. 
     Uluslararası bir araştırmada, bazı kadınların meme kanseri ameliyatından sonra yalnızca östrojen engelleyen tamoxifen haplarını alarak da iyi oldukları, böylece kemoterapinin mide bulantısı, saç dökülmesi ve diğer yan etkilerinden de kurtuldukları saptandı. 
     Araştırmayı yürütenlerden Dana-Farber Kanser Enstitüsü ve Harvard Tıp Okulu'dan Richard Gelber, ancak bu durumun yalnızca menopoz sonrası, hormona karşı hassas meme kanseri olan, hastalığın lenf düğümcüğüne yayılmadığı belli bir grup kadın için geçerli olduğuna dikkati çekti. 
     Dr. Adrew D. Seidman da, araştırmanın kemoterapinin bazı hastalar için uygun olmakla birlikte bunun her hasta için geçerli olmadığını gösterdiğini belirtti. Seidman, tedaviye ihtiyaç duyan hastaların tümörlerinin östrojene hassas olup olmadığının ve diğer faktörlerin gözönüne alınması gerektiğini kaydetti. 
     Gelber, ''Bu araştırmanın, östrojene karşı hassas vakalarda kemoterapinin sürekli uygulanması durumunun gözden geçirilmesine'' yol açacağını söyledi. 
     Journal of National Cancer İnstitute'de yayınlanan araştırma, 9 ülkeden araştırmacılarca yapıldı. Araştırmanın yalnızca menopoz dönemini bitirmiş, meme kanseri ameliyatı geçirmiş ve hastalığı lenf düğümcüğüne yayılmamış 1669 kadın arasında yapıldığı belirtildi. 
     





</TEXT>
</DOC>
