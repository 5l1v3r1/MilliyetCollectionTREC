<DOC>
<DOCNO> 54157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sondun07.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler tüm zamanların en iyi filmini seçti "Yıldız Savaşları" 
</HEADLINE>
<TEXT>

     İngiltere'da yapılan bir ankette, dünyaca ünlü bilim kurgu filmi ''Yıldız Savaşları'' Star Wars , İngilizler tarafından tüm zamanların en iyi filmi seçildi. 
     İngiltere'nin Kanal 4 televizyonunun, 20 binden fazla kişiyi kapsayan kamuoyu yoklamasına göre, George Lucas'ın yönettiği ''Yıldız Savaşları'' filmi, ''Gladiator'' ve ''Crouching Tiger, Hidden Dragon'' gibi filmleri geride bıraktı. 
     Ancak söz konusu anket, sinema tarihindeki gerçek klasikleri kapsamaması nedeniyle film eleştirmenleri tarafından tepkiyle karşılandı. 
     Birçok eleştirmen tarafından tüm zamanların en iyi film olarak kabul edilen, Orson Welles'in ''Yurttaş Kane'' Citizen Kane filmi, anket sonucunda ancak 19. sırada yer aldı. 
     Film eleştirmeni Peter Bradshaw, sonucu ''üzüntü verici'' olarak niteleyerek, ''İnsanlar en sevdikleri film sorulduğunda klasik olarak gördükleri şeye yönelir. İnsanların şimdi Yıldız Savaşları'nı klasik olarak düşünmeleri çok kaygı verici'' dedi. 
     Ankette, Francis Ford Coppala'nın ''Baba'' Godfather ve ''Baba 2'' Godfather, Part 2 filmleri ikinci oldu. 
     






</TEXT>
</DOC>
