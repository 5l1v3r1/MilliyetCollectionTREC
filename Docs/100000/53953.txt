<DOC>
<DOCNO> 53953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur19.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye... Güvercinle kumar oynatan 7 kişi yakalandı 
</HEADLINE>
<TEXT>

     Kasımpaşa'da, güvercin karşılığında tombala oynatan ve oynayan 7 kişi, 33 kuş ile yakalandı. 
     Asayiş Şube Müdürlüğü, Ahlak ve Kumar Büro Amirliği'nden alınan bilgiye göre, Tabakhane Caddesi üzerindeki bir kahvehaneye baskın düzenleyen polis, güvercin karşılığında tombala oynayan kişilerle karşılaştı. 
     Kuş karşılığı tombala oynatan işyeri sahipleri Serkan Ciğer ve Metin Kolivar ile burada oyun oynayan Alper Cengiz, Onur Deneri, Mustafa Karaahmetoğlu, Ali Sağlam ve Ahmet Şerafettin Hivel gözlem altına alındı. 
     Kahvehanede yapılan aramada, kumar aracı olarak kullanılan 33 adet değerli güvercin ele geçirildi. 
     ''Kuşsever'' kumarbazlar, polise verdikleri ifadede, 5'er milyon lira ödeyerek tombala oyununa katıldıklarını, kazananın da ortaya konan güvercinlere sahip olduğunu anlattılar. 
     






</TEXT>
</DOC>
