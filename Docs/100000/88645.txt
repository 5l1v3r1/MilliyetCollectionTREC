<DOC>
<DOCNO> 88645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo8a.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım'dan notlar 
</HEADLINE>
<TEXT>

Son çalışma      A Milli Takım, Kosta Rika ile yapacağı ikinci maçın hazırlıklarına bugün son noktayı koyacak. İncheon Munak Stadı’nda yapılacak taktik ağırlıklı antrenman 15 dakika süreyle medyaya açılacak. Teknik Direktör Güneş, Kosta Rika maçına çıkacak onbiri idmanda deneyecek, taktik ağırlıklı bir program uygulayacak. 
     
Kim’e öfke      BREZİLYA maçındaki kötü yönetimiyle Dünya’nın tepkisini üzerine çeken Koreli Kim’e kendi halkı da sırt çevirdi. Koreli futbolseverler, "Artık o bizim için Koreli değil. Hem taraflı bir yönetim gösterdi, hem de Türkler’le olan dostluğumuza gölge düşürdü. Sokakta yürüyemez duruma geldi" diye konuştular. 
     
Dev bayrak      PASİAD Pasifik Ülkeleri ile Sosyal ve İktisadi Dayanışma Derneği üyeleri ile Kılavuz Bayrak Şirketi, Milli takım için dev Türkiye bayrağı hazırladı. 20x30 metre genişliğinde 158 kilo ağırlığındaki bayrak Ay - Yıldızlı ekibin yarın Kosta Rika ile oynayacağı maçta tribünlerde açılacak. 
     



 SPOR 





































</TEXT>
</DOC>
