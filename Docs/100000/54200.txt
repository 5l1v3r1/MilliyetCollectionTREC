<DOC>
<DOCNO> 54200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo05.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers'ın bileği bükülmüyor 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 karşılaşma ile devam edildi. 
     Batı Konferansı Pasifik Grubu lideri ve son iki sezonun şampiyonu Los Angeles Lakers, 11. galibiyetini Denver Nuggets'ı 105-98 yenerek aldı. 
     Lakers'ta Kobe Bryant'ın 25 sayı, 7 ribaunt ve 7 asist ile oynadığı maçta, Shaquille O'Neal, 22 sayı, 6 ribaunt ve 5 asist ile sahadan ayrıldı. 
     Nuggets'ta ise Nick Van Exel 34 sayı üretirken, Raef Lafrentz, 13 sayı ve 11 ribaunta imza attı. 
     Doğu Konferansı Atlantik Grubu lideri New Jersey Nets, Golden State Warriors'a 101-85 yenildi. 
     Warriors'ta Antawn Jamison 22 sayı kaydederken, Erick Dampier, 11 sayı ve 14 ribaunt ile takımının en iyi isimlerinden biri oldu. 
     Nets'te Kenyon Martin 19 sayı yaparken, Jason Kidd'in 16 sayı, 8 ribaunt ve 8 asistlik performansı yenilgiyi engelleyemedi. 
     Alınan sonuçlar şöyle 
     

Philadelphia 76ers-Toronto Raptors 88-107 Houston Rockets-Los Angeles Clippers 83-90 Indiana Pacers-Seattle Supersonics 88-99 New Jersey Nets-Golden State Warriors 85-101 Denver Nuggets-Los Angeles Lakers 98-105      






</TEXT>
</DOC>
