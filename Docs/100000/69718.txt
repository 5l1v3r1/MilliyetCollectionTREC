<DOC>
<DOCNO> 69718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/siyaset/siy01.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK ve DHKP C’yi terör listesine alın 
</HEADLINE>
<TEXT>

Başbakan Ecevit, terörden çok çeken İspanya’nın Savunma Bakanı’na, PKK ve DHKP - C’nin, AB terör listesine alınmamasından rahatsızlık duyduğunu belirtti 
     ANKARA Milliyet 

     Başbakan Bülent Ecevit, AB’nin PKK ve DHKP - C’yi terör örgütü listesine almaması konusundaki rahatsızlığını, aynı zamanda AB Dönem Başkanlığı görevini yürüten İspanya’nın konuk Savunma Bakanı Federico Trillo Figuero’ya iletti. Figuero, iki örgütün terör örgütleri listesine alınması için ellerinden geleni yapacaklarını belirtti. 
     Ecevit ve Figuero, dün Başbakanlık’ta bir araya gelerek yaklaşık 20 dakikalık görüşme yaptı. Ecevit, PKK ve DHKP - C gibi terör örgütlerinin, AB terör örgütleri listesine alınmaması konusunda duyduğu rahatsızlığı İspanyol bakana aktarırken, Figuero şunları söyledi 
     "AB dönem başkanlığımız döneminde bu örgütlerin listeye alınması için elimizden gelen çabayı göstereceğiz. Biz de terör konusunda öteden beri sıkıntı yaşamaktayız. Bu konuda Türkiye ile dertlerimiz aynı." 
     Görüşmede Irak’a müdahale ve Hazine’nin garanti vermemesi nedeniyle hayata geçirilemeyen Ankara - İstanbul demiryolu rehabilitasyonu projesi de gündeme geldi. 
     



 SİYASET 













</TEXT>
</DOC>
