<DOC>
<DOCNO> 83651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/spor/spo06.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes’ten moral pikniği 
</HEADLINE>
<TEXT>

Milli Takım oyuncuları dün eşleriyle birlikte gönüllerince eğlendi, neşeli saatler geçirdi 
     A Milli Takım’ın ana sponsorlarından Efes Pilsen dün Belek’te moral ve dayanışma pikniği düzenledi. Ay - Yıldızlı futbolcular Gloria Golf Resort Otel’in bahçesinde eşleriyle gönüllerince eğlendi, keyifli saatler geçirdi. Pikniğe, Futbol Federasyonu Başkanı Haluk Ulusoy ve yönetim kurulu üyeleri, MHK Başkanı Bülent Yavuz, Anadolu Grubu İcra Heyeti Başkanı Tuncay Özilhan da katıldı. 
     AY - Yıldızlı futbolcular, piknik boyunca bol bol imza dağıtıp, hayranlarıyla hatıra fotoğrafı çektirdi. Organizasyonun sonunda Efes Pilsen, tüm futbolcu ve teknik kadroyu sahneye çağırarak birer teşekkür plaketi verdi. Teknik Direktör Şenol Güneş yaptığı konuşmada, Türk halkına Dünya Kupası finallerine katılmak için verdikleri sözü yerine getirdiklerini vurguladı, "Şimdi de gruptan çıkma sözü veriyoruz" dedi. 
     



 SPOR 



























</TEXT>
</DOC>
