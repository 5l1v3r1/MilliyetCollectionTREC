<DOC>
<DOCNO> 71788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yazar/pulur.html </URL>
<DATE> 2002/03/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Smokin giyen kaymakam... 
</HEADLINE>
<TEXT>

     CUMHURİYET'in ilk değil ama, ikinci kuşaklarından sayılırız. Geçen gün, aynı kuşaktan birkaç arkadaş oturmuş tartışıyorduk. Tartışma kaymakamlara smokin giydirmekten, dans öğretmekten çıkmıştı. 
     Bir arkadaş çok heyecanlıydı "İşte Cumhuriyet'in kaymakamları böyle olmalı " dedi. 
     Bir başka arkadaş bıyık altından gülerek laf attı 
     "Desene Cumhuriyet baloları yine başlıyor " 
     
     BUNU öyle bir tavırla söylemişti ki, sormamak imkansızdı 
     "Ne demek istiyorsun " 
     Ne demek istediğini anlattı 
     "Bana göre, Cumhuriyet baloları, Cumhuriyet'in ilk yanlışlarından biridir. Cumhuriyet devrimlerini, yılda bir kere balolarda frakla, smokinle, silindir şapkayla, tuvaletlerle temsil edip, yaşatacaklarını sandılar. Bir toplum düşün ki, kadını erkeği daha şalvardan kurtulamamış, sen onun karşısına bu kıyafetlerle çıkıp, devrimle bütünleşmesini istiyorsun " 
     İtiraz ettiler 
     "Cumhuriyet baloları bir simgedir " 
     "Evet ama devrimlerle, halk yığınlarını yabancılaştıran bir simge " 
     
     PEKİ yapılacak olan neydi 
     "Halkın bunları kabul edecek ekonomik ve kültürel seviyeye yaklaştırmaktı. Cumhuriyet'in ilk on yılında belki bunlara gerek vardı, heyecana gerek vardı... Ama giderek maskaralık haline geldi. Senede bir kere smokini giy, silindir şapkayı tak, Cumhuriyet ve devrim nutukları at Şimdi de kaymakamlara smokin giydiriyorlar, dans ettiriyorlar." 
     
     KIZDIĞI anlaşılan bir arkadaş müdahale etti 
     "Kadın eli sıkmayan, tarikatlara bağlı kaymakamları görmüyor musun, onlara ne buyurulur " 
     "İşte onları da, Cumhuriyet balolarını devrim sananların kafası yetiştirdi. Madem devrim bu, biz de karşı devrimci oluruz, dediler." 
     Abartsa da söylediklerinde doğrular vardı, Cumhuriyet'in simgesi değilse, karşı devrimcilerin de, bu balolar nedeniyle yetiştikleri de doğru değildi. 
     
     TARTIŞMAYI, tatlıya bağlayalım deyip malum fıkrayı anlattık... 
     Vilayetin birine, Cumhurbaşkanlığı Senfoni Orkestrası gelmiş, vali ayıp olmasın diye salonu, biraz da zorlayarak doldurmuş... Ertesi gün konsere giden eşraftan birine sormuşlar 
     "Konser nasıldı " 
     Başını sallamış 
     "Bu vilayet, vilayet olalı, böyle zulüm görmedi." 
     Pek hoşlarına gitti, güldüler şerefe kadeh kaldırdılar, tabii Cumhuriyet'in ve devrimlerin şerefine... 
     
     







Seri ilanlar... 


Batılılara rağmen batılılaşma 


Barış iyi de ekmek yok 


Top dikişleri 


Bir miras hikayesi 


En son ne zaman tiyatroya gittiniz 


Adam ol ve ardımdan gelme 


Smokin giyen kaymakam... 


Akıl oyunları 


Hipermarketlere kriz dersleri 


Avrupa Derdime bir çare 


Vergiyi siz vermeyeceksiniz 


"Sağlam taşa basınız " 


Kuvvacı’lar ateşle oynamaya niyetli 


Kaymakamın smokini medeniyettir’ 


Ermenistan Kadınlar Dostluk 


</TEXT>
</DOC>
