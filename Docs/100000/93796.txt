<DOC>
<DOCNO> 93796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/magazin/mag01.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cortes çingene mahallesinde 
</HEADLINE>
<TEXT>

     NURDAN AKINER 

     FLAMENKONUN çingene kralı Joaquin Cortes, ilkini İbiza Adası’nda açtığı Cortes Cafe’nin bir şubesini de Türkiye’de kurmak için İstanbul’daydı. İspanya’da tam 1500 çocuğun bakımını üstlendiği bir vakfı olan dansçı, fahri başkanlığını kendisinin yapacağı Bayram Tutumlu Kimsesiz Çocuklar Vakfı’nın kuruluşu için temaslarda bulundu. 
     İspanyol dansçının sonraki durağı Kuştepe’deki yoksul bir çingene mahallesiydi. 
     
     Hemşerilerine gitti 
     BELEDİYENİN tahsis ettiği otobüsün tepesine çıkan Cortes, bir ara Tarkan’ın şarkısı çalınırken eline Türk bayrağı alıp salladı. Şişli Belediye Başkanı Mustafa Sarıgül’ün de desteğiyle kurulacak vakıf için harekete geçen Cortes’in kim olduğunu bilmeyen vatandaşlar olup bitenleri bir miting sandı. Onlar sadece Tarkan şarkısı eşliğinde göbek attı. 
     
     



 MAGAZİN 












</TEXT>
</DOC>
