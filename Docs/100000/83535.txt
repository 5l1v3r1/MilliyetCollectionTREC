<DOC>
<DOCNO> 83535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/yas00.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin halkı da hamburger kurbanı 
</HEADLINE>
<TEXT>

Sağlıklı olduğu için dünya genelinde Çin mutfağına yönelim artarken minyon’ Çinliler, fast food’la tanıştı obezite patladı 
     AYŞEGÜL AYDOĞAN Pekin 

     Tüm dünyada Çin mutfağı yaygınlaşırken, fast food’la son yıllarda tanışan Çinliler şişmanlığın pençesine düştü. Dünyada her 4 kişiden birinin sorunu olan obezite, artık minyon yapılı, zayıflıkları ve sağlıklı beslenme alışkanlıklarıyla tanınan Çinlilerin de sorunu oldu. 
     
     Tedavilik olduk’ 
     Pekin’deki 5. Uluslararası Diyabet Federasyonu Batı Pasifik Bölgesi Kongresi’nde ortaya kondu ki "obezite Batı Pasifik ülkelerinde de endişe verici’ şekilde arttı." 
     Pekin Fuwai Hospital’dan Dr. Wu Yangfeng şunları söyledi "Çin’de eskiden çok az görülen kalp ve damar hastalıklarının artmasıyla obezitenin yoğunluğu ortaya çıktı. Artık Çin’de de yetişkinlerin yaklaşık yüzde 50’si obez. Bunların yarısı için de tedavi şart. " 
     
     Suçlu fast food’ 
     Aşırı şişmanlamanın sorumlusu olarak fast food restoranları gösteren Yangfeng, şöyle konuştu 
     "Şişmanlık özellikle son 10 yılda arttı. McDonalds, Pizza Hut gibi restoranlar hayatımıza girdi, geleneksel beslenme alışkanlığımız değişti. Çin mutfağı daha sağlıklıdır, şişmanlatmaz. Daha küçük porsiyonlarda yeriz. Hayvansal yağlardan ve karbonhidrattan zengin fast food, Çin’de obezitenin hızlı artmasında en büyük nedenlerden biri." 
     



 YAŞAM 


















</TEXT>
</DOC>
