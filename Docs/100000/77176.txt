<DOC>
<DOCNO> 77176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur02.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı Dil Sınavlarına başvuru için 19 Nisan son gün... 
</HEADLINE>
<TEXT>

     2002-Yabancı Dil Sınavı'na YDS 
     girmek isteyen adayların, bugünden itibaren 19 Nisan Cuma gününe kadar, sınav ücreti olan 22.5 milyon lirayı bankaya yatırmaları gerekiyor. Üniversitelerin yabancı dil ile ilgili bölümlerine öğrenci yerleştirmek amacıyla gerçekleştirilen YDS'ye, 2002-Öğrenci Seçme Sınavı'na ÖSS başvuran adaylar başvurabiliyor. YDS'ye başvurmak için sınav ücretinin yatırılması yeterli kabul ediliyor. Adayların, YDS ücretini yatırabilmeleri için bankadaki görevliye ÖSYM numaralarını vermeleri ve karşılığında dekont almaları yeterli olacak. 2002-YDS'ye girecek adaylara, fotoğraflı sınava giriş ve kimlik belgeleri, gelecek ay içinde gönderilecek. Sınav ücretini yatırmayan adaylar, sınava giremeyecek. 2002-YDS, ÖSS'den bir hafta sonra 23 Haziran 2002 tarihinde gerçekleştirilecek. YDS sonuçları adaylara, ÖSS Sınav Sonuç Belgesi ile duyurulacak. 
     






</TEXT>
</DOC>
