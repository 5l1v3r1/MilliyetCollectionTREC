<DOC>
<DOCNO> 77118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun41.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nablus'ta gazeteciler otele "hapsedildi" 
</HEADLINE>
<TEXT>

     İsrail ordusu, Batı Şeria'daki Nablus kentinde görev yapan gazetecileri otele ''hapsetti.'' AFP muhabirinin bildirdiğine göre, İsrail askerleri, uluslararası basının temsilcilerine Nablus'ta sokağa çıkmayı yasakladı. 
     Gazetecilerin kaldığı otele gelen askerler, ''Burası kapalı askeri bölge. İki seçeneğiniz var ya kenti terk edersiniz, ya otelde kalırsınız... Binadan çıkarsanız can güvenliğinizi garanti edemeyiz'' dediler. 
     AFP muhabiriyle konuşan bir subay da ''Bu otelde bir haftadır gazetecilerin kaldığını biliyorduk. Şimdi sayıları arttı. Dışarı çıkamazlar, bilmem anlatabiliyor muyum '' dedi. 
     İsrail tanklarının Nablus'a girmesinden sonra sadece küçük bir gazeteci grubu, gizlice otelden çıkabilmişti. Kasabaya dün yeni gazetecilerin gelmesinden sonra, İsrail ordusu gazetecilerin çalışmasını engellemek için her şeyi yapıyor. 
     






</TEXT>
</DOC>
