<DOC>
<DOCNO> 88311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/soneko10.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çerçeve Anlaşması'nı imzalayan bankalar açıklandı 
</HEADLINE>
<TEXT>

     Finansal Yeniden Yapılandırma Çerçeve Anlaşması'nı imzalayan mali kurumlar arasında, yabancı sermayeli bankalar yer almadı. 
     Türkiye Bankalar Birliği tarafından yapılan açıklamada, 4743 sayılı Mali Sektöre Olan Borçların Yeniden Yapılandırılması ve Bazı Kanunlarda Değişiklik Yapılması Hakkında Kanun hükmü gereğince 11 Nisan 2002 tarih ve 24723 sayılı Resmi Gazete'de yayımlanarak yürürlüğe konulan Finansal Yeniden Yapılandırma Çerçeve Anlaşmalarının Onaylanması, Kabulü ve Uygulanmasına İlişkin Genel Şartlar Hakkında Yönetmelik doğrultusunda TBB tarafından hazırlanan ve 22 Mayıs 2002 tarihli Yönetim Kurulu toplantısında kabul edilen Finansal Yeniden Yapılandırma Çerçeve Anlaşması'nın 24 Mayıs 2002 tarihinde alacaklı kuruluşların imzasına açıldığı hatırlatıldı. 
     Açıklamada, alacaklı kuruluşlar tarafından imzalanan anlaşmanın, 3 Haziran tarihinde BDDK'nın onayına sunulduğu, anlaşmanın BDDK'nın 4 Haziran tarihli kararıyla onaylandığı duyuruldu. 
     Açıklamamaya göre, Finansal Yeniden Yapılandırma Programı Çerçeve Anlaşması'nı imzalayan alacaklı kuruluşlardan bankalar şöyle 
     ''Türkiye Cumhuriyeti Ziraat Bankası A.Ş., Türkiye Halk Bankası A.Ş., Türkiye Vakıfbank T.A.O., Akbank T.A.Ş., Denizbank A.Ş., Fiba Bank A.Ş., Finans Bank A.Ş., Milli Aydın Bankası T.A.Ş., Oyak Bank A.Ş., Pamukbank T.A.Ş., Şekerbank T.A.Ş., Tekfenbank A.Ş., Tekstil Bankası A.Ş., Türk Dış Ticaret Bankası A.Ş., Türk Ekonomi Bankası A.Ş., Türkiye Garanti Bankası A.Ş., Türkiye İmar Bankası T.A.Ş., Türkiye İş Bankası A.Ş., Yapı ve Kredi Bankası A.Ş., Toprakbank A.Ş. Türk Ticaret Bankası A.Ş., Türk Eximbank, Türkiye Kalkınma Bankası A.Ş., Nurol Yatırım Bankası A.Ş.'' Anlaşmaya imza koyan banka dışı kurumlar ise şöyle 
     ''Garanti Factoring Hizmetleri A.Ş., Aktif Finansal Kiralama A.Ş., Ulus Factoring A.Ş., İş Genel Finansal Kiralama A.Ş., İmar Finansal Kiralama A.Ş., Vakıf Deniz Finansal Kiralama A.Ş., Ziraat Finansal Kiralama A.Ş., Yapı ve Kredi Finansal Kiralama A.O., Asya Finans Kurumu A.Ş., Garanti Finansal Kiralama A.Ş., Vakıf Finansal Kiralama A.Ş., Albaraka Türk Özel Finans Kurumu A.Ş., Yapı Kredi Faktoring A.Ş.'' Tasfiye halindeki Emlak Bankası A.Ş. ile Tasarruf Mevduatı Sigorta Fonu da imza koyan diğer kurumlar oldular. 
     





</TEXT>
</DOC>
