<DOC>
<DOCNO> 58788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur19.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretin net 252 milyon olarak belirlenmesi bekleniyor 
</HEADLINE>
<TEXT>

     Türk-İş Genel Eğitim Sekreteri ve Asgari Ücret Tespit Komisyonu Üyesi Salih Kılıç, Türkiye'de yaklaşık 3.5 milyon çalışanı ilgilendiren yeni asgari ücretin, Çarşamba günü 
     belirleneceğini bildirdi. 
     Salih Kılıç Çarşamba günü Asgari Ücret Tespit Komisyonu'nun toplanacağını ve yılbaşından geçerli olacak yeni asgari ücretin belirleneceğini söyledi. 
     Yeni ücretin net 252 milyon lira olarak belirlenmesini beklediklerini kaydeden Kılıç, şöyle konuştu 
     ''Asgari ücret Çarşamba günü sonuçlanacak. Bizim hesaplamalarımızla, besin içi ve besin dışı harcama kalıplarına göre, asgari ücret 252 milyon lira tutmaktadır. DİE rakamları da bunu gösteriyor. Biz de asgari ücretin kesintiye uğramadan net olarak uygulanmasını istiyoruz.'' Kılıç, Çarşamba günü toplanacak Asgari Ücret Komisyonu'nda hükümetin kararının da kesinleşeceğini vurguladı. 
     






</TEXT>
</DOC>
