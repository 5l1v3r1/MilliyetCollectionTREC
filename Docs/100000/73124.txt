<DOC>
<DOCNO> 73124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sonspo11.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Malatyaspor 2 maç bitti 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe ile Malatyaspor 2-2 berabere kaldı. 
     Maçın ilk yarısı 1-1 eşitlikle sona erdi. 
     11. dakikada soldan serbest atış kullanan Rapaiç'in yerden ceza 
     alanı içine gönderdiği topa Malatyaspor savunması dokunamayınca, sağ çaprazda meşin yuvarlağa çok sert vuran Serhat, takımını 1-0 öne geçirdi. 
     15. dakikada Evren'in pasıyla ceza alanına giren Şakiri, sağ 
     çaprazda kaleci Rüştü ile karşı karşıya kalırken, pozisyonda son anda araya giren Fatih, topu kornere attı. 
     23. dakikada ceza alanın dışından Mehmet İpek'in kullandığı 
     serbest atışta, top kaleci Rüştü'de kaldı. 
     34. dakikada soldan Abdullah'ın ortaladığı topu Andersson kafayla 
     Serhat'ın önüne indirdi. Sağ çaprazdan çizgiye inen Serhat, topu penaltı noktası üzerindeki Oktay'a vermek isterken araya giren Malatyaspor savunması tehlikeyi uzaklaştırdı. 
     35. dakikada Abdülkadir'in soldan ortaladığı topu, Selçuk kafayla 
     ceza yayı üzerindeki Fazlı'nın önüne indirdi. Bu futbolcunun yerden sert şutunda, direğin dibine çarpan top Rüştü'nün uzanmasına karşın ağlara gitti 1-1. 
     42. dakikada soldan Fatih'in ceza alanı içine gönderdiği topa 
     penaltı noktası üzerinde Oktay'ın kötü kafa vuruşunda, meşin yuvarlak kaleci Milosevski'de kaldı. 
     Kalan dakikalar başka gol getirmedi ve Maçın ilk yarısı 1-1 eşitlikle sona erdi. 
     Fenerbahçe, maçın ikinci yarısına Oktay'ın yerine Lazetiç'i oyuna alarak başladı. 
     47. dakikada Andersson'un kafayla indirdiği topla ceza alanı sol 
     çaprazında Rapaiç buluştu. Bu futbolcunun sert şutunda savunmaya çarpan top, direğin üstünden kornere çıktı. 
     48. dakikada Rapaiç'in soldan kullandığı köşe atışında, ceza alanı 
     içinde Andersson'un kafa vuruşunda, top kaleci Milosevski'de kaldı. 
     49. dakikada Lazetiç'in sağdan ortasında, öne çıkan kaleciden önce 
     Ogün dokunarak kafayla topu ağlara gönderdi 2-1. 
     55. dakikada Fenerbahçe savunmasının sağ çaprazında Mirkoviç'in 
     büyük hatasında topu kapan Fazlı, ceza alanı içine gönderdiği topa kaleci Rüştü'den önce dokunan Şakiri, meşin yuvarlağı filelere gönderdi 2-2. 
     57. dakikada Malatyasporlu Selçuk sarı kart gördü. 
     58. dakikada ceza alanı sol çaprazında kaleci Rüştü ile karşı 
     karşıya kalan Selçuk, kötü bir vuruşla topu auta gönderdi. 
     60. dakikada sol çaprazdan ceza alanına giren Rapaiç'in şutunda 
     top auta çıktı. 
     64. dakikada Fenerbahçe'de, Rapaiç'in yerine Yusuf oyuna dahil 
     oldu. 
     70. dakikada Fenerbahçe'de, Andersson'un yerine Revivo oyuna 
     girdi. 
     72. dakikada Revivo'nun sağdan ortasında, altıpas içinde önce 
     Serhat sonra Yusuf topa vuramayınca, Malatyaspor tehlikeyi uzaklaştırdı. 
     73. dakikada Malatyaspor'da, Selçuk yerini Lazarevski'ye 
     bıraktı. 
     79. dakikada Malatyaspor'da, Fazlı'nın yerine Da Silva oyuna 
     dahil oldu. 
     89. dakikada ceza alanın sol çaprazında kaleciyle karşı karşıya 
     kalan Revivo'nun şutunda, kaleci Milosevski'den dönen topu savunma uzaklaştırdı. 
     90. dakikada Ogün'ün soldan ortasında, altıpasta Johnson'dan önce 
     topu yumruklayan kaleci Milosevski tehlikeyi uzaklaştırdı. 
     Uzatma dakikalarında ceza alanı içinde topla buluşan Serhat'ın sert vuruşunda, kaleci Milosevski meşin yuvarlağa sahip oldu ve karşılaşma 2-2'lik eşitlikle sona erdi. 
     






</TEXT>
</DOC>
