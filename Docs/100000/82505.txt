<DOC>
<DOCNO> 82505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun08.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Politikacıda asker korkusu var mı 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     9. Cumhurbaşkanı Süleyman Demirel, verdiği bir röportajda, Türkiye’de politikacıların askerlerden korktuğunu söyledi. Demirel, "1960 olayı orta yerdeyken, Türkiye’de bu korkuların kolay kolay geçmesi mümkün değil" dedi. Politikacılar, askerlerden korkar mı Değerlendirmeler şöyle 
     
     Hüsamettin Cindoruk Eski TBMM Başkanı 
Düşmanlarımız korkar      Böyle bir genelleme yapmak bilimsel olarak mümkün değil. Askerden düşmanlarımız korkar. Politikacı niye korksun Ben siyasi hayatımda askerden hiç korkmadım. Eleştirilecek yönleri olduğunda da hep söyledim. Bugüne kadar da bu bağlamda bir sıkıntı olmadı. Hem görevli olduğumuz zamanlar, hem muhalefet partilerinde genel başkanlık yaptığım dönemlerde sert beyanlarım oldu. 27 Mayıs döneminde askeri mahkemede de yargılandım, askeri hapishanede de yattım. 12 Eylül’de Zincirbozan’da 4 ay tutuklu kaldım. O dönemde de askerden hiç korkmadım. Politikacı kimseden korkmamalı. Fikirlerini açıkça söylemeli. Politikacı, sadece Anayasa’dan, yasalardan, genel sınırlamalardan korkmalı. Gerekirse o sınırların kaldırılması, değiştirilmesi, genişletilmesi için kavgasını sürdürmeli. 
     
     Turhan Tayan Eski Milli Savunma Bakanı 
Asker, ejderha değil      Demirel, benim eski genel başkanım, başbakanım, cumhurbaşkanım. Biz onun yanında yetişmiş bir insanız. Bu tür değerlendirmelere taraf olmak istemem, ama Türk askeri bizim askerimizdir, evladımızdır, kahramandır. Kendi askerimizden niye korkalım Askerimizden korkmamız söz konusu olmaz. Olsa olsa sevgi söz konusu olur. Ben onlara bakanlık yaptım. Elimizde yasalar var. Milli Güvenlik Kurulu var, Askeri Ş ra var, kurallar var. Asker, yurt savunmasından sorumludur. Onlar bizim parçalarımız. Asker, milleti korkutan bir ejderha değil. Kanunlar çerçevesinde görev yapıyor, ülkeyi koruyor. 
     
     Prof. Dr. İlter Turan Siyaset bilimci 
Çekingenlik var      Türkiye’de ordu, siyasetin sınırlarını çizen bir güçtür. O bakımdan, tabii ki herhangi bir siyasi karar alındığı zaman, bunun ordu nezdinde doğuracağı tepkiler hesaplanıyor. Modernleşmemiz devlet merkezli bir süreçle gerçekleşti yarattığı sonuçlar ve mekanizmalar da halen sürüyor. Bunu anladıktan sonra görünen olay doğaldır. Bu nedenle bir çekinginlik olduğu muhakkak. 
     
     Kemal Yavuz Emekli Orgeneral 
Politikacı tedirgin      Siyasetçi neyi yanlış, neyi doğru yaptığını kamuoyunun da kimi desteklediğini, hangi grubun ifadesine, davranışına değer verdiğini biliyor. Olay buradan kaynaklanıyor. Siyasetçi yanlışa karşı en güçlü tepkinin nereden geleceğini biliyor. TSK vb. gibi kurumlara karşı yaptığı hatanın farkında olarak, bunlara karşı tedirgin duruyor. 
     
     Sema Pişkinsüt TDP Genel Başkanı 
Halksız iktidar korkar      Siyasal istikrarsızlığın devam ettiği ve halkın oylarının arkasında olmadığı iktidarların yönetimde olduğu yapılarda askerden, güç odaklarından korkulur. Bu asker kadar, parasal güç odaklarından korku da olabilir. Siyasal istikrarsızlık, belli kesimlerin bu nedenle işine yarar. Halkla beraber siyaset yapan ve oy oranı yönünden geniş kesimlerin gücünü alan partilerin, iktidarların korkusu olmaz. 
     



 GÜNCEL 





















</TEXT>
</DOC>
