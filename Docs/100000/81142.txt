<DOC>
<DOCNO> 81142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun06.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide üyelerinin hedefi newline Ayasofya’ydı 
</HEADLINE>
<TEXT>

Wall Street Journal, 16 ülkede eylem yapacak olan teröristlerin, Türkiye’de gerçekleştireceği saldırının son anda önlendiğini iddia etti 
     Finans çevrelerinin saygın gazetelerinden Wall Street Journal, 11 Eylül’ün ardından 16 ülkede zincirleme eylemlerde bulunmayı amaçlayan teröristlerin hedefleri arasında Ayasofya’nın da olduğunu, ancak bu saldırı girişimlerinin önlendiğini öne sürdü. 
     Gazete, "Terörün İzini Sürmek" başlıklı yazıda şöyle dedi "Hedef ülkeler arasında bulunan Türkiye’de vurulması planlanan yerler arasında Ayasofya bulunuyordu, ayrıca kesin olarak belirtilmeyen bir Amerikan hedefine saldırı düzenlenmesi planlanıyordu." Wall Street Journal, teröristlerin saldırı yapmayı öngördükleri ülke ve kentleri de şöyle sıraladı Singapur, Roma, Yemen, Paris, Almanya, Türkiye, Bosna, Ürdün, Bahreyn, Belçika, Avusturya, Arnavutluk, Endonezya, Filipinler, İngiltere ve Malezya. 
     Wall Street Journal, teröristlerin vurmayı öngördükleri hedefler arasında Paris’teki Notre Dame katedrali, Vatikan ve Brüksel’deki NATO karargahının da yer aldığını kaydetti. 
     



 GÜNCEL 





















</TEXT>
</DOC>
