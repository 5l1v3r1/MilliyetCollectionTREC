<DOC>
<DOCNO> 65118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/siyaset/siy10.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Besmeleli duruşma 
</HEADLINE>
<TEXT>
Sanığına bak avukatını al 
     ANKARA Milliyet 

     İslami Hareket Örgütü davasının temyiz duruşması, sanık İrfan Çağırıcı’nın avukatı Abdurrahman Sarıoğlu’nun laiklik karşıtı söylemlerine sahne oldu. Gazeteci - yazar Çetin Emeç’in öldürülmesi olayının da yer aldığı çok sayıda cinayet, bombalama ve gasp eylemlerinden sorumlu tutulan yasadışı İslami Hareket Örgütü hakkında açılan davada verilen mahk miyet kararlarının temyiz duruşması, Yargıtay’da yapıldı. 
     Duruşmada, davanın bir numaralı sanığı Çağırıcı’nın avukatı Sarıoğlu, savunmasına besmele çekerek başladı. Sık sık Kuran-ı Kerim’den alıntılar yapan Sarıoğlu, "Laik düzeni müvekkilim de kabul etmez, ben de kabul etmem. Ancak İslam hukukuna göre, Türkiye’deki bu rejimi değiştirme emri var mı Şu anda yok, çünkü Müslümanların gücü yok" dedi. Sarıoğlu’nun bu sözlerine, diğer avukatlar Yalçın Kasaroğlu ile Şehmuz Poyraz, "savunma hakkı kötüye kullanılıyor" diyerek tepki gösterdi. 9. Ceza Dairesi Başkanı Hasan Gerçeker ise, sanığın savunmalarını dinlemek zorunda olduklarını belirtti. 
     



 SİYASET 



















</TEXT>
</DOC>
