<DOC>
<DOCNO> 55585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun06.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BURASI SAMATYA SSK 
</HEADLINE>
<TEXT>
İşte çağdaş SSK 
Çağdaşlaşma yolunda önemli adımlar atan Kartal ve Samatya Sosyal Sigorta Hastaneleri, özel hastanelerin kalitesini hedefleyen kurumun yeni yüzü oldu 
     NESLİHAN CUYAR İstanbul 

     Kamuoyundaki olumsuz imajından kurtulmak için harekete geçen Sosyal Sigortalar Kurumu’nda SSK değişim rüzg rları esiyor. Zaman zaman insanlık dışı görüntülerin yaşandığı SSK’da uzun kuyruklar, kargatulumba taşınan hastalar ve sedyede saatlerce kendileriyle ilgilenilmesini bekleyen insan görüntüleri son bulacak. Bunun için öncelikli olarak Kartal ve Samatya hastanesinde bazı yenilikler yapıldı. 
     
     Kapı kapı dolaşmaya son 
     Çalışma ve Sosyal Güvenlik Bakanı Yaşar Okuyan’ın özel hastanelerle yarışıyor’ diye nitelediği Kartal ve Samatya SSK, çağdaşlaşma yolunda önemli adımlar atıyor. Bu hastanelerde değişimin ilk belirtisi acil servislerin kapısında duran özel güvenlik görevlileri. Samatya’da 3, Kartal’da ise 13 aydan bu yana hizmet veren özel güvenlik görevlileri, hastaları dolaştırmadan hangi sorun için nereye gidebilecekleri konusunda yönlendiriyor. 
     
     Baştan sona yenilendi 
     Hastanelerde göze çarpan bir diğer yenilikse temiz binalar. Sandalyesinden, zeminine kadar SSK’larda temizlik gözden kaçmıyor. Artık sedye üzerinde can çekişen insan portlerine de rastlanmıyor. Doktorlar, aciliyet sırasına göre herkese müdahale etmeye çalışıyor. Yapılan tüm bu düzenlemeler SSK’nın sorunlarını az da olsa hafifletiyor ama aksaklıklar tümüyle bitmiyor. Vatandaş yine işlemlerin uzun sürmesinden şik yetçi. Ancak "Eski halini düşündükçe buna da şükür" diyor. 
     



 GÜNCEL 




















</TEXT>
</DOC>
