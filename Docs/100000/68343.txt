<DOC>
<DOCNO> 68343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur19.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de inanılmaz vahşet Yeni doğmuş bebeği boğdular... 
</HEADLINE>
<TEXT>

     Mersin'de, gayri meşru ilişki sonucu doğurduğu bebeği boğarak öldürdüğü iddia edilen anne ve birlikte yaşadığı kişi gözaltına alındı. 
     Alınan bilgiye göre, bir ihbarı değerlendiren güvenlik kuvvetleri, Tepeköy Beldesi'nde yaptıkları inceleme sonucu, yeni doğmuş kız bebek cesedi buldular. 
     Soruşturmada, olayla ilgisi bulunduğu belirlenen Fatma Ç. ve birlikte yaşadığı Zafer P. gözaltına alındı. 
     Sanıkların sorgulamalarında, nikahsız yaşadıklarını, bebeği, gayri meşru ilişkiden doğduğu gerekçesiyle boğarak öldürdüklerini itiraf ettikleri bildirildi. 
     Yetkililer, sanıkların sorgulamalarının tamamlanmasının ardından adli kurumlara sevk edileceklerini kaydettiler. 
     






</TEXT>
</DOC>
