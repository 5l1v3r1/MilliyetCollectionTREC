<DOC>
<DOCNO> 54484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yasam/yas02.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande’nin sırrı kara toprakta 
</HEADLINE>
<TEXT>

Bir yıl önce vahşice öldürülen küçük Hande'nin annesi, 'Beni arayıp çok önemli şöyler anlatacağını söylemişti' dedi.. Polis ise h l hiçbir ipucu bulamadı 
     BÜLENT ÖZDEMİR İstanbul 

     Kadıköy'deki evinde 'çekiçle' vahşi bir cinayete kurban giden ve katili bir yıldır bulunamayan 12 yaşındaki Hande Çinkitaş'ın annesi Handan Turgay, kızının sırlarıyla birlikte ölüme gittiğini söyledi. 
     Handan Turgay, Hande'nin olaydan iki gün önce kendisini arayıp "Anne, seni ve babamı bir araya getirmem lazım. İkinize de söyleyeceğim çok önemli bir şey var" dediğini belirtti. Yılbaşı gecesini kızıyla geçirdiğini, ertesi gün de Hande'nin babasına gittiğini kaydeden anne Turgay, sözlerini şöyle sürdürdü 
     "Her zaman babasına gitmek için can atardı. Kardeşini çok seviyordu. Ancak bu kez gitmek istemediğini anlamıştım. Çok durgun ve isteksizdi. Babasının tehditle evlendirildiğini söyledi. Ne demek istediğini sordum, daha sonra anlatacağını söyledi." 
     
Acımızı dindirsinler’      Baba Nezih Çinkitaş ise, şu andaki eşi Şehnaz Hanım’la evliliğinin tehditle ilgisi olmadığını söyledi. 
     Nezih Çinkitaş, "Kimse beni tehdit edemez. Ancak kızımın beni ve Handan Hanım'ı annemin evinde buluşturmak istediğini biliyorum. Teyzesini de çağırmış. Üvey annesi hakkında açıklama yapacağını söylemiş" dedi. 
     Cinayetin birinci yılını 4 Ocak'ta dolduracağını da ekleyen baba Çinkitaş, polisin henüz başladığı yerde bulunduğuna da dikkat çekti ve "Lütfen artık bu acımızı dindirsinler.." diye isyan etti. 
     



 YAŞAM 















</TEXT>
</DOC>
