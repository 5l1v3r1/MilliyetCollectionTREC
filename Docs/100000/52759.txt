<DOC>
<DOCNO> 52759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/bila.html </URL>
<DATE> 2001/11/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Lojmanda komik uygulama 
</HEADLINE>
<TEXT>

     Kamu harcamalarında tasarrufu öngören önlemler açıklandı. 
     Memurlara yapılacak ücret zammından 50 yaşını aşmış olup emeklilik hakkını kazanmış olanların emekli edilmelerine, elektrik kayıp kaçaklarının en aza indirilmesinden bedelsiz veya tarife altı hizmetlerin kaldırılmasına kadar birçok önlem var. 
     Bu önlemlerin her biri kamuoyunda uzun süre tartışılacak, yankılanacaktır. 
     Önlemler arasında lojmanda oturan memurların lojman giderlerine katılım payının piyasa rayiçlerine yaklaştırılması da var. Birkaç gün önce bu ödentiler bu amaçla yükseltildi. 
     Lojman uygulaması öteden beri tartışıldı. Lojman tahsisinde kullanılan ölçüler eşitlik ilkesi, adalet anlayışı bakımından her zaman eleştiri konusu olmuştur. 
     Önlem paketi içinde yer alması vesilesiyle lojman uygulamasında bir "garip"liği, hatta bir "komik"liği anımsatmakta fayda var. 
     Devlet lojmanda oturmayan, ancak lojmanda oturma hakkı bulunan memurlarına "kira yardımı" adı altında bir ödeme yapıyor. Lojmanda oturmayan memur kirasını daha kolay ödeyebilsin diye. Hatta kira parası niyetine... 
     İşin garipliği, komikliği şurada 
     Kira yardımı memurların aldığı ek göstergeye göre yapılıyor. Ek göstergesine göre memurların bazılarına 200 bin lira, bazılarına 400 bin lira, bazılarına da 600 bin lira ödeniyor. Ek göstergesi küçük olanlar en düşük, yüksek olanlarda en yüksek kira yardımını alıyorlar. 
     Evet, yanlış okumadınız 
     Kira yardımı niyetine ödenen paranın alt tutarı 200 bin, üst tutarı da 600 bin lira 
     Günümüzde 200 bin liraya ev kiralamaya olanak var mı 200 bin lira, kira için önemli bir katkı payı sayılabilir mi 
     Elbette, hayır 
     600 bin lira kira yardımının bir anlamı var mı 
     Elbette, ona da hayır 
     200 bin lira bir simit parası... 
     Bu parayla değil kira ödemek dolmuşa bile binemezsiniz. 
     Hal böyleyken memura "kira yardımı" veriyorum, diye, birtakım işlemler yapmanın anlamı bile yok. İstenilen belgelere, yapılan yazışmalara, kullanılan kaleme, mürekkebe yazık. Herhalde memura 200 bin kira yardımı ödemek için yapılan masraf çok daha fazladır. 
     Hazır kamu personeliyle ilgili tasarruf önlemleri alınırken, bu garip, bu komik uygulama da düzeltilmeli... 
     Memurla alay eder gibi 200 bin liralık komik bir para ödenecekse, hiç ödenmesin daha iyi... 
     Yapılması gereken, nasıl lojman giderlerine memurun katkı payı piyasa rayiçlerine çıkarılacaksa, lojmanda oturmayan ve kira yardımı almaya hak kazanmış memura da piyasa rayici kadar kira yardımı ödemektir. 
     Devlet bunu yapamıyorsa 200 bin lira ödeyip komik duruma düşmesine gerek yok. 
     Onun yerine lojman tahsisinin adil olmasına çalışsa, daha iyi... 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
