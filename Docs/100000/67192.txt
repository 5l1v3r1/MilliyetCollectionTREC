<DOC>
<DOCNO> 67192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/spor/spo04.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON DİRİLDİ 
</HEADLINE>
<TEXT>

Bordo - Mavili takım, deplasmandaki Samsunspor galibiyetiyle hayata döndü. Yönetim rahat bir nefes aldı, taraftarlar maçtan sonra zafer turu attı 
     Yüzler güldü 
     SAMSUNSPOR maçından alınan 3 puan Trabzonspor’a hayat verdi. Türkiye Kupası’na havlu atan, ligde de kritik bir viraja giren Bordo - Mavililer’in, 10 hafta aradan sonra deplasmandan galibiyetle dönmeleri yüzleri güldürdü. Yenilgi halinde kongreye gideceği tartışılan yönetim rahat bir nefes alırken, taraftarlar da maçtan sonra kentte tur atıp, korna çalarak galibiyetin sevincini yaşadı. 
     
     K busun sonu’ 
     ASBAŞKAN Ömer Gürsoy, "Belki de tarihin en sıkıntılı dönemini yaşıyorduk. Alınan 3 puan k busun sonu olacak" dedi. Genel Sekreter Mahmut Ören de, "Taraftarlarımız Samsun karşısında mükemmel bir destekle, Trabzonspor’u karanlıktan çıkardı" diye konuştu. Teknik Direktör Briegel ise, özgüven bunalımını atlattıklarını vurguladı ve "Artık sorunlu dönem geride kaldı" ifadesini kullandı. 
     
     Neşeli idman 
     İSTANBULSPOR maçının hazırlıklarına başlayan Trabzonspor’da, idmanlara neşe geldi. Briegel’in de oynadığı minyatür kale maç berabere biterken, oyuncuların sık sık birbirleri ile şakalaştıkları gözlendi. İdmana milli takımlara giden kaleci Metin, Bulgar Markov ve evinde dinlenmeye gönderilen Sommers katılmadı. Da Silva salonda güç depolarken, Bushi de antrenmanın büyük bölümünde arkadaşlarıyla çalıştı. 
     



 SPOR 




























</TEXT>
</DOC>
