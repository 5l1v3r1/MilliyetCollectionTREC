<DOC>
<DOCNO> 97354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur13.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Söndürülmeden atılan sigara izmariti ormanı yaktı... 
</HEADLINE>
<TEXT>

     İzmir'in Kınık İlçesi Çiftlik Köyü yakınlarında, sigara izmaritinden çıktığı belirlenen yangında, 5 dönüm ağaçlandırma alanı yanarken, bir kişi gözaltına alındı. 
     Alınan bilgiye göre, Mersinlik Mevkii'ndeki ''Gençleştirilmiş Orman Alanı'' olarak da bilinen ağaçlandırma sahasında çıkan yangın, Orman Bölge Müdürlüğü'ne bağlı ekiplerin müdahalesi sonucu kontrol altına alınarak söndürüldü. Yangında, çam ağaçlarıyla kaplı 5 dönüm alan tamamen yandı. Yapılan incelemede, söndürülmeden atılan sigara izmaritinin kuru otları tutuşturması sonucu yangının başladığı belirlendi. 
     Olayla ilgili olarak, bölgede koyunlarını otlatan İbrahim Kaya gözaltına alındı. Soruşturmanın sürdüğü bildirildi. 
     
</TEXT>
</DOC>
