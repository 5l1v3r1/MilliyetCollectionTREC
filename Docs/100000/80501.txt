<DOC>
<DOCNO> 80501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yasam/yas01.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeditepe’nin bir fidanı daha soldu 
</HEADLINE>
<TEXT>

Yeditepe Üniversitesi’nin son trafik kurbanı, Pınar Uzun oldu. Korkunç kazada, aracı alkollü kullanan sözlüsü Can kurtuldu 
     ŞAKİR AYDIN, İSMAİL POLAT İstanbul 

     Yeditepe Üniversitesi bir öğrencisini daha trafik kazasına kurban verdi. Güzel Sanatlar Fakültesi öğrencisi Berrin Pınar Uzun 23 , aynı fakültede eğitim gören sözlüsü Can Karakuş’un 20 kullandığı otomobilin takla atması sonucu hayatını kaybetti. 
     Uzun’la birlikte 34 YJ 1909 plakalı otomobille Maltepe sahilinde gezintiye çıkan Karakuş bir hayli alkol aldı. Ardından saat 02.00 sıralarında Turgut Özal Bulvarı’na gelen çifti taşıyan araç, Karakuş aşırı hız yaptığı için kontrolden çıktı ve kaldırıma çarptıktan sonra takla attı. Karakuş hava yastığı sayesinde kurtulurken, araçtan fırlayan Uzun olay yerinde öldü. 
     
     "Can’dan davacı olmayacağız" 
     Gençlerin sahilde alkol aldıktan sonra Karakuş’un Pendik’deki evine gitmek istedikleri öğrenildi. 
     Maltepe Merkez Karakolu’na götürülen Karakuş’un 153 promil alkollü çıktığı belirtildi. Kartal Adliyesi’ne götürülen Karakuş, Cumhuriyet Savcısı Nazmi Mardinlioğlu’nun sorgusu sonrası tutuklanma talebiyle nöbetçi mahkemeye sevk edildi. Ancak sözlüsünü kaybetmenin büyük üzüntüsünü yaşayan Karakuş, tutuksuz yargılanmak üzere serbest bırakıldı. Genç kızın babası Diş Hekimi Metin Uzun ise, "Aralarında söz yapmışlardı. Can’ı çok iyi tanıyoruz. Kızımın kaderinin böyle olduğuna inanıyorum. Can hakkında davacı olmayacağız" dedi. 
     
     "Aileler yardım edin" 
     Uzun, Yeditepe Üniversitesi’nin, son iki yılda verdiği dördüncü kurban oldu. 
     Bu nedenle kazalarda can veren ya da çeşitli nedenlerle hayatlarını kaybeden öğrenciler için oluşturulan fidanlığa, bir yeni fidan daha eklenecek. 
     Yeditepe Üniversitesi Rektör Yardımcısı Prof. Dr. Sedefhan Oğuz da, trafik konusunda her türlü eğitimi verdiklerini belirterek, aileleri bu konuda çok daha duyarlı ve dikkatli olmaya çağırdı. 
     
     İşte diğer üç fidan’ 

</TEXT>
</DOC>
