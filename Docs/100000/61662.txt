<DOC>
<DOCNO> 61662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/ekonomi/eko09.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Viraja girerken şoförün işine karışmamak lazım’ 
</HEADLINE>
<TEXT>

Kendisini ekonominin şoförü olarak tanımlayan Derviş, "Herkes karışırsa araba tepetaklak olur" dedi 
     ANKARA Milliyet 

     Devlet Bakanı Derviş, DSP Grubunda zaman zaman istifa edebileceğini söylemesinin eleştirilmesi üzerine "Güven duyulduğu sürece ekonominin direksiyonundayım" dedi. Türkiye ekonomisinin şoförünün kendisi olduğunu ve arabanın devrilmemesi için işine müdahale edilmemesi gerektiği mesajı veren Derviş şöyle konuştu 
     "Esas şoförümüz sayın başbakan ama ekonomi arabasının da bir şoföre ihtiyacı var. Mesela viraja giriyoruz, 15 kişi Yok şöyle frene basalım, gaza basalım’ derse, bu araba tepetaklak gider, olmaz. Güven sürdükçe arabayı sürmeye devam edeceğiz" diye konuştu. 
     
     De Gaulle benzetmesi 
     Bu arada Derviş’in yakın çevresine yaptığı değerlendirmede, Fransız Lider De Gaulle’yi örnek vererek kıymetinin sonradan anlaşılacağını belirttiği ifade edildi. Derviş’in, "De Gaulle, geri çağırıldığında, kararları nedeniyle eleştirileri göğüslemek zorunda kalmıştı. Ancak haklılığı ortaya çıkınca eleştirenler de kıymetini bildiler" diye konuştuğu aktarıldı. 
     
Bankalar sanayicilikten çekilmeli’      DSP Grubu’nda bankalara kaynak aktarımı ve reel sektör kredilerinin yeniden yapılandırılmasını öngören tasarı hakkında bilgi veren Devlet Bakanı Kemal Derviş, Türk bankacılığının yeniden yapılandırılmasının büyüme için kritik önemde olduğunu söyledi. Derviş dünyada olduğu gibi Türkiye’de de bankaların sanayicilikten’ çekilmesi gerektiğini söyledi. Derviş, yedi yıllık süre sınırı ile bunu sağlamak istediklerini belirtti. 
     



 EKONOMİ 


















</TEXT>
</DOC>
