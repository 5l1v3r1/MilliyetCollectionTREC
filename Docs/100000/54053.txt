<DOC>
<DOCNO> 54053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/soneko02.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur'un prim alacağı 5 katrilyon liraya ulaştı 
</HEADLINE>
<TEXT>

     Bağ-Kur'un esnaf, sanatkar ve tarım sigortalılarından gecikme zammı dahil toplam 4 katrilyon 983 trilyon 500 milyar lira tutarında prim alacağı bulunuyor. 
     1479 sayılı yasaya tabi 2 milyon 439 bin 420 esnaf ve sanatkarın 
     kuruma 3 katrilyon 497 trilyon 400 milyar lira, 2926 sayılı yasaya tabi tarım sigortalılarının çiftçilerin ise 1 katrilyon 486 trilyon 100 milyar lira tutarında borcu var. Bağ-Kur verilerine göre, 1479 sayılı yasaya tabi 2 milyon 439 bin 420 esnaf ve sanatkardan 180 bin 478'nin bu yasaya tabi toplam sigortalıların yüzde 7.4'ü kuruma prim borcu bulunmazken, 1 milyon 729 bin 804 esnaf ve sanatkar yüzde 70.9'u ise kuruma aralıklı olarak prim ödemiş durumda. 529 bin 138 esnaf ve sanatkar yüzde 21.7'si ise kuruma hiç prim ödemedi. 2926 sayılı yasaya tabi 896 bin 173 tarım sigortalısından 38 bin 665'nin bu yasaya tabi toplam sigortalının 4.3'ü kuruma prim borcu bulunmazken, 457 bin 75 tarım sigortalısı yüzde 51'i ise aralıklı olarak kuruma prim ödemiş durumda. Yine 400 bin 433 tarım sigortalısı da yüzde 44.7'si Bağ-Kur'a hiç prim ödemedi. 
     
     3 bin başvuru 
     Bu arada Bağ-Kur tarafından 1 Ağustos-15 Eylül tarihleri arasında prim borçlarını 18 ay eşit taksitler halinde ödeme uygulamasına borçlu sigortalılardan 5 bini başvuruda bulundu. 5 bin kişinin yapacağı ödeme sonucunda, 885 trilyon lira tutarındaki prim alacağının tahsil edilmesi öngörülüyor. 
     Bağ-Kur yetkilileri, bu uygulama ile normal prim ödemelerinin yanı sıra, ayda 20 trilyon lira tutarındaki prim alacağının tahsil edileceğini belirterek, alınan önlemler sonucunda aylık prim tahsilatında da artış olduğunu vurguladılar. Yetkililer, daha önceki aylarda 80-85 trilyon lira düzeyinde olan aylık prim tahsilatının Ekim ayında 157 trilyon lira olarak gerçekleştiğini bildirdiler. 
     Borçlarını taksitle ödeme uygulamasına katılan Bağ-Kur sigortalılarının prim borçlarına, aylık yüzde 10 yerine, yüzde 3 oranında tecil faizi uygulanıyor. 
     






</TEXT>
</DOC>
