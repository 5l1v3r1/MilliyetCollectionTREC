<DOC>
<DOCNO> 53084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sonspo15.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ligde "Gaza" bastı... 
</HEADLINE>
<TEXT>

     Avrupa Şampiyonlar Ligi'ne kötü bir şekilde veda eden Fenerbahçe, Türkiye Ligi'nde ''gaza'' bastı. 
     Ligde ilk 6 haftada 8 puan kaybeden sarı-lacivertliler, son 6 haftayı firesiz geçti. 
     Geçen yılı şampiyon olarak tamamlayan Fenerbahçe, bu sezon ilk haftalarda sıkıntılar yaşadı. 
     Ligin ilk haftasında Samsunspor'u 3-0 yenerek lige iyi bir başlangıç yapan sarı-lacivertliler, 2. haftada dış sahada İstanbulspor'a 1-0 yenildi. Kendi sahasında 3. haftada Ankaragücü'nü 4-1 ve 5. haftada Yimpaş Yozgatspor'u da 1-0 yenen Fenerbahçe, 4. 
     haftada Kocaelispor ile deplasmanda 3-3 berabere kaldı. 
     Ligin 6. haftasında 22 Eylül Cumartesi günü ezeli rakibi Galatasaray'a 2-0 yenilen sarı-lacivertliler, bu tarihten itibaren ligde yenilgi yüzü görmedi. 
     
     6 maçta 6 galibiyet 
     Fenerbahçe, 7. haftada kendi sahasında Denizlispor'u yenerek, yükselişe geçti. 
     Çaykur Rizespor, Malatyaspor ve Gaziantepspor'u deplasmanda, kendi sahasında da Antalyaspor ile Gençlerbirliği'ni yenen sarı-lacivertliler, 6 maçta 18 puan toplayarak, lider Galatasaray ile puan farkını bire indirdi. 
     Fenerbahçe'nin son 6 maçlık galibiyet serisi şöyle 
     
     
7. hafta Fenerbahçe - Denizlispor....... 2 - 1 8. hafta Çaykur Rizespor - Fenerbahçe... 1 - 2 9. hafta Fenerbahçe - Antalyaspor....... 3 - 2 10. hafta Malatayspor - Fenerbahçe....... 1 - 3 11. hafta Gaziantepspor - Fenerbahçe..... 0 - 2 12. hafta Fenerbahçe - Gençlerbirliği.... 2 - 0 
     
     Forvetler ortaya çıktı 
     Ligin ilk 7 haftasında gol atamayan forvet oyuncuları Oktay, Serhat ve Andersson, 8. haftadan itibaren gol kaydetmeye başladı. 
     Ligde son 5 haftada Fenerbahçe'nin attığı 12 golün 6'sı forvet oyuncularından gelirken, Oktay 3, Serhat 2 ve Andersson da şu ana kadar 1 gol kaydetti. 
     






</TEXT>
</DOC>
