<DOC>
<DOCNO> 53307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun07.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre, namus dedi, 30 yıl yedi 
</HEADLINE>
<TEXT>

Evden kaçan 17 yaşındaki kızını sokak ortasında öldüren Zeydin Yargı’ya önce idam verildi, sonra cezası indirildi 
     ÖZGÜR CEBE DHA 

     Diyarbakır'da evden kaçan 17 yaşındaki kızı Demet Yargı'yı 10 gün sonra sokakta bularak, erkeklerle ilişki kurduğu idiasıyla 39 yerinden bıçaklayarak öldüren Zeydin Yargı'ya, idam cezası verildi. Yargı'nın cezası daha sonra 30 yıla indirildi. 
     
     İki kez evden kaçtı 
     İdam cezası istemiyle yargılanan Yargı, Diyarbakır 3. Ağır Ceza Mahkemesi'nde önceki günkü karar duruşmasında yargıç karşısına çıktı. Yargı, kızı Demet'in iki kez evden kaçtığını belirterek, onu bulduğunda erkek arkadaşı olup olmadığını sorduğunu anlattı. Yargı, 10 Nisan Polis Karakolu karşısına geldiklerinde kızının kendisine "Baba iş işten geçti" demesi üzerine çılgına döndüğünü belirterek, şöyle konuştu 
     
     Üzerine çıkıp tekmeledi 
     "Kızımın kolundan tutarak boş araziye götürüp 'Kızım ben seni artık eve götüremem' dedim ve üzerimde taşıdığım bıçağı önce karnına sapladım. Bu sırada kızım sadece 'Baba' diyebildi. Sesi fazla yüksek çıkmadı. Zaten etrafta da kimse olmadığı için duyan olmadı. Bıçak darbesinden sonra kızım yere yığıldı. Daha sonra rastgele bıçakladım. Kendimi kaybettiğim için üzerine çıkarak tekmeledim. Öldüğüne emin olduktan sonra polise teslim oldum. Kızım temizlik firmasında çalışıyordu. Bizde kızlar çalıştırılmadığı için kendisini işten çıkardım. Ben kendimi içkiye vermiştim. Namus meselesi olduğu için ilkönce teslim olmadım ancak daha sonra teslim oldum." 
     
     Çelişkili raporlar şaşırttı 
     Demet Yargı'nın bek ret kontrolüyle ilgili Adli Tıp Kurumu'nca hazırlanan otopsi raporu da mahkemeye gönderildi. Doğumevi Hastanesi'ndeki muayene sonrası "kız olmadığı" yönünde rapor verilen Yargı'ya, Adli Tıp Kurumu'nun otopsi raporunda ise "Kızlık zarının bozulduğuna dair bulguya rastlanmamıştır" raporu verildi. 
     



 GÜNCEL 





























</TEXT>
</DOC>
