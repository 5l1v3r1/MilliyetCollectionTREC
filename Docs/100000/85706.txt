<DOC>
<DOCNO> 85706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko18.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi önceki kapanışa göre 171.23 puan artışla, 1. seansı 10,774.47 puandan tamamladı. 
     Hisse senetleri, 1. seansta ortalama yüzde 1.71 oranında değer kazandı. 
     Endeks, ilk seansa 10,618. puan seviyesinde, 15.29 puan artışla başladı. Endeksin yaklaşık 250 puanlık bir bantta hareket ettiği seansta ilk yarı 92.33 puan artışla, 10,695.57 puandan geçildi. Endeks en düşük 10,590.74, en yüksek de 10,844.81 puanı gördü. 
     1. seans kapanışında mali endeks 247.67 puan artışla 15,059.43 puana, sanayi endeksi 117.63 puan artışla 9,044.90 puana ve hizmetler endeksi 106.89 puan artışla 6,387.48 puana yükseldi. 
     Böylece mali grup hisseler önceki kapanışa göre ortalama yüzde 1.67 oranında, sanayi grubu hisseler ortalama yüzde 1.32 oranında ve hizmetler grubu hisseler de ortalama yüzde 1.70 oranında değer kazandılar. 
     1. seansta işlem gören toplam 286 hisse senedinden 175'inin değeri arttı. 38 hisse değer yitirirken, 73 hissenin değeri de değişmedi. 
     Seansta, 89 trilyon 265 milyar 739 milyon liralık işlem hacmi oluştu. 
     1. seansta Turkcell, Yapı ve Kredi Bankası, İş Bankası C , Akbank ve Ereğli Demir Çelik en yoğun işlem gören hisseler oldular. 
     
     İSTANBUL YAKLAŞIMI HABERLERİYLE YÜKSELİŞ 
     Durgun bir açılışın ardından İstanbul Yaklaşımı'nın bankalar tarafından kabul edildiği haberleri mali sektör hisselerine alım getirdi. Bu haberlerle endeksin 200 puan kadar yükseliş kaydettiği gözlendi. 
     İstanbul Yaklaşımı haberlerinin yanında dünkü düşüşün ardından gelen tepki alımlarının da ilk seanstaki çıkışta etkili olduğuna işaret eden uzmanlar, Yapı ve Kredi Bankası, Turkcell ve Petrol Ofisi gibi endeks üzerinde etkili hisselerdeki alımlarla endeksin 10,700-10,800 puan seviyelerine ulaştığını kaydediyorlar. 
     Uzmanlar, 10,850 puan seviyesinde bir direnç bulunduğuna dikkat çekerek, ikinci seansta artan işlem hacmiyle bu direncin kırılmasının 11,200 puan seviyesine doğru bir hareketin başlamasına neden olabileceğini savunuyorlar. 
     





</TEXT>
</DOC>
