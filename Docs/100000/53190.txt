<DOC>
<DOCNO> 53190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/yilmaz.html </URL>
<DATE> 2001/11/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Dinçkök'ün bağları koparan işareti 
</HEADLINE>
<TEXT>

     İstanbul Sanayi Odası'nda İSO seçim kulisi sanayicileri tam orta yerinden ikiye böldü. 
     Bir yerde İKV'deki çalışmalarını takdirle izledikleri Meral Gezgin Eriş, öbür yanda 8 yıldır gül gibi geçinip gittikleri başkanları Hüsamettin Kavi. 
     İSO Meclis Başkanlığı görevini bırakacağını açıklayan Ömer Dinçkök'ten boşalan koltuğa Hüsamettin Kavi adaylığını açıkladı. 
     Meral Gezgin Eriş de, Kavi'den boşalan Yönetim Kurulu Başkanlığı'na aday oldu. Böylece İSO'da iki ayrı liste rekabeti ortaya çıktı. 
     Kimilerine göre Yavuz Doğan, Muammer-Köksal Yüceler gibi İSO eski Yönetim Kurulu Başkanı Nurullah Gezgin'in döneminden muhalefetleri bilinen ekibin zorlaması, kimilerine göre Kavi'nin ardında bıraktığı ekibin eksikliği, kimilerine göre de Dinçkök'ün, İSO Vakfı yemeğinde söylediği iddia edilen, "Meclis Başkanı'nın Kavi, Yönetim Kurulu Başkanı'nın ise Tanıl Küçük olması lazım" sözleri üyelerin tepkisini çekti ve seçim kulisi için start verilmiş oldu. 
     Tanıl Küçük, aynı yemek için "Dinçkök Meclis iradesine saygılıdır, Kavi'yi işaret etti, beni de Kavi de önerdi" diyor. 
     
Kavi'yi Duran önermişti      Köksal Yüceler, Okan Oğuz, Yavuz Doğan, Muhammer Yüceler, Hayati Zırh Meral Gezgin Eriş Kalyon Oteli'nde yenilen bir yemekte yola çıktılar. Meclis Başkanlığı için de Dinçkök'ün Vekili, 16 yıldır İSO yönetiminde bulunan Oktay Duran'ı seçtiler. Kaderin garip bir cilvesi, Kavi'yi bundan 8 yıl önce Yönetim Kurulu Başkanlığı'na öneren de Duran'dı. 
     Duran bu durumu şöyle açıklıyor "Kavi çok sevdiğim bir arkadaşım. Son çözüm sandıktır. Eğer ülkeme hizmet edebileceksem, bundan ancak şeref duyarım." 
     Bir ara İSO Meclis Başkanlığı için Türkiye İhracatçılar Meclisi TİM eski Başkanı Okan Oğuz'un da adını geçmişti. Oğuz, Kavi'nin karşısına aday olarak çıkmayacağını, gerekirse Kavi'nin yardımcılığını kabul edeceğini belirtmişti. 
     Eriş ekibi içine başka ünlüler de giriyor. TOBB eski Başkanı ve Gölge Başbakan eski Sanayi Bakanı Yalım Erez'in İSO Meclis'ine üye büyük oğlu Salih Erez. Evet İSO'da ortaya çıkan tablo eski dostlar Eriş gibi yeni bir yüz buldu. 
     
Demirkaya sorunu      Kavi'nin geride bıraktığı ekip İSO tarafından tepki topluyordu. Özellikle de İSO İkinci Başkan Yardımcısı Halil Demirkaya'nın dinci bağlantıları olduğu öne sürülüyordu. İSO aslında dinci diye tanımlanan kesimi Ali Çoşkun'un üyeliği döneminde tanımıştı. Ancak o dönem Çoşkun sorun değildi, çünkü Ömer Dinçkök gibi TÜSİAD, Sedat Aloğlu gibi Türk - Amerikan İş Konseyi Başkanlığı gibi iki etkili yerden gelen isim de aynı yönetimdeydi. Burada asıl tepkiyi çeken noktanın Demirkaya'nın 800 üyeli tekstil gurubundan çıkıp gelmesi de olabilir. 
     Kavi'nin yönetiminde yer alan Ali Sabancı ve Necati Arıkan ise henüz tavrını açıklamadı, Zeynep Bodur ise Küçük listesinde gözüküyor. 
     
İKV çevresi bozuldu      İSO da, Küçük'ü desteklemekten öte Eriş'e de bozulan bir kesim de var. Bu kesim "İKV, AB sürecinde önemli bir kurum. Eriş de başarı ile temsil ediyor. Niye buradan ayrılarak İSO, İKV'den önemli mesajı veriyor..." alınganlığı taşıyor. 
     İKV'de uzun yıllar Jak Kamhi, Asım Kocabıyık gibi etkili sanayiciler başkanlık yapmıştı. Eriş'ten önceki başkan Sedat Aloğlu da TBMM'ne, AB ile ilişkilerde artan duyarlılık üzerine gitmişti. 
     Anlaşılan o ki, İSO'da seçim günü olan 28 Kasım'da yeni bir dünya kurulucak ve herkes yerini alacak. 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
