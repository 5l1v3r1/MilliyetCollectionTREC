<DOC>
<DOCNO> 81129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/ekonomi/eko04.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher satışları gazladı 
</HEADLINE>
<TEXT>

     Tofaş Satıştan Sorumlu Direktör Yardımcısı Hasan Egeli, tanıtımı yapılan yeni modellerle müşterilerin 30 bini aşkın test sürüşü yaptıklarını ve rekor bir ilgiyle karşılaştıklarını söyledi. 
     Egeli, şu anda, Albea ve Palio’nun otomatik vitesli versiyonlarında talebi karşılayamaz durumda olduklarını ve mayıs ayına sıra yazdıklarını belirterek, şöyle konuştu 
     "Bu kadar talep geleceğini beklemiyorduk. Özellikle Michael Schumacher’in gelişinden sonra Palio Sporting’lerin hemen hemen tamamı tükendi. Bu modelde de talebi karşılayamaz duruma geldik." Palio Sporting’in reklam filminde rol alan ünlü Formula 1 pilotu Schumacher, Türkiye’ye gelerek bu aracın tanıtımını yapmıştı. 
     
Krediler kriz öncesine döndü      Hasan Egeli, otomobil kredisi faizini vadelerine göre yüzde 0 ile yüzde 2.95 arasına indirerek, kriz öncesi koşullara çektiklerini bildirdi. 
     Koçbank desteğiyle gerçekleştirilecek uygulamada 15 milyar liraya kadar kredilerde faiz üç ay vadede yüzde 0, 12 ay vadede 2.0, 18 ay vadede yüzde 2.5, 24 ay vadede yüzde 2.95 olarak uygulanacak. Egeli, "Bu uygulamayla krizle birlikte artmış olan faizler 2000 yılı seviyesine indiriliyor" dedi. 
     



 EKONOMİ 















</TEXT>
</DOC>
