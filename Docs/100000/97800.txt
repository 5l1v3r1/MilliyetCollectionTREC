<DOC>
<DOCNO> 97800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur35.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir parti de Mümtaz Soysal kurdu... 
</HEADLINE>
<TEXT>

     ''Bağımsız Cumhuriyet Partisi'' BCP adıyla yeni bir parti kuruldu. 
     Prof. Dr. Mümtaz Soysal'ın da kurucuları arasında yer aldığı partinin kuruluş dilekçesi, bugün İçişleri Bakanlığı'na teslim edildi. 
     BCP Kurucular Kurulu'nca yapılan yazılı açıklamada, Kurucular Kurulu'nun 67 kişiden oluştuğu, parti organlarının hafta sonu yapılacak toplantıda seçileceği kaydedildi. 
     Açıklamada, BCP'nin, ''ulusal bağımsızlıkla çağdaş evrenselliği birleştirmeyi, Kemalist Cumhuriyetçilikle özgürlükçü demokrasiyi bütünleştirmeyi, kamusal kesimin öncülüğüyle özel kesimin dinamizmini yan yana getirmeyi'' amaçlayan programını, Türk siyasal yaşamına önemli katkı getirecek bir belge saydığı ifade edildi. 
     BCP'nin kurucuları arasında Prof. Dr. Soysal'ın yanı sıra Prof. Dr. İsmail Sina Akşin, Prof. Dr. Cevat İsmail Geray da bulunuyor. 
     





</TEXT>
</DOC>
