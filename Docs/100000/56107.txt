<DOC>
<DOCNO> 56107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/gun00.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik’te süper gala 
</HEADLINE>
<TEXT>

Son filmlerinin Los Angeles’taki galasının ardından uçağa binen Julia Roberts, Brad Pitt ve George Clooney dün İncirlik Üssü’ndeki galadaydı 
     Tuncay DAĞLI, Bünyamin YIL, Ali GÜLERYÜZ ADANA DHA 

     Adana'daki İncirlik Üssü'ne, önceki gece 02.00 sıralarında inen özel uçaktan asker ve cephane yerine Hollywood yıldızları çıktı. "Ocean's Eleven" filminin oyuncuları Julia Roberts, George Clooney, Brad Pitt, Matt Damon, Andy Garcia ile yönetmen Steven Soderbergh ve yapımcı Warner Bros'un Yönetim Kurulu Başkanı Lorenzo Di Bonaventura, Noel öncesi üsteki askerlere moral vermek için İncirlik'e geldi. 
     
     Pilot ceketi verdiler 
     ABD'li Tuğgeneral Edward R. Ellis ve Albay Thomas Wright karşılanan "Ocean's Eleven" ekibi, kısa bir sohbetin ardından üsteki otelde ayrılan odalarına çekildi. 
     Sabah kahvaltısında yıldızlara ABD'li komutan ve üst rütbeli subayların yanı sıra Tuğgeneral M. Veysi Ağar ile eşi eşlik etti. Kahvaltının ardından ise moral turu başladı. Kendilerine hediye edilen pilot ceketlerini giyen starlar, F16'lara binip hatıra fotoğrafı çektirdi. 
     
     Basını almadılar 
     Açık büfe öğle ve akşam yemeklerinde ABD'li ve İngiliz askerlerle sohbet eden yıldızlar, üsteki sinemada gerçekleştirilen "Ocean's Eleven" filminin galasına da katıldı. Geziyi basının izlemesine izin verilmezken Warner Bros'un çektiği görüntülerin en kısa zamanda dağıtılacağı belirtildi. 
     
Emir’den iyisi yoktu      Babası ABD'li, annesi Türk olan 11 aylık Christopher Emir Koehler, Brad Pitt ve Julia Roberts'ın ilgi odağı oldu. Ünlü yıldızlar sevimli bebekle hatıra fotoğrafı çektirdi. 
     



 GÜNCEL 

























</TEXT>
</DOC>
