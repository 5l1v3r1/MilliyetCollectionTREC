<DOC>
<DOCNO> 68739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko04.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarişbank eski ortaklarına iade 
</HEADLINE>
<TEXT>

Yürütmeyi durdurma kararına uyan BDDK, temmuzda Fon kapsamına aldığı Tarişbank’ı eski sahiplerine iade etti 
     EKONOMİ SERVİSİ 

     Tasarruf Mevduatı Sigorta Fonu’na TSMF alınan Tarişbank, eski ortaklarına iade edildi. Bu arada bankadaki gelişmelerin takip edilmesini teminen, Banka Yönetim Kurulu, Bankacılık Düzenleme ve Denetleme Kurumu tarafından atandı. BDDK, esas hakkındaki yargının vereceği kararı beklemekle birlikte, yürütmenin durdurulması kararını işleme koyarak, Milli Aydın Bankası’nın Tarişbank "ortaklık hakları ile yönetim ve denetimini", eski ortaklarına iade etmeyi kararlaştırdı. 
     Yapılan açıklamada, BDDK’nın 9 Temmuz 2001 tarihli kararı ile yapılan uyarılara karşı, "kanunda belirtilen tedbirleri almayan, zararı özkaynaklarını aşarak yabancı kaynaklara sirayet eden ve yükümlülüklerinin toplam değeri, varlıklarının toplam değerini aşan" Tarişbank’ın yönetim ve denetiminin, ilgili kanuna istinaden, Tasarruf Mevduatı Sigorta Fonu’na devredildiği hatırlatıldı. 
     
     Toprakbank’ta süre uzadı 
     Bu arada TMSF Yönetim Kurulu, Fon’da bulunan Toprakbank’ın satış süresinin 1 Mart 2002 tarihi mesai bitimine kadar uzatıldığını açıkladı. Başvuruda bulunanlardan gerekli koşulları taşıyanların belirlenmesi ve ilgililere bildirilmesi süresinin 6 Mart 2002’de mesai bitimine kadar, gizlilik anlaşması yapılarak inceleme yapmalarına izin verilme süresinin de 4 Nisan 2002 tarihine kadar uzatıldığı belirtildi. Tekliflerin TMSF’ye verilme süresinin de 9 Nisan 2002’de mesai bitimine kadar uzatıldığı bildirildi. 
     
BDDK destek takvimini açıkladı      Bankacılık Düzenleme ve Denetleme Kurumu BDDK , banka sermayelerinin güçlendirilmesini öngören yasanın uygulanması ile ilgili olarak bir rehber hazırladı. Rehbere göre güçlendirme operasyonu üç aşamada uygulanacak. Takvim şöyle 

</TEXT>
</DOC>
