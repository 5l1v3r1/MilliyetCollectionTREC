<DOC>
<DOCNO> 85986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/ekonomi/eko07.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılıkta yakında açıklamamız olacak’ 
</HEADLINE>
<TEXT>

     Dünyada artık etkin olunan sektörlerde uzun vadeli yatırımlar dönemi açıldığını belirten Doğuş Grubu Yönetim Kurulu Başkanı Ferit Şahenk, "Eskisi gibi ağzının suyu akıp da yeni işlere girmek yok" dedi. Garanti Bankası’nca düzenlenen Anadolu Sohbetleri’ adlı toplantıya katılan Şahenk, grubun bankacılık, gıda perakendeciliği, otomotiv, inşaat, turizm, medyada kendine ana hedef çizdiğini söyledi. Dünyada herkesin etkin olduğu sektörlerde uzun vadeli yatırımlara yöneldiğini ifade eden Şahenk, "Bankacılıkta, Romanya’da büyüyoruz. Bulgaristan da bugünlerde çok detaylı baktığımız bir ülke. Ayrıca Kuzey Afrika’da da bazı incelediğimiz yerler var. Bunu yakında göreceksiniz" diye konuştu. 
     Kriz yaralarının yavaş yavaş sarıldığı bir döneme girildiğini belirten Şahenk, "Piyasalarda hareketlenme başladı. Rakamlar güven geldiğini gösteriyor. Geriye dönüş başladı" dedi. 
     
     Birleşmeler sürecek’ 
     Garanti Bankası Genel Müdürü Ergun Özen de "Bankacılıkta aktifler büyüyecek. Sayı azalacak. 4 - 5 büyük banka sektörün yüzde 75’ini oluşturacak. K r baskısı nedeniyle banka birleşmeleri sürecek" dedi. Erken seçimin ekonomiyi olumsuz etkileyeceğini ifade eden Özen, "Ancak, bu etki eskisi gibi olmaz. Bugün, bağımsız bir Merkez Bankamız var" diye konuştu. 
     En büyük problemlerin kronik enflasyon, dengesiz büyüme ve cari işlem açıkları olduğunu belirten Marmara Üniversitesi Öğretim Üyesi Prof. Dr. Hurşit Güneş de, yıl sonu kur tahmininin sorulması üzerine, "Dalgalı kurda tahmin yapmak kaleci olmak gibidir" dedi. 
     



 EKONOMİ 


















</TEXT>
</DOC>
