<DOC>
<DOCNO> 89193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sondun16.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün'de küçük kızın mucize kurtuluşu 
</HEADLINE>
<TEXT>

     Ürdün'de, 3. katta dengesini kaybeden 3 yaşındaki küçük kız, aşağıdaki kurtarıcılarının kollarına düşerek mucizevi bir şekilde kurtuldu. 
     Ürdün haber ajansı Petra'nın haberine göre, Ramtha yakınlarındaki Bweidha kasabasında, İntizar Mayas adlı çocuk, 3. kattaki evlerinin camından aşağıya düştü. 
     Mucizevi bir şekilde 2. kat pervazına tutunan ve yardım çığlıkları atan çocuğu duyan yoldan geçmekte olan bir araç şoförü, yardım için hızla arabasından inerek kaza yerine koştu. 
     Çocuk daha fazla dayanamayıp kendisini aşağıya bıraktığında, yoldan geçenler de durumun farkına varıp çocuğu kurtarmak için tam zamanında olay yerine ulaştı. Küçük kız kendisini kurtarmak için koşanların kollarına düşerken, kazayı yara almadan atlattı. 
     





</TEXT>
</DOC>
