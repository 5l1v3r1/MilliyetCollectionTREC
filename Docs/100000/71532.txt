<DOC>
<DOCNO> 71532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo23.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"1903 Karakartallar Oluşumu" Hasan Arat'ı destekleme kararı aldı 
</HEADLINE>
<TEXT>

     Beşiktaş Kulübü'nün 31 Mart'ta gerçekleştirilecek olağan genel kurul toplantısı öncesi, 1903 Karakartallar Oluşumu, başkan adayı Hasan Arat'ı destekleme kararı aldı. 
     Düzenlenen basın toplantısında konuşan oluşum başkanı Ahmet Akpınar, kongrede Hasan Arat'ı destekleyeceklerini söyledi. 
     Akpınar, şöyle konuştu 
     ''İkinci yüzyılına giren Beşiktaşımızı taahhüt ettiği projeleri hayata geçirecek, karşılaştığı sorunların altından kalkacak, itibarı ve kredibilitesi yüksek, tuttuğunu koparacak, her yönüyle camiamıza yakışacak ve örnek olacak, seçim için değil hizmet için çalışacak, yapılan ve yapılacak işleri şeffaflıkla açıklayacak, sadece sportif başarılarla değil, her yönüyle camia ile bütünleşecek, en zorda kaldığı günlerde gitmeyi düşünen değil, sonuna kadar görevde kalacak, seçimi kazanmak uğruna koltuk pazarlığı değil, hizmet pazarlığı yapacak başkan ve yönetime ihtiyacımız olduğuna inandığımız için seçim genel kurulunda Hasan Arat'ı destekleme kararı almış bulunmaktayız.'' 
     






</TEXT>
</DOC>
