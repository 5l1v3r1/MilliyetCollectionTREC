<DOC>
<DOCNO> 70025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/soneko37.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Türkiye'nin 4. en değerli markası 
</HEADLINE>
<TEXT>

     Galatasaray Spor Klubü'nün Avrupa'daki her yeni başarısının, Galatasaray Sportif A.Ş'nin gelirlerini artıracağı kaydedildi. 
     Galatasaray Sportif A.Ş. ile ilgili olarak halka arz öncesinde Global Menkul Değerler A.Ş. tarafından hazırlanan ve yabancı yatırımcılarla paylaşılan detaylı araştırma raporunda, Galatasaray hakkında ayrıntılı bilgi yer aldı. 
     Hisseleri halka arz edilen Galatasaray Sportif A.Ş'nin gelirleri, futbol takımı hakkında medya, reklam, sponsorluk, lisanslı ürünler ve isim hakkı ile performans gelirlerinin bir kısmından oluşuyor. 
     Araştırma raporuna göre, yaklaşık 14 milyon taraftarı ile Galatasaray, Türkiye'deki yetişkin toplam taraftarın yüzde 36'sına sahip bulunuyor. 
     Marka değerinde potansiyel güçlü artışlar içeren Galatasaray, Young and Rubicam firmasının 2000 yılında yaptığı Türk markası varlık değer tespitini içeren çalışmasına göre, Türkiye piyasasında, BMW, Mercedes ve Coca Cola'dan sonra en değerli marka oldu. 
     Galatasaray'ın sadece Türkiye'de bir marka olmadığı, Avrupa futbol karşılaşmalarında elde ettiği başarılı sonuçlar ile uluslarası alanda da kabul görüyor. 
     Firmanın stratejik amacı, gelirlerini azami dereceye yükseltmek ve hissedarlara bunu dağıtmak olarak ifade edildi. 
     Gelecek 4 yılda firmanın gelirlerinin yüzde 61'nin medya haklarından, yüzde 25'nin de sponsorluk ve ilanlardan sağlaması bekleniyor. 
     Türkiye'de geçen yıl yaşanan mali krize karşı, 1999 yılında 15 milyon dolar olan Galatasaray Sportif A.Ş'nin gelirleri 2001 yılında 29 milyon dolara yükseldi. Bununla birlikle firmanın gelirlerinde bu yıl yüzde 10 gerileme yaşanması bekleniyor. 
     Galatasaray, Türkiye Süper Ligi'nde son 10 yılda 6 şampiyonluk yaşadı. Avrupa'da önemli başarılara imza atan Galatasaray, Aralık 2001 tarihi itibarıyla dünyanın 8. büyük takımı konumunda bulunuyor. 
     






</TEXT>
</DOC>
