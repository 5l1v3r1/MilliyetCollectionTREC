<DOC>
<DOCNO> 52765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/okur.html </URL>
<DATE> 2001/11/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Pearson, Gülen’e yakın derneğin iftarına gidiyor 
</HEADLINE>
<TEXT>

ABD Büyükelçisi Robert Pearson, Fethullah Gülen cemaatine yakın olarak bilinen İş Hayatı Dayanışma Derneği’nin İŞHAT 29 Kasım’daki iftar yemeğine katılacak 
     "Ramazan geldi, hoş geldi... Ama eli boş geldi..." 
     Ramazan davulcuları, sahur için davullarının tokmaklarına hızla vurarak bu maniyi döktürürler. Dargınlar barışır, dostluklar pekişir. Hali vakti yerinde olanlar da yemek vermek için yarışır. 
     Ramazan ayı hepimiz için çok anlamlı. Sahura kalkmalar, iftarlar... 
     Unutulur mu .. 
     Mübarek ay hepimize kutlu olsun ama başka mübarek kutlamalar da var lakin. 
     İşte, ek kaynak, işte yeni stand by, piyasalar coşuyor... H l böyle iken, biz, "paranın rotası" konusunda biraz daha bekleyelim diyoruz. 
     Ve gündemimizi mübarek Ramazan ayına çeviriyoruz. 
     ABD’nin Ankara Büyükelçisi Robert Pearson, Türkiye’ye geleli bir yılı aştı. Ondan önceki Büyükelçi Mark Grossman’ı hepimiz çok yakından tanıdık. Sanki aileden biri gibiydi. O bizi, biz onu çok sevmiştik. 
     O yüzden yeni büyükelçinin işi de kolay değildi. Ama Pearson da zorlanmadı. 
     Durmadan geziyor, ülkemizi tanıma turlarını sürdürüyor. 
     Durum böyle olunca mübarek Ramazan ayı da inceleme ve tanıma gezileri için iyi bir vesile oluyor. 
     İftara buyrun 
     İşte 29 Kasım 2001 günü İstanbul’da İş Hayatı Dayanışma Derneği İŞHAT bir iftar yemeyi veriyor. Conrad Otel’deki iftar yemeğinin onur konuğu da ABD Büyükelçisi Robert Pearson. 
     Bu iftar yemeğinin tüm masraflarını ise Atasay Kuyumculuk Yönetim Kurulu Başkanı Cihan Kamer üstlenmiş. 
     Cihan Kamer, "büyükelçi iftar yemeği için onay verdi" diyor. 
     Şimdi gelelim merak ettiğiniz konuya, yani İŞHAT neyin neyi 
     Bu dernek ne yapar 
     İŞHAT, 1991 yılında kuruldu. Kuruluş amacı üyelerine farklı bir açılım getirmek, özellikle dış dünyaya açılımda yol göstermekti. 
     Derneğin ilk başkanı o yıllar Kar Gıda’nın sahibi olan Faruk Berksan’dı. Berksan, Ülker Gıda’nın eski ortağı ve Fethullah Gülen cemaatine yakın bir isim olarak bilinen bir işadamıydı. İşte o yıllar İŞHAT için "Acaba Fethullah Gülen cemaatinin" kurduğu bir dernek mi, diye medya ve kamuoyu çok tartışmıştı. 
     Bugün İŞHAT’ın 500 üyesi var. Derneğin başkanı Sanko Holding’e bağlı Sanko Otomotiv’in Genel Müdürü Rıza Nur Meral. Ve her kesimden üye burada yer alıyor. İnşaat, gıda, otomotiv, hizmet, tekstil gibi çok değişik sektörlerden üyelerle açılım ve arayış sürüyor. İŞHAT, bu arayışa farklı bir açılım getiriyor. 
     Dargınlar barışacak 
     Peki, ya iş dünyası, onlar ne yapıyor 
     Örneğin, Türkiye Odalar ve Borsalar Birliği’nde kendi eliyle seçtiği başkan vekili tarafından düşürülen Fuat Miras ile bugünkü başkan Rıfat Hisarcıklıoğlu Hisarcıklıoğlu, Miras’ı iftara davet edecek mi Vakit kaybetmesin deriz çünkü sırada başkaları var. İşte Uluslararası Nakliyeciler Derneği eski Başkan Saffet Ulusoy ile yeni Başkan Çetin Nuhoğlu konuşmuyor. Nuhoğlu, harekete geçip eski başkan Ulusoy’u davet etmiş bile. 
     Pearson konuşuyor, küskünler barışıyor. 
     Güzel değil mi 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
