<DOC>
<DOCNO> 63868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/ekonomi/eko12.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar reel sektöre yöneliyor’ 
</HEADLINE>
<TEXT>

     EKONOMİ SERVİSİ 

     Pamukbank Genel Müdürü Orhan Emirdağ, krizden olumsuz etkilenen bankacılık sektörünün adım adım reel sektöre yöneldiğini söyledi. 
     Bankacılık Düzenleme ve Denetleme Kurumu’nun denetimindeki bankaların sisteme kazandırılacağını belirten Emirdağ, mali sistemin düzelmesiyle bankaların reel sektöre gerekli desteği vereceğini ve ekonominin giderek düzeleceğini belirtti. Haliç Üniversitesi İşletme Fakültesi’nin düzenlediği "2002’de Bankacılığımızın Genel Görünümü" konferansında konuşan Emirdağ, üst üste gelen krizlerin bankacılık sektörünü ve dolayısıyla mali sektörü olumsuz etkilediğini kaydetti. 
     Bankaların çöküş nedenlerinin başında devletin borçlanma ihtiyacının artmasının geldiğini bildiren Emirdağ, "Cazip faizler bankaları kolay para kazanma peşine düşürdü. Bankalar reel sektöre kredi vermek yerine, devlet kağıtlarına yatırım yaptı" dedi. 
     



 EKONOMİ 






















</TEXT>
</DOC>
