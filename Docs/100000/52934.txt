<DOC>
<DOCNO> 52934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/soneko06.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan "Emekli aylıkları kaynak yetersizliğinden etkileniyor" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, işçi emekli aylıklarının kaynak yetersizliğinden yeterli düzeye getirilemediğini bildirdi. 
     SSK'nın mevcut kaynakları ile genç emeklilere aylıklarını ödeyemez hale geldiğini ve Hazine'den yardım almaya başladığını belirten Okuyan, "Emeklilere bu şartlarda bağlanan aylıkların yetersizliği bilinmekte olup, kaynak yetersizliğinden dolayı yeterli düzeye getirilememektedir" dedi. 
     Okuyan, kaynaklarını verimli kullanmak zorunda olan SSK için yaş şartının yükseltilmesinin bir zorunluluk olduğunu ifade etti. Yaş şartının yükseltilmesiyle emeklilere daha iyi şartlarda aylık ödenmesinin amaçlandığını kaydeden Okuyan, mevcut durumda eski ve yeni emeklilerin aylıkları arasındaki farkların giderilerek intibak işlemlerinin yapılmasına imkan bulunmadığını savundu. 
     Okuyan, Bağ-Kur Genel Müdürlüğü'nün de, Hazine yardımı almak suretiyle finansman açıklarını kapatabildiğine dikkati çekti. 
     






</TEXT>
</DOC>
