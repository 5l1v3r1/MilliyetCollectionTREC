<DOC>
<DOCNO> 60277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/ekonomi/eko06.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi, krizde pazar payını artırdı 
</HEADLINE>
<TEXT>

Petrol Ofisi Genel Müdürü Tuncer, Rakiplerimizin pazar kaybettiği ortamda benzinde tekrar bir numara olduk’ dedi 
     REUTERS 

     Petrol Ofisi Genel Müdürü Ertuğrul Tuncer, büyük ölçüde bir sektörel daralmanın yaşandığı 2001’de pazar paylarını artırdıklarını söyledi. Tuncer, "Olumsuz pazarda, krizden fırsat yarattık. 
     Pazarın tüm segmentlerinde daha önce kaybedilmiş olanları büyük ölçüde geri alarak toplam pazar payımızı tüm beyaz ürünlerde yüzde 25.7’den yüzde 32.5’e yükselttik" dedi. Tuncer, banka kredisi olmayan ve krize likit giren Petrol Ofisi’nin fazla fonlarını da faaliyet dışı gelirler olarak bilançosuna yansıttığını bildirdi. 
     "Genelde daralma yaşanan pazarda büyük ölçüde pay artırmamız nedeniyle neredeyse tüm rakiplerimiz 2001 yılını pazar payı yitirerek kapattılar" diyen Tuncer, şöyle devam etti "Benzinlerde Petrol Ofisi dışındaki şirketlerin toplam satışları yüzde 17.5 gerilerken, Petrol Ofisi’nin satışları yüzde 19 büyüme sağladı. Böylece benzinde yeniden bir numara olduk, pazar payımız yüzde 25.7’ye yükseldi. Motorinde ise satışlarımız yüzde 30 büyüdü." 
     
     Kaliteyi yükseltti 
     Madeni yağlarda da atılım yaptıklarını anlatan Tuncer, önce Mercedes, BMW gibi şirketlerden "kalite onayı" aldıklarını, ardından da İtalya’da yeni kalıplar yaptırarak ambalajları yenilediklerini ifade etti. Tuncer, "Kasım sonu itibarıyla tüm madeni yağda sektör yüzde 15.5 daralırken biz pazar payımızı yüzde 29.6’dan yüzde 35.2’ye yükselttik" dedi. 
     Tuncer, "Çalışanlarda eğitim düzeyi yükseldi. Üniversite eğitimliler yüzde 29’dan yüzde 69’a çıkarken, lise eğitimliler yüzde 57’den yüzde 26’ya, ortaokullular yüzde 13’ten yüzde 3’e düştü" dedi. 
     
POAŞ’ın pazar payı Ürün Pazar payı Benzin 25.7 Kurşunsuz benzin 20.0 Süper benzin 24.9 Normal benzin 35.9 Motorin 35.0 Madeni yağ 35.2      
     



 EKONOMİ 





















</TEXT>
</DOC>
