<DOC>
<DOCNO> 73007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/dunya/dun03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO’da sürpriz ortaklık 
</HEADLINE>
<TEXT>

     ATİNA Milliyet 

     Ege anlaşmazlıkları nedeniyle yıllardır NATO’nun birlik ve beraberliğine sorunlar yaratan Türkiye ile Yunanistan örnek teşkil edebilecek bir ilke imza attılar. İki ülkenin Nato’daki daimi temsilcileri Onur Öymen ile Vasilis Kaskarelis, 20 Mart’ta Brüksel’de ortak bir resepsiyon düzenleme kararı aldılar. 
     Türkiye ile Yunanistan’ın NATO’ya üyeliklerinin 50. yıldönümünü ortak bir davetle kutlamayı kararlaştıran iki büyükelçi, bu yüzden ortak davetiye de bastırdılar. 
     Davetiyenin solunda Yunanistan’ın bayrağı olan mavi üzerinde beyaz haç, sağında ise ayyıldız yer alıyor. Brüksel’deki Hilton otelinde düzenlenen ortak rasepsiyon, tüm ittifak üye ülkelerini sevindirdi. Ortak resepsiyon, yabancı gövzlemciler tarafından, ikibuçuk yıldır yaşanan Türk - Yunan flörtünün resmi bir kanıtı olarak değerlendirildi. 
     Onur Öymen ile Vasilis Kaskarelis, Ege’de güven arttırıcı askeri önlemler konusunda uzun bir süredir diyalog yapıyorlar. Bu diyalogun gündeminde Türkiye ile Yunanistan’ın toplam 17 önerisi bulunuyor. 
     



 DÜNYA 












</TEXT>
</DOC>
