<DOC>
<DOCNO> 65075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/ekonomi/eko07.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir Enron korkusu 
</HEADLINE>
<TEXT>

Şirket birleşmesine aracı olan birine etik dışı yöntemlerle 20 milyon dolar verden Tyco, bir günde 16.7 milyar dolar değer kaybetti 
     EKONOMİ SERVİSİ 

     Dünyanın önde gelen elektronik ekipmanları ve yan ürünleri üreticisi Tyco International Ltd’in New York Borsası’nda işlem gören hisselerinin önceki gün yüzde 20 düşerek piyasa değerinin 16.7 milyar dolar gerilemesi yeni bir Enron vakası mı’ sorusunu gündeme getirdi. 80 ülkede faaliyet gösteren 180 bin çalışanı bulunan Tyco’nun 50 milyar dolarlık iş hacmi bulunuyor. 
     Geçtiğimiz yıl Tyco’nun başka bir şirketle birleşmesine aracılık eden Frank Walsh’a ve onun vekil olduğu bir hayır kurumuna, etik olmayan yöntemlerle 20 milyon dolar para aktarıldığının gündeme gelmesi nedeniyle şirkete olan güven sarsıldı. Yatırımcıların panik halde satışa geçmesinin de hızlı düşüşte etkili olduğu belirtiliyor. Enron skandalı nedeniyle yatırımcıların bu tür durumlarda çok hassas. Bu arada dün önemli ölçüde değer yitiren ABD borsaları da son üç ayın en düşük seviyesine geriledi. 
     
     Bu düşüş adaletsiz’ 
     Tyco CEO’su Dennis Kozlowski konuyla ilgili yaptığı açıklamada "İnsanların çok şüpheci olduğu bir çevrede bulunuyoruz. Bu nedenle böyle bir olayla karşılaştık" dedi. Kozlowski hisselerin düşüşünün adaletsiz olduğunu, kayda değer bir nedeninin bulunmadığını belirtti. Şirket açıklamasında Walsh’a 10 milyon dolar para ödendiği, kendisinin CIT Grubuyla 10 milyar dolarlık birleşmeye aracılık ettiği kaydedildi. 
     



 EKONOMİ 



















</TEXT>
</DOC>
