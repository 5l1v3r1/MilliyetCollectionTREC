<DOC>
<DOCNO> 70181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun01.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, "gölge hükümet" kurdu 
</HEADLINE>
<TEXT>

     ABD Başkanı George Bush'un, Washington'a bir terörist saldırı düzenlenmesi ihtimaline karşı, başkent dışında gizlice 100 kişiden oluşan bir gölge hükümet kurduğu ortaya çıktı. 
     The Washington Post gazetesi, Amerikan yönetiminin, Soğuk Savaş döneminden beri kıtalararası bir füze saldırısı tehdidine karşı "Operasyon Planlarının Sürekliliği" başlıklı gizli bir plana sahip olduğunu, ancak 11 Eylül terörist saldırılarından sonra bu planın, terörist El Kaide'nin, taşınabilir bir nükleer silah ele geçirerek Washington'a karşı kullanması ihtimaline karşı yeniden düzenlendiğini yazdı. Yeni plana ise "Hükümetin Sürekliliği" adı verildi. 
     Gazetenin, üç Amerikan yönetimi yetkilisine dayandırarak verdiği haberinde, Amerikan istihbaratının, El Kaide'nin elinde böyle bir silah olduğuna dair özel bir bilgisi bulunmadığı, ancak böyle bir riskin bulunmasının bile, gölge hükümetin varlığını haklı göstereceği anlatıldı. 
     Gölge hükümetin, başkent Washington'ın bulunduğu doğu kıyısında belli bölgelerde "yeraltında" çalıştıkları da gazetede kaydedildi. 
     






</TEXT>
</DOC>
