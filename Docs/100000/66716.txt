<DOC>
<DOCNO> 66716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/magazin/yazdud.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Tüzün’ün iddialı dönüşü 
</HEADLINE>
<TEXT>

Taksim’in ortasındaki özel kulüp Bergere, BarLane, Kırıntı yıkılıyor, Circus, Sunset’de sushi kursları, Zevk-i Sefa, Şamdan, Kafika, Gazebo’da börek günleri... 
     Evet, çarşamba günü bir gecede 14 eğlence yerini dolaştığımı yazmıştım ya. Aman Allah, art arda mail aldım. Vay efendim, nasıl olurmuş. Nasıl olduğunu anlatayım. Saat 20.00’de ilk durak Levent’teki People’ın barıydı. Oradan Ulus’daki Paper Moon’a geçtik. Ardından Maçka Oteli’nin parkına arabamızı bırakıp Nişantaşı turuna başladık. BarLane’de yemek, Circus’da tatlı, Kırıntı’da kahvemizi içtik ve Fatih Ürek’in çalıştığı Zevk-i Sefa’ya geçtik. Nişantaşı-Maçka’da bulunan bu mekanların birbirine yakınlığı birkaç metreyi geçmiyor. Ardından Taksim’e gittik önce Bergere, ardından Eski Yeşil. Daha sonra Beyoğlu’na geçip arabayı Karafaki’nin otoparkına koyduk. Önce Anjelique, sonra bitişiğindeki Nupera, ardından da Karafaki ve Safran’a girdik. Safran’da Aslı Altan’ı bulamayınca Harbiye’ye geçip Ajda-Catwalk’a girdik ama program bitmişti. Finali Etiler Şamdan’da yaptık. Yani programlı gittikten ve birbirine yakın mekanlara uğradıktan sonra 14 değil, valla 20 mekan da yaparım. Gelelim sadede. Açıldığından beri topu topu iki kez gittiğim için Nişantaşı’ndaki BarLane’in personeli ve ortağı Emre Ergani haklı olarak bozulmuşlar. Sevgili Dodo Doğan Çakıt BarLane’de işletmeciliğe başlayınca bir taşla iki kuş vurmak üzere yemek için orayı tercih ettik. Erken saat olmasına rağmen yemek kısmı dolu, bar da hareketliydi. Sevgili Emre Ergani ağır grip geçirmiş, bir ay yatmış. Çok yakında 10 günlüğüne ABD’ye gidip Bodrum’daki yazlık Havana ile ilgili fikir alacakmış. 
     Biz sohbet ederken yanımıza sevgili Dodo geldi. Artık Nişantaşı’nda, 
     öğle yemeklerinde de BarLane açık. 
     Sushi ve dünya mutfağından örnekler olacak. Dodo haftanın 
     iki günü de Private Party Nights’ düzenliyor. Bu gecelerde 
     70’li, 80’li yılların şarkıları 
     çalınacak. Perşembeleri de 
     Emre Ergani’nin düzenlediği VIP geceleri var. BarLane’den ayrılan müdür Ali Ünal’ın yerini sevdiğim bir çocuk Fahri Çağlayan almış. Halkla ilişkilere ise Elem adlı cici 
     bir genç kız getirilmiş. Bana göre BarLane’in havasını, güleryüzü ve mükemmel servisiyle Oğuz Türkmen sağlıyor. Ateş gibi bir çocuk, her yere yetişiyor. O gece barmen Ali Osman son günlerin trend içkisi nar suyu ile absolud votka hazırladı. Geç saatlere doğru DJ Hakan’ın müziği kıpır kıpır yaptı insanları. Ben o akşam sushi yedim. Mori hazırlıyormuş. Başarılıydı. Fiyatlar burada ehven ama tabii ödüyeceğiniz para yiyeceğiniz çeşide bağlı. Normal mönüden önereceğim yemekler karidesli sebze salatası, tavuklu Akdeniz salatası, penne arrabbiata, rigatoli pollo, biber soslu bonfile 
     tava, kekikli ızgara tavuk. 
     
     Bir salata, tatlı ve ana yemek içkisiz kişi başı 25-30 milyon. 
     O akşam bir grup arkadaşıyla Emrah Hattat, Uğur Işık, Ferhat Vatandost, Gülin 
     Önger vardı. BarLane’nin müdavimleri arasında Hatice-Faruk Süren, Ersoy Çetin, Tilda-Erol Tezman, Emre Kütük, Ralf Tezman, Ayşe-Adnan Polat’ı sayabiliriz. Telefon numarası 0212 
     296 95 55. Sevgili Şefo Şefik Öztek ’nun Circus’ına da ne yazık ki bir kez gitmiştim. Burayı işleten Melisa’yı Paper Moon’daki başarısından tanırım. BarLane çıkışı, 
     50 metre ötesindeki Circus’a sırdaşım İsmail Akkaya ile uğradık. Şefik rahatsızmış. Melisa ile konuştuk. Öğle yemeklerinde de hareketli Circus. İtalyan mutfağının çok özel tatlarından olan mantarlı ve fesleğenli risotto, özel soslu bonfile ve tavuk ızgaralar, keçi peynirli salata spesyal. İsmail iki kez burada yemek yemiş ve beğenmiş. Bar da hareketli. Aromalı kahve mönüsü zengin. 
     Bir de o gece tattığım acı çikolatalı 
     kek muhteşem. Altan Usta "Toku ağırlamak zor" deyip biraz darıldı. Hostes Hande ve Onur, Ninja Sushi bölümünün kaldırıldığını söylediler. Laila’nın kapısından tanıdığım güvenlik görevlileri Tolunay ve Sinan ile sohbet ettik. Circus bu yıl yazlık Laila’da yer alacak. Yemek için Melisa ile sözleştik. Telefon numarası 0212 219 96 75. Circus’ın çaprazında, bu yıl açılan Kırıntı’ya uğradık. Bağdat Caddesi’nde iki, Nişantaşı’ndaki Kırıntı’da ise bir 
     kez öğle yemeği yemiştim. Saat 23.30 olmasına rağmen tıklım tıklımdı. Normal. Fiyatlar her keseye uygun, atmosfer de çok iyi. Bence Kırıntı gerçekten Nişantaşı’na renk getirdi. Telefon numarası 0212 291 26 92. 
     
Fatih Ürek Show, Sinan’ın Kafika’sı, özel bir kulüp      Nişantaşı’nda turlarken Maçka’daki Zevk-i Sefa’yı es geçmek olmazdı. Yarım saatliğine de olsa Fatih Ürek’in muhteşem bir şov sergilediği Zevk-i Sefa’ya uğradık. Aslında Fatih’de insanın canı hiç sıkılmaz, çok keyifli bir akşam geçirebilirsiniz. 
     Bir de kim ne derse desin, Fatih gibi sahnede güzel danseden oryantal yok. Adam dans okulu açıp sahnedekilere ders verecek kapasitede. Bir de Muazzez Abacı, Seda Sayan taklitleri var ki gülmekten yerlerdesiniz. Fatih de o gece tıklım tıklımdı, daha çok gençler masaların üzerindeydi. Telefon numarası 0212 219 95 53. Evet, gelelim Taksim-Beyoğlu turumuzun başka bir bölümüne. Size bu bölgede yeralan güzel bir mekandan sözetmek istiyorum. Bir akşamüstü eski arkadaşım, gazeteci ve yönetmen Orhan Çetin ile buluştuk. Nerede mi Amcası, ünlü yönetmen, Film Gibi’nin o karizmatik sunucusu Sinan Çetin’in Kafika’sında. Eskiden sık gittiğim bir yerdi ama yeni yerler açıldıkça insan nereye yetişeceğini şaşırıyor. Sinan, Kafika’yı kuzenlerine bırakmış. Ara sıra uğruyormuş, işleri çok maşallah. Kafika bambaşka bir güzellik oluşturmuş Taksim Meydanı’ndan Kazancı Yokuşu’na inen Bolahenk Sokak’ta. Dilerseniz yemek, dilerseniz buranın vazgeçilmezleri arasında olan çikolata soslu, dondurmalı browni’den tadabilirsiniz. Ya da arkadaş grubunuzla bini aşkın Türk ve yabancı film koleksiyonundan dilediğinizi seçip özel ses yalıtım sisteminin bulunduğu 
     8 sinema salonunda izleyebilirsiniz. 
     Bir yandan da içkinizi ya da aromalı kahvenizi yudumlayıp salatanızı yersiniz. 
     
     Öğle saatlerinde de gazetenizi, kitabınızı 
     alır, ünlülerin uğradığı bu güzel yerde okuyabilirsiniz. Telefon numarası 0212 244 51 67. Seda Akay adı size ne hatırlatıyor Seda çok ünlü bir söz yazarıdır. Yeşim Salkım, Zerrin Özer, Niran Ünsal, Muazzez Abacı, Metin Şentürk, Burcu Güneş, Harika Avcı ve daha nice isimlerle çalışmıştır Seda. Şu günlerde Taksim’de, Eski Yeşil’in karşısında oto yedek parça deposu olan harabe yeri öyle bir hale getirdi ki şaşırmamak elde değil. Bergere Club adını verdiği bu yer çok özel. Mix bir gece kulübü. Yani erkek, kadın ya da gay olun, tek başınıza gidip barda müthiş keyifli bir müzik dinleyip içkinizi yudumlayabilirsiniz. 22.00-04.00 arası açık. Salı geceleri 
     Türkçe pop var. Her salı bir ünlü çıkacak, 
     12 Şubat’ta DJ Zerrin Özer olacak, bilesiniz. Diğer geceler underground müziğin Türkiye’deki en iyi DJ’lerinden olan Tongun, Kürşat, Arena, Gökhan, Kivi, Kacit ve Sezen Aksu’nun oğlu Mithat Can var. Bergere’de pek çok sanatçıyı görmeniz mümkün. Bir yerli içki 
     3.5 milyon lira. Üstelik hafta içi giriş ücretsiz. Hafta sonları bile saat 23.30’a kadar ücret ödemeden girme şansınız var. Daha sonra bir içki ücretsiz, giriş 10 milyon lira. Seda muhteşem bir yer yapmış, Londra’daki Heaven gibi. Tuvaletleri pırıl pırıl. Bir zamanlar Etiler’deki Kulüp 54’ün idarecisi olan Kadir-Birgü Erus çifti, Seda’nın ortakları. Banu Nazlıca ise buranın halkla ilişkilerini yürütüyor. Bergere’e gidin, alışkanlık yapabilir. Telefon numarası 0212 361 15 58. Bir süredir gitmediğim yerlerden biri de Şamdan’dı. Halbuki Şamdan benim evim gibidir. Barda 
     Ekrem, salonda Hüseyin, kapıda Affan’ın yönetiminde Sami, Ayhan, Orhan, 
     DJ kabininde Ayhan, Burak, yönetici Selma Şeşbeş ile artık bir aile gibiyiz. 
     Üst üste iki gece uğradım. Sosyete butikçisi Muzi Karaata ve Saffet Arıkan’ın masasında ilk kez Şamdan’da Bület Ersoy’u gördüm. Yeşim Salkım yine hayatın tadını çıkarıyordu. Yanında Şamdan’ın patronu sevgili arkadaşım Mehmet Tuna, zarif karısı Şehnaz, piar uzmanı Banu Birkan vardı. Daha sonra onların olduğu masaya Beşiktaş’ın yakışıklı başkanı Serdar Bilgili geldi. Uğur Işık, Ferhat Vatandost, Emel-Erdal Acar, Helin Avşar, Erdinç Acar, uzun bir süredir sesi soluğu çıkmayan iş adamı İlhan Karadeniz ve sevgilisi eski mankenlerden Öykü Osma, Karafaki’nin sahibi Göksel Sunter, kız arkadaşı Gülşah, Sema-Levent Kızıl, iş adamı Fehim Dinçer, ünlü kadın kuaförü Mehmet Bahçecik 
     o kalabalıkta görebildiklerim oldu. Ayhan ve Burak, Şenay Abla’larına jest yapıp İlhan Şeşen’in Ne Oldu Gülüm Bize’yi iki kez çaldılar, ardından da Ebru Gündeş’in Telafi’sini. Eve girdiğimde saat 05.00’di. Telefon numarası 0212 263 48 98. 
     
Sibel ile yeniden, Sunset’te sushi kursu      Hafta içi Çırağan Kempinski’ye uğradım. Başaşçısı Fabrice Canelle ünlü Türk böreklerine çeşitlemeler getirmiş. Ben börek delisi olduğum için haberi aldığım an uçarak gittim. Vejetaryenler için domatesli, dereotlu, sarmısaklı, beyaz peynirli ve limon aromalı olanı harika. Acayip yedim ama ertesi gün burnumdan geldi. Çünkü sağolsun, Rıfat Ababay her yanımdan geçişte laf attı. Ben hayatımda 
     bu kadar iyi koku alan ve soğana, sarmısağa bu kadar alerjisi olan bir insan daha tanımıyorum. Zaten baktım mı iş yerinde ters bir şey olacak, hemen bir 
     diş sarmısak ağzıma atıyorum ve olay büyümeden yırtıyorum. Şaka, şaka. Etoburlara da patlıcanlı, tulum peynirli 
     ve kuzu etli böreği öneririm. Çikolatalı böreği ise tatlı niyetine götürebilirsiniz. Şubat ayı boyunca Çırağan’daki Gazebo’da devam edecek bu börek günleri için telefon numarası 0212 258 33 77. Dönüşte Sunset’e uğradım. Sunset Grill Bar’da şubat ayı boyunca sushi kursları başlamış. İlki bu gün saat 14.00’de. Ders süresi iki saat, ücreti kişi başı 25 dolar. Rezervasyon ve diğer günlerin saatleri için telefon numarası 0212 287 03 57. Keops 
     Eğlence Ünitesi’nin sahibi sevgili Nida Büyükbayraktar, Jaca’da sahne almaya başlayan Sibel Tüzün’ü izlemem için davet etmişti. Benim beğendiğim seslerden biridir Sibel. Eski Kapkara’da rahmetli Ajlan Büyükburç ile birlikte sahne alırken haftanın 4-5 günü giderdim. Biliyorsunuz, Sibel Tüzün bir ara herşeye küsmüş, Bodrum’a yerleşmişti. 
     O tarihlerde saçını kazıtmış, koluna dövmeler yaptırmış, 
     deri pantolonu ile asi 
     bir kız olup çıkmıştı. Ama benim gittiğim 
     gece sahnede tam bir dişi Sibel vardı. Eski günlerdeki gibi. Zaten Sibel’in sahnesi müthiştir. Bir de repertuar yapmış, insanın kalkası gelmiyor. It’s Raining Men’ ile sahneyi açtı. Ardından Hüp’, Bebek’, Keskin Bıçak’, Kaçın Kurrası’, Ellerimde Çiçekler’, Kalamış’, Elveda Meyhaneci’, Rakkas’, Kahpe Felek’, Dove L’amore’, Depresyondayım’, Kumsalda’, Pala Remzi’, Haykıracak Nefesim’, Güz Gülleri’... Arada sanatçı taklitleri... Arkasında tabanca gibi bir orkestra. Bu Sibel’e gerçekten doyulmaz. Valla ben yoruldum. Program sonrası biraz konuştuk. Yeni albümü Nerede 
     Kalmıştık’ nisanda çıkıyormuş. Şarkı söylemeyi çok özlemiş. "Kalmasın gam, keder hüzün, karşınızda Sibel Tüzün" sloganıyla insanları eğlendiriyor. Şimdilerde sahneyi biraz şova döndürmek istiyor. Kostümler, renk renk peruklar, Latin danslar, sirtaki... Sibel Tüzün gerçekten kaçmaz, benden söylemesi. Jaca’nın telefon numarası 0212 282 79 02. Evet, bugünlük de bu kadar, kalın sağlıcakla. En kötü gününüz 
     benimkinden iyi olsun efendim. 
     
     



 MAGAZİN 












</TEXT>
</DOC>
