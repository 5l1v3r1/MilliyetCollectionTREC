<DOC>
<DOCNO> 84898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sondun10.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalay Lama "Kıvancımızı engelleyen bilgisizliktir" 
</HEADLINE>
<TEXT>

     Çin'e bağlı Tibet'in ruhani lideri Dalay Lama, Avustralya'nın Melbourne kentinde, kendisini ayakta alkışlayan 20 bin kişiye hitap etti. 
     Dalay Lama, ''Hayatımızın esas gayesi kıvanç ise, bunu gölgeleyen, engelleyen, bilgisizliktir'' dedi. 
     1996'dan beri Avustralya'ya ilk kez gelen ve dördüncü ziyaretini yapan 67 yaşındaki Budist lider Dalay Lama, ülkede 10 gün kalacak. 
     Komünist Çin Halk Cumhuriyeti, Mao Zedong 1893-1976 komutasında 1950'de Tibet'i ilhak ettikten sonra Tibetlilerin 1959 halk ayaklanması bastırıldı. O yıl Dalay Lama, Kuzey Hindistan'a kaçarak Dhramsala kentinde sürgün yönetimini kurdu ve barış yoluyla özerklik arayışını hep sürdürdü. 
     Avustralya'yı Mart ayında ziyaret eden Çin Dışişleri Bakanı Tang Ciaşüen, Avustralya hükümetini, ''Dalay Lama ile temas kurmayınız, aksi halde ilişkiler zedelenir'' uyarısında bulunmuştu. Bu bakımdan Avustralya Başbakanı John Howard'ın Dalay Lama ile görüşmesi beklenmiyor. 
     Tamamen barışçı yol izleyen Dalay Lama, esas amaçlarının Tibet'in kültürel ve dinsel kimliğinin muhafazası olduğunu söylüyor. 
     





</TEXT>
</DOC>
