<DOC>
<DOCNO> 80274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/spor/spo01.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da II. skandal 
</HEADLINE>
<TEXT>

Muhalefetin açıklamalarıyla sarsılan Beşiktaş, şimdi de üyelik girişlerindeki usulsüzlük iddiası ile iyice karıştı. Seçim öncesi, eski aidat ile birçok üyenin kulübe kaydedildiği ileri sürüldü 
     ATIF KEÇECİ 

     Yankı uyandırdı 
     BEŞİKTAŞ’TA hafta başında gündeme gelen seçime şaibe karıştığı yolundaki muhalefet açıklamalarının yankıları sürerken, bu kez de üyelik girişlerinde usulsüzlük yapıldığı ileri sürüldü. 28 Ocak 2001’de yapılan Tüzük Tadil Kongresi’nde, yeni üye giriş aidatının 250 milyon liradan 1 milyara liraya çıkarılmasına karşın, çok sayıdaki yeni üyenin eski rakamdan kulübe alındığı iddiaları ortalığı karıştırdı. 
     
     Üç ayda 2000 üye 
     SİYAH - Beyazlı kulübe son iki yılda en çok üyenin yapıldığı ayların 2000 Kasım, Aralık ve 2001 Ocak’a rastlaması değişik yorumları getirdi. Üç ayda 2000’e yakın kişinin 250 milyondan kulübe girmesiyle, kulübün 1.5 trilyonluk kaybına da dikkat çekildi. Ayrıca bu isimlerin tümünün giriş tarihlerinin kongreden bir yıl önceye rastlaması sonucu 2002’de oy kullanma hakkını kazandıkları da belirlendi. 
     
     Demir kefil oldu 
     KULÜBE, 1 milyarlık aidat sonrası sadece 303 üyenin kaydedilmesi de dikkati çekti. Bu arada muhalefetin ortaya çıkardığı 14 yaşındaki 17245 sicil numaralı K.G.’nin üyeliğiyle ilgili kimlerin referans verdiği de ortaya çıktı. Genel Sekreter İsmail Ünal’ın yeğeni olan K.G.’ye kefil olanların başında Nevzat Demir ve M.Ali Çiçek olduğu kaydedildi. Ayrıca birçok başvurunun altında da Demir’in imzası olduğu ileri sürüldü 
     
Seçim şaibesiz’Divan Başkanı Tuncer, muhalefetin iddialarına sert yanıtlar verdi 
     KONGRE Divan Başkanı Erdoğan Tuncer dün bir basın toplantısı düzenleyerek, muhalefetin şaibe iddialarını yanıtladı. Tuncer, "Beşiktaş seçim genel kurulunda en ufak bir şaibe yoktur. Şaibe diyenler bunun altında kalır" dedi. Erdoğan Tuncer, Hasan Arat ve grubunun boş oy itirazlarını hatırlattı, "Uyardık. Bir tane bile çıkmadı. Sonuçlara da itiraz etmediler ve gözlemcileri, sonuç tutanağını imzaladı. Şaibe denilmesi yanlış" diye konuştu. 
     TUNCER daha sonra şöyle konuştu "14 yaşındaki üyeyi saptadık ve üyeliğini düşürdük. 22 Mart 2001’de tüzük değişmediği için sadece beyana bakılıp, üye yapılmış. 793 oy farkla biten seçimi, bir üyenin oyu değiştiremez. Ayrıca kimsenin alnında Fenerbahçeli veya Galatasaraylı diye yazmıyor. Bir kişinin hangi takımı tuttuğunu röntgen filmi çekerek anlayamazsınız. Videoda, bu takımların taraftarı olduğu saptanan kişiler de üyelikten atılacak." 
     
Daum, Parma ile el sıkıştıAlman teknik adam, Hakan Şükür’ün takımı İtalyan Parma ile mutabakata vardı. Teknik Menajer Sacchi de tecrübeli çalıştırıcı ile anlaştıklarını doğruladı 
     MEHMET ÇİFTÇİ 

     BEŞİKTAŞ’IN Teknik Direktörü Christoph Daum, Parma ile anlaşmaya vardı. Geçtiğimiz günlerde Almanya’da mahkemeye gittiği sırada İtalyan Kulübü’nün Teknik Menajeri Arrigo Sacchi ile masaya oturan Alman çalıştırıcının her konuda Parma ile mutabakata vardığı öğrenildi. Daum, İspanyol El Mundo Deportivo gazetesine verdiği demeçte, Parma ile görüştüğünü ve artık anlaşma aşamasında olduğunu açıkladı. 
     TECRÜBELİ teknik adam, El Mundo Deportivo’ya Beşiktaş’ı da şikayet etti. Aldığı ücretin çok az olduğundan yakınan Alman çalıştırıcı, kulüpte istediği yeterli kadronun oluşturulamadığını ve ayrıca bir çok takımdan teklif almasına rağmen, ücretin cazip olması nedeniyle Hakan Şükür’ün de formasını giydiği Parma’yı tercih ettiğini söyledi. Görüşmeleri Parma Teknik Menajeri Sacchi de onayladı. 
     
Sergen tamam gibi      BEŞİKTAŞ İkinci Başkanı Hüsnü Güreli, Galatasaraylı Sergen’in alınması için kolları sıvadı. Menajer Sinan Engin ile görüşen Güreli, "Siirt Jetpa tarafını biz çözeriz, Sergen’i de sen ikna et" dedi. Bunun üzerine harekete geçen Engin’in, tecrübeli futbolcu Sergen’le gizlice görüştüğü ve prensipte anlaştığı belirtildi. 
     MENAJER Sinan Engin’in, Sergen’in dışında Kocaelisporlu Serdar ve Gençlerbirliğili Tolga ile gizlice sözleşme yaptığı kaydedildi. Galatasaray’ın, Murat’la mukavele imzalamasına sinirlenen Engin’in, bu futbolcuyla dün gece bir araya geldiği, ayrıca misilleme olarak Ergün için harekete geçtiği iddia edildi. 
     
Bilgili yorumsuz      Selçuk Mumcu 

     BEŞİKTAŞ Başkanı, muhalefetin usulsüz üye kayıtlarıyla ilgili gündeme getirdiği iddialara dün de yanıt vermedi. Ankara’da üst düzey temaslarda bulunan Bilgili, bu konudaki soruları, "Şu anda, söyleyeceğim bir şey yok" diye cevapladı. Yönetim ilk olarak Cumhurbaşkanı Ahmet Necdet Sezer’in huzuruna çıktı. Bilgili ve yeni yönetim, Başbakan Yardımcısı Devlet Bahçeli ve Hüsamettin Özkan, Milli Eğitim Bakanı Metin Bostancıoğlu, Genel Kurmay Başkanı Org. Hüseyin Kıvrıkoğlu, Kara Kuvvetleri Komutanı Org. Hilmi Özkök, Gençlik ve Spor Genel Müdürü Kemal Mutlu ile bir araya geldi. 
     
UNİBJK 1 yaşında      CENGİZ MALGIR 

     BEŞİKTAŞLI üniversite gençliğinin oluşturduğu UNİBJK, dün akşam 1. kuruluş yılını kutladı. Pierre Cardin’in sponsorluğunda, Hammam’da verilen yemeğe birçok üniversiteli gencin yanı sıra Beşiktaşlı Şifo Mehmet, Başkan Serdar Bilgili ve bazı yöneticiler katıldı. Gecede Pierre Cardin tarafından dizayn ediyen kartal amblemli mont da açık artırmayla satıldı. 
     
Kafacıya ceza      GENÇLERBİRLİĞİ maçından sonra bir taraftara, hakaret ettiği gerekçesiyle, kafa atan Erman’ın bu hareketi, yönetimi kızdırdı. Menajer Sinan Engin, Erman’a beş milyar lira para cezası verileceğini açıkladı. Göztepe maçının hazırlıklarını dün akşam Ümraniye’de sürdüren Beşiktaş’ta idmana iyileşen Yasin Sülün de katıldı. Antrenmana dizinde dikiş olan Ronaldo katılmadı. 
     



 SPOR 
























</TEXT>
</DOC>
