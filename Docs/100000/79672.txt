<DOC>
<DOCNO> 79672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/dunya/tur.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Filipinler’de bomba 14 ölü      DIŞ HABERLER SERVİSİ 

     ABD’nin terörle savaşı çerçevesinde son iki ayda binlerce askerini konuşlandırdığı Filipinler’de, ülkenin güneydeki General Santos kentinde kalabalık bir alışveriş merkezine bombalı saldırı düzenlendi. Saldırıda 14 kişi öldü, 60 kişi yaralandı. 
     Yetkililer, alışveriş merkezinde patlayan bombanın el yapımı olduğunu açıkladı. Bomba dün sabah kentin ticaret merkezindeki bir mağazanın yakınında park etmiş bir araçta patladı. 
     Bombalı saldırının Müslüman azınlığın ayrılıkçı örgütlerinden Ebu Seyyaf ya da Moro İslamcı Kurtuluş Cephesi militanlarının düzenlediğinden şüphe edilirken, polis yetkilileri, saldırıyı adı ilk kez duyulan "Yerli Halkın Federal Ordusu" adlı bir örgütün düzenlediği yolunda istihbarat edindiklerini söylediler. 
     



 DÜNYA 










</TEXT>
</DOC>
