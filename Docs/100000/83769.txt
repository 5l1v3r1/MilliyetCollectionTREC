<DOC>
<DOCNO> 83769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sonspo18.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, Beşiktaş'ın 40. teknik direktörü... 
</HEADLINE>
<TEXT>

     Beşiktaş'ın bugün sözleşme imzaladığı Mircea Lucescu, siyah-beyazlı kulübün 40. teknik direktörü oldu. 
     Beşiktaş Kulübü'nün 1911 yılında başlayan 90 yıllık futbol tarihinde, şimdiye kadar 26'sı yabancı, 13'ü de Türk olmak üzere toplam 39 teknik direktör görev yaptı. 
     
     İkinci Rumen 
     Beşiktaş ile 2 yıllık sözleşme imzalayan Mircea Lucescu, aynı zamanda siyah-beyazlı kulübün 2. Rumen teknik adamı oldu. Siyah-beyazlılar, 31 yıl aradan sonra ilk kez bir Rumen teknik adamla anlaşırken, Beşiktaş'ta daha önce Rumen çalıştırıcı olarak 1970-71 sezonunda Teoderescu görev yapmıştı. ''Kara kartallar'' bu sezonda ligi 33 puanla 6. sırada tamamlamıştı. 
     Siyah-beyazlı kulüpte bugüne kadar 10 değişik ülkeden 26 yabancı teknik direktör çalışırken, 7 teknik direktörle Yugoslavlar ilk sırayı aldı. 
     Beşiktaş'ta 7 Yugoslav teknik adamın dışında, 4'er İtalyan, Alman, 3'er Macar, İngiliz, 1'er de Rum, Rumen, Avusturyalı, Bulgar ve Galli teknik direktör çalıştı. 
     
     En başarılısı Yugo'lar 
     Beşiktaş'ta görev yapan yabancı teknik direktörler içinde 4 şampiyonlukla en başarılıları Yugoslav teknik adamlar oldu. 
     Siyah-Beyazlılar, Yugoslav Spajiç ile 2, Dorde Miliç ve Branko Stankoviç ile de birer kez şampiyonluğa uzandı. 
     Beşiktaş, Yugoslav teknik direktörlerin dışında 3 kez İngiliz, 1'er kez de Macar ve Alman teknik adamlarla lig şampiyonluğunu yakaladı. 
     Beşiktaş'ın lig şampiyonluklarını yakaladığı yıllar ve teknik direktörler şöyle 
     1959-60.......................Andreas Kutik Macar . 
     1965-66 ve 1966-67............Spajiç Yugoslav . 
     1981-82.......................Dorde Miliç Yugoslav . 
     1985-86.......................Branko Stankoviç Yugoslav . 
     1989-90, 1990-91 ve 1991-92...Gordon Milne İngiliz . 
     1994-95.......................Cristoph Daum Alman . 
     Bu arada Futbol Federasyonu'nun, Beşiktaş'ın 1959 yılından önceki 2 şampiyonluğunu tescil etmesiyle, 1957-58 sezonunda Eşref Bilgiç, 1958-59 sezonunda da İtalyan Remondini ''Kara kartallar''ı şampiyonluğa ulaştıran teknik adamlar oldu. 
     Beşiktaş'ta görev yapmış diğer yabancı teknik direktörler ise şöyle 
     Zinger Macar 1926-1935 , Miçaki Rum 1939-1943 , Charles Howard İngiliz 1945-1947 , Meazza İtalyan 1948 , Eric Keen İngiliz 1949-1954 , Puppo Sandro İtalyan 1954-1955 , Mesaros Macar 1956 , Remondini İtalyan 1957 , Melchıor Avusturyalı 1964 , Jane Janevski Yugoslav 1967-68 , Milev Bulgar 1969 , Çiriç Yugoslav 1969-70 ve 1979 , Teodorescu Rumen 1971 , Abdullah Gegiç Yugoslav 1973 , Buhtz Alman 1975 , Milutinoviç Yugoslav 1977-78 ve 1987 , Gordon Milne İngiliz 1987-1993 , Chirstoph Daum Alman 1993-95 ve 2001-2002 , John Benjamin Toshack Galli 1996-98 , Karl Heinz Feldkamp Alman 1999 , Hans Peter Briegel Alman 1999-2000 , Nevio Scala İtalyan 2000-2001 . 
     Beşiktaş'ta görev yapan Türk teknik direktörler ise şöyle 
     Şeref Bey 1911-25 , Refik Osman Top 1935-37, 1939-44 ve 1947 , Hakkı Yeten 1948 , Cihat Arman 1955-56 , Eşref Bilgiç 1956 , Recep Adanır 1964, 1967 ve 1974 , Şeref Görkey 1962 , Gündüz Kılıç 1971-72 , Metin Türel 1974-75 ve 1980 , Gündüz Tekin Onay 1976 , Doğan Andaç 1978-79 , Serpil Hamdi Tüzün 1979-80 , Rasim Kara 1996-97 . 
     
     En uzun süreli çalışanlar 
     Beşiktaş Kulübü'nün futbol şube kurucusu ve aynı zamanda ilk yıllarda futbolcusu olan Şeref Bey, siyah-beyazlıların 14 yıl teknik direktörlüğünü üstlenerek, en uzun süreli çalışan teknik adam oldu. 
     Beşiktaş'ın sembol isimlerinden biri olan Refik Osman Top da tam 10 yıl çalıştırıcılık yaparak, bu alanda Şeref Bey'den sonra ikinci sırayı aldı. 
     Yabancı antrenörlerde ise Macar Zinger, 10 yılla ilk sırayı alırken, İngiliz Gordon Milne 6,5 yılla ikinci oldu. 
     





</TEXT>
</DOC>
