<DOC>
<DOCNO> 54056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/soneko05.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik kriz düğünleri de etkiledi 
</HEADLINE>
<TEXT>

     Türkiye'de yaşanan ekonomik kriz, evlilik törenlerini de etkiledi. Önceki yıllarda günlerce süren törenlerle, davul ve zurna eşliğinde dünyaevine giren gençlerin, düğün masraflarının yüksek olması nedeniyle, sade bir törenle, evlendirme dairelerinde evlenme yolunu seçtikleri belirtildi. 
     Nevşehir Belediyesi'nde 22 yıldan beri evlendirme memurluğu yapan Mustafa Isınır, geçen yılın 10 aylık döneminde 668 çiftin nikah işlemlerini yapmasına rağmen, bu yılın aynı döneminde 642 çiftin nikahını kıydığını kaydetti. 
     Isınır, evlenen çiftlerin düğün masraflarının yüksek olması nedeniyle sade törenlerle evlenmeyi tercih ettiklerini belirterek, şunları söyledi 
     ''Türkiye'de yaşanan ekonomik kriz, evlilik törenlerini de etkiledi. Önceki yıllarda nikahları, ev ve salonlarda çok sayıda davetlinin katıldığı davullu zurnalı törenlerde kıyardık. Bu yılın 10 aylık döneminde kıydığım nikahların yaklaşık 500'ünü, evlendirme dairesinde 2 şahit huzurunda gerçekleştirdim. Evlenen çiftler, 1-1.5 milyar lira arasında değişen düğün salonu kirası ve diğer masrafları karşılayamadıkları için sade töreni tercih ediyorlar.'' 
     






</TEXT>
</DOC>
