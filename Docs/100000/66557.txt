<DOC>
<DOCNO> 66557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yasam/yas07.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Şubat’ta gül tek fiyata 
</HEADLINE>
<TEXT>

14 Şubat Sevgililer Günü, gülün tane fiyatı 5 milyon lira olacak. Ancak hemen belirtelim, bu rakama gösterişli ambalaj ve ulaşım dahil değil 
     GÜLAY FIRAT İstanbul 

     Ortak fiyat belirlendi 
     14 Şubat Sevgililer Günü’ne bir hafta kala kırmızı gül piyasası hareketlendi. Normalde tanesi 3 - 3.5 milyon liradan satılan kırmızı gül fiyatları yoğun talebin etkisiyle arttı. İstanbul Çiçekçiler Odası Başkanı Ahmet Nadir Yüksel İstanbul’daki dört bine yakın çiçekçinin 14 Şubat Sevgililer Günü için ortak bir satış fiyatı belirlediklerini açıkladı. 
     
     2 gün önceden sipariş verin 
     BUNA göre, 14 Şubat Sevgililer Günü, gülün tane fiyatı İstanbul’un her semtinde 5 milyon lira olacak. Ancak, bu rakama gösterişli ambalajlama ve ulaşım dahil değil. Yüksel, "Bundan fazla ücret isteyen çiçekçi olursa bize bildirebilirler" derken, bir de uyarısı var "Aşıklar, istenilen zamanda adrese ulaştırılabilmesi için siparişleri iki gün önceden verin." 
     



 YAŞAM 

















</TEXT>
</DOC>
