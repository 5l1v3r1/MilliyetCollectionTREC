<DOC>
<DOCNO> 77623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sontur01.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar maskeli kapkaççı dehşeti 
</HEADLINE>
<TEXT>

     Antalya'da kar maskesi takan motosikletli iki kişi, bir kadının çantası ile bir kişinin 400 milyon lirasını alarak kaçtı. 
     Kar maskesi taktıkları bildirilen motosikletli iki kişi, İsmet Gökşen Caddesi'nde iki İtalyan turisti av tüfeği ile tehdit ederek, paralarını almak istedi. 
     Turistlerin koşarak kaçması sonucu amaçlarına ulaşamayan aynı kapkaççılar, Eski Lara Caddesi'nde taksi bekleyen Esra K. 19 ve Ayşe E'nin 21 çantasını almak istediler. Esra K'ya ait ve içerisinde 20 milyon lira bulunan çantayı silah zoruyla alan kapkaççılar, Ayşe E'nin ise direnmesi üzerine, av tüfeği ile havaya ateş ettikten sonra olay yerinde kaçtılar. 
     Polis, kısa süre içerisinde yaşanan tehdit ve kapkaç olayını araştırırken, bu kez Gazi Bulvarı'nda Erten Petrol Benzin İstasyonu'nda da benzer bir olayın gerçekleştiği öğrenildi. 
     Petrol istasyonunda pompacı olarak çalışan Necip Dayı'yı 28 av tüfeğiyle etkisiz hale getiren 2 kişi, Dayı'nın üzerinde bulunan 400 milyon lirayı alarak kaçtı. 
     Emniyet güçleri, kar maskeli ve motosikletli kapkaççıları yakalamak için geniş çaplı operasyon başlattı. 
     






</TEXT>
</DOC>
