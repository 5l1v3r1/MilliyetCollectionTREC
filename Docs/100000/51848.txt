<DOC>
<DOCNO> 51848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun05.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler saatte 195 kilometre hızla çökmüş... 
</HEADLINE>
<TEXT>

     Amerikalı uzmanlar, 11 Eylül terör saldırıları sırasında, ikinci uçağın çarptığı Dünya Ticaret Merkezi binasının, saldırıya uğrayan ilk binadan önce çökme nedenini araştırıyor. 
     Mimar ve mühendisler, kulelerin, uçakların çarpma şiddetinden değil, dökülen uçak yakıtının tutuşması sonucu çıkan yüksek ısı nedeniyle binaları taşıyan çelik konstrüksiyonların erimesi üzerine çöktüklerini belirlemişlerdi. 
     Çarpma sonrası binalardaki ısının 590 dereceye yükseldiği ve saldırılarda kullanılan uçakların her birinin yaklaşık 38 ton yakıt taşıdığı belirtiliyor. 
     
     Çöküş hızı 

     Bu arada, binaların üst katlarının çöküş sırasında saatte 195 kilometre hıza eriştiği ve blokların yere bu hızla çarptıkları saptandı. 
     Kulelerin yaklaşık 40 bin ton ağırlığındaki katlarının 12 saniyede zemine vurduğu bildirildi. 
     Yetkililer uçakların, kuzeydeki kulenin 94-99. katları arasındaki kesimine, güneydeki kulenin ise 78-84. katlar arasındaki bölümüne çarptığını anımsattılar. 
     






</TEXT>
</DOC>
