<DOC>
<DOCNO> 97807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur42.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sancıları artınca hastane kapısında doğum yaptı... 
</HEADLINE>
<TEXT>

     Antalya'da, sancıları artan genç kadın, hastane kapısında, getirildiği aracın içinde doğum yaptı. 
     Alınan bilgiye göre, Antalya'nın Sinan Mahallesi'nde oturan Şerife Çelik 25 , doğum sancıları artınca eşi İbrahim Çelik ve kardeşi tarafından otomobille Devlet Hastanesi'ne getirildi. Sancıları iyice artan Çelik'in, sedyenin getirilmesini bekleyemeden, geldiği otomobilin içinde doğum olayı başladı. Sağlık görevlilerinin hemen müdahale ettiği doğum sırasında, Çelik çiftinin bir kız bebeği dünyaya geldi. 
     Anne ve kızı daha sonra Kadın Doğum Servisi'ne kaldırılırken, her ikisinin de sağlık durumlarının iyi olduğu bildirildi. 
     





</TEXT>
</DOC>
