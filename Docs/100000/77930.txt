<DOC>
<DOCNO> 77930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yasam/yas08.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri kafalılar’ skandalı büyüyor 
</HEADLINE>
<TEXT>
7 geri zek lı’ daha bulundu 
Alanya’da geri zek lı’ raporuyla okullarından koparılan altı kız öğrenciye, bir başka köyden biri erkek, yedi öğrenci daha eklendi... 
     İBRAHİM OKUMAMIŞ, SADİ NERGİZDAL Antalya DHA 

     Alanya’nın Toslak köyünde altı kız öğrenciye Zek geriliği nedeniyle öğrenime devam edemez’ raporu verilmesiyle ilgili skandal daha da büyüdü. 
     Bu küçük kızların rapora dayanılarak ailelerince okullarından alındığının ortaya çıkmasının ardından, dün de, Emişbeleni köyünden yedi öğrencinin daha aynı yöntemle rapor alıp 8 yıllık zorunlu eğitimi deldiği ortaya çıktı. Milli Eğitim Müdürlüğü 5 müfettiş göndererek tüm okullarda denetim başlatırken, Antalya Tabip Odası da, raporları veren doktorlar hakkında soruşturma açtı. 
     
     Yine aynı hastane 
     Toslak’a 3 kilometre uzaklıktaki Emişbeleni İlköğretim Okulu’nda inceleme yapan müfettişler, biri erkek, yedi öğrencinin, yine Alanya Devlet Hastanesi Sağlık Kurulu’ndan rapor aldığını saptadı. 
     Müfettişlerin araştırmasına göre, T.Ç., S.K., S.C., K.O. ve S.T. adlı kız öğrencilere Hafif derecede mental reterdasyon - ileri derecede debilite’, E. ve erkek kardeşi M.U.’ya da Epilepsi - mental reterdasyon’ teşhisi konuldu ve Öğrenime devam edemezler’ raporu verildi. Yine, Psikiyatri Kliniği Uzmanı Dr. Teoman Dudular’ın Zek geriliği’ teşhisi koyduğu çocuklara Sağlık Kurulu’nun da rapor vermesi üzerine, ailelerin öğrencileri okuldan aldığı öğrenildi. 
     
     Yine hepsi zehir gibi 
     Bu arada aynı Toslaklı altı kız öğrencide olduğu gibi, Emişbeleni İlköğretim Okulu öğrencilerinin de not ortalamasının zek geriliğine’ ilişkin raporu doğrulamadığı anlaşıldı. Öğrencilerin sınıf geçme ortalamalarının en az 2.23 olduğu ve tekrar yapmadan sınıflarını geçtiği belirlendi. 
     Antalya Milli Eğitim Müdürü Süleyman Akyüz de, raporlar tamamlandıktan sonra Toslak Sabır Erkin İlköğretim Okulu Müdürü Ramazan Certel ile Emişbeleni İlköğretim Okulu Müdürü Ali Macit’in görevlerinden alınabileceğini açıkladı. 
     Akyüz, çocukları yargı kararıyla üst kurula muayene ettireceklerini de sözlerine ekledi. Antalya Tabip Odası Başkanı Dr. Naci İşoğlu da, raporların altında imzası bulunan doktorların Onur Kurulu’na sevk edileceğini kaydetti. 
     



 YAŞAM 




















</TEXT>
</DOC>
