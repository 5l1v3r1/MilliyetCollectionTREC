<DOC>
<DOCNO> 81217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun04.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ege'deki diyalog, AB üyeliği açısından olumlu 
</HEADLINE>
<TEXT>

     İngiltere Parlamentosu Dış İlişkiler Komisyonu tarafından hazırlanan "Türkiye" raporunda, Türk-Yunan ilişkileri konusuna değinilerek, Ege'de sorunların çözümü için başlatılan görüşmelerin Türkiye'nin AB üyeliği açısından da faydalı olacağı belirtildi. 
     Raporu yazan milletvekilleri, Yunanistan ile Türkiye arasındaki sorunların çözümü konusunda atılan adımların olumlu olduğuna dikkat çekerken, Kıbrıs sorununa da değindi. Raporda, "Kıbrıs konusundaki uyuşmazlık çözülse de, çözülmese de Kıbrıs'ın Rum kesimi 2002 Aralık ayında Kopenhag'da toplanacak AB zirvesinde AB'ye üye olarak kabul edilmesi neredeyse kaçınılmaz gibi görünüyor. Bu siyasi bir gerçektir ve Türkiye bunu görmelidir" denildi. 
     Irak konusuna da değinilen raporda, Türkiye'nin Irak ile ilgili operasyon konusunda endişeleri bulunduğuna dikkat çekildi. Raporda, "eğer Türkiye Saddam'ın devrilmesinden ekonomik ve siyasi fayda sağlayacağına dair garantiler alırsa, Türk Ordusu Irak'a karşı operasyonu desteklemeye hazır. Ama şu anki şartlar altında Türkiye'nin ABD'nin Irak'a karşı yapacağı operasyonu destekleyip desteklemeyeceği belirsizliğini koruyor" denildi. 
     





</TEXT>
</DOC>
