<DOC>
<DOCNO> 85739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur04.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de kamyonet askeri minibüse çarptı, 5 yaralı var... 
</HEADLINE>
<TEXT>

     Kadıköy'de meydana gelen trafik kazasında 3'ü asker, 5 kişi yaralandı. 
     E-5 Karayolu Göztepe Köprüsü mevkiinde, Harem istikametine giden Nurettin Köşkel'in kullandığı 34 ZH 7751 plakalı kamyonet, önünde giden İbrahim Kutbay yönetimindeki askeri minibüse çarptı. 
     Çarpma sonucu kontrolden çıkan askeri minibüs, aynı yönde seyir halinde olan İdris Birici'nin kullandığı 34 NVB 04 plakalı bir otomobile çarptı. 
     Kazada, Nurettin Köşkel, yanındaki Zübeyde Köşkel, askeri minibüs sürücüsü Kutbay ile aynı araçta bulunan Selçuk Şentürk ve Ferhat Karaman yaralandı. 
     Nurettin ve Zübeyde Köşkel, Haydarpaşa Numune Hastanesi'nde, Kutbay, Şentürk ve Karaman ise GATA Haydarpaşa Eğitim ve Araştırma Hastanesi'nde tedavi altına alındı. 
     Kazaya ilişkin soruşturmanın sürdürüldüğü bildirildi. 
     





</TEXT>
</DOC>
