<DOC>
<DOCNO> 93029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sontur09.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlık parası kalktı, evlenenler arttı 
</HEADLINE>
<TEXT>

     Şanlıurfa'nın Siverek İlçesi'ne bağlı Bayırözü Köyü'nde oturan ''İzol'' aşiretinin, başlık parasını kaldırmasıyla birlikte evlenenlerin sayısında artış oldu. Muhtar Ali Yavuzaslan, ''Başlık parasını kaldırmadan önce küyümüzde yılda 3-4 düğün olurdu'' dedi. 
     Doğu ve Güneydoğu Anadolu Bölgesi'ndeki aşiret yapısı nedeniyle süre gelen başlık parası geleneği, bölgedeki gençlerin korkulu rüyası olmayı sürdürüyor. Bölgede, kızlar için halen aşiretine göre ve kızın babasının aşiretteki konumuna göre başlık parası isteniyor. 
     Siverek'e bağlı Bayırözü Köyü Muhtarı Yavuzaslan, ''İzol'' aşiretinin önde gelenlerinin, bir ilki gerçekleştirerek, geçen yıl yaptığı toplantıyla başlık parasını kaldırdığını hatırlatarak, şöyle konuştu 
     ''Başlık çağ dışı bir gelenekti. Gençlerimiz, başlık parası nedeniyle evlenemez, hatta başlık parası kazanmak için gurbete giderdi. Artık gençlerimiz, bu korkuyla yaşamıyorlar. Başlık parasını kaldırmamazın etkisi kendisini kısa sürede gösterdi. Başlık parasını kaldırmadan önce köyümüde yılda 3 veya 4 düğün olurdu. Şimdi ise 1 yılda 20 düğün oldu. Bu durum hepimizi mutlu ediyor. Ayrıca düğünler birleştirici oluyor.'' 
     





</TEXT>
</DOC>
