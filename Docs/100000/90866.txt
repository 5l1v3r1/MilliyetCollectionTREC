<DOC>
<DOCNO> 90866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/siyaset/siy02.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazan Refah’ı asker kapattı 
</HEADLINE>
<TEXT>

Kapatılan RP’yi savunan Şevket Kazan, partinin sermaye, medya ve asker yüzünden’ kapatıldığını söyledi 
     Avrupa İnsan Hakları Mahkemesi’nin AİHM büyük dairesinde dün yapılan duruşmada, Anayasa Mahkemesi tarafından kapatılan Refah Partisi RP yöneticilerinin temyiz başvurusu görüşüldü. Kapatılan RP adına savunma yapan Şevket Kazan, partinin "rantiyeci sermaye, kartelci medya ve asker yüzünden" kapatıldığını iddia etti. 
     Kazan’ın RP’nin laikliğe aykırı hiçbir faaliyette bulunmadığını belirtmesi üzerine, Türk hükümetinin avukatı Şükrü Alpaslan, RP yöneticilerinin laikliğe aykırı ve şeriata ilişkin açıklamalarına atıfta bulundu. RP yöneticilerinin ve Türk hükümetinin görüşlerini dinleyen mahkeme, kararını ileri bir tarihte verecek. 
     AİHM üçüncü dairesi, geçen yıl aldığı kararda, RP’nin kapatılmasıyla ilgili olarak Türkiye’nin insan hakları ihlalinde bulunmadığı görüşüne varmıştı. RP yöneticileri ise kararı temyiz etmişlerdi. 
     Bu arada Necmettin Erbakan, Berlin’de Almanya eski Başbakanı Helmut Kohl ile görüştü. Erbakan, Kohl’ün, Almanya’da uyumun sağlanması için Batı ve İslam diyaloğu konusunda elinden gelen gayreti göstereceğini söylediğini belirtti. 



 SİYASET 














</TEXT>
</DOC>
