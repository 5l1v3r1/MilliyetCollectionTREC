<DOC>
<DOCNO> 53690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/spor/spo01.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLGİLİ'DEN TAŞLAMA 
</HEADLINE>
<TEXT>

Beşiktaş Başkanı, ilginç açıklamalar yaptı, "Fenerbahçe izinsiz stat büyütüyor. Biz Mc Donalds açtık, yer yerinden oynadı. Bakalım Galatasay borçlarını nasıl ödeyecek" dedi 
     NECMİ KEPÇETUTAN 

     Kararsızlık yaşıyor 
     ANKARA’DA dün Çankaya Üniversitesi’nin konuğu olan ve öğrencilerin sorularını yanıtlayan Beşiktaş Başkanı Serdar Bilgili çarpıcı açıklamalarda bulundu. Mart 2002’deki kongrede başkanlığa yeniden aday olmak için durum değerlendirmesi yaptığını belirten Başkan Bilgili, "Çok başarılı olsaydık, kararımı daha net verebilirdim. Başarımız, sahadaki performanslarına etki ve katkı yapamadığımız 11 oyuncuya bağlı. Takım başarısızsa, tesise kimse bakmıyor" diye konuştu. 
     
     Rakiplere çattı 
     FENERBAHÇE ve Galatasaray’ın borcunun fazla olmasına rağmen kendilerinden az eleştirildiğini ileri süren Bilgili, şöyle devam etti Sergen bizden 1 milyon dolar istedi, Galatasaray aldı. O kadar borcu nasıl ödeyecekler, anlamıyorum. Fenerbahçe, izinsiz stat büyütüyor. Biz stadda Mc Donalds açtık yer yerinden oynadı. Nihat’ı iyi paraya veriyoruz. Yerine iki - üç yabancı alabiliriz. Fevzi yakın korumamızda. Borçları yüzünden idmana mafyavari adamlar geliyordu". 
     
Kaleci Fevzi’ye özel terapi      TEKNİK Direktör Christoph Daum, Myhre’nin sakatlanması nedeniyle Malatyaspor maçında kaleye geçecek olan Fevzi ile özel bir görüşme yaptı. Dünkü çalışma öncesi Fevzi’yi yanına çağıran Alman hocanın, yeteneklerini övdüğü, ancak daha dikkatli olması gerektiğini söylediği bildirildi. Genç kalecinin ise, "Kötü bir dönem geçirdim. Ancak Malatya maçında aynı hataları yapmayacağım" dediği öğrenildi. 
     
Myhre’nin hemşiresi      BEŞİKTAŞ’IN Norveçli file bekçisi Myhre’nın birlikte yaşadığı sevgilisi Benedicte Loege, İstanbul’a geldi. Myhre’nin sakatlığını duyar duymaz uçağa atlayan Loege, Myhre ile birlikte İstanbul’u gezdi. Sahada çılgın hareketleriyle dikkati çeken Norveçli kalecinin, sevgilisinin yanında ise oldukça sessiz olduğu gözlerden kaçmadı. 
     
Nihat’a vize      REAL Sociadad’a transferi konusunda son aşamaya gelen Nihat’ın önü iyice açıldı. Daha önce yıldız futbolcunun İspanya’ya gitmesine sıcak bakmayan ailesi, kararını değiştirip, kendisine izin verdi. Menajer Sinan Engin’in de devreye girmesi ile yumuşayan Nihat’ın yakınlarının, "Seni orada da yalnız bırakmayacağız. Git ve ülkeni en iyi şekilde temsil et" dediği bildirildi. 
     
Holovko harek tı      UKRAYNA’NIN en iyi savunma oyuncusu olarak gösterilen ve 33 kez milli formayı giyen Olexandr Holovko’nun transferi konusunda Beşiktaş yönetimi atağa geçti. Teknik Direktör Daum, çok beğendiği bu futbolcu için yönetime, "Bu transfer savunmanın sigortası olur. Acele edin" raporunu verdi. Başkan Serdar Bilgili, transferin gerçekleştirilmesi için harekete geçti. 
     



 SPOR 






















</TEXT>
</DOC>
