<DOC>
<DOCNO> 57317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yasam/yas02.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuksavul’u para için öldürdük..’ 
</HEADLINE>
<TEXT>

Eğlence gurusu’ Cevat Tuksavul’un katil zanlıları Çorum’da ele geçirildi 
     SERHAT ÜNAL İstanbul 

     Laila, Chinawhite, Susam ve Pucci gibi ünlü gece kulüplerinin işletmecisi olan ve bir süre önce Cihangir’deki evinde öldürülen Cevat Tuksavul’un Çorum’da yakalanan katil zanlıları Ersin Kartal 18 ve S.D’nin 15 , cinayeti para için işlediklerini söylediği öğrenildi. Zanlılar ifadelerinde, "Kendisiyle bir süredir birlikte oluyorduk. Bunun karşılığında ihtiyaçlarımızı karşılıyordu. Olay günü bize ters davranıp para vermeyince öldürmek zorunda kaldık" dedi. Polis, parmak izlerinden Ersin Kartal ile S.D’nin kimliğine ulaşmıştı. Zanlılar İstanbul’da aranırken, Çorum’da yakalanmıştı. 
     
Para ve cinsel ilişki      İki zanlı polise verdikleri ilk ifadelerinde, Cevat Tuksavul’la aralarında para ve cinsel ilişki olduğunu iddia etti. 
     Uzun süreden beri Tuksavul’la tanıştıklarını söyleyen zanlılar, olay gününü de şöyle anlattılar "Olay gecesi kendisinden para istedik, bizi tersledi. Defalarca bıçakladık. Sonra da iple boğazını sıktık. Cep telefonu, altın kolyelerini, laptopunu ve kredi kartlarını alarak kaçtık." 
     
Sigara çalınca yakalandılar      Tuksavul’un katil zanlıları, Çorum'da şans eseri yakayı ele verdi. İki genç, önceki gece Osmancık'ta Mustafa Yağan'a ait marketten sigara çalarken yakalandı. Bunun üzerine iki gencin kaldığı, S.D.'ye ait evde araştırma yapan polis, İstanbul’da öldürülen Tuksavul'a ait olduğu sanılan dizüstü bilgisayarla walkmen buldu. 
     



 YAŞAM 

















</TEXT>
</DOC>
