<DOC>
<DOCNO> 89962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/spor/spo05a.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü’nün isyanı 
</HEADLINE>
<TEXT>

Ay-Yıldızlı ekibin başarılı file bekçisi, Türkiye’de bir gecede vatan haini ilan edildiklerini ya da ulusal kahraman olduklarını ifade etti 
     Üzüntü duyduk’ 
     MİLLİ Takım’ın yıldız kalecisi Rüştü Reçber bir aydır çok haksız eleştirilere uğradıklarını ve bundan dolayı büyük üzüntü duyduklarını açıkladı. Başarılı file bekçisi kendisine ait internet sitesine görüşlerini yazarken, "Bir gecede vatan haini ilan edilmek ya da bir gecede ulusal kahraman olmak... Eğer Türkiye’de yaşıyorsanız bu mümkün" ifadelerini kullandı. 
     
     Peygamber sabrı 
     TAKIM olarak peygamber sabrı gösterdiklerini belirten Rüştü, "Üzerimizde kurulan baskının, psikolojik yaptırımın onda birini, bunu bize uygulayanlara yapsalar, emin olun onlar bulundukları yeri terk edip işi gücü bırakırlardı" dedi. Yıldız kaleci, kendilerini ölmeden mezara gömenlerin, şahsiyetlerine hakaret edenlerin şimdi neler yazacaklarını merak ettiğini de belirtti. 
     
     Buraya kadar değil’ 
     GRUP maçları sonunda son Dünya Şampiyonu ile kupayı daha önce müzesine götürmüş olan iki ülkenin elendiğine dikkat çeken Rüştü, "İkinci tura çıkarak büyük başarı yakaladık. Ama, buraya kadar’ demeyeceğiz. İnsanlarımız bizim kapasitemizi ve neler yapabileceğimizi zaten biliyor. Fikstür lehimize döndü. Bu yolun bizi nerelere götürebileceğini herkes tahmin ediyor sanırım" dedi. 
     
MR’ı çekilecek      SAKATLIĞI büyük endişe yaratan kaleci Rüştü’nün bugün MR’ı çekilecek. Arka adalesindeki problem nedeniyle Çin maçında oyunu yarıda bırakmak zorunda kalan tecrübeli kalecinin durumu yapılacak kontrollerden sonra kesinlik kazanacak. Rüştü’nün Japonya karşılaşmasına yetişmesi için adeta seferberlik ilan edildi. 
     
Ambargo sürüyor      ÇİN maçından sonra basına konuşmayan Ay - Yıldızlı oyuncular bu tutumlarına Japonya’da da devam etme kararı aldılar. Futbolcuların aralarında bir toplantı yaparak, "Bizi yerden yere vurdular. Hakaret ettiler. Biz de onlara tavır koyalım" görüşünde birleştikleri öğrenildi. Ay - Yıldızlı oyuncular cep telefonlarını da kapattılar. 
     



 SPOR 




































</TEXT>
</DOC>
