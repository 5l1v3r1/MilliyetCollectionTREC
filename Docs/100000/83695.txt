<DOC>
<DOCNO> 83695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun13.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Likud'un kararı Oslo Antlaşmasının ihlali demektir" 
</HEADLINE>
<TEXT>

     Filistin lideri Yaser Arafat, bağımsız Filistin devletinin kurulmasını hiçbir zaman kabul etmeyeceği yönünde karar alan Likud partisinin bu kararının ''Oslo anlaşmalarının yıkımı anlamına geldiğini'' belirtti. 
     Arafat, Ramallah'tan Beytüllahim'e giderken basına yaptığı açıklamada, ''Bu karar, Oslo ve Wye River anlaşmalarının yıkımı anlamına gelmektedir'' dedi. 
     Arafat'ın danışmanı Nebil Ebu Rudeyna da Likud partisinin bu kararının, bölgenin istikrarını tehlikeye düşürdüğünü kaydetti. 
     Rudeyna, ''Bölgenin istikrarına, ancak başkenti Kudüs olan bir Filistin devletinin kurulması katkıda bulunabilir'' dedi. 
     





</TEXT>
</DOC>
