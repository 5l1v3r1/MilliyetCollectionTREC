<DOC>
<DOCNO> 85125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur20.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kedin kazımı yedi" kavgası cinayetle sonuçlandı... 
</HEADLINE>
<TEXT>

     Gaziantep'te, kazını yiyen kediyi av tüfeği ile vurup, sahibinin evinin önüne atan bir kişi, bıçaklanarak öldürüldü. 
     Emniyet Müdürlüğü'nden alınan bilgiye göre, olay, Güneş Mahallesi 59 Nolu Sokak'taki 11 Numaralı evin önünde meydana geldi. Yusuf 
     Erşahin'in kazını, Yusuf Aslan'ın kedisi kümese girip yeyince, Yusuf Erşahin, av tüfeği ile kediyi vurup, Yusuf Aslan'ın evinin önüne attı. 
     Bu olay nedeniyle iki taraf arasında çıkan tartışma, kısa sürede kavgaya dönüştü. Yusuf ve ağabeyi Muzaffer Aslan ile Fethi Korkmaz ve Mehmet Uluçay'ın karıştığı kavga sırasında, Muzaffer Aslan, Yusuf Erşahin'i 27 bıçakladı. 
     Gaziantep Devlet Hastanesi'ne kaldırılan Erşahin, tıbbi müdahaleye rağmen kurtarılamayarak hayatını kaybetti. 
     Sanıkların gözaltına alındığı, soruşturmanın sürdürüldüğü bildirildi. 
     





</TEXT>
</DOC>
