<DOC>
<DOCNO> 65731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur09.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavru balina kayalıklara sıkışarak öldü... 
</HEADLINE>
<TEXT>

     Av peşinde koşarken Akdeniz'in sığ sularına giren ve Muğla'nın Fethiye İlçesi yakınlarında kayalıklara sıkışan 5,5 metre boyundaki yavru balina öldü. 
     Ölüdeniz ile Fethiye Körfezi arasındaki Afkule mevkiinde kayalıklara sıkışarak ölen yavru balina, Türkiye Sualtı Sporları Cankurtarma Sukayağı ve Paletli Yüzme Federasyonu SCSPF ekipleri tarafından çıkartılarak Fethiye Limanı'na getirildi. 
     Kurtarma ekibinden Biyolog Nesem Demiray, yaptığı açıklamada, 5 kişilik bir dalış ekibi tarafından yaklaşık 40 dakika süren çalışma sonucu yavru balinanın çıkarılabildiğini söyledi. Yapılan incelemelerde, yavru balinanın yaklaşık 2 hafta önce öldüğünü tespit ettiklerini kaydeden Demiray, yavru balinanın, ''Chlvier'' cinsi olduğunu belirtti. 
     Bu balinaların açık sularda yaşayan bir tür olduğunu ifade eden Demiray, ''Akdeniz'de az da olsa bu tür vakalara rastlıyoruz. Av peşinde koşarken kayalıklara sıkışma sonucu öldüğünü tahmin ediyoruz. 
     5,5 metre boyundaki yavru balina, kokmaya başlamış ve birkaç yarası 
     bulunuyor'' dedi. 
     Fethiye Limanı'na bir vinç yardımı ile çıkarılan ve Fethiyeliler'in meraklı bakışlarla izlediği yavru balina, incelemeler bittikten sonra gömülecek. 
     






</TEXT>
</DOC>
