<DOC>
<DOCNO> 86421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur12.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın koca tabancayla dehşet saçtı... 
</HEADLINE>
<TEXT>

     İzmir'in Narlıdere İlçesi'nde, bir kişi, kendisinden boşanmak isteyen hemşire eşi ile çalışma arkadaşını ayaklarından vurdu. 
     Alınan bilgiye göre, Narlıdere Cetaş Sitesi önünde, Muharrem Canal kullandığı 35 EHB 79 plakalı otomobille, Urla Devlet Hastanesi personelini taşıyan minibüsün önünü kesti. Otomobilden inen Canal, kendisine boşanma davası açan ve serviste bulunan hemşire eşi Lütfiye Canal'ı öldüreceğini söyleyerek silahını çekti. 
     Muharrem Canal, kendisini engellemek isteyen hastane personelinden Sedat Uysal'ı 39 ayağından vurdu. Silahını eşi Lütfiye Canal'a 42 
     doğrultarak onu da ayağından yaralayan Muharrem Canal, daha sonra otomobiline binerek olay yerinden uzaklaştı. Yaralanan Uysal ve Canal, Dokuz Eylül Üniversitesi Hastanesi'nde tedavi altına alındılar. Muharrem Canal'ın yakalanmasına çalışıldığı ve olayla ilgili soruşturmanın sürdürüldüğü bildirildi. 
     





</TEXT>
</DOC>
