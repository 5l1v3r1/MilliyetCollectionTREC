<DOC>
<DOCNO> 62595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/soneko30.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 275.76 puan azalışla 2. seansı 12,758.91 puandan tamamladı. 
     2. Seansta hisse senetleri ortalama yüzde 2.12 oranında değer 
     kaybetti. 
     Seans, 1. seanstaki 313.34 puanlık düşüşün ardından, 17.55 puanlık azalışla 13,017.12 puan seviyesinde açıldı. Seansın ilk yarısı 162.36 puan düşüşle 12,872.31 puandan geçildi. Seans içinde en düşük 12,636.15 puanı gören endeks, en yüksek nokta olarak 13,046.17 puanı 
     gördü. 
     Hisse senetleri günün tamamında ise yüzde 4.41 oranında değer kaybetti. 
     Kapanışta mali endeks 509.62 puan düşüşle 16,896.71 puana, sınai endeks 164.99 puan düşüşle 10,822.72 puana, hizmetler endeksi de 37.03 puan düşüşle 8,362.15 puana geriledi. 
     Böylece ilk seansa göre mali grup hisseler ortalama yüzde 2.93, sınai grubu hisseler yüzde 1.50, hizmetler grubu hisseler de yüzde 0.44 oranında değer yitirdi. 
     2. seansta işlem gören toplam 289 hisse senedinden 26'sı değer 
     kazanırken, toplam 227 hisse senedi değer kaybetti. 36 hissenin fiyatında ise değişiklik olmadı. Seansta, 220 trilyon 974 milyar 5 milyon liralık işlem hacmi oluşurken iki seansın işlem hacmi toplamı da 464 trilyon 944 milyar 90 milyon lira olarak gerçekleşti. 2. seansta Yapı Kredi Bankası, İş Bankası C, Garanti Bankası, Doğan Yayın Holding ve Doğan Holding en yoğun işlem gören hisse senetleri oldular. Fransız BNP Paribas ile Fiba Holding arasında Finansbank ve mali iştiraklerinin satışıyla ilgili görüşmelerde anlaşma sağlanamamasıyla birlikte Finansbank hisselerindeki gerileme dikkat çekti. İlk seansta yüzde 13.46 oranındaki düşüşle 1,300 liradan 1,125 liraya gerileyen Finansbank hisselerindeki kan kaybı ikinci seansta da sürdü. Hisseler ikinci seansta yüzde 4.44 oranında düşüş göstererek günü 1,075 liradan tamamladı. Finansbank hisselerinin günlük değer kaybı yüzde 17.31'i buldu. Öte yandan 22 Ocak'ta serbest marjla tahtası açılacak İhlas Holding ile aynı gruba dahil olan Kristal Kola hisselerinde günlük yüzde 20.45, İhlas Gayrimenkul Yatırım Ortaklığı hisselerinde de günlük yüzde 22.64'lük artışlar dikkat çekti. 
     






</TEXT>
</DOC>
