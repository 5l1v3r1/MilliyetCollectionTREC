<DOC>
<DOCNO> 74397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/astro/index.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Paylaşım ve kazanç 
</HEADLINE>
<TEXT>

Bugün Ay sıcakkanlı Aslan burcunda olumlu açılar altında olacak. Sabah 11.04 Ay - Mars gerginliği acele kararlar getirse bile, daha sonra hayattan zevk almak ve paylaşmak için iyimser bir atmosfer söz konusu. Bu yapıcı enerjiyi kullanmaya bakalım. Koç’lar yerinde duramayabilirler. Yaratıcılıklarını göstermek, kendilerini ortaya koymak için son derece elverişli bir gündeler. Aşk hayatlarında da pozitif enerjiler var. Boğa’lar biraz çaba sarf ederek önemli başarılar kazanabilirler. Bunun için her zamanki gibi sabırlı olmaları gerekiyor. Evle ilgili alanlarda da yeni adımlar olabilir. İkizler hareket halinde ve verimli çalışabiliyor. Yenilikler ve yeni kişiler ona cesaret ve iyimserlik getirecek. Bugün sözleri ile ilgi uyandırabilir. Yengeç’ler parasal konularda rahat hareket edebilirler hatta iyi alışverişler de yapabilirler. Duygusal güven içinde olmaları onları mutlu kılıyor. Aslan’lar dikkat çekici ve yeni başlangıçlar için olumlu bir gündeler. Bu arada aileleri ile de ilgilenebilirler. Başak’lar çok rahat olmayabilirler ama geçmişte yaptıkları iyiliklerin karşılıklarını görmeleri mümkün. Özellikle akşam sosyal konular, birliktelikleri güçlendiren temalar söz konusu. Terazi’ler grup çalışmaları, sosyal konular açısından verimli olabilecekleri bir gündeler. İyimserlikleri onları çalışkan kılacak. Akrep’ler yorucu bir gündeler. Çok çaba sarf edecekler ama bu sayede kariyerlerinde başarı gözükmekte. Yay’lar kendilerini özgür kılacak uğraşılar içinde olabilir. Sınır dinlemeyebilirler. Gün içinde yeni görüşler, eğitim ve hareket vurgulanmakta. Oğlak’lar biraz daha dikkatli olmalılar. Ortaklaşa konularda kazançlı çıkabilirler. Şans onlardan yana. Kova ise yeniliklere açık. Eşini ya da ortağını daha iyi dinlemeli ve gereksiz inattan kaçınmalı. Böylece verimli ortaklıklar kurabilir. Balık’lar göz ardı ettikleri detayları yeniden görebilir ve iş ortamında kendini gösterebilir. Sağlıkla ilgili problemler için de olumlu şartlar söz konusu. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
