<DOC>
<DOCNO> 70142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/spor/spo02.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Rüştü'yü bırakmam" 
</HEADLINE>
<TEXT>

Fenerbahçe Teknik Direktörü Lorant, Avrupa’nın ünlü kulüplerinin yakın takibe aldığı milli kaleciyi bırakmayı düşünmediğini vurguladı, "Sezon sonunda mutlaka kulüpte kalması gerekiyor" dedi 
     YUSUF KOBAL 

     "Yıldızlar alınmalı" 
     SARI - Lacivertli ekibin teknik patronu Lorant, transfer programını şimdiden yapmaya başladığını belirtip, "Kafamda bazı isimler var. Ancak mutlaka daha önce çalıştığım oyuncuları transfer edeceğim diye bir kural yok. Ama birinci sınıf, klas oyuncular alınmalı" diye konuştu. Rüştü’yü bırakmak istemeyen Alman hoca, "Bu konudaki spekülasyonlar sezon sonuna bırakılmalı. Ancak benim bildiğim Rüştü’nün mutlaka Fenerbahçe’de kalması gerektiğidir. Ve bu çok nettir" ifadelerini kullandı. 
     
     Yüzde 70 isabet 
     RİZE maçında sahaya en az dört hücum oyuncusu ile çıkacağını tekrarlayan Lorant, Hakan Bayraktar’ı gözden çıkarmadığının da altını çizdi ve "Herkes gibi Hakan’ın da oynama şansı var" dedi. Fenerbahçe’nin iyi futbol oynadığına inandığını kaydeden tecrübeli hoca, şöyle devam etti "Hep kazanmak zorundayız. Bugüne kadar yapmak istediklerimizin ve iyi futbolun yüzde 70’ini gerçekleştirdik. Bu oran fena sayılmaz. Ancak futbolda hiçbir zaman yüzde 100 başarı olmuyor". 
     
Fener için büyük şansım’      SARI - LACİVERT Derneği’nin icra kurulu toplantısına katılan başkan Aziz Yıldırım, "Ben Fenerbahçe için büyük bir şansım. Benim kavgam Fenerbahçe’yi küçültmek, kulübü kavga ortamına sokmak ve Fenerbahçe’nin başarılı olmamasını isteyenlerle" dedi. İki yıl daha Fenerbahçe’yi yönetmek için çalışmalarını sürdürdüğünü belirten Yılmaz, "Alt gruplardan kaygılarım var. Bazı gruplarla anlaşamıyoruz. Bu konuyu inşallah bugün çözeceğiz. Hedefim Fenerbahçe’yi dünya kulübü yapmak" ifadesini kullandı. 
     
Rapajc dumanaltı      Samandıra’da Hırvat oyuncunun sigaraya olan düşkünlüğü Teknik Direktör Lorant’ı çileden çıkardı. Gün geçtikçe sigara sayısını artırıp, iki pakete ulaştığı öğrenilen Rapajc’in bir türlü bu alışkanlığından vazgeçememesi Alman hocayı kızdırdı. Werner Lorant, kendisini ciddi şekilde uyardı. Rapajc, Mustafa Denizli döneminde Almanya kampında toplantıyı terkedip, sigara molası vermişti. Bu arada Lorant, Uche, Serkan, Lazetic ve Serkan’ı kadroya almadı. 
     

</TEXT>
</DOC>
