<DOC>
<DOCNO> 64670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/ekonomi/eko05.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi komisyona havale 
</HEADLINE>
<TEXT>

     ANKARA Milliyet 

     Bakanlar Kurulu’nda uzun süredir tartışılan Emlak Vergisi ve ilaç fiyatlarına ilişkin konular başta olmak üzere görüşülen tüm sorunlar komisyona havale edildi. Oluşturulan beş komisyondan dördüne Başbakan Yardımcısı Hüsamettin Özkan başkanlık edecek. Bu komisyonlar Emlak Vergisi, bölge müdürlüklerinin kapatılması, demir - çelik fabrikalarının kurtarılması ve inşaat sektörünün bankalardan alacağı teminat sorununun çözülmesi için kuruldu. Ayrıca ilaç fiyatlarına ilişkin olarak Sağlık Bakanı Osman Durmuş, Çalışma Bakanı Yaşar Okuyan ve Maliye Bakanı Sümer Oral’ın oluşturacağı komisyon bir çalışma başlatacak. 
     
     Belediyelere ek süre formülü 
     Bu arada Maliye Bakanlığı, Emlak Vergisi’nde en sağlıklı çözümün, yüksek değerlerin aşağı çekilmesi olduğunu savunuyor. Buna göre, belediyelere arsa birim metrekare değerlerini indirmesi için bir aylık süre verilecek. Mart, nisan ve mayısta ödenecek Emlak Vergisi’nde süre temmuz ya da ağustos sonuna kadar uzatılabilecek. 
     



 EKONOMİ 




















</TEXT>
</DOC>
