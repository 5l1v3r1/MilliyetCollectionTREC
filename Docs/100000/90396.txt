<DOC>
<DOCNO> 90396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur21.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tır arıza yaptı, kaçaklar yakalandı... 
</HEADLINE>
<TEXT>

     Yurda kaçak yollarla giriş yapan 122 yabancı uyruklu, arızalanan TIR'da havasız kalıp brandayı yırtınca yakalandı. 
     Yurda kaçak yollarla giren yabancı uyruklu 122 kişiyi İstanbul'a götüren 33 D 4518 plakalı TIR, Erzincan çevre yolunda arızalandı. 
     Arızalanan aracı çevre yolu üzerinde bulunan Keresteciler Sitesi'ndeki tamircinin önüne getiren TIR sürücüsü Süleyman Akdemir, aracı bırakıp uzun süre geri dönmeyince, TIR'ın brandası altında saklanan Bangladeş, Afgan ve Pakistan uyruklu kaçaklar, havasız kaldıkları için brandayı yırttılar. 
     Vatandaşların ihbarı üzerine yakalanan kaçaklarla ilgili soruşturma yapılırken, TIR sürücüsünün arandığı belirtildi. 
     Uzun süre havasız kaldıkları için fenalaşan kaçaklara çevredeki vatandaşlar su verdiler. 
     





</TEXT>
</DOC>
