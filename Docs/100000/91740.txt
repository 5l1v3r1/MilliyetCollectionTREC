<DOC>
<DOCNO> 91740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun22.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çavuşesku'nun otobüsü Nicole Kidman'ın soyunma odası oluyor 
</HEADLINE>
<TEXT>

     Romanya'nın eski Devlet Başkanı Nikolay Çavuşesku'nun otobüsünün, ''Cold Mountain'' adlı bir filmin çekimleri için Romanya'ya gelecek olan Holywood yıldızı Nicole Kidman'ın soyunma odası olarak kullanılacağı bildirildi. 
     Romanya basınında çıkan haberlerde, MAN firması tarafından 1969'da Çavuşevsku için özel olarak yapılan otobüsün, jeneratör, telefon hattı ve banyo kabini gibi gerekli tüm konfora sahip olduğu belirtildi. 
     Otobüs, Çavuşevsku'nun diğer araçlarıyla birlikte iki yıl önce açık artırmada Castel Film adlı Rumen sinema stüdyoları tarafından satın alınmıştı. Bu şirket, ''English Patient'' ve ''Mr Ripley'' gibi filmlerin yönetmeni Anthony Minghella'nın yöneteceği ''Cold Mountain'' filminin çekimleri için Miramaks şirketiyle anlaşma imzalamıştı. 
     Kidman'ın, film çekimleri için gelecek ay ortalarında Romanya'da olması beklendiyor. 

     
</TEXT>
</DOC>
