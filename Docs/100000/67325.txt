<DOC>
<DOCNO> 67325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/dunya/dun02.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir numaralı zanlı yakalandı 
</HEADLINE>
<TEXT>
Kaçırılan gazeteci için umut 
     DIŞ HABERLER SERVİSİ 

     Wall Street Journal muhabiri Daniel Pearl’ün 23 Ocak’ta Pakistan’ın Karaçi kentinde kaçırılmasıyla ilgili olarak aranan bir numaralı zanlı Şeyh Ahmed Ömer, Lahor’da yakalandı. Böylece 21 gündür kayıp olan gazeteci Pearl için umut ışığı doğdu. 
     Pencab polis sözcüsü yaptığı açıklamada, "Bu olayın bir numaralı zanlısı Şeyh Ahmed Ömer’i bugün dün ele geçirdik" dedi. Polis yetkilileri, yapılan sorguda, Ömer’in Pearl’ün hayatta olduğunu açıkladığını da söylediler. 
     Tüm dünyada yankı yaratan kaçırma olayının baş zanlısı Ömer’in, Pakistan Devlet Başkanı Pervez Müşerref’in Washington’da ABD Başkanı George W. Bush ile bugün yapacağı görüşmeden bir gün önce tutuklanması dikkat çekti. Pearl’ün kaçırılması eylemi, köktendincilikle mücadele için ABD yardımına ihtiyaç duyan Pakistan yönetimini Washington karşısında güç durumda bırakmıştı. Londra doğumlu Şeyh Ahmed Ömer 29 , Ceyş - i Muhammed adlı köktendinci örgütün önde gelenleri arasında bulunuyor. 
     



 DÜNYA 











</TEXT>
</DOC>
