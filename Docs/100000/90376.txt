<DOC>
<DOCNO> 90376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Sultan Mehmet Köprüsü'nde bakım çalışmaları başladı... 
</HEADLINE>
<TEXT>

     Bayındırlık ve İskan Bakanı Abdülkadir Akcan, Fatih Sultan Mehmet FSM Köprüsü'nün bakım-onarım çalışmalarını başlattı. 
     Bakan Akcan, FSM Köprüsü'de yaklaşık 3 ay süreceği belirtilen çalışmalar dolayısıyla FSM Köprüsü İşletme Binası'nda basın toplantısı düzenledi. 
     
     Trafik felç oldu 

     FSM Köprüsü'nde asfalt üstyapı yenileme çalışmaları 4 aşamalı olarak yapılacak ve her aşamada bir yöndeki iki şerit trafiğe kapatılacak. 
     Köprüdeki diğer 6 şerit ise, her iki yönde 3'er şerit olmak üzere trafiğe açık tutulacak. Çalışmalar, 24 saat sürekli olacak şekilde sürdürülecek. 
     Yoldaki çalışmayla birlikte köprü trafiği de felç oldu. İşlerini gitmek isteyen vatandaşlar uzun süre konvoy halindeki trafikten çıkamadı. Çalışmaların 15 Eylül tarihinde tamamlanması planlanıyor. 
     
     Levhalara dikkat 

     Çalışmalar nedeniyle ulaşım, altı şeridin her iki yönde üçer şeridinden veriliyor. 
     Bu çalışmalar sırasında sürücülerin, alternatif yol olarak 1. Çevreyolu'nu kullanmaları ve yol üzerindeki trafik işaret ve işaretçilerine titizlikle uymaları gerekiyor. 
     





</TEXT>
</DOC>
