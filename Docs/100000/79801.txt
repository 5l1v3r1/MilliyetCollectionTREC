<DOC>
<DOCNO> 79801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko25.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa tatil havasında... 
</HEADLINE>
<TEXT>

     İstanbul Menkul Kıymetler Borsası İMKB , tatil psikolojisine girdi. 
     23 Nisan Ulusal Egemenlik ve Çocuk Bayramı nedeniyle yarın tatil olan Borsa'da, bugün büyük yatırımcıların piyasaya gelmediği gözlendi. 
     İşlem hacminin üçte bir seviyelerine düştüğü Borsa, gerçek performansını göstermekten uzak bir seyir izliyor. 
     Brokerlar, bugünün, tatil arası bir gün olması nedeniyle hareketsiz ve sıkıcı bir gün olduğunu belirttiler. Küçük ve özellikle de büyük yatırımcıların işlem yapmadığını ifade eden uzmanlar, bu nedenle Borsa'da işlem hacminin düşük kaldığına dikkati çektiler. 
     Bu arada işlem yoğunluğunun az olması nedeniyle, seans salonundaki bazı brokerların zaman zaman gazete ve dergi okudukları görüldü. 
     





</TEXT>
</DOC>
