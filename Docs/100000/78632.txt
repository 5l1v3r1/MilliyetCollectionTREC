<DOC>
<DOCNO> 78632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun14.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur hükümetinden çöpçatanlık hizmeti 
</HEADLINE>
<TEXT>

     Singapur hükümeti, utangaç bekarlara mükemmel eş bulabilmeleri için yardım edecek. 
     Channel News Asia'nın haberine göre, hükümet, bekarlara romantizm telefon hattı hizmeti sağlayarak, ulusal Çöpçatanlık Günü ilan etmeyi planlıyor. 
     Aile Halk Eğitim Komitesi PECF , bekarların mükemmel eşlerini bulabilmeleri amacıyla ''Aile Sorunları'' başlığıyla 70 tavsiyeden oluşan bir rapor yayımladı. 
     PECF bununla da yetinmeyip ''Sevgililer Ayı'' ilan etmeyi planlıyor. PECF Başkanı Chan Soo Sen, bu ayda gençlerin birbirlerine aşk mektupları yazabileceklerini, yalnızları biraraya getiren hükümet organı olan Sosyal Gelişme Birimi'nin SDU bu ayda faaliyetlerini artırabileceğini söyledi. 
     PECF, aile ve evliliğe teşvik amacıyla önceki yıl kurulmuştu. 
     





</TEXT>
</DOC>
