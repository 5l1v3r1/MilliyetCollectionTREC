<DOC>
<DOCNO> 75316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/soneko16.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den, Arjantin'e yardım konusundaki eleştirilere karşı savunma.. 
</HEADLINE>
<TEXT>

     Uluslararası Para Fonu IMF , ''Arjantin'e yardımda ayak dirediği, yavaş hareket ettiği'' eleştirisine karşılık kendini savundu. 
     IMF Sözcüsü Thomas Dawson, Fon'un süratli hareket, eylem ile işleyecek bir ekonomik programı geliştirmeyi dengelemek zorunda olduğunu bildirdi. 
     ''Daha hızlı yavaştan iyidir, ancak, bunu doğru, yolunda yapmak önemlidir'' diyen Dawson, IMF teknik heyetinin kötüye giden ekonomi hakkında daha fazla bilgi toplamak üzere gelecek hafta Arjantin'e döneceğini, daha sonra da, özel işlemler direktörü Anoop Singh liderliğindeki IMF heyetinin geri kalanının Buenos Aires'e hareket edeceğini bildirdi. 
     Dawson, Arjantin'e yeni krediye dair taslak anlaşmaya dair müzakerelerin IMF'nin 20-21 Nisan'da Washington'daki bahar dönemi toplantılarına kadar başlamayacağını söyledi. 
     Tom Dawson, Arjantin'deki ekonomik sorunlara karşın peso'nun dalgalı kurun iyi işler göründüğünü, şimdiki şartlarda dalgalı kurun iyi hizmet ettiğini, çünkü, sabit kuru savunmanın destek politikası tedbirleri olmaksızın güç olacağını bildirdi. 
     IMF Sözcüsü Dawson, Arjantin'de kötüleşen ekonomik durumun nasıl çözüleceği hususunda öndegelen sekiz ekonomistin görüşünün alınıp, geniş yelpazedeki uzmanlardan en iyi tavsiyenin elde edilmeye çalışıldığını da haber verdi. 
     Dawson, IMF'nin Arjantin konusunda diğer ülkelerle ilişkilerinde olduğundan daha sert olduğu yolundaki eleştirilerin esasında temelsiz, asılsız olduğunu kaydetti. 
     






</TEXT>
</DOC>
