<DOC>
<DOCNO> 54302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas02.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailece tecavüze uğradılar 
</HEADLINE>
<TEXT>

Her gün ağlayarak uyanıyor, tele-kız’ muamelesi görüyor eşi ise namus için’ cinayete zorlanıyor 3 çocuk annesi Leyla Bozacı’nın tek suçu bir polisin tecavüzüne uğramak 
     ÜMRAN AVCI İstanbul 

     K bus, evlendikten sonra Türk vatandaşlığına geçen Rumen asıllı Leyla Bozacı’nın Şile’de, bir polis memurunun tecavüzüne uğramasıyla başladı. Tecavüzle sarsılan 3 çocuk annesi Leyla Bozacı hayata küserken, eşi Eyüp Bozacı karısını boşamaya hatta namusunu temizlemek için cinayete’ zorlandı Herkes aileye sırt çevirdi. 
     
Ne biçim erkeksin ’      Leyla Bozacı, 30 Ağustos Zafer Bayramı gecesinde bir polisin tecavüzüne uğrayınca, hayatının ilk belki de en büyük sarsıntısını yaşadı. Ancak tecavüze uğrayıp da susanlardan olmadı. Kendisi değil, tecavüzcüler’ utanmalıydı. Bu yüzden savcılığa başvurdu. Polis memuru Kerem Döndü hakkında 26 yıl hapis cezası istemiyle dava açıldı. 
     Gazetede çıkan haberlerden sonra birkaç avukat da genç kadının savunmasını üstlendi. Yaşadığı depresyona karşın üç çocuğu ve kendisine sınırsız destek veren eşi Eyüp Bozacı için kısa sürede toparlanmalıydı. Psikiyatra gitmeye başladı. Ancak ekonomik zorluklar ve toplum baskısı Bozacı ailesini iyice girdaba sürükledi. Genç kadın yol parası bile bulamayınca tedaviyi yarım bırakmak zorunda kaldı. 
     Eyüp Bozacı ise Türkiye’de az rastlanır bir örnekle tecavüze uğrayan eşine destek olduğu için toplum tarafından ne biçim erkek olduğu’ yolunda sorgulandı. Namuslu bir erkek’ olarak ya eşini ya da tecavüzcüleri öldürmeye teşvik edildi. 
     
İlk gün kovuldum’      Eşinin başına gelenlerden kısa bir süre önce işini kaybettiğini anlatan Eyüp Bozacı, tecavüzden sonraki hayatını şöyle anlattı 
     "Olaydan bir süre sonra bir yerde kaynakçı arandığını öğrendim. Başvurdum, ertesi gün arayıp işbaşı yapmamı söylediler. Tam da o gün eşimin tecavüz olayı bir gazetede çıktı. Ücretimin fazlalığı bahanesiyle daha ilk gün kovuldum. Bir süre sonra yeni bir işe başladım. Patronum da, iş arkadaşlarım da başımıza gelenleri biliyorlardı. Tecavüzü anlamışlardı da benim tutumumu anlayamamışlardı. Sen ne biçim erkeksin’. Ne biçim miden var. Karıyı da, herifleri de öldür. Namusunu temizle’ dediler. Bu tacizlere üç hafta dayanabildim. Paramı bile almadan çıktım. Ailem de eşimi boşamam konusunda baskı yaptı. Kabul etmeyince benimle tüm ilişkilerini kestiler. Şimdi Allah’ın bir kulu kapımızı açmıyor. Çevremde arkadaşım kalmadı." 
     
Ben tele-kız değilim’      Leyla Bozacı ise şunları söylüyor "Romanya’ya dönsem İslamiyeti seçtiğim için ailem kabul etmez. Boşanıp burada kalsam, dul kadın olarak iyice yıpranırım. Herkes beni tele kadın olarak görüyor. Evden çıkamıyorum. Ya intihar edeceğim ya da akıl hastanesine düşeceğim. Tecavüzün faturası bana kesildi." 
     



 YAŞAM 






















</TEXT>
</DOC>
