<DOC>
<DOCNO> 77667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/guncel/gun01.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Harita cahili Fransızlar 
</HEADLINE>
<TEXT>

AB’ye uyum için Denizcilik Müsteşarlığı’na gelen Fransız heyeti, Türkiye’yi üçe bölen harita getirince skandal çıktı. Bakan, heyeti kapı dışarı etti... 
     ÖNDER YILMAZ Ankara 

     AB’ye üyelik sürecinde Denizcilik İşletmeleri’nin uyum kriterleri gözden geçirilirken, Fransa ile "harita" krizi yaşandı. Fransız haritasında Türkiye Kürdistan, Ermenistan ve Pontus devletleri olarak bölünmüş şekilde gösterilirken, Denizcilikten Sorumlu Devlet Bakanı Ramazan Mirzaoğlu, "Bu dostluğa sığmaz" değerlendirmesini yaptı. 
     
     İlk tepki bürokratlardan 
     AB’ye uyum çalışmaları çerçevesinde limanların güvenliği ve modernizasyonu için AB yönetimi tarafından 3 gün önce gönderilen Jean Bernigaud ve Pierre Berard adlı 2 Fransız’a Denizcilik Müsteşarlığı’nda bir oda tahsis edildi. Ancak Türk bürokratlarla çalışmalara başlayan 2 Fransız masaya, Türkiye’yi Kürdistan, Ermenistan ve Pontus olarak bölünmüş gösteren bir harita açtı. Durumu fark eden bürokratlar olaya tepki göstererek, "Bu ne rezalet Hassas olduğumuz bir konuda bu ne duyarsızlık Biz sizin ülkenizi üçe bölsek nasıl tepki gösterirsiniz " diyerek, durumu Mirzaoğlu’na iletti. 
     
     Önce oda, sonra kapı 
     Devlet Bakanı Mirzaoğlu, tahsis edilen odaları kapattırarak temsilcileri geri gönderirken, Fransız temsilciler, söz konusu haritayı Fransa Turizm Ofisi’nden aldıklarını ve gelişmelerden dolayı çok üzgün olduklarını dile getirerek özür diledi. 
     Bunun üzerine Mirzaoğlu dün Dışişleri ile Turizm bakanlıklarına gönderdiği yazıda, bürokratların açıklamalarına atıfta bulunarak, "Kurumlarımız bu konuda daha dikkatlı olmalıdır" uyarısında bulundu. 
     
     Dostluğa sığmaz 
     Durumun üzüntü verici olduğunu kaydeden Mirzaoğlu, şunları söyledi 
     "Bu dostluğa sığmadı ve şık düşmedi. Biz, İngiliz, Fransız devletini üçe, dörde bölen haritalarla karşılarına çıksak onlar rahatsız olmaz mı Tepkimizi gösterdik. Fransız hükümetinin kasıtlı bir girişimi olarak değerlendirmiyoruz. Fransız hükümetinin resmi haritası değil, turizm haritası olduğu vurgulanıyor. AB ile ilişkilerimizi etkilemez. Dışişleri ve Turizm bakanlıklarını da uyardık. Bu gibi konularda bütün kurumlar çok dikkatli ve uyanık olmalı." 
     



 GÜNCEL 




















</TEXT>
</DOC>
