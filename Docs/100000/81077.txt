<DOC>
<DOCNO> 81077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/soneko28.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali tablolarını borsaya göndermeyen üç şirketin tahtası kapanıyor 
</HEADLINE>
<TEXT>

     Borsa'da mali tablolarının gönderilmesi yükümlülüğünü mevzuatta öngörülen sürede yerine getirmeyen 3 şirketin hisse senetlerinin sırası 29 Nisan'dan itibaren kapatılacak. 
     Borsa Başkanlığı duyurusuna göre, 31 Mart tarihli mali tabloları son gönderme tarihi olan 26 Nisan 2002 tarihine kadar Borsa'ya ulaşmayan ve SPK tarafından da ek süre verilmediği belirlenen Garanti Factoring Hizmetleri A.Ş., Borova Yapı Endüstrisi A.Ş. ve Doğusan Boru Sanayii ve Ticaret A.Ş. hisse senetlerinin sırası, 29 Nisan'dan itibaren kapatılacak. Hisselerin işlem sıraları, söz konusu mali tablolar Borsa'ya ulaşıp kamuya duyuruncuya kadar kapalı kalacak. 
     Mali tabloları Borsa'ya ulaşmamış olan şirketlerden Yasaş Yaşar Boya'ya 10 iş günü, Dardanel Önentaş Gıda'ya 3 Mayıs tarihine kadar SPK tarafından ek süre verildiği bildirildi. 
     Sınai Yatırım Bankası, T. Kalkınma Bankası ve T. Sınai Kalkınma Bankası'nın mali tablolarını 10 Mayıs tarihine kadar göndermeleri gerekiyor. 
     Borsa'da hisseleri işlem gören diğer 10 bankanın mali tablolarının ise BDDK'nın kararları çerçevesinde Borsa'ya gönderilmesi gerektiği vurgulandı. 
     





</TEXT>
</DOC>
