<DOC>
<DOCNO> 54148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yazar/temelkuran.html </URL>
<DATE> 2001/11/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hayat müfredatına bakalım hocam 
</HEADLINE>
<TEXT>

Öğretmenler bir gün dertlerini en lumpen merhamet gösterileriyle anlatmak zorunda kalacaklarını, acılarının bir talk-show’un dolgu malzemesi olacağını tahmin etmişler miydi 
     24Kasım Öğretmenler Günü münasebetiyle pür neş’e talk-show’larda birer çilekeş öğretmen numune olarak sergilendi. "Cumhuriyet’in muallimlerine" has o dik duruşunu çoktan kaybetmiş yoksul öğretmenler, programlarda "Biraz da duygulanalım" malzemesi olarak arz-ı endam eyledi. "Utanması gerekenler utansın " denmek suretiyle, iki oyun havası arası vicdanlar temizleniverdi. Haber bültenlerinin en müstesna köşelerine, acıklı müzikler eşliğinde, ağır çekimlerle ve gözyaşlarıyla tatlandırılmış "limon satmak zorunda kalan öğretmen" haberleri yapıldı. Geçmiş olsun, tepeleme merhamet dolu bir Öğretmenler Günü daha geçti 
Yalan müfredatın laneti      Haber bültenlerine çıkıp yoksulluğun öğretmenlik mesleğinin saygınlığını nasıl yok ettiğini anlatan öğretmenlerden kaçı sendika üyesiydi acaba Mesleğin saygınlığını örgütlenerek korumak için sendika kuran arkadaşları sürgüne gönderilirken bir gün kendilerinin de bir sendikaya ihtiyaç duyacaklarını düşünmüşler miydi Ya da o günlerde susanlar bir gün dertlerini en lumpen merhamet gösterileriyle anlatmak zorunda kalacaklarını, acılarının bir talk -show’un dolgu malzemesi olacağını tahmin etmişler miydi Çocuklara, inanmadıkları bir sistemde inanmadıkları şeyleri belletip genç beyinleri aptallaştırırken bir gün bu "yalan müfredatın" bir lanet gibi üzerlerine çökeceğini hiç düşünmüşler miydi acaba 
     
Hep sahici’ öğretmenleri sevdik      Akıllı çocuklardık. Her akıllı çocuk gibi kötü öğretmenlerin canına okurduk. Milli Güvenlik öğretmenlerine anti-militarizmden, din öğretmenlerine "Tanrı öldü " diyen Nietzche’den bahseder, şaşkına dönerlerse epey eğlenirdik. Kitap okumayan edebiyat öğretmenini, formül ezberleten fizikçiyi sınıfta rezil ederdik. Biraz da çocuk acımasızlığı işte çekilmez şeylerdik. Öğretmenleri en sevmediğimiz ama aslında iyi bir öğretmene en çok ihtiyaç duyduğumuz zamanlardaydık. Hiç eyvallahımız yoktu güya, ama işte öğretmenlerden biri çıkıp da hakikaten samimiyetle davranınca dona kalırdık. Koftiden iktidar kurmaya çalışanlara isimler takardık, ama sahici öğretmenleri sevmeyi hiç ihmal etmedik. Biraz tuhaftık hakikaten. Hepimiz takdir-teşekkür falan alırken sırf kural bozmak olsun diye sınav sorusu çalar küçük efsaneler yaşardık. Ama işte yeni gelen Coğrafyacı Hüseyin Bey çok çelebi adammış. Hepimize tam not verdi. "Biliyorum" dedi "Soruları çaldınız. Ama ne önemi var ki Zaten sınavın ne önemi var ki " 
     Hepimizin omurgası eğrildi. O gün, bu ülkedeki 30 kişi, küçük hesaplar yapmamayı öğrendi Ertesi gün bu çelebi hocanın öğretmen sendikasının kurucularından olduğu da ortaya çıkınca... O günden sonra dersler Milli Eğitim’in değil, hayatın müfredatına göre sürecekti 
     
     







Önemli bir kitap 


Güneydoğu’da görev sırası siyasilerin 


Saddam'ın sırası 


Arjantin, Türkiye ve Eichengreen’in raporu -1- 


Siyasal İslam çoğunluğunu yitirdi 


Medeni Kanun laiklik demektir... 


Kilitlenmeyi aşmak için 


Hayat müfredatına bakalım hocam 


İndirimli satışlar çözüm mü, yıkım mı 


Erzurumlu dolarları sobada yakıyor 


</TEXT>
</DOC>
