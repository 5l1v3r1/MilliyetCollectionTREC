<DOC>
<DOCNO> 77211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/ekonomi/eko06.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme borcu için kriz kolaylığı 
</HEADLINE>
<TEXT>

200 milyon dolarlık özelleştirme borcu için vade ve faiz kolaylığı sağlanacak 
     ANKARA Milliyet 

     Özelleştirme Yüksek Kurulu ÖYK , krizde dolardaki yükselişle birlikte ödenemeyen 200 milyon doları bulan alacağı için kolaylık getirdi. Hazine, dolar üzerinden yapılan satışlara faiz kolaylığı getirmek ve ödemelerin vadelerini genişletmek için çalışma başlatacak. 
     ÖYK, 15 ay sonra dün Başbakan Bülent Ecevit başkanlığında toplandı. Toplantıda alınan bir başka karara göre özelleştirme kapsamındaki kuruluşların gayrimenkullerinin diğer kamu kuruluşlarına tahsisinde söz verilmiş olanların yerine getirilecek. Bundan sonra tahsis yapılmaması için de ÖYK’da ilke kararı alındı 
     .Sümerbank’ın İstanbul Teknik Üniversitesi’ne verilen Beykoz’daki, Galatasaray Üniversitesi’ne verilen Bakırköy’deki arazisine ilişkin devir kararları ise mahkeme tarafından iptal edildiği için kaldırıldı. 
     THY’nin yer hizmetlerini yürüten Havaş’ın özelleştirilmesinin ardından yeni yer hizmeti şirketi kurma çabalarına da ÖYK’dan vize çıkmadı. 
     
     THY’ye vize yok 
     ÖYK üyeleri, THY’nin Sivil Havacılık Kanunu’na göre özel kuruluşların yapması söz konusu olan yer hizmetleri konusunda herhangi bir teşebbüse geçmesinin özelleştirmenin felsefesine uygun olmadığı görüşünü benimsedi." 
     Öte yandan MHP lideri Devlet Bahçeli, THY bazında özelleştirilecek kurumun yeni şirket kurması konusunu "genelleştirmeyelim" uyarısında bulundu. Bahçeli, "Hangi kurum için şirket kurmak faydalı ise o yönde karar alınsın" dedi. 
     



 EKONOMİ 

















</TEXT>
</DOC>
