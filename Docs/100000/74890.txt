<DOC>
<DOCNO> 74890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sondun21.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler şehit Binbaşı için soruşturma yapıyor 
</HEADLINE>
<TEXT>

     Filistin yönetimi, Batı Şeria'nın El Halil kentinde dün akşam saatlerinde Binbaşı Cengiz Toytunç'un şehit olduğu ve İsviçreli görevli Catherine Berruex'un hayatını kaybettiği saldırıyla ilgili soruşturma başlatılacağını bildirdi. 
     El Halil'in Filistinli güvenlik şefi Abdülfetih Ceydi açıklamasında, Yüzbaşı Hüseyin Özaslan'ın da yaralandığı saldırıya Filistinlilerin katıldığına ilişkin bir kanıt olmadığını söyledi. 
     Filistinli Bakan Saib Erakat ise El Halil'de Yahudi yerleşimcilerin bazen Filistinli kılığına girerek, kentteki Araplara karşı operasyonlara giriştiklerini belirtti. 
     Erakat, Filistin lideri Yaser Arafat ve Filistin halkının TIPH görevlilerine düzenlenen bu saldırı nedeniyle üzüntülerini ilettiklerini ifade etti. 
     






</TEXT>
</DOC>
