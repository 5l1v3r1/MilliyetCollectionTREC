<DOC>
<DOCNO> 55850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/soneko09.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram yaklaşıyor...Şeker el yakıyor... 
</HEADLINE>
<TEXT>

     Yaklaşan Şeker Bayramı öncesi hareketli günler yaşamaya başlayan şekercilerin, geçen yıla göre iki katı aşkın fiyatla ürünlerini satışı sunmaları bayram hazırlığı yapanları sıkıntıya soktu. 
     Her yıl olduğu gibi bu yıl da Şeker Bayramı öncesi şekercilere ek olarak kuru yemişçiler, lokantalar, tekel bayileri, bakkallar hatta konfeksiyon mağazaları bile, işyerlerinin önlerine kurdukları stantlarla şeker satışına başladılar. 
     Geçen yıl en lüks çikolatayı 6 milyon liraya satan şekercilerde fiyatlar bu yıl 13 milyon liraya kadar yükseldi. Şeker satıcıları yüzde 100'ü aşkın fiyat artışının, bayram alışverişi yapan kişilerin şeker alışını ertelemesine yol açtığını belirttiler. 
     Hemen herkesin fiyatlardaki aşırı artıştan şikayetçi olduğunu belirten satıcılar, ''Müşteriler, şimdilik sadece bakıyorlar. Herhalde sadece son günler satış yapabileceğiz'' dediler. 
     Şeker satıcıları, dargelirli kişilerin aldıkları en ucuz şekeri geçen yıl 800 bin liraya satarken bu yıl 1 milyon 800 bin liraya sattıklarını ifade ederek, bu fiyat artışıyla şekerdeki bir yıllık fiyat artışının yüzde 125 olduğunu söylediler. 
     Şeker satıcıları genellikle orta gelir grubunun aldığı ve en çok satılan şeker olan 2'nci sınıf çikolataların fiyatının da bu yıl 5 ile 7 milyon lira arasında olduğunu bildirdiler. 
     






</TEXT>
</DOC>
