<DOC>
<DOCNO> 82581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun08.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sık seyahat edenler bu uyarıları dikkate alın 
</HEADLINE>
<TEXT>

     Kanada Seyahat Danışmanları Enstitüsü, sık seyahat edenlere otellerde nelere dikkat etmeleri konusunda faydalı uyarı ve tavsiyelerde bulundu. 
     Enstitü tarafından yayımlanan son yolcu rehberinde, bütün otellerin aynı kategoride değerlendirilmemesi, ancak yine de uyarıların akılda tutulması tavsiye edildi. 
     Rehberde, dikkat edilmesi gereken hususlar şöyle sıralanıyor 
     149   Kahve bardaklarını yıkayın... 
     Birçok otel odasında ufak kahve makinesi, çay ve kahve poşetleriyle birlikte kahve bardakları bulunur. Bardakların görünen temizliğine aldanmayın. Bazı temizlik görevlilerinin, odadaki ayna, masa ve diğer bölümleri temizlemekte kullandıkları bezle bardakları da silebileceği akılda tutulmalı... 
     149   Yatak örtüsüne dikkat... 
     Yatak örtüsü çok şık ve sıcak görünümlü olabilir, ancak bazı otellerde bu örtüler çok nadiren değiştirilir. Sizden önceki kişilerin bu örtü üzerinde neler yapmış olabileceğini asla tahmin edemezsiniz. 
     Gece yattığınızda örtüyü yüzünüze doğru çekmeden önce bunları hatırlamanızda yarar var. 
     149   Bagajlarınızı kapı önünde bırakmayın... 
     Bazı seyahat firmaları, bagajları siz kahvaltı ederken toplamak amacıyla kapı önüne bırakmanızı isteyebilir. Bu yöntemi pek iyi bilen akıllı hırsızlar, siz kahvaltınızın tadını çıkarırken, bavullarınızı alıp götürebilir. Grup halinde seyahat ederken, bagajlarınızı lobiye kendiniz indirin ve görevlilere teslim edin. 
     149   ''Minibar-maksi fatura...'' 
     Odanıza gittiğinizde ilk iş olarak minibar listesiyle mevcut içecekleri kontrol edin. Böylelikle otel görevlilerinin muhtemel bir hatasının faturasını ödemek ya da bu konuda tartışmak zorunda kalmazsınız. Ayrıca bardaki şişelerin kapalı olup olmadığını da kontrol edin. Sizden önceki müşterinin votka veya benzeri bir içki şişesine su doldurmuş olabileceğini unutmayın... 
     149   ''Kredi kartınızda sorun var...'' 
     Otel resepsiyonunda gerekli işlemleri yapıp odanıza çıkar çıkmaz telefon çalar ve otel görevlisi olduğunu söyleyen bir kişi, kredi kartınızla ilgili bir sorun çıktığını belirtip, kart numaranızı tekrar söylemenizi isteyebilir. Sorunu çözmek için numarayı verirseniz, resepsiyonda sizi izleyen herhangi birine kart numaranızla alışveriş yapma imkanını tanımış olursunuz. 
     





</TEXT>
</DOC>
