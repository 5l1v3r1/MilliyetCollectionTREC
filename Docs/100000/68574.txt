<DOC>
<DOCNO> 68574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/siyaset/siy01.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu’da kaçak elektrik kullanmanın arkasından PKK ve Hizbullah çıktı 
</HEADLINE>
<TEXT>
Kaçak yasallaşmış 
Enerji bakanı Zeki Çakan, Güneydoğu’da kaçak elektrik kullanma oranının yüzde 70 ile yüzde 92 arasında değiştiğini belirtti. PKK ve Hizbullah, vatandaşlara devlete para vermeyin’ diyor 
     SERPİL ÇEVİKCAN Ankara 

     Ekonomik tutarı 2 katrilyon liraya ulaşan kaçak elektrik kullanımına karşı mücadele başlatan Enerji Bakanı Zeki Çakan, en fazla kayıp - kaçak oranının görüldüğü Güneydoğu Anadolu Bölgesi’nde PKK ve Hizbullah’ın vatandaşlara "devlete para ödemeyin" baskısı yaptığını açıkladı. Kayıp - kaçak oranlarında ilk sıraları paylaşan illerin Güneydoğu ve Doğu bölgelerinden olması dikkat çekti. Denetimler öncesinde bu bölgedeki 10 ilde kayıp - kaçak oranı yüzde 70 ile yüzde 92 arasında değişti. Mardin yüzde 92 ile ilk sırada yer aldı. Mardin’i Diyarbakır ve Şanlıurfa illeri izledi. 
     Çakan, sorularımıza şu yanıtı verdi "Kayıp - kaçak oranının en fazla Güneydoğu illerinde olmasının nedeni, PKK ve Hizbullah terörü olarak görünüyor. Her iki terör örgütü de, bölgedeki vatandaşlarımıza elektrik paralarını ödememeleri için yıllardır çok yoğun baskı uygulamış. Hatta Hizbullah örgütü bazı illerde devlete para vermeyin’ diye fetva bile çıkarmış. Bu saptamayı bölgede görüştüğüm bütün müessese müdürleri bana ifade ettiler." 
     Kaçaklara karşı mücadele etmeyen görevlileri bayramdan sonra görevden alacağını söyleyen Çakan, "1.5 milyar dolar kaçak var. Hiçbir ülke buna dayanamaz" dedi. 
     Çakan, "Bazı iller var. Bu illerin tüm personelini çekeyim, bedava elektrik vereyim, kara geçerim, çalışanın maaşı bile çıkmıyor" demişti. İllere göre kaçak - kayıp elektrik sıralaması, 1 aylık denetim sonrasında şöyle oluştu 

</TEXT>
</DOC>
