<DOC>
<DOCNO> 65621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/guncel/gun03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczaneden aldım bir tane newline SSK’dan aldım 20 tane 
</HEADLINE>
<TEXT>

İlaçlar SSK’ya fabrika çıkış fiyatıyla verilirken, eczaneler bu ilaçları firmalardan "çok pahalıya" alıyor. SSK’da 200 bin lira olan bir ilaç, eczanelerde 3-4 milyon liraya satılıyor 
     AYŞEGÜL AYDOĞAN İstanbul 

     Yüzde 10’luk indirimle gündeme gelen ilaç fiyatlarının SSK’ya verilenle piyasada satılanı arasında uçurum var. İlaç firmaları, ilacı SSK’ya fabrika çıkış fiyatından verirken, aynı ilaç piyasada eczacı, depocu k rı ve KDV eklendikten sonra çok yüksek fiyata çıkıyor. 
     Hakkı olmadığı için Bağ - Kur ilacı eczanelerden alıyor. Yönetmeliğe göre yataklı tedavi kurumu ve eczanesi olmayan kurumlar, firmalardan ilaç alamıyor. SSK ve Sağlık Bakanlığı ise hastaneleri olduğundan ilaç firmalarından ilaç alabiliyor. SSK ilacı firmalardan ihaleyle ve o ihalede oluşan rekabetle ortaya çıkan en ucuz fiyatla alıyor. Bunun dışında firmalarla özel anlaşmalar da yapıyor. SSK’nın aldığı fiyatla piyasadaki ilacın fiyatı inanılmaz oranda değişiyor. Bu oran zaman zaman yüzde 2 bin 500’leri buluyor. 
     Türk Eczacılar Birliği Başkanı Mehmet Domaç, çok düşük fiyatlar nedeniyle yerli firmaların ihalelere girdiğini belirterek, "Firma ilacı SSK’ya 700 bin liraya verir piyasada ise aynı ilaç 4 - 5 milyon liradır. Bazı ilaçlarda bu çok bariz farkediyor. Saçma sapan tabii" dedi. 
     
     SSK para kazanıyor 
     Türkiye Yerli İlaç Sanayii Derneği Başkanı Cengiz Celayir ise SSK’nın sadece ihaleyle mal almadığını, kurumun firmalarla birebir bir yıllık özel anlaşmalar yaptığını söyledi. Toplam tüketilen ilacın yüzde 20’sinin SSK’ya ait olduğunu hatırlatan ve kuruma imalatçı satış fiyatından yüzde 10 iskonto yapıldığını belirten Celayir, şunları söyledi 
     " SSK birinci elden aldığı için ilacı ucuza alıyor. Reklam, promosyon gibi masraflar da eklenmemiş oluyor. SSK bu alış avantajına rağmen piyasadakinin en ucuzunu alacağım politikası var. Firmaların rekabeti fiyatı düşürüyor. SSK bu düşük fiyatlara aldığı ilaçları, kendi mensubuna aldığı fiyattan değil, kutunun üzerindeki fiyattan yüzde 20 katılım payı alarak veriyor. Firmadan ucuza aldığı ilaçtan para kazanıyor." 
     
     Neredeyse bedava 
     SSK’nın ilacı neredeyse bedava aldığını vurgulayan Türk Farmakoloji ilaç bilimi Derneği Başkanı Prof. Dr. Cankat Tolunay da, "Firmalar SSK’ya verdiği ucuz fiyatı elindeki stoklarına göre ya da ilacın k r marjına göre yapıyor" dedi. 
     
İşte bazı örnekler      Örneğin Duovel mide eczanede 3 milyon 850 bin, ihalede 200 bin lira, Ciproxin antibiyotik eczanede 9 milyon 994 bin, ihalede 400 bin lira, Approvel romatizma eczanede 2 milyon 175 bin, ihalede 275 bin lira, Vasocard tansiyon eczanede 5 milyon 250 bin, ihalede 350 bin lira, Vermol ağrı kesici eczanede 808 bin, ihalede 50 bin lira. Amoxina antibiyotik eczanede 2 milyon 500 bin, ihalede 100 bin lira. 
     
     Durmuş usulü tehdit 
Boykot sizi batıracak      ÖNDER YILMAZ Ankara 

     İlaç fiyatlarındaki yüzde 10’luk iskontoyla eczacıları karşısına alan Sağlık Bakanı Osman Durmuş, bu kez tıbbi malzeme satan firmaları uyardı. Kamu kurumlarıyla tek reçeteli satışlarda farklı fiyat uygulayan tıbbi malzeme satan firmaların "boykot blöfü"nü gören Durmuş, "Boykota giderseniz batarsınız" dedi. 
     İlaç ve tıbbi malzeme üreten ve satan sektörün ciddi şekilde gözden geçirilmesi gerektiğini dile getiren Durmuş, "Herkes bir yolunu bulup farklı uygulamaya gidiyor. Devlet buna izin vermemeli. Bir kural ve kanun varsa herkes buna uyarak iş yapmalı" diye konuştu. 
     Durmuş, kamu kurumlarına yapılan satışla, tek reçeteli satışlar arasında uçurum bulunduğunu da vurguladı. 
     



 GÜNCEL 














</TEXT>
</DOC>
