<DOC>
<DOCNO> 93374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko08.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine kısa kesti 
</HEADLINE>
<TEXT>

     Hazine, yüzde 70’lerin üzerinde borçlanmayı sürdürüyor. Faizi çok yükseltmek istemeyen Hazine dün açtığı 161 günlük bono ihalesinde teklifleri yüzde 71.97 bileşikte kesti. 
     Piyasaya 194.3 trilyon lira olmak üzere bugün 211.8 trilyon borç ödeyecek olan Hazine’nin dün açtığı 161 günlük bono ihalesinde hem teklif hem de satış tutarı çok düşük oldu. İhaleye 521.5 trilyonluk teklif gelirken nominal 378.4 trilyon, net 297.7 trilyon liralık satış yapıldı. Bu borç için ödenecek faiz maliyeti ise bileşik yüzde 71.97 olarak açıklandı. Bononun 161 günlük getirisi ise yüzde 27.1 hesaplanırken yıllık basit faiz yüzde 61.27 oldu. İhraç tarihi bugün olacak bononun geri ödemesi 11 Aralık 2002 olarak belirlenirken Hazine kamuya satış yapmamayı tercih etti. 
     İhaledeki kötü satış ve doların yükselmesi ikinci el bono faizlerini de bir puan artırarak günü yüzde 73.8’den tamamlamasına neden oldu. 
     



 EKONOMİ 

















</TEXT>
</DOC>
