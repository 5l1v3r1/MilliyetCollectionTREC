<DOC>
<DOCNO> 72645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko04.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma borsada kaybetti 
</HEADLINE>
<TEXT>

Şampiyonlar Ligi B grubunda Galatasaray karşısında beklemediği bir sonuç alan Roma’nın hisse senetleri de Milano Borsası’nda yüzde 3.51 değer kaybetti 
     SONGÜL HATISARU 

     Şampiyonlar Ligi B Grubu’nda Galatasaray ile berabere kalarak istediği sonucu alamayan Roma, Milano Borsası’nda da yüzde 3.51 oranında değer kaybetti. 
     A.S. Roma’daki değer kaybının, takımın Galatasaray ile olan maçtan beklediği sonucu elde edememesinden kaynaklandığı yorumları yapıldı. 
     Gün içindeki düşüşü bir ara yüzde 6.4’ü bulan hisse, dün Milano Borsası’nda en çok değer kaybeden hisseler arasında yer aldı. Maçın oynandığı çarşamba günü Roma hisseleri yüzde 8 oranında değer kazanmıştı. 
     
     Yatırımcıyı hezimete uğrattı 
     Borsacılar, Galatasaray - Roma maçının 1 - 1 berabere bitmiş olmasının Roma takımı hisselerine olumsuz yansıdığı yorumlarını yaptı. Roma takımının galibiyetine yönelik beklentilerin yüksek olduğu maçta İtalyan yatırımcılar skorla birlikte k bus yaşadı. 13 Mart’ta 3.24 euro olan hisse senetleri 14 Mart’ta 3.13 euroya düştü. 
     Roma hisse senetlerindeki değer kaybı yüzde 3.51 oldu. 1 Martta 2.64 euro olan Roma hisseleri, 13 martta 3.24 euroya çıkarak yüzde 22.73 oranında değer kazanmıştı. 
     
     Galatasaray cool’ takıldı 
     Bizde ise borsanın düşüş trendinde olması Galatasaray hissedarlarının beraberlikle sonuçlanan maçın primini alamamasına neden oldu. Bunda Galatasaray’ın düşüş trendinde olması da etkili oldu. 
     Dünyadaki örneklere bakıldığında futbol takımları yatırımcılarının, takımlar borsaya geldikleri ilk üç ay içersinde taraftarlığın etkisiyle başarılı skorlara çok duyarlı oldukları görülüyor. 
     Geçtiğimiz günlerde halka arz edilen Galatasaray hisseleri ise takımın başarısına tepkisiz kaldı. Galatasaray dünü önceki günkü kapanış seviyesi olan 56 bin liradan primsiz kapattı. 
     
Roma yüzde 4.32 değer kaybetti 01 Mart 2.69 04 Mart 2.61 08 Mart 2.65 11 Mart 2.99 13 Mart 3.24 14 Mart 3.10      
     
Galatasaray beraberliği takmadı 01 Mart 67.000 04 Mart 64.000 08 Mart 71.000 11 Mart 67.000 13 Mart 56.000 14 Mart 56.000      
     



 EKONOMİ 



















</TEXT>
</DOC>
