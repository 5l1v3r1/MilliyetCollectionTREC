<DOC>
<DOCNO> 80049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/siyaset/siy03.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Resepsiyondan ayrıldılar 
</HEADLINE>
<TEXT>
AKP’liler şok geçirdi 
     ANKARA Milliyet 

     Genelkurmay Başkanı Orgeneral Hüseyin Kıvrıkoğlu’nun sert eleştirisi AKP’de şok etkisi yarattı. Resepsiyona Genel Başkan Recep Tayyip Erdoğan gelmezken onu Grup Başkanı Bülent Arınç, Genel Başkan Yardımcısı Abdülkadir Aksu ve Meclis İdari Amiri Mehmet Elkatmış temsil etti. Kıvrıkoğlu’nun sözlerini duyan AKP’liler resepsiyondan teker teker ayrıldı. AKP’liler, "Buna cevap vermemiz uygun olmaz. Bizimle ilgili olsaydı cevap verirdik. Genel Başkanımız gereken cevabı verir" demekle yetindi. Aksu’nun Kıvrıkoğlu’nun sözlerinden önce Genelkurmay 2. Başkanı Orgeneral Yaşar Büyükanıt ile sohbet etmesi dikkat çekti. Ayrıca resepsiyona SP Genel Başkanı Recai Kutan da katılmadı. 
     
     Erdoğan toplantı yaptı 
     İstanbul’da olan Tayyip Erdoğan, Kıvrıkoğlu’nun sözleri üzerine gece yarısı Ankara’ya geldi. Erdoğan, Kıvrıkoğlu’nun sözlerinin kurmaylarıyla genel merkezde bir süre değerlendirdi. 
     



 SİYASET 















</TEXT>
</DOC>
