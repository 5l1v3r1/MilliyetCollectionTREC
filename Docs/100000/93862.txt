<DOC>
<DOCNO> 93862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun07.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Okyanusta yakıtla gelen çevre faciası 
</HEADLINE>
<TEXT>

     Galapagos adaları yakınında bir tankerin yükü boşaltılırken okyanusa dökülen 7 bin 571 litre yakıtın bölgede bulunan nadir canlı türleri için tehdit oluşturduğu belirtiliyor. 
     Charles Darwin Vakfı'ndan yapılan açıklamada, olayın Isabella Adası'nda liman işçilerinin bir petrol tankerinin yükünü boşaltması sırasında meydana geldiği belirtildi. Okyanusa dökülürek suya karışan yakıtın Darwin'in evrimleşme teorisine ilham kaynağı olan ve dünyadaki nadir canlı türleri arasında sayılan deniz aslanları ve iguanaların yaşadıkları sahillere doğru sürüklendiği kaydedildi. 
     Yetkililerin sahile yakın sularda yakıtın denize karışmasını önleyici özel sıvıllarla çevre kirliliğinin önüne geçmeye çalıştıkları belirtildi. Yakıtın Isabella Adası'nın oldukça narin olan doğal ortamına etkisinin ne olacağının şu anda kestirilemediği kaydedildi. 
     Ekvador'un Büyük Okyanus sahilinin 998 kilometre açığında bulun Galapagos adaları ülkenin en önemli turistik cazibe merkezlerinden biri olarak biliniyor. 
     Nature dergisi yer alan makalede, Ocak 2001'de San Cristobal Adasında 908 bin 472 litre yakıtın bir petrol tankerinden sızarak yarattığı çevre felaketi sonucu Galapagos'un Santa Fe adasında 11 ay içinde 15 bin deniz iguanasının yok olduğu hesaplanmıştı. 
     





</TEXT>
</DOC>
