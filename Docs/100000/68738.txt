<DOC>
<DOCNO> 68738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper jestiyon 
</HEADLINE>
<TEXT>

Takasbank Yönetim Kurulu Başkanı Osman Birsen ve Genel Müdürü Çatana’nın 700’er milyar temettü alacakları belirtiliyor 
     TARIK YILMAZ 

     İMKB Başkanı Osman Birsen ile Takasbank Genel Müdürü Emin Çatana’nın, Takasbank’ın 2001 yılı k rından 700’er milyar lira temettü jestiyon alacağı belirtiliyor. 
     Borsa kulislerinde dilden dile dolaşan iddiaya göre, Takasbank’ın Yönetim Kurulu Başkanlığı’nı da yürüten Birsen ile Çatana, geçen yıl da temettü almışlardı. 
     
     Soru önergesi 
     Beşiktaş ile Galatasaray’ın halka arz toplantılarında dilden dile dolaşan iddia, Ankara’yı da karıştırdı. 
     Milletvekilleri soru önergesi vermek için harekete geçti. 
     Bu arada geçen yıl Takasbank yönetiminde olan SPK üyelerinin, aldıkları temettüleri, yapılan teftiş sonrası faizi ile birlikte iade ettikleri öğrenildi. 
     
     Yetki Çatana’da 
     27 Şubat’ta genel kurulu yapılacak olan Takasbank’ın açıklayacağı yüksek k rın bir kısmı ortaklara, bir kısmı da yöneticiler ile çalışanlara verilecek. 
     Takasbank hissedarları, konuyla ilgili bilgileri olmadığını belirtirken, temmettü dağıtımının genel kurul kararıyla yönetim kuruluna devredildiğini, dağıtımın nasıl yapıldığını bilmediklerini söylediler. 
     Edinilen bilgiye göre yönetim kurulunun da aldığı bu yetkiyi genel müdüre bir başka deyişle Çatana’ya devrettiği öğrenildi. 
     Bu nedenle kime ne kadar temettü dağıtıldığını sadece Çatana’nın bildiği ifade ediliyor. Çatana, konuyla ilgili bir haftadır bütün soruları yanıtsız bırakıyor. 
     



 EKONOMİ 



Sultanbeyli’de kapıştı 















</TEXT>
</DOC>
