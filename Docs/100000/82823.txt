<DOC>
<DOCNO> 82823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/soneko12.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, petrol ihracına yeniden başladı 
</HEADLINE>
<TEXT>

     Irak, Filistin'e destek vermek amacıyla, bir ay önce geçici olarak durdurduğu petrol ihracına yeniden başladı. 
     Dün gece 23.00'den itibaren, Kerkük-Yumurtalık boru hattına yeniden petrol pompalanmaya başlandı. 
     Botaş ve Bağdat'taki yetkililer olayı doğrularken, detay bilgi vermediler. 
     Irak devlet televizyonu hafta sonu, hükümetin petrol ihracatına 8 Mayıs'tan itibaren yeniden başlamaya karar verdiğini duyurmuştu. 
     Irak Devlet Başkanı Saddam Hüseyin de, başkanlık yaptığı kabine toplantısının ardından yapılan açıklamada, bir aylık sürenin dolduğu 7 Mayıs gece yarısından itibaren, yeniden petrol pompalanmaya başlanacağı açıklanmıştı. 
     Saddam Hüseyin geçtiğimiz 8 Nisan'da ise petrol ihracatını 30 gün için kestiklerini, İsrail, Filistin topraklarından çekilene kadar petrol satışlarına yeniden başlanmayacağını açıklamıştı. 
     





</TEXT>
</DOC>
