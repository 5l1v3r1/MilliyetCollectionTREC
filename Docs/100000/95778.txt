<DOC>
<DOCNO> 95778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun01.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac'a suikast son anda önlendi 
</HEADLINE>
<TEXT>

     Chirac Bastil törenine katılanları selamlarken, silahı bulunan ve bir el ateş eden aşırı sağcı militan polis tarafından yakalandı Fransa’da Bastil Günü kutlamalarının geleneksel geçit töreni, Cumhurbaşkanı Jacques Chirac’ın katılımıyla başkent Paris’te başladı. Champs-Elysees Meydanı’nda Alphajet uçaklarının geçidiyle başlayan törende, Chirac katılanları selamlarken, tören alanı yakınlarındaki Zafer Anıtı civarında silahı bulunan ve bir el ateş eden kişinin polis tarafından yakalandığı bildirildi. 
     Görgü tanıkları, Chirac’ın tören alanına gitmek için geçtiği yolun kenarında bulunan bariyerlerin arkasında biriken kalabalığın arasında yer alan kişinin, silahını gitar kutusunun içinden çıkararak bir el ateş ettiğini ve durumu fark eden polislerce etkisiz hale getirildiğini belirttiler. 22 LR tipi silahı taşıyan kişinin, aşırı sağcı bir militan olduğu ve Chirac'a suikast hazırlığı içinde olduğu bildirildi. 
     İçişleri Bakanı Nicolas Sarkozy, Paris’teki Zafer Anıtı yakınlarında biriken kalabalığın arasından silahını çıkararak bir el ateş atan ve polis tarafından yakalanan kişinin aşırı sağcı bir militan olduğunu açıkladı. 
     Bu arada, ABD’nin New York kentinde Dünya Ticaret Merkezi’ne yönelik saldırının ardından gösterdikleri özverili çalışmalar dolayısıyla kahramanlık mertebesineö çıkarılan New York İtfaiyesi’nden bir grubun geçit törenine katıldığı bildirildi. 
     Aynı ekip, dün de Paris Belediye Başkanı Bertrand Delanoe’nin katıldığı bir törende hazır bulunmuştu. 
     





</TEXT>
</DOC>
