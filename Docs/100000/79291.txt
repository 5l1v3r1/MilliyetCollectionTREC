<DOC>
<DOCNO> 79291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/soneko19.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Başbakanı'ndan pasaport isteyen işadamına esprili yanıt... 
</HEADLINE>
<TEXT>

     Adı alınamayan bir Türk işadamı, işlerinden dolayı çifte pasaport almak istediğini belirterek, ''Çin Başbakanı'ndan rica ediyorum, bana Çin pasaportu versinler'' dedi. 
     Bunun ekonomik, siyasi bir sorun olduğunu ve bu sorunun iki ülkenin Dışişleri Bakanlığı tarafından görüşülebileceğini kaydeden Rongji, ''Sizler yemekte Çin çubuğunu çok iyi kullanmaya başladıktan sonra, biz çifte vatandaşlık konusunu görüşürüz''dedi. 
     Çin hükümeti olarak, daha çok Türkçe bilen kişi yetiştirmeye çalıştıklarını bildiren Rongji, Türkiye'de de daha çok Çince bilen görmek istediklerini söyledi. 
     Bir katılımcının tekstildeki antidampingle ilgili sorusu üzerine Rongji, bu sorunun diğer ülkelerle de yaşandığını dile getirerek, ''Bu uygulamayı çok az bir şekilde yapıyoruz. Çin artık Dünya Ticaret Örgütü'ne katıldı. Bundan sonra örgütün kurallarına göre anlaşmazlıklar çözülebilir'' dedi. 
     Mustafa Şener adlı bir katılımcının Çin'in tekstil konusunda Türkiye'nin rakibi olarak görüldüğünü belirterek, ''Çin'le Türkiye arasındaki rekabeti bir dostluğa ve işbirliğine çevirme konusunda sizin ve Çin hükümetinin bir projesi var mı '' sorusu üzerine Rongji, şöyle dedi 
     ''Tekstil ürünleri ve tekstil makineleri konusunda iki taraf işbirliği oluşturarak 3. ülkeye ihracat yapabilir. Sektörü birbirine tamamlayarak sorunu çözümleyebiliriz'' 
     





</TEXT>
</DOC>
