<DOC>
<DOCNO> 53193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sondun02.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Afganistar'ın yeniden yapılanması" toplantısında Türkiye masada 
</HEADLINE>
<TEXT>

     ABD ve Japonya'nın girişimiyle Washington'da, bugün ''Afganistan'ın yeniden yapılanması'' toplantısı düzenlenecek. 
     Toplantıya, Türkiye'nin yanı sıra Kanada, Almanya, Rusya, İngiltere, İtalya, Fransa, Suudi Arabistan, Avrupa Birliği, Avrupa Komisyonu, İslam Konferansı Örgütü, BM, Asya Kalkınma Bankası, İslam Kalkınma Bankası davet edildi. 
     Toplantının açılışında, ABD Dışişleri Bakanı Colin Powell ve ABD Hazine Bakanı Paul O'Neill'ın birer konuşma yapması bekleniyor. 
     Görüşmelere ABD adına, ABD Dışişleri Bakanlığı'nın ekonomik işlerden sorumlu Bakan Yardımcısı Alan Larson ve ABD Hazine Bakan Yardımcısı John Taylor katılacak. 
     Toplantıya, Türkiye adına Washington Büyükelçisi Faruk Loğoğlu, Elçi Müsteşar Naci Sarıbaş ile Dışişleri Bakanlığı Ortadoğu Dairesi Başkanı Türkekul Kurttekin'in katılacağı öğrenildi. 
     Toplantıda, Afganistan'da bir sonraki adımın ne olacağı ve neye ihtiyaç duyulduğuna ilişkin konular ele alınacak. 
     






</TEXT>
</DOC>
