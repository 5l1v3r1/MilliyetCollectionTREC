<DOC>
<DOCNO> 79312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sonspo16.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, yarın Gençlerbirliği karşısında prestij peşinde... 
</HEADLINE>
<TEXT>

     Fenerbahçe'ye geçen hafta 2-0 yenilerek şampiyonluk umutlarının yanı sıra 2. olarak gelecek sezon Avrupa Şampiyonlar Ligi'ne katılma şansını da büyük ölçüde yitiren Beşiktaş, yarın oynayacağı Gençlerbirliği karşısında prestij maçına çıkacak. 
     Lig lideri Galatasaray'ın 8, Fenerbahçe'nin ise 5 puan gerisinde son 3 haftaya giren siyah-beyazlılar, ikili gol averajlarında da ezeli rakiplerinin gerisinde bulunuyor. 
     Gençlerbirliği maçı için Ankara'ya gitmeden önce İstanbul'da basına kapalı çalışan Beşiktaş'ta, kırmızı kart cezalıları İlhan Mansız ve Ali Eren'in yanı sıra sakatlığı nedeniyle sezonu kapatan Khlestov forma giyemeyecek. 
     Bu akşam Ankara'ya gidecek Beşiktaş'ın, Gençlerbirliği karşısına, Myhre, Erman, Ronaldo, Ahmet Yıldırım, İbrahim, Tamer, Tayfur, Baya, Tümer, Ahmet Dursun, Sertan Stavrum 11'i ile çıkması bekleniyor. 
     Ankara 19 Mayıs Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Ünsal Çimen yönetecek. 
     





</TEXT>
</DOC>
