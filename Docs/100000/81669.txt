<DOC>
<DOCNO> 81669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/soneko09.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatı yüzde 5.4 oranında arttı 
</HEADLINE>
<TEXT>

     Ekonomik kriz nedeniyle dış pazarlara yönelen Türk otomotiv sektörünün ihracatı, Ocak-Nisan döneminde yüzde 5.4 oranında artarak 1 milyar 307 milyon dolara ulaştı. 
     Otomotiv ihracatı, geçen yılın aynı döneminde ise 1 milyar 240 milyon dolarda kalmıştı. 
     Uludağ İhracatçı Birlikleri UİB verilerinden derlenen bilgiye göre, ihracatta yer alan kalemler arasında yan sanayi, geçen yılın Ocak-Nisan dönemine göre, yüzde 2.2 oranında azalmasına rağmen, 556 milyon 38 bin dolar ile ilk sırada yer alırken, bunu 357 milyon 443 bin dolar ile binek otomobiller, 144 milyon 498 bin dolar ile de eşya taşımaya mahsus motorlu taşıtlar izledi. 
     Bu dönemde, en fazla ihracat artışı, demiryolu taşıtları ve çekicilerin dışsatımında gerçekleşirken, tanklar ve zırhlı savaş taşıtlarıyla hava uzay taşıtlarının ihracatı önemli ölçüde geriledi. 
     Nisan ayında yüzde 3.9'luk artışla 354 milyon 464 bin dolara yükselen ihracat, geçen yıl aynı ayında ise 341 milyon 259 bin dolar olarak gerçekleşmişti. 
     
     ''PAZAR DEVİ'' ALMANYA 
     Sektör, Ocak-Nisan döneminde 10 serbest bölgenin yanı sıra, 149 ülke ve özerk bölgeye ihracat gerçekleştirdi. 
     İhracat yapılan ülkeler sıralamasında Almanya, yüzde 27.8'lik gerilemeye rağmen, 242 milyon 773 bin dolar ile ilk sırada yer alırken, bu ülkeyi İtalya ve Fransa izledi. 
     Sektör, bu dönemde Dominik Cumhuriyeti, Dominika, Benin, Jamaika, Hollanda Antilleri, Kongo, Dağıstan Cumhuriyeti, Uruguay, Vatikan, Monako, Nijer, Zaire, Kamboçya, Honduras Swan Adaları, Mayotte, Tataristan ve Zimbabve ile Bursa Serbest Bölgesi'nden ilk kez ihracat yaptı. 
     Almanya'ya ihracat yüzde 26.6 oranında gerilerken, Cezayir ve Polonya pazarının önemli ölçüde büyümesi dikkati çekti. 
     Buna göre, Ocak-Nisan döneminde otomotiv ve yan sanayinin mal gruplarına göre ihracatı, şöyle gerçekleşti 
     
     
Mal grubu İhracat Bin Dolar Değişim Traktörler 9,808 -26.6 Otobüs-midibüs-minibüs 110,933 -8.3 Binek otomobiller 357,443 2.5 Eşya taşımaya mahsus motorlu taşıtlar 144,498 .1 Özel amaçlı motorlu taşıtlar 2,913 -38.2 Çekiciler 9,492 1,037.4 İş makinaları 7,938 -17.1 Gemiler ve suda yüzen taşıtlar 90,069 84.2 Hava ve uzay taşıtları 267 -90.2 Demiryolu taşıtları 6,944 3,251,673.3 İki tekerlekli taşıtlar 7,723 24.6 Tarım makinaları 2,691 30.4 Tanklar ve zırhlı savaş taşıtları 687 -96.4 Özel amaçlı diğer çekiciler 80 30.3 Otomotiv yan sanayii 556,038 -2.2 
     Ocak-Nisan döneminde en fazla ihracat yapılan 10 ülke ve serbest bölge ise şöyle 
     
     
Ülke İhracat Bin Dolar Değişim Almanya 242,773 -27.8 İtalya 191,042 22.0 Fransa 183,134 0.6 İstanbul Deri Serbest Bölgesi 51,901 8.8 İngiltere 50,817 13.9 Cezayir 40,627 111.2 ABD 31,240 0.9 İspanya 30,887 0.7 Polonya 26,334 156.1 Belçika 22,547 -21.7 
     





</TEXT>
</DOC>
