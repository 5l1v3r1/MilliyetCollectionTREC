<DOC>
<DOCNO> 96689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/siyaset/siy02.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor zirvede Irak konuşuldu 
</HEADLINE>
<TEXT>

Görüşmeleri 20 dakikayı geçmeyen Sezer-Ecevit zirvesi 1 saat 5 dakika sürdü. Kıvrıkoğlu’nun da katıldığı üçlü zirvede, Irak’a olası ABD müdahalesi tartışıldı 
     ANKARA Milliyet 

     Çankaya Köşkü’nde Cumhurbaşkanı Ahmet Necdet Sezer, Başbakan Bülent Ecevit ve Genelkurmay Başkanı Orgeneral Hüseyin Kıvrıkoğlu, ABD Savunma Bakan Yardımcısı Paul Wolfowitz’in Türkiye’ye gelişiyle birlikte "tekrar ısınan" Irak operasyonunu masaya yatırdı. Devletin zirvesindeki Irak toplantısında, olası bir operasyonun Türkiye’ye ekonomik açıdan zarar vereceği görüşü benimsendi. 
     Sezer’in, perşembe günleri Başbakan ve Genelkurmay Başkanı ile yaptığı haftalık olağan görüşmeler, dün üçlü zirveye dönüştü. Çankaya Köşkü’nde 1 saat 5 dakika süren zirve, aynı zamanda Sezer ve Ecevit’in en uzun görüşmesi olarak da Türk siyasi tarihine geçti. 
     En son 29 Kasım’da Çankaya Köşkü’nde üçlü zirve yapan Sezer, Ecevit ve Kıvrıkoğlu’nun dünkü buluşmasının nedeni, Wolfowitz’in Ankara ziyaretinde, ABD’nin Irak operasyonu konusunda ortaya koyduğu tavrı oldu. 
     
     Türkiye zarar görür 
     Edinilen bilgilere göre, Türkiye’nin operasyona destek vermesi ya da vermemesi durumunda Irak’a girip Saddam’ı devirmek istediklerini vurgulayan Wollfowitz’in sözlerinin değerlendirildiği zirvede, Türkiye’nin olası operasyondan zarar göreceği, ekonomik anlamda da Körfez Savaşı sonrasına dönüleceği görüşü benimsendi. 
     Zirvede, Türkiye’nin seçim atmosferine girdiği ve ekonomik dengelerin hassaslaştığına vurgu yapılarak operasyon yapılmaması gerektiğine dikkat çekildi. 
     
     ABD, harek ta sıcak’ 
     Irak’a harek t yapılmasını destekleyen Wolfowitz, Ankara’da başta Ecevit olmak üzere görüştüğü tüm yetkililere, ABD’nin Irak harek tına sıcak baktığını belirtmişti. Türkiye’nin bu konudaki perspektifini öğrenmek için Ankara’ya geldiğini söyleyen Wolfowitz’e yetkililer, harek tın Türkiye’ye büyük zarar vereceğini ifade etmişti. Wolfowitz, Türkiye’ye gelen diğer ABD’li yetkililerin aksine ilk kez, "Türkiye’siz bir operasyon " yapabileceklerine dikkat çekti. 
     
Ecevit’ten BBC’ye demeç Çekilecektim, vazgeçtim      Ecevit, BBC Türkiye muhabiri Johnny Dymond’a verdiği mülakatta, birkaç ay içinde politikayı bırakma kararı aldığını, ancak gelişmeler üzerine kararını rafa kaldırdığını belirtti. Başbakan, "Sağlığınız böyleyken seçim kampanyasına katılacak mısınız " sorusuna, "Evet. Zamanı geldiğinde, elimden geldiğince katılacağım. Yapmak istediğim şeyler var" yanıtını verdi. Ecevit, Irak operasyonuyla ilgili olarak da şunları söyledi "Irak’a askeri harek ta hiç taraftar değiliz. Bu görüşümüzü ABD’ye aktardık. Karar ABD’nin." 
     



 SİYASET 













</TEXT>
</DOC>
