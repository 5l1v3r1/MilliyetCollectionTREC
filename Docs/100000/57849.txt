<DOC>
<DOCNO> 57849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/guncel/gun21.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyyar satıcıyı şikayet ettiler 
</HEADLINE>
<TEXT>

     İnsan hakları ihlallerinin incelenmesi amacıyla valilikler bünyesinde oluşturulan İnsan Hakları Bürosu’na, Siirt’ten ilginç bir başvuru oldu. Kent esnafı, işyerlerinin önündeki seyyar satıcıların insan haklarını ihlal ettiğini öne sürerek valiliğe başvurdu. Kentteki esnafın ortak başvurusunda, "dükkanlarının önünde tezgah açan seyyar satıcıların insan haklarını ihlal ettiği ve bu nedenle sorunun bir an önce çözümlenmesi" isteniyor. Yapılan başvurunun değerlendirilmesiyle sorunun çözümü için belediye ile çalışmalara başlandı. Siirt’te 86 başvurunun değerlendirildiği, bunlardan 84’ünde dilekçe sahibinin haklı bulunarak, sorunlarının çözümlendiğini kaydedildi. 
     



 GÜNCEL 


















</TEXT>
</DOC>
