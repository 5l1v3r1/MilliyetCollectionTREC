<DOC>
<DOCNO> 82546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yasam/ayas.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sol’un ritmini tutan gençler 
</HEADLINE>
<TEXT>

Bu yılki 1 Mayıs mitinginde farklı bir grup vardı.. Daha 18 - 20 yaşlarında bir grup genç, İşçi ve Emekçi Bayramı’na, davul, tencere ve kazan çalarak katıldı.. 
     SEMRA KARDEŞOĞLU İstanbul 

     Her yıl 1 Mayıs gösterilerinde pankartlı, sloganlı, kimi zaman üniformalı gençleri, işçileri görmeye alıştık. Ancak bu yıl farklı bir grup vardı gösterilerde. Gazete sayfalarına reng renk kıyafetleri, kırmızı eşarp ve fularlarıyla giren davul, tencere ve kazan çalan bir grup. 
     Hareket’ imzalı pankartın ardında yürüyen, 17 - 28 yaş arası gençler, geçmişteki gibi Tek Yol Devrim’ sloganı atıp ellerinde kırmızı bayraklar taşısalar da, her yönüyle farklı bir çizgi arayışında olduklarını gösterdiler. 
     
     Slogan aynı ama.. 
     İşte bu sıra dışı solcu gençliği’, harıl harıl ritm çalışması’ yaptıkları Başka Kültür Evi’nde bulduk. 
     Çoğu daha önce Özgürlük ve Demokrasi Partisi ÖDP’den ayrılan, kendilerini sosyalist’ olarak tanımlayan gençlerden dansçı Aytül Hasaltun, 1 Mayıs’ta farklı bir çalışma yapmak istediklerini belirtip, kendilerini şöyle özetliyor 
     "Ritm grubu da böyle ortaya çıktı. Bir ay gibi bir hazırlık sürecinden sonra mitinge katıldık. Ritm, sözün yetersiz kaldığı yerde daha güçlü etki yaratır, sloganların etkisini de güçlendirir." 
     
     Kızanlar da oldu 
     Grubun çalıştırıcısı İstanbul Teknik Üniversitesi Devlet Konservatuvarı öğrencisi Hakan Kara da, davulları özellikle kızların çaldığını, ama bir çok enstrümanı daha kullandıklarını söyleyip şöyle konuşuyor 
     "Grubumuzda davul, darbuka ve zil yanında tencere, bidon ve kazan kullandık. Zaten birçok kültürde üretilen ve kullanılan aletler müzikte de kullanılır. Biz de bunu yaptık." Ardından sözü lise öğrencisi Emre Öztürk alıyor ve miting alanında yaşadıklarını anlatıyor 
     "1 Mayıs’ta miting alanına geldiğimizde kimi gruplar bizi Burası karnaval alanı değil’ diye eleştirdi. Ama sonuçta grubumuz dışındakiler de bizimle birlikte yürüdü, çünkü ilginç geldi.." 
     
Hedef 500 kişi      İşte solun ritmini tutan’ gençler.. Esra Öztürk 17 , 1 Mayıs’ların şenlik havasında geçmesini isteyenlerden. Ezgi Aygün 16 ve Duygu Tuna 18 da, 68 ve 78’li ağabeylerinin, ablalarının mirasına sahip çıkıyor, ancak "Geçmiş ruhunun yanında değişim ve yenilikten yanayız" diyor. Bir yandan marş ve N zım Hikmet şiirleri okuyan gençlerin hedefi, gelecek yıl 1 Mayıs kutlamalarına 500 kişilik bir ritm grubuyla katılmak. 
     



 YAŞAM 





















</TEXT>
</DOC>
