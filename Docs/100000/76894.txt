<DOC>
<DOCNO> 76894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun04a.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat hırsızı yakalandı 
</HEADLINE>
<TEXT>

Kadıköy ve Bağdat Caddesi çevresinde 30 evi soyan Serdar Çelebi, sonunda yakayı ele verdi. Azılı hırsız, çaldıklarından kazandığı paraları gece lemlerinde yiyormuş... 
     ELVAN EZBER İstanbul 

     Kadıköy Fenerbahçe ve Bağdat Caddesi sakinlerini canından bezdiren hırsızlardan biri yakalandı. Lüks evleri soyduğu belirlenen zanlı Serdar Çelebi’nin, kapıları tornavida ile açtığı bildirildi. 
     Çelebi, Asayiş Şube Müdürlüğü’ne bağlı ekipler tarafından önceki gün gerçekleştirilen operasyonlarda yakalandı. Sorgusunda suçlamaları kabul eden Çelebi, "Kadıköy’de zengin semtlerde gezerek, gözüme kestirdiğim evleri soyuyordum. Soygundan birkaç gün önce keşfe gidip apartmanların boş olduğu saati belirliyordum. Apartmana girince herhangi bir zile basıp kontrol ediyordum. Açan olmazsa elimdeki tornavidayla kapıyı açıp içeri giriyordum. Çok kolay oluyordu. Hiç boş çıkmıyordum" dedi. 
     Kadıköy’de 13 hırsızlık olayına karışan Çelebi’nin bundan önce Maltepe, Esenler, Bağcılar, Bakırköy, K.Çekmece ve Üsküdar’da 30 evde hırsızlık yaptığı belirtildi. 
     Polise girdiği evleri tek tek gösteren Çelebi, çaldığı bir cep telefonunu sahibi Ersan Yıldöner’e teslim ederken, içindeki sim kartını istedi. Çelebi’nin "Arkadaşlarım beni o numaradan arıyorlar" dediği öğrenildi. 
     
     Sahte kimlik bulundu 
     Bugüne kadar milyarlarca liralık eşya çalan Çelebi’nin paraları gece leminde yediği belirlenirken, üzerinden Murat Yoldaş adına düzenlenmiş sahte kimlik çıktı. 
     
Kapkaçtan nasıl korunulur      KEMAL BULUT Ankara 

     Emniyet Genel Müdürlüğü Araştırma Planlama Koordinasyon Dairesi APK , son zamanlarda artan "kapkaç" olaylarından kurtulmanın yollarının anlatıldığı broşürlerle vatandaşları uyardı. "Kapkaç Olaylarına Karşı Kişisel Güvenlik Önlemleri" başlığı altında hazırlanan broşürde vatandaşlardan, "pahalı ve gösterişli" çanta kullanmamaları, yolda yürürken dalgın olmamaları istendi. Broşürdeki uyarılar şöyle 

</TEXT>
</DOC>
