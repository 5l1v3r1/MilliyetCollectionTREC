<DOC>
<DOCNO> 98822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yazar/akyol.html </URL>
<DATE> 2002/07/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anadilde yayın ve öğrenim 
</HEADLINE>
<TEXT>

     KOPENHAG kıstaslarına uyum için hazırlanan 14 maddelik çerçeve yasa önerisi ANAP ve SP’nin imzalarıyla Meclis’e sunuldu. 
     En duyarlı üç konudan, idam cezasının kaldırılıp "ağırlaştırılmış müebbed hapis" cezasının getirilmesini destekliyorum. 
     Anadillerde yayın ve dil öğrenimi imkanının tanınmasını prensipte doğru buluyorum ama teklif edilen modele itirazlarım var. 
     Teklifte, bölücülük yapmamak şartıyla, "Türk vatandaşlarının günlük yaşamlarında geleneksel olarak kullandıkları farklı dil ve lehçelerde" radyo ve TV yayını serbest bırakılıyor ve RTÜK’e bir görev veriliyor 
     "Bu yayınların yapılmasına ve denetimine ilişkin usul ve esaslar Üst Kurul’ca çıkarılacak yönetmelikle düzenlenir." 
     Buna göre, günün 24 saatinde Türkçe dışında yayın yapmak mümkün olabilir. Halbuki RTÜK’ün düzenleyeceği belirli saatlerde yayın yapılabileceği hükmü yasaya konulmalıydı. Fransa’da böyledir. Çünkü, birlikte yaşamanın gerektirdiği "ortak dil" bütün demokrasilerde önceliklidir. 
     
     ÖĞRENİM konusuna gelince... Yasa teklifinde "geleneksel dil ve lehçeler"in öğrenilebileceği özel kursların "özel öğretim kanunu hükümlerine tabi" olarak açılması serbest bırakılıyor. Temel çerçeve şöyle 
     "Bu kurslar Cumhuriyet’in Anayasa’da belirtilen temel niteliklerine, devletin ülkesi ve milletiyle bölünmez bütünlüğüne aykırı olamaz. Bu kursların açılmasına ve denetimine ilişkin esas ve usuller Milli Eğitim Bakanlığı’nca düzenlenir." 
     Tabii ara sıra müfettiş göndererek 
     Üstelik, "özel kurslar" PKK için yeni tür bir örgütlenme ve siyasi şartlandırma’ alanı olabilecektir. 
     Ben "geleneksel diller"in öğreniminde iki şartı zorunlu görüyorum. 
     n Evvela, geleneksel dilin öğretilmesi, temel eğitimin beş yıllık dönemini tamamlandıktan sonra olmalıdır. 
     n İkincisi, bu kurslar okul binalarında, okul müdürünün gözetiminde, okulda başka dersleri de veren öğretmenler tarafından, ders saatlerinin dışında ve belli yoğunlukta bir istek olduğu takdirde açılmalıdır. 
     
     HER iki modelde de "geleneksel dili öğretecek öğretmenlerin" özenle seçilip eğitilmesi gerekir. Ancak kursların Milli Eğitim çatısı altında ve camiası içinde olmasıyla, PKK’lıların seçeceği mekanlarda olmasına imkan verilmesi çok şey fark eder. 
     Başarılı Kültür bakanlarımızdan İstemihan Talay da, Neşe Düzel’e yaptığı açıklamada benzer şekilde düşünüyor. YTP Genel Sekreteri Talay geleneksel dillerde yayının devlet eliyle TRT tarafından yapılmasını isterken, dil öğrenimi konusunda diyor ki 
     "Bu özgürlüğü getirirken beraberinde denetimi de getirmek lazım... Anadilde öğretimi de özel kurslarda değil, ilköğretim kurumlarında bir kurs biçiminde gerçekleştirelim." Radikal, 29 Temmuz 2002 
     Partilerin ve Meclis komisyonlarının dikkatine sunarım. 
     Bir de madalyonun öbür yüzü Artık dil yasakları savunulamaz. Asıl bu yasaklar mağduriyet duygusuyla etnik milliyetçiliği beslemektedir. 
     En şiddetli etnik milliyetçiliğin, en şiddetli yasaklar uygulamış Türkiye’de patlak vermiş olması bir tesadüf mü 
     
     







Anadilde yayın ve öğrenim 


Derviş’in acelesi yok 


3 Kasım’da artık seçim var ama... 


Derviş - Bayar katsayıları 


Sadakatin çağı biterken... 


Üniversiteyi kazananlara af geliyor 


Irak için alternatif planlar... 


Derviş’e Eczacıbaşı desteği 


Bakalım kaç Michael Jackson daha batacak 


Bu Meclis’in nesi kötü 


</TEXT>
</DOC>
