<DOC>
<DOCNO> 79226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yasam/yas03.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsomatrisin cesedi h l bulunamadı 
</HEADLINE>
<TEXT>
Kaderlerini terör çizdi 
Hizbullah’ın mezar ev’e gömdüğü iki kardeşin anne babasını da 1992’de PKK kurşuna dizmiş 
     AHMET KAYA, NİHAT DÜZGÜN, MEHMET TAŞÇIOĞLU Kahramanmaraş DHA 

     Gaziantep’teki mezar evde cesetleri bulunan Hizbullahçı kardeşler Mehmet Salih ile Hamza Karaaslan’ın annesi ile babasının da, PKK tarafından öldürüldüğü ortaya çıktı. 
     Diyarbakır’da yakalanan örgütün ş ra üyesi Mehmet Salih Kölge’nin ifadesi üzerine, Hizbullah’ın askeri kanat sorumlusu Sadık Aslan’ın nik hsız eşi Adile Çiçek’e ait Gaziantep’teki villada önceki akşam kazı yapıldı. Kazıda, kayıp listesi’nde yer alan Mehmet Salih ve Hamza Karaaslan kardeşler ile amca oğulları Mehmet Ali Karaaslan’ın çürümüş cesetleri ortaya çıkarıldı. 
     
     Ayrılmadı, öldürüldü 
     Yer gösteren Kölge, Mehmet Salih Karaaslan ile nik hsız yaşayan konsomatris Özgür Elmas’ın da Kahramanmaraş yolunda gömüldüğünü söyledi. Kölge, Özgür Elmas’ın, Cemal Tutar ile Hamza ve Mehmet Ali Karaaslan tarafından, Mehmet Salih’ten ayrılması için yapılan uyarıları dikkate almaması nedeniyle 1998’de öldürüldüğünü anlattı. Karaaslanlar’ın da geride tanık bırakılmaması’ amacıyla öldürüldüğü anlaşıldı. Karaaslan kardeşlerin ailesi de, 1992 yılında İdil’de PKK’nın Hizbullah’a karşı yaptığı ilk eylemin hedefiydi. Mehmet Salih Karaaslan’ın evde bulunmadığı sırada yapılan baskında Sabri ve Hayriye Karaaslan’ı öldürdü. 
     Konsomatris Özgür Elmas’ın gömüldüğü iddia edilen Kahramanmaraş Çeçelli Köyü yakınlarındaki arazide iş makinesiyle başlatılan ceset arama çalışması şiddetli yağmur nedeniyle ertelendi. Kölge’nin, "Elmas’ı gömdüğümüzde burası dere yatağıydı" dediği yer, yol yapımı nedeniyle 4 - 5 metre yüksekliğinde kaya ve toprak ile doldurulduğu için geniş bir alanda üç saat boyunca kazı yapıldı. 
     
     8 yaşında çocuk aranıyor 
     Özgür Elmas’ın Gökhan adında şu anda 8 yaşında olan bir çocuğunun kaybolduğu belirtildi. Kölge, öldürülen Mehmet Salih Karaaslan ile Özgür Elmas’ın çocuğu olan Gökhan’ın infazlara bizzat katılan İsa Aksoy tarafından götürüldüğünü söyledi. 
     



 YAŞAM 














</TEXT>
</DOC>
