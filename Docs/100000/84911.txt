<DOC>
<DOCNO> 84911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sonspo04.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım'ın mayıs ayı karnesi... 
</HEADLINE>
<TEXT>

     17. Dünya Kupası finallerine 48 yıl aradan sonra katılma hakkını kazanan Türkiye, mayıs ayında yaptığı resmi ve özel maçlarda başarılı sonuçlar elde edemedi. 
     Milliler, bu ayda 24'ü öze, 6'sı resmi olmak üzere toplam 30 karşılaşma oynadı. Ay-yıldızlılar, rakipleri karşısında 17 yenilgi, 8 galibiyet ve 5 beraberlik alırken, 22 ayrı ülkeyle karşılaştı. Rakip ağları 31 kez havalandıran milli takım, 51 golü de filelerinde gördü. 
     Türkiye, bu aydaki özel maçlarda 12 yenilgi, 8 galibiyet ve 4 beraberlik elde ederken, 31 gol atıp, 42 gol yedi. 
     Hong Kong Karması ile yarın karşılaşacak olan milliler, tarihte bugüne dek 20 Mayıs günü yaptıkları tek maçta, 1949 yılında İtalya B Takımı'na 3-2 yenilmekten kurtulamadı. Güney Afrika ile 23 Mayıs Perşembe günü karşı karşıya gelecek olan ay-yıldızlı ekip, bu tarihte daha önce hiç maç yapmadı. 
     
     EN'LER 
     Karşılaşmaların 18'ini deplasmanda, 12'sini de içeride yapan A Milli Takım, en farklı skorlu galibiyetini 28 Mayıs 1950 tarihindeki özel maçta, İran'ı 6-1 yenerek elde etti. 
     Milliler, en farklı skorlu yenilgisini ise 28 Mayıs 1928 tarihinde özel maçta Mısır önünde 7-1'lik skorla aldı. 
     Türkiye, Hong Kong ve Güney Afrika ile tarihinde ilk kez özel bir turnuvada karşı karşıya gelecek. 
     Milliler, mayıs ayında yaptığı resmi maçlarda rakiplerine gol atma başarısını gösteremedi. Türkiye, Romanya'ya 3-0, İspanya ve Kuzey İrlanda'ya 2-0, eski SSCB ve İngiltere'ye 1-0 yenildi. A Milli Takım, İsviçre ile de 0-0 berabere kaldı. 
     





</TEXT>
</DOC>
