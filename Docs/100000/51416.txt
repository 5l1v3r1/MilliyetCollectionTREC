<DOC>
<DOCNO> 51416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/cemal.html </URL>
<DATE> 2001/11/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Belalı coğrafyada Irak Kürtleri... 
</HEADLINE>
<TEXT>

     Şu günlerde Ankara'nın, devleti yönetenlerin dikkat odağında yer alan konular arasında hiç kuşkusuz Irak da var. Belki de en başta geliyor. Bu bakımdan özellikle Washington yakın markajda tutuluyor. 
     Ve Amerikan basınında da Irak'sız gün geçmiyor. Örneğin Reuters haber ajansının dünkü haberine göre, ABD Dışişleri Bakanı Colin Powell demiş ki 
     "Birinci önceliğimiz Afganistan. El Kaide'yi yenmek, Usame Bin Ladin'in terörist tehlikesini sona erdirmek ve onları barındıran Taliban rejimini sona erdirmek zorundayız. Daha sonra dikkatimizi bütün dünyadaki terörizme, Irak gibi ülkelerin üzerinde toplayacağız." 
     Yine dünkü New York Times gazetesinin birinci sayfasında da Irak vardı. 
     Haberin girişi şöyleydi 
     "Irak istihbaratından kaçmış olan, biri tuğgeneral iki Iraklı, 1995'ten itibaren devlete ait gizli bir kampta beş altı aylık sürelerle İslamcı teröristler yetiştirdiklerini söylediler. Iraklı bilim adamlarının aynı kampta bir Alman'ın yöneticiliğinde biyolojik silah üretildiğinden de haberdar olduklarını belirttiler." 
     Ne kadar gerçek 
     Ne kadar dezenformasyon 
     Bilmek güç. 
     Ancak şu var 
     Bu haberlerden en çok Iraklı Kürtler memnun kalabilir. 
     Niye 
     Ne istiyor Irak Kürtleri Amerika'yla İngiltere'nin Saddam Hüseyin'i devirip Irak'ı işgal etmelerini mi Kuzey Irak'ta Amerikan - İngiliz himayesinde bir Kürt devleti mi 
     Iraklı Kürt liderlerin, Celal Talabani'yle Mesut Barzani'nin yüreklerinde bir ideal olarak Kürt devletinin yattığı malum. Ancak, böyle bir devletin bugün kurulabileceğine ne kadar ihtimal veriyorlar sorusunu sormak lazım. 
     Çünkü her ikisi de feleğin, daha doğrusu Ortadoğu'nun ateş çemberinden geçmiş liderlerden sayılır. Irak'ın, bir Arap ülkesinin bölünmesinin, hele Türkiye'ye bitişik Kuzey Irak'ta bir Kürt devletinin kurulmasının ne anlama geleceğini bilirler. Türkiye'nin de, reel politikanın bölgeye özgü dengelerinin buna kolay izin vermeyeceğini fark edecek kadar tecrübe sahibidirler. 
     Ama 11 Eylül sonrası dünyasının Iraklı Kürt liderleri heyecanlandırdığı söylenebilir. 
     Merak ediyorlar 
     Amerika Irak'a vurursa, nihai oyunu, İngilizce deyişle 'end game'i ne olabilir Bağımsız Kürt devletine kadar gidebilir mi Buna ihtimal verdikleri söylenemez. 
     Hevesler kabardı tabii. 
     Fakat şimdilik gönüllerinde yatan sır değil 
     Irak'ta federasyon... 
     Yani 1974 tarihli özerkliğin bir adım ötesine giden bir çözüm. Ankara öteden beri federasyon fikrinden de rahatsızdır. Fakat bugün için Iraklı Kürt liderlere diyor ki 
     "Ne yapacaksınız, önce gidip Bağdat'la konuşursunuz. Bu arada Türkmenler de dışlanmayacak." 
     Uyarı şöyle devam edebilir 
     "Iraklı Kürtler olarak akıllıca oynayın. Limitlerinize dikkat edin. Eğer bu limitleri eğer aşarsanız, başta Türkiye olmak üzere komşularınızı rahatsız ederseniz, işler karışır " 
     Irak böyle. 
     Dikkatler hep üzerinde olacak. Amerika da Irak'a yönelik baskısını yoğunlaştırıp vidayı sürekli sıkıştıracak. Vurmak için gerekli ortamı oluşturmak için gayret edecek. 
     Belalı bir coğrafyamız var değil mi 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
