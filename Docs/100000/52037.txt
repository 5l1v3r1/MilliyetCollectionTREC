<DOC>
<DOCNO> 52037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sondun01.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İtitfakı Kabil'e girdi... 
</HEADLINE>
<TEXT>

     Afganistan topraklarındaki ilerleyişini sürdüren Kuzey İttifakı, başkent Kabil'e girerek, 11 Eylül terör eylemlerinden sonra bölgeye düzenlenen harekatta yeni bir safha başlattı. 
     Kente, İttifak'ın öldürülen komutanı Ahmed Şah Mesud'un fotoğraflarının asılı bulunduğu askeri araçlarla girdikleri dikkat çeken İttifak kuvvetleri, ilk olarak, kent merkezine yönelerek hükümet binalarını ele geçirdi. 
     Kabil'in hiçbir yerinde rastlanmayan ve kenti terkederken bazı binaları yağmaladıkları belirtilen Taliban savaşçılarının, batıya doğru püskürtüldüğü ifade ediliyor. 
     Kent, günün ilk ışıklarıyla birlikte Taliban'ın yenilgisini coşkuyla kutlarken, halkın, araç ve bisikletleriyle sokaklara çıkarak korna çaldıkları gözleniyor. 
     Öte yandan, görgü tanıkları, kenti terkeden Taliban askerlerinin, Hıristiyanlık propagandası yaptıkları gerekçesiyle gözaltına alınan yabancı uyruklu 8 kişiyi beraberlerinde götürdüklerini söylüyor. 
     
</TEXT>
</DOC>
