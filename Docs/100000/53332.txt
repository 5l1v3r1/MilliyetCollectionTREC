<DOC>
<DOCNO> 53332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/spor/bana.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     SERGEN Galatasaray 
     Galatasaray’da sesini çıkarmadan, çok konuşmadan, sabırla işini yapıyor. Beş gollü Diyarbakır galibiyetinde adına layık oynayan, yaratıcı çalımlarıyla göz kamaştıran, nefis gollük paslar atan maestroydu. Sahada futbolun eşsiz güzelliklerini sundu. 
     
     AHMET YILDIRIM Beşiktaş 
     Formsuz haftaları, huzursuz günleri sonunda atlattı. Kişiliğine ve klasına yakışır oyun anlayışıyla Daum’a selam yolladı. Antalyaspor maçında savunmayı stresten kurtarıp, rahatlatan oyuncu olurken, verdiği nefis paslarla da maça "yıldırım" gibi düştü. 
     
     MİTHAT Malatyaspor 
     İstanbulspor’da tutunamadı, soluğu Malatya’da aldı. Doksan dakika boyunca deparları, şutları, rakip savunma karşısındaki etkili oyunuyla hem golünü attı, hem de arkadaşlarına pozisyon hazırladı. Kendisine güvenenleri haklı çıkardı. 
     
     SERTAN Beşiktaş 
     Beşiktaş’ta kendini kanıtlaması zaman aldı. Her sezon başında bir takıma kiralandı ama o yine yılmadı. Daum’un bu yıl kendisine verdiği şansı iyi kullandı. Özellikle Antalya maçında sahanın yıldızıydı. Nefis pasları, öldürücü deparlarıyla alkışları topladı. 
     
     HAFTANIN KARMASI 

</TEXT>
</DOC>
