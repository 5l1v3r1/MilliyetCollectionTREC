<DOC>
<DOCNO> 55171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/toker.html </URL>
<DATE> 2001/12/02/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Kim ister "güçlü hükümet"i 
</HEADLINE>
<TEXT>

     Milli Güvenlik Kurulunun MGK son toplantısından çıkan "Kıbrıs görüşü" bütün medyada "Denktaş'a destek" başlığıyla verildi. Hatta bunu "MGK'dan Kıbrıs resti" diye yorumlayanlar oldu. Gerçi bildiride "Türkiye, Kıbrıs'taki iki tarafın ortaklaşa kabul edebileceği bir çözüm arayışına bütün iyi niyetiyle devam edecektir" denilmekte ve "bu anlayışla sayın Denktaş'ın görüşme çağrısını desteklemektedir" ilavesi yapılmaktadır ama onu izleyen "Ancak Türkiye KKTC'nin güvenilğine tehdit oluşturan, Kıbrıs Türklerini Rum hakimiyeti altında bir azınlık konumuna dönüştüren bir oluşuma da izin vermeyecektir" sözü MGK'yı Denktaş'ın ve Ankara'daki Ecevit Cem Gürel üçlüsünün paraleline sokmaktadır. Söylenen durum var mıdır ve hedef, suni KKTC'nin muhafazası mıdır ki 
     Onun için, başlıklarda bir yanlış bulunmamaktadır. Denktaş çağrısında peşin peşin "bunun bir yararı yoktur ve.." hükmünü verdiği gibi masaya ancak "devlet başkanı" statüsü ile oturacağını ve sadece "bir konfederasyon" çözümünü görüşebileceğini beyan etmektedir. Halbuki Türkiye'nin de taraf olduğu "uluslararası anlaşmalar" Kıbrıs'ta "iki devlet" ve "iki millet" değil "eşit haklara sahip iki toplum" bulunduğunu öngörmektedir. T.C.'nin resmi tezi hep "Kıbrıs Rum ve Türk toplumları bağımsız, bağlantısız federal bir cumhuriyet kuracaklardır. Bu devlet, federal anayasa açısından çift toplumlu ve toprak açısından çift bölgeli olacaktır. Federal Kıbrıs Cumhuriyetinin halkı ayrı ayrı Kıbrıs Rum toplumu ile Kıbrıs Türk toplumundan oluşacaktır" şeklinde ifade edilmiştir. 
     Avrupa Birliğinin AB de resmen bundan farklı bir görüşü ileri sürdüğü bilinmemektedir. AB'den başka bir takım "şahsi sesler"in çıkması bu gerçeği değiştirmez. Türkiye'den de ne, "şahsi sesler" çıkıyor 
     Ama "MGK'nın sesi" şahsi ses sayılamaz. 
     
Yoksa sadece görüntü mü      Gerçek şudur ki "memleketin sivil asker sağlam kuvvetleri"nin asker kanadında - birbirleriyle ilgili - "Kıbrıs işi" ve "AB üyeliği" konularında "gereğinden fazla katı", "şahinlere daha yakın" bir tutum gözlenmektedir. Bunu "AB üyesi bir Türkiye'de asker bugünkü kadar etkin duruma sahip olamayacaktır da, ondan" tarzında izah edenler vardır. Böyle bir sebepten Türkiye'de "güçlü hükümet" sevmemesi doğal olan, sadece asker değildir. Güçsüz hükümetler döneminde borusu öten her kesimi buna dahil edebilirsiniz Medyadan iş çevrelerine, bürokrasiden özerk kuruluşlara.. Hatta, seçmene Aksi halde "pilav"ı, "plan"a tercih eder miydi Bu, "Türk'e has bir özellik"tir. Ancak "sivil asker memleketin sağlam kuvvetleri", Cumhuriyetin çağdaş uygarlık düzeyini temsil eden milletlerarası alemle uzaklık yakınlık derecesini etkileyecek tutumlarda "en geniş ufuk"u temsil etme sorumluluğu taşımaktadır. Bu, Cumhuriyet boyunca böyle olmuştur. Memleketin sivil asker sağlam kuvvetleri hep, toplumun "en iyi yetişmiş kesimi"ni oluşturmuştur. Bugün hele asker, kendisine sağlanmış eğitim ve öğrenim imkanlarıyla dünyaya açılmada belki bütün zamanlardan daha ileri bir konuma gelmiştir. 
     "Geniş ufuk" onun tabiatı olmalıdır. Mesleki "at gözlük"ünü o hallerde gözünden uzaklaştırabilmelidir. Bunu, oradaki fiili görevini tamamlayanların daha iyi yaptığı gözleniyor. 
     "Kıbrıs işi"nde, "AB üyeliği" konusunda bu izlenimimi aktardığım bazı yüksek komutanlar bana, yanıldığımı söylemektedirler. Bunları gerçekten istemeyenlerdir ki onları "bahane" diye göstermekte, kendi isteksizliklerini onların sırtına yüklemeye, sanki "engel onlarmış gibi" hava yaratmaya çalışmaktadırlar. 
     Keşke. Fakat bazı hallerde "görüntü"nün, gerçek durumdan daha fazla etki yaptığı unutulmamalıdır. 
     Demokratik laik Cumhuriyetin varlığını ilgilendiren bazı hususlarda onların "kararlılık"ı kamuoyuna ne derece güven sağlıyorsa bu Cumhuriyetin çağdaş uygarlık düzeyini yakalama çabalarında öncülüğünü yapacakları "geniş ufuk" o kadar yararlı olacaktır. 
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
