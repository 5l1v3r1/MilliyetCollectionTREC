<DOC>
<DOCNO> 94185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/ekonomi/eko10.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin 9,000 desteği güçleniyor 
</HEADLINE>
<TEXT>

     Zeynep Candan AKTAŞ 

     İkinci kez test edilen 8,500’lerden gelen alımlarla endeks kendini 9,000 desteğinin üzerine attı. Endekste son iki haftada yaşanan hacim artışı olumlu. Endeksin kısa vadeli göstergeleri diplerden başlayan çıkışlarını sürdürüyor. Son dönemde yaşanan uyumsuzluklar nedeniyle kısa vadeli göstergeler çıkış eğilimine zaten 3-4 hafta önce başlamıştı. Uzun vadeli göstergelerin de çok uzun süredir test etmedikleri aşırı satım bölgelerinden başlayan net alım sinyalleri hacimle de desteklendiğinden endeksin bu hafta 9,500’lerdeki direncini kırarak 10,000’lere atak yapma olasılığı artıyor. Sadece teknik verilere bakıldığında uzun vadeli göstergelerin bu derece güçlü görünmesi ve senet bazında da tutunma ve güçlenme çabalarının yoğunluğu endeksin kısa düzeltmelerle yavaş yavaş kendini yukarı atma olasılığını güçlendiriyor. 20 günlük bolinger band ve 50 günlük ortalamalar ilk direnç seviyesinin 10,000’lerde olduğunu gösteriyor. Bu nedenle geçtiğimiz hafta hacimde yaşanan artış eğiliminin önümüzdeki hafta da sürmesi dirençlerin kırılabilmesi için önemli. Yılbaşından beri devam eden alçalan kanalın direnç çizgisi kısa vadede geçilmesi gereken ilk hedef olarak karşımızda duruyor. Önümüzdeki hafta için direnç çizgisinin etkili olacağı bölgeler 10,500-10,800 aralığında. 8,500’lerde dip olduğunu ve yukarı bir hareketin başladığını söyleyebilmek için alçalan kanal direncinin kırılması gerekiyor. 
     



 EKONOMİ 

















</TEXT>
</DOC>
