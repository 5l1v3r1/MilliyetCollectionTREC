<DOC>
<DOCNO> 78395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/aspo.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir testi kırıldı 
</HEADLINE>
<TEXT>

Fenerbahçe, Beşiktaş’ı Serhat’la yıktı, zirve şansını bırakmadı, Şampiyonlar Ligi yarışında güçlü rakibiyle arayı açtı. Kartal ise ilk iki umudunu mucizeye bıraktı 
     Müthiş gerilim 
     ZİRVEYİ belirleyecek derbi müthiş bir gerilimle bitti. Dört kırmızı kartın çıktığı 90 dakikada Fenerbahçe, Beşiktaş’ı yarış dışında bırakırken, Galatasaray’ın peşinde şampiyonluk iddiasını da korudu. Fenerbahçe kendi alanında oyunu kabul ederken 35. dakikada Serhat’a diziyle vuran Ali Eren kırmızı kart gördü. 45’te Serhat Fenerbahçe’yi öne geçirdi. 
     
     Kart yağmuru 
     10 kişi kalan Beşiktaş ikinci yarıda sistem değiştirdi. 53’te Revivo’nun pasında yine Serhat farkı ikiye çıkardı. Dakikalar ilerledikçe sertleşen karşılaşmada 77’de Ümit ikinci sarıdan oyun dışı kaldı. Yan hakeme küfreden İlhan 85’te, vakit geçiren Ceyhun da 88’de Boşat’ın hışmına uğradı. İki takım da maçı dokuz kişi ile tamamlarken, tribünlerde olaylar çıktı. 
     
     Serhat dün gece Beşiktaş’ı yıkan adamdı. Siyah - Beyazlı savunmayı doksan dakika rahatsız etti, eline geçirdiği fırsatları iyi değerlendirdi. Ronaldo ise ilk maçın aksine bu kez sahada gezindi. 
     
Kontrolü kaçırdı      MUHİTTİN Boşat, ilk hatasını yardımcısı Enver Dölek’le birlikte yaptı. Çünkü kendi görüş açısı içinde olan Ali Eren - Serhat olayında, sorumluluğu almadı. Bu pozisyonda ya iki oyuncu da atılmalıydı, ya da ikisi de sarı kart görmeliydi. Bir anlamda Beşiktaş’ın kaderiyle oynadı. Bu hatasını daha sonra çaldığı tuhaf düdüklerle örtmeye çalıştı. Ümit Özat’ın atılmadan önce aldığı ilk, Ceyhun’un ise ikinci sarı kartı da yanlıştı. İlhan Mansız’a da hakim olamadı. Kısacası gerginlikten kendi daha çok etkilendi ve kontrolü elinden kaçırdı. 
     
KALAN MAÇLAR      GALATASARAY 69 
     Ankaragücü 
     Kocaelispor D 
     Yimpaş Yozgat 
     
     FENERBAHÇE 66 
     Trabzonspor 
     Bursaspor D 
     Diyarbakır 
     
     BEŞİKTAŞ 61 
     Gençlerbirliği D 
     Göztepe 
     Gaziantep D 
     
Sandalye tuzağı      FENERBAHÇE’NİN, yedek kulübesinde bulunan sandalyelere küfürler yazıldığı görüldü. Teknik Direktör Werner Lorant için bile ağza alınmayacak sözler sandalyelere işlenirken, Ali Güneş, Aziz Yıldırım, Yusuf, Ceyhun da bu kelimelerden nasiplerini aldılar. Ayrıca eski Beşiktaşlı Oktay’a yazı yazılarak yollanan mesajlar da herkesin yüzünü kızarttı. 
     
Revivo’ya protesto      BEŞİKTAŞLI taraftarlar, ısınmak için sahaya çıkan Revivo’yu sert bir dille protesto ettiler. Siyah - Beyazlılar, İsrail - Filistin savaşı nedeniyle faturayı adeta Fenerbahçe’nin İsrailli oyuncusuna çıkardılar ve sürekli küfür ettiler. Bu arada Rapajc de sahayı incelerken, gözüne gelen para nedeniyle küçük bir yaralanma yaşadı. 
     
Notlar      Dört cezalı 
     MAÇTA kırmızı kart gören Ali Eren, İlhan, Ümit ve Ceyhun cezalı duruma düştü. Ceyhun ile Ümit Özat Trabzon, Ali Eren ile İlhan ise Gençlerbirliği sınavlarında forma giyemeyecek. 
     
     Çiçekli karşılama 
     FENERBAHÇE büyük güvenlik önlemleri altında İnönü Stadı’na geldi. Sarı-Lacivertlileri, Beşiktaş’ın alt yapı oyuncuları çiçeklerle karşıladılar. 
     
     PAF maçı Fener’in 
     EZELİ rakipler arasında PAF maçını Fenerbahçe kazandı. Sarı - Lacivertliler, Ayazağa Yusuf Tunaoğlu Sahası’ndaki karşılaşmayı 2-0 kazandı. 
     
     Yıldırım’a tepki 
     ALİ Eren’in kırmızı kartının ardından Beşiktaşlı taraftarlar, Fenerbahçe Başkanı Aziz Yıldırım’ın aleyhinde tezahürat yaptılar, Şeref Tribünü’ne yabancı maddeler attılar. Yıldırım, arka tarafa oturması istenmesine rağmen, reddetti, "Ben buradan maçı seyredeceğim" dedi. 
     
     Fatih gecikti 
     80. dakikada oyuna girmeye hazırlanan Fatih Akyel, dördüncü hakem Ali Aydın’ın uyarısıyla kramponlarını değiştirmek zorunda kaldı. Soyunma odasından yedek ayakkabı alınırken, yıldız futbolcu 86. dakikada oyuna dahil oldu. 
     
     Büyük coşku 
     BAŞKAN Aziz Yıldırım ve Fenerbahçeli yöneticiler, soyunma odasına giderek Lorant ve futbolcuları kutladılar. Bayram yerine dönen soyunma odasında "En büyük Fener" sesleri koridorları çınlattı. 
     
     Arbede çıktı 
     KAPALI tribünde kavga çıktı. Arbedede yaralanan iki kişi hastaneye kaldırıldı. Ayrıca yeni açıktan bir çocuk düştü ve hastaneye götürüldü. 
     
     Daum’a öfke 
     BEŞİKTAŞ’IN hocası maçtan sonra demeç vermedi. Ayrıca birçok yöneticinin, Daum’un gönderilmesinden yana olduğu bildirildi. 
     
     Engin üzgün 
     MENAJER Sinan Engin, "Maalesef bazı oyuncularımız profesyonelliği bilmiyorlar. Şampiyonlar Ligi’ni yakalamamız zor" diye konuştu. 
     
Nasıl Oynadılar      BEŞİKTAŞ 

</TEXT>
</DOC>
