<DOC>
<DOCNO> 71139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/soneko24.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, ABD'nin çelik ithalatında, 9 kategoride muaf tutuldu 
</HEADLINE>
<TEXT>

     Türkiye, ABD Başkanı George W. Bush'un yabancı çelik üreticilerine uygulanan gümrük vergisini arttırma kararında, 9 kategoride muaf tutuldu. 
     Edinilen bilgiye göre, Türkiye gibi belli bir kategorideki ABD ithalatının yüzde 3'ünden az miktarda ihracat yapan gelişmekte olan ülkeler, genel olarak bu gümrük tarifeleri uygulaması dışında tutuldu. 
     Uygulama kapsamına 10 kategori çelik ürünü girerken, Türkiye bunların dokuzundan muaf tutuldu. 
     ABD'nin çelik ithalatı ile ilgili kararından Türkiye'nin ABD'ye çelik ihracatında etkileneceği tek kategori inşaat demiri rebar 
     olacak. 
     20 Mart 2002 tarihinden başlayarak, 3 yıl süre ile inşaat demiri 
     üzerindeki gümrük tarifesi yüzde 15 olacak. Bu oranlar her yıl yüzde 3 oranında düşürülecek. 
     Türkiye'nin toplam 171 milyon dolarlık çelik ihracatı içinde inşaat demirinin payı 40 milyon dolar düzeyinde bulunuyor. 
     Türkiye'nin ABD'ye toplam çelik ihracatı içinde inşaat demirinin payı yüzde 1 iken, Türk çelik üreticileri, diğer dokuz kategoride gümrük tarifesi olmadan ihracat yapabilecek. 
     






</TEXT>
</DOC>
