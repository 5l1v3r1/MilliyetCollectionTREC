<DOC>
<DOCNO> 62096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/astro/index.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı adımlar 
</HEADLINE>
<TEXT>

Dün Oğlak burcunda gerçekleşen yeniayın ardından şimdi adımlarımızı hızlandırabiliriz. Sürtüşmeler ve tartışmalar da dikkat çekecek. Koç’lar bugün söylenen her söze inanmamalılar. İyi niyetli yaklaşımlar bile dikkat edilmezse zararlı olabilir. Boğa’lar çok çalışacakları bir gündeler. Haftanın ilk gününde iş yükü yoğun ve öncelikleri iyi belirlemek gerekiyor. İkizler bugün yenilikler deneyebilir. Duygusal konuları bir kenara bırakıp kendilerine yabancı ortamlara girebilirler. Eğitim ve yolculuk konusunda daha dikkatli olmalılar. Yengeç’ler de parasal konularda gerçekçi olmak zorundalar. Verdikleri borçları geri almak konusunda problemlerle karşılaşabilirler. Aslan’lar bugün her nedense pek çok konuda gururlarını ön plana alıp inat edebilirler. Halbuki başkalarından öğrenecekleri çok şey var. Başak’lar ise günlük işlere yoğunlaşmış durumdalar. Haftanın ilk gününde şimdiye kadar tamamlayamadıkları işleri bitirme şansına sahipler.Akşam Ay düğümü ile kare açı yapan Mars ortaklaşa hareketin zorluklarına işaret etmekte. Düşünce ayrılıkları öne çıkacak. Uzlaşı kolay değil. Terazi’ler haftaya olumlu başlıyorlar. Bu arada zevklere ağırlık vererek sorumlulukları bir kenara atabilirler. Aşk onlara göz kırpmakta. Akrep’ler yoğun bir günde. Ev hayatına ilişkin konularda da koşturmaca olabilir. Planlı olurlarsa birden çok işi bitirebilirler. Yay’ların yeni haberlerle harekete geçebileceği görülmekte. Bununla birlikte gerçekçi olmak konusunda bazı zorluklar mümkün. Oğlak’lar parasal konularda yenilik peşindeler. Bazı kararsızlıklar olsa bile şans onlardan yana olacak. Birikimlerini değerlendirebilecekleri fırsatlar var. Kova’lar burçlarına geçen Ay sayesinde kendilerinden söz ettirecekler. Duygusal konularda da hareketli bir gün yaşayabilirler. Balık’ların ayaklarını yere sağlam basması gerekiyor. Ellerinde olmayan nedenlerden ötürü kendilerini kısıtlanmış hissedebilirler. Olayları boşvermemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
