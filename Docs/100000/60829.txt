<DOC>
<DOCNO> 60829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/yas04.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’da baba avı 
</HEADLINE>
<TEXT>

İki kız bebek, küçük abileri ve anneleri... Amerika’da bir ailenin 4 ferdi, öldürülüp suya atıldı. Tüm şüpheleri babada yoğunlaşan polis, insan avı başlattı 
     DIŞ HABERLER SERVİSİ 

     Amerika’nın Oregon eyaleti Newport kenti sakinleri, esrarengiz bir cinayete kurban giden talihsiz komşuları Mary Jane Longo ve 3 güzel yavrusu için gözyaşı döküyor. 
     Her şey bir ay kadar önce başladı... Longo Ailesi, aniden ortadan yok oldu. Komşuların uyarısı üzerine harekete geçen polis, geniş çaplı bir araştırma başlattı. Ve sonunda uzmanlar, Newport ve hemen yakındaki Waldport’ta su birikintileri içinde anne ve çocukların cesetlerini buldu. 
     
     Komşuları onları andı 
     Acımasız katil, kurbanlarından anne Mary Jane Longo ile yavrusu Sadie Ann’i Newport’ta, öteki iki çocuk Zachary ve Madison Longo’yu ise Waldport’ta öldürüp sulara atmıştı. Newport sakinleri önceki gün sevgili komşuları Longo Ailesi için küçük bir anma töreni düzenledi. Yerel polis bir aylık soruşturmasında somut bir sonuca ulaşamazken devreye giren Federal Soruşturma Bürosu FBI, bir aydan beri ortalıkta görülmeyen ve bu nedenle cinayetleri işlediği düşünülen baba Christian Longo için ABD çapında arama emri çıkarttı. 
     



 YAŞAM 



















</TEXT>
</DOC>
