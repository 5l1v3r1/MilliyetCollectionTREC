<DOC>
<DOCNO> 99239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko02.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat durma noktasına gelir 
</HEADLINE>
<TEXT>

TİM Başkanı Oğuz Satıcı, Türkiye Irak’a müdahalede ekonomisinde neler olacağını Körfez Krizi’nde gördü. Yeni bir müdahale ticareti durdurur’ dedi 
     EYLEM TÜRK 

     Türkiye’nin Körfez Krizi öncesinde en büyük ticari ortaklarından biri olan Irak ile ticaretin, savaştan büyük zarar gördüğünü belirten Türkiye İhracatçılar Meclisi TİM Başkanı Oğuz Satıcı, olası bir Irak operasyonunun ihracatın durma noktasına getirebileceğini söyledi. 
     Körfez Savaşı öncesinde Irak’ın, dış ticaretimizde 2 - 2,5 milyar dolar civarındaki ticaret hacmiyle ilk dört ülke arasında yer aldığını hatırlatan Satıcı, BM kararı sonucunda, Türkiye ile Irak arasındaki ticari hacmin düştüğünü, 1995 yılında 123 milyon dolara kadar gerilediğini hatırlattı. 
     Türkiye’nin Körfez Krizi konusunda tecrübesi olduğunu söyleyen Satıcı, "Olası bir operasyon konuşuluyor. Ancak olasıdan önce 1991’de olmuş bir operasyonu yaşadı Türkiye. Dış ticaret her durumda olumsuz etkilenir. Sadece Irak ve o bölgede bulunan ülkelerle değil, tüm dünya ile ticareti olumsuz yönde etkilenecektir" dedi. 
     
     Tüm ticaret etkilenir 
     Türkiye’nin bu bölgede bulunmasının bile yabancı ticari ortaklar ve müşteriler için risk teşkil edeceğini belirten Satıcı, şöyle devam etti 
     "Müşterilerimiz, Türkiye’ye mal alımı veya anlaşma yapmak için gelmek istemeyecektir. Ayrıca, savaş ortamında üretimin zamanında yapılamayacağını ve nakliye ile teslimatın aksayacağını düşünecektir. Bu anlamda çoğu sipariş iptal olabilir. Bu bizim en son istediğimiz durum olur. Bugün Türkiye’nin ihracatını 5 bin firma yapmaktadır. Bunları da kaybedersek sorun olur." 
     
     SEKTÖRLERDE KAYGILI BEKLEYİŞ 
     TURİZM 
En büyük korku fiyatların düşmesi      Körfez krizinden en çok etlinen sektörlerden biri turizm oldu. Rezervasyon iptalleri yaşandı, fiyatlar düştü. Talepte yüzde 20, fiyatlarda ise yüzde 50 geriledi. 1990’da 3.2 milyar doları bulan turizm gelirleri, 2.6 milyar dolara geriledi. Irak’a olası bir saldırıdan ençok ve ilk önce etkilenecek olan sektörün turizm olacağını söyleyen Turizm Gazetesi Yayın Yönetmeni Fehmi Köfteoğlu, "Türkiye 1990’lı yıllarda moda ülkeydi. Bu konumunu yüksek fiyat avantajıyla kullanıyordu. Krizden 10 yıl sonra bugün ise 1990’ların başındaki fiyatların gerisinde" dedi. 
     
     NAKLİYE 
Binlerce kamyoncu işsiz kalabilir’      Körfez Savaşı öncesinde bölgede nakliye yapan 75 bin kamyoncu işsiz kaldı. Son yıllarda bölgede taşımacılık yapan kamyoncu sayısı yeniden artarak 35 bine çıktı. Yeni bir savaş halinde son aylardan günde 200 kamyonun geçtiği Habur Sınır Kapısı’nın tamamen kapanacağı belirtiliyor. 
     
     OTOMOTİV 
Savaşta kimse otomobil almaz’      Otomotiv sanayii bölgede olası bir savaş halinde hem iç pazarda hem de ihracat ayağında büyük darbe alacak. Otomotiv Sanayii Derneği Başkanı Ali İhsan İlkbahar, "İnsanlar bu durumda otomobil gibi pahalı ürünler almıyorlar. Pazar zaten bitmiş durumda, savaş halinde tamamen ölür." 
     
     GIDA 
Gıda da etkilenecek      Turizmle bağlantısı olan gıdadan ulaştırmaya, 30’u aşkın alt sektörü de olumsuz yönde etkileneceği belirtiliyor. İnşaat projelerinde de bölgedeki karışıklık nedeniyle önemli derecede gerileme olacağı söyleniyor. Türk müteahhitlerin, Irak’ta konut ve baraj inşaasında uğradıkları zararın yıllık 2 milyar dolar olduğu belirtiliyor. 
     



 EKONOMİ 

















</TEXT>
</DOC>
