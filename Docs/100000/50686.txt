<DOC>
<DOCNO> 50686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yazar/sazak.html </URL>
<DATE> 2001/11/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erez'in gözüyle Türkiye 
</HEADLINE>
<TEXT>

     Çerkezköy'de kurduğu fabrikada yüzde 50'ye düşen kapasiteye karşın işçileriyle, yönetici gençlerle duran ekonomiye meydan okurcasına çalışıyor Sanayi eski Bakanı Yalım Erez alevlerin yükseldiği 1400 derece fırında ateşe dayanıklı tuğla üretimini keyifle anlatıyor. 
     Geçen hafta geçirdiği enfarktüs, siyasi krizlere dirençli bedeninde fazla hasar yaratmamış, sağlığı yerinde, "hekim kararıyla" sigarayı bırakmış. 3 yıldır aktif politikanın uzağında ama telefonları eskisi kadar olmasa da susmuyor. Odalar Birliği'nden başbakan adaylığına kadar baş döndürücü hızla yükselen siyasi grafiği 1999 yılı başında Ecevit - Yılmaz - Çiller arasındaki "şok ittifak"la noktalanmıştı. 
     Erez adı, Çiller'in Ecevit'le giriştiği "borç polemiği" nedeniyle yeniden öne çıktı, çünkü o dönemdeki pazarlıkların içyüzünü Yalım Bey biliyordu. 
     Çerkezköy'deki fabrikanın bahçesinde dolaşırken 1999 sonbaharında yaşadıklarını anlattı Erez... Son anda altından çekilen Başbakanlık koltuğunun öyküsünde Swissotel'deki buluşmanın tarihi rol oynadığı anlaşılıyor. Ankara'da aldığı yetkiyi İstanbul'da kaybetmiş 
     Anılar galerisinde 28 Şubat'taki "postmodern darbe"den de kesitler var. 
     Yalım Erez 1999 - 2001 dönemini Türkiye'nin "kayıp yılları" olarak niteliyor. Reel sektörün içinde olduğu için dibe vuran ekonominin, ne büyük sosyal faciaya dönüştüğünü görüyor. İstanbul'un yeni sanayi merkezi Çerkezköy'de fabrikaların yüzde 80'i işlemiyor. İşsizlik çığ gibi, Erez 40 yıllık sanayici penceresinden görünen manzarayı şöyle anlatıyor "10 yıl önce Rusya'da ücretler 100 dolar diye acırken, Türkiye'de şimdi 10 milyon insan 80 milyona çalışmak zorunda, o da iş bulabilirse... Daha kırılma noktasına gelmedik. Birkaç ay daha böyle giderse milyonlarca insan sokağa dökülür. Unutmayın Osmanlı'da on binlerce insan Patrona Halil diye bir tellağın peşinden Saray'a yürümüş. O noktaya gelinmesini kimse istemez ama bugünkü çaresizlik insanlara her şeyi yaptırır." 
     Erez'e göre sorunun temelinde beceriksizlik ve güvensizlik var. Bu hükümetle krizden çıkılamayacağına inanıyor. 
     Yeni oluşumu kaçınılmaz görüyor. 
     3 yıl önce Trabzon'da "ya değişim ya ölüm" diye yola çıkıp, "siyasi çar"lara karşı çıktığı için eski liderlere mesafeli, "Türkiye'nin 5 kral tarafından yönetildiğini söylemiştim, haklı çıktım, 1999 seçimlerine gidilirken Meclis'in yeni bir cumhurbaşkanı seçeceği biliniyordu, hangisi listesine o kalitede insan koydular, sonra da aday yok diye dışarıdan bir hakimi seçtiler. Bunlar kimsenin önünü açmaz. Sezer Anayasa fırlatmakla az bile yaptı, Ecevit bugün sokağa çıkamıyor" diyor, Demirel'in de parti kuracağına ihtimal vermiyor, yeni bir yapılanmayı savunuyor. 
     Türkiye'de kişileri "kurtarıcı" gibi görmek yerine "alternatif kadro" çıkarması zamanı geldiğine inanıyor. 
     
     







Afganistan ve Türkler 


Yılmaz'ın çıkışı 


Bu ilişkilere dikkat 1 


Artan Talep kur Yükselen enflasyon 


"Aydın" kime denir 


Erez'in gözüyle Türkiye 


Konulu’ Gece Kadınları 


Derviş’ten Meclis’e büyük iftira 


100 liralık kredinin 14.3 lirası batmış 


</TEXT>
</DOC>
