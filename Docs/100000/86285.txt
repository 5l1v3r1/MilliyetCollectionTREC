<DOC>
<DOCNO> 86285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/spor/aspo.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım’ın idmanına Scolari gözcü gönderdi 
</HEADLINE>
<TEXT>
Casuslar savaşı 
Ay-Yıldızlı ekibimizin teknik patronu Şenol Güneş, yardımcılarını rakiplerin maçlarına yolladı. Brezilya’nın eski yıldızı Tastao’nun taktik çalışmayı izlediğini görünce antrenmanı kısa kesti 
     BİLAL MEŞE ULSAN 

     Rakiplere yakın markaj 
     DÜNYA Kupası’nın son hazırlıklarını yapan takımlar, rakiplerin taktik planını ele geçirmek için tüm yolları deniyor. Milli Takım Teknik Direktörü Şenol Güneş de, hem kendi çalışmaları hakkında bilgi alınmasını önlemeye çalışıyor, hem de yardımcıları aracılığıyla rakiplerin taktik şemasını oluşturuyor. Güneş, önceki gün yardımcıları Ünal Karaman ve Mehmet Kulaksızloğlu’nu Kosta Rika ve Çin’in hazırlık maçlarına gönderdi. Daha sonra ikiliden rakiplerin son durumları hakkında bilgi aldı. 
     
     Ortalık karıştı 
     BREZİLYA’NIN hocası Scolari’nin görevlendirdiği öğrenilen Sambacılar’ın eski yıldızı "Tastao" lakaplı Eduardo Andrade’nin, Ay - Yıldızlı ekibimizin dün sabahki taktik idmanını izlemesi ortalığı karıştırdı. Menajer Can Çobanoğlu’nun uyarısı üzerine Şenol Güneş çalışmayı erken tamamladı. Finallerde Brezilya TV’si için yorum yapacak olan Andrade, "Türk takımını çok beğeniyorum, yıldızlar topluluğu. Grup maçlarındaki kaliteyi yükseltmezse, Brezilya’nın işi çok zor. Üç ihtimalli maç" dedi. 
     
Uykuya doydular      HONG Kong’taki aşırı nem nedeniyle bir hafta süreyle uyumakta zorlanan futbolcular, Ulsan’da rahat bir nefes aldılar. Ay - Yıldızlılar’ın, önceki gece saat 22.30’da odalarına çekilip, hemen uyumaya başladıkları gözlendi. Sabah kalkmakta da zorlanan futbolcular, "Nihayet uyuyabildik. Yataktan çıkmak istemedik. Hava da çok mükemmel" diye konuştular. 
     
Gözler Yıldıray’da      İTALYA’DA La Gazzetta dello Sport, finallerde transfer pazarında öne çıkacak ilk ismin Yıldıray Baştürk olacağını savundu. Gazetenin, "Yıldıray fantezi ucuzlukta" başlığıyla verdiği haberinde, "Bonservisi az. Leverkusen’deki oyuncu için kupa büyük bahis olabilir" diye yazdı. Ayrıca bonservisleri az olarak Fatih, Emre Aşık, Bülent ve Hasan da gösterildi. 
     
Kosta Rika mağlup      DÜNYA Kupası’nda aynı grupta yer aldığımız Kosta Rika, Belçika ile yaptığı son özel maçını da 1 - 0 kaybetti. Belçika, Japonya’nın Kumamoto kentindeki maçta, Bart Goor’un 23. dakikada attığı golle sonuca gitti. Karşılaşmayı 20 bin kişi izledi. 
     
Golü düşünmeyinHakan Şükür istedikleri zaman rakip ağları rahatlıkla sarsacaklarını ileri sürdü 
     YABANCI medyanın en merak ettiği futbolcu olan Hakan Şükür ile Nihat, dünkü basın toplantısına katılıp, gazetecilerin sorularını yanıtladı. Golcü futbolcu, "Hong Kong’taki turnuvada bol pozisyona girdik, ama özellikle G.Afrika maçında çok gol kaçırdık. Avusturya’ya beş gol atmıştık. Bu sayıyı Afrika karşısında ikiye katlayabilirdik" dedi. 
     GOL sıkıntısı çekmeyeceklerini savunan Hakan, "Ben veya başkası istediğimiz zaman gol atarız. Çünkü orta sahada çok kaliteli oyuncular var" diye konuştu. Nihat ise, "Futbol sahada oynanır. Brezilya karşısında galibiyet için mücadele vereceğiz. Çıkacağız, oynayacağız ve kazanacağız. Bu güç de bizde fazlasıyla mevcut" açıklamasını yaptı. 
     



 SPOR 

























</TEXT>
</DOC>
