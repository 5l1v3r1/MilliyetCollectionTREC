<DOC>
<DOCNO> 89538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/siyaset/siy02.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lambasını yakıyor herkesi solluyor... 
</HEADLINE>
<TEXT>

Mavi tepe lambası takıp emniyet şeridini işgal edenler kervanına DSP’li Perihan Yılmaz da katıldı. İşte Yılmaz’ın gerekçesi TRAFİK ÇOK SIKIŞIYOR 
     GÜNSELİ ÖNAL Ankara 

     Trafik sıkışıklığından çok çeken DSP İstanbul Milletvekili Perihan Yılmaz, bu sorununu ufak bir hamleyle çözüverdi. Aksaray’daki bir dükk nda polis ve koruma araçlarının kullandığı mavi lambalardan satıldığını gören Yılmaz, hemen bu lambalardan bir tane alıp aracına koydu. Artık Yılmaz, ne zaman trafik sıkışsa lambayı aracının üzerine koyuyor ve güvenlik şeridine geçiyor. Böylece gideceği yere yıldırım hızıyla ulaşıyor. 
     
     Seri gidiyorum’ 
     Yılmaz, mavi tepe lambasıyla birkaç milletvekiline yakalanınca olay ortaya çıktı. Geçtiğimiz günlerde, yanlarından DSP plakalı, tepe lambası bulunan bir aracın geçtiğini gören ve çok şaşıran milletvekilleri, araçtaki kişinin Yılmaz olduğunu fark etti. 
     Lamba kullandığını doğrulayan Yılmaz, "İstanbul’da trafik çok sıkışıyor. Bir saatte gidebileceğim yerlere 2 - 2.5 saatte zor gidiyorum. Trafik sıkıştığında bu lambayı sinyal vermek amacıyla aracın üzerine koyup emniyet şeridini kullanıyorum. Böylece bir milletvekili olarak programıma zamanında yetişebiliyorum. Polisler de yardımcı oluyorlar. Seri şekilde gidiyorum" dedi. 
     Yılmaz, bir gün kırmızı ışıkta karşılaştığı ve Mavi lamba da nedir öyle " diye soran TBMM Adalet Komisyonu Başkanı Emin Karaa’nın da lambanın ne işe yaradığını öğrendiğinde çok şaşırdığını söyledi. 
     



 SİYASET 















</TEXT>
</DOC>
