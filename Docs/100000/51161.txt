<DOC>
<DOCNO> 51161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur26.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye ototbüslerinden inerken dikkat... 
</HEADLINE>
<TEXT>

     Ankara'da son bir haftada meydana gelen iki ayrı olayda iki kişi, belediye otobüslerinden inerken kapıya takılmaları sonucu, tekerlek altında kalarak öldü. Adliye'ye sevk edilen otobüs şoförlerinden biri ''tedbirsizlik ve dikkatsizlik sonucu ölüme sebebiyet verme'' suçundan tutuklandı. 
     Edinilen bilgiye göre, Kayaş Caddesi'nde, dün meydana gelen olayda, Satı Gökdemir, belediye otobüsünden inmek isterken eteği otobüs kapısına sıkıştı. Otobüsün aniden hareket etmesi sonucu sürüklenmeye başlayan Gökdemir, aracın arka tekerlekleri altında kalarak öldü. 
     Belediye otobüsünün sürücüsü Süleyman Kara, bugün Suçüstü Savcılığı'na getirildi. Cumhuriyet Savcısı Ahmet Mutlu, ifadesini aldığı Kara'yı, ''tedbirsizlik ve dikkatsizlik sonucu ölüme sebebiyet verme'' suçundan tutuklanması istemiyle nöbetçi mahkemeye sevk etti. 
     Kara, buradaki ifadesinin ardından serbest bırakıldı. 
     Bu arada Savcı Mutlu, 3 Kasım günü de aynı tür olayın Kavaklıdere'de meydana geldiğini hatırlattı. 
     Fethi Bağcı adlı vatandaşın, belediye otobüsünden inerken aracın hareket etmesi sonucu tekerlek altında kalarak öldüğünü söyleyen Savcı Mutlu, otobüs şoförü İsmail Balta'nın, ''tedbirsizlik ve dikkatsizlik sonucu ölüme sebebiyet verme'' suçundan tutuklandığını ifade etti. 
     






</TEXT>
</DOC>
