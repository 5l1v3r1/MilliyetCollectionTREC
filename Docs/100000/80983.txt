<DOC>
<DOCNO> 80983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/spor/spo04.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KABUS SONA ERDİ 
</HEADLINE>
<TEXT>

Trabzonspor Başkanı Özkan Sümer, bu kadar gerilimli, acılarla dolu bir dönem daha yaşamadığını söyledi, "Üzerimden adeta tonlarca yük kalktı" diye konuştu 
     TARİHİNDE ilk kez küme düşme endişesini yaşayan ve Gençlerbirliği karşısında aldığı puanla gergin bekleyişe noktayı koyan Trabzonspor derin bir "oh" çekti. Başkan Özkan Sümer, "Bunca yıldır futbolun içindeyim. Bu kadar gerilimli, acılarla dolu bir dönemi yaşadığımı hatırlamıyorum. Ama k busumuz bitti. Üzerimden adeta tonlarca yük kalktı" dedi. 
     ASBAŞKAN Ömer Gürsoy da "Haftalardır gözüme uyku girmiyordu. Her dakika diken üzerindeydik. Ancak artık soluklandık. Şimdi bu yaşadıklarımızdan ders çıkarmalıyız ve geleceğin şampiyon kadrosunu yaratmalıyız" diye konuştu. Teknik Direktör Briegel ise Trabzonspor’un bir daha böyle bir sezon yaşamamasını gönülden dilediğini söyledi. 
     



 SPOR 





























</TEXT>
</DOC>
