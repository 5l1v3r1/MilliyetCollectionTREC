<DOC>
<DOCNO> 66368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yazar/okur.html </URL>
<DATE> 2002/02/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Meclis salonu hazır... 
</HEADLINE>
<TEXT>

     Hepimiz biliyoruz. Türkiye, "yeni bir yola" girdi... Yol uzun, yol çetrefilli... Biz yolun neresindeyiz 
     İnanın bilmiyoruz, anlamaya çalışıyoruz. İşte enflasyon gerçeği yine karşımızda. 30 yıldır aynı canavar semiriyor, biz fakirleşiyoruz... O yüzden yıl sonu enflasyon hedefini tutturma derdindeyiz. Ama bir başka dert var ki ömre bedel... Büyüyeceğiz, yüzde 3... Ama nasıl 
     
Üç atlı yeter mi      Arjantin ile Türkiye’yi kıyaslamaya kalkışmak bizim işimiz değil. İkinci Dünya Savaşı sonrası ekonomisi başlı başına önem taşıyan bir ülke, bugün niye bu hale geldi 
     Arjantin de yıllarca program uyguladı. Kurla uğraştı, dövize baktı, bankacılık sistemini tamir etmeye çalıştı. Olmadı. Çünkü ekonomisini büyütemedi, yabancı sermayeye güven veremedi. Sizin anlayacağınız, onlar da her şeyi yaptı. Diyeceğimiz Niyet mektubu üç konuya odaklandı Bankacılık reformu, kamu harcamaları, vergi reformu. 
     Sadece bu mu Elbette değil, detay çok. Ancak eğer Türkiye büyüyecekse ihracat, iç pazar ve doğrudan yabancı yatırımcı önemli. 
     İşte bu defa geçen hafta sessiz sedasız çıkan "yatırım iklimi kararı" niyet mektubuna girdi. Bol bürokratlı, bol özel sektörlü Koordinasyon Kurulu çalışmaya başlayacak. Başbakanlık Müsteşarlığı’nın öncülüğünde Hazine, Dış Ticaret, DPT, Maliye, Sanayi Bakanlığı müsteşar yardımcıları göreve atandı. Özel sektörde Türkiye Odalar ve Borsalar Birliği TOBB , Yabancı Sermaye Derneği YASED Türk Sanayici ve İşadamları Derneği TÜSİAD ve Türkiye İhracatçılar Meclisi TİM hazır ve nazır bekliyor. Ancak Dünya Bankası kararlı. İşe el attı. İki heyeti hafta başı Türkiye’ye gönderdi. İsimler sır ama onların çalışma konuları belli Yatırım Ajansı ve Yatırım Ortamı. 7 - 8 Şubat’ta İstanbul’a geliyorlar. Çünkü 14 - 15 Mart’ta Dünya Bankası Başkan Yardımcısı Johannes Linn, Ankara’da olacak. Bu tarihte yapılacak iki günlük YASED toplantısında yatırım olanakları anlatılacak. 1.5 gün bürokratlara bilgi verilecek. 
     
Vekiller bilgilenecek...      Ve sonrası sıkı durun, yarım gün Meclis salonu, açılacak. Ve yabancı yatırımcılar için yapılan program vekillere anlatılacak. Feyz alacaklar, bilgilenecekler. Böylece hep birlikte ufkumuz genişleyecek. Piyasalar da bu gelişmeleri izleyip rota çizecek. Ancak piyasaların rotası belli dalganın boyu, kurun esnekliği, kısa vadede giriş yapacak taze paranın büyüklüğü... 
     İstanbul Menkul Kıymetler Borsası İMKB inşallah iyi olacağız denildiği bir dönemde değer kaybediyor. Dolar kuru 1 milyon 300 bin liranın altına inip inmemekte kararsız bir seyir izliyor. Bono faizleri ise ortalama bileşik bazda 70 seviyesinde gidip geliyor. 
     Dertler belli Borsanın büyük oyuncuları doları gözlüyor. Bilançolara bakıp, kısa vadeli hareketlerle gün geçiriyor. Kısacası dalganın boyu istikrara kavuşmadığı sürece hiçbirimize huzur yok. İstikrarı sağlayacak olanlar mı Adres açık Ankara... Duyurulur. 
     
     







CHP ve tarihi miras 


Türk kimdir.. 


Bahçeli - Yılmaz gerginliği 


Türkiye, Kuzey Irak'a girecek mi 


Nefes almak güzel şey be kardeşim 


Depremin kaptan köşkü 


Bir avuç kül 


Sermayenin kütük kaydı 


Tehlike yayılıyor 


Basın özgürlüğüne kara para tehdidi 


Meclis salonu hazır... 


Bu koalisyon devam eder mi sizce 


Tuhaf bir dava... 


ABD'nin tehdit üçlemesi 


2561 ABD için Enron, 11 Eylül'den daha önemli 


Dış kredi ile iç açık kapatılamaz 


Vekillere hizmetimdir Petrol Kanunu 


</TEXT>
</DOC>
