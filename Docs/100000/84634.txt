<DOC>
<DOCNO> 84634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur24.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler zirvesi hastanede yapılacak... 
</HEADLINE>
<TEXT>

     Başbakanlık Basın Müşaviri Cem Avcı, koalisyonu oluşturan partilerin genel başkanlarının 21 Mayıs Salı günü Başkent Üniversitesi Hastanesi'nde biraraya geleceklerini bildirdi. 
     Avcı, hastane önünde bekleyen gazetecilere yaptığı açıklamada, 21 Mayıs salı günü liderler zirvesinin yapılacağını kaydetti. 
     Zirvede, genel durum değerlendirmesi ve Avrupa ile ilişkilerin ele alınacağını ifade eden Avcı, zirveye, Devlet Bakanı ve Başbakan Yardımcısı Hüsamettin Özkan'ın da katılacağını bildirdi. 
     Avcı, ''Bu Sayın Başbakan'ın 21 Mayıs'ta çalışmaya başlayacağı anlamına mı geliyor '' sorusu üzerine, ''Başbakan şu anda zaten çalışıyor'' dedi. 
     Cem Avcı, liderler zirvesinin saatinin daha sonra bildirileceğini kaydetti. 
     Bu arada, TBMM Başkanı Ömer İzgi, Devlet Bakanı ve Başbakan yardımcıları Mesut Yılmaz ile Hüsamettin Özkan ve Dışişleri Bakanı İsmail Cem, Ecevit'i telefonla arayarak geçmiş olsun dileğinde bulundular. 
     Başkent Üniversitesi Hastanesi'ne geçtiğimiz hafta kaldığı 7. 
     kattaki aynı odada bulunan Başkan Bülent Ecevit'in, yarın yayınlayacağı 19 Mayıs Atatürk'ü Anma ve Gençlik ve Spor Bayramı mesajını da bugün kendisinin kaleme aldığı bildirildi. 
     Öte yandan, Ecevit'in hastaneye yatırılmasından sonra buradan ayrılan eşi Rahşan Ecevit, saat 18.10 sularında yeniden hastaneye geldi. 
     





</TEXT>
</DOC>
