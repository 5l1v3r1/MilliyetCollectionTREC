<DOC>
<DOCNO> 82313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/ekonomi/eko07.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SADDAM, İZİN VERDİ... 
</HEADLINE>
<TEXT>
Irak’tan petrol ihracatına devam 
     DIŞ HABERLER SERVİSİ 

     Irak, Filistin’e destek vermek için bir ay süreyle durdurduğu petrol ihracatına, yarın gece yeniden başlıyor. Dün bir açıklama yapan Irak devlet televizyonu, kabinenin petrol ihracatına, yeniden başlamaya karar verdiğini duyurdu. Devlet Başkanı Saddam Hüseyin’in başkanlık yaptığı kabine toplantısının ardından yapılan açıklamada, bir aylık sürenin dolduğu, 7 Mayıs yarın gece yarısından itibaren, yeniden petrol pompalanmaya başlanacağı belirtildi. Saddam Hüseyin, 8 Nisan’da, petrol ihracatını 30 gün için kestiğini ve İsrail, Filistin topraklarından çekilene kadar petrol satışlarına yeniden başlamayacağını açıklamıştı. 
     



 EKONOMİ 















</TEXT>
</DOC>
