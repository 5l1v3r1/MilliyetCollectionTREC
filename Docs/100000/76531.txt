<DOC>
<DOCNO> 76531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/siyaset/siy03.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Özal bakan olacak 
</HEADLINE>
<TEXT>

     HAKAN ŞANLITÜRK Ankara 

     Üçüncü yılını doldurmaya hazırlanan hükümetin en fazla revizyon yapan ortağı ANAP’ta, Genel Başkan Mesut Yılmaz’ın "değişiklik" için uygun zemin yokladığı, partinin yeni üyesi Ahmet Özal’ın da bu çerçevede "bakan" olabileceği belirtildi. 
     
     Konuşulan isimler 
     Yılmaz’ın yapacağı revizyon kapsamında Özal’ın bakan olmasına kesin gözüyle bakılıyor. Özal’ın, Devlet Bakanı Edip Safter Gaydalı’nın yerine getirilebileceği belirtiliyor. Yılmaz’ın yapacağı revizyon kapsamında Genel Merkez yönetiminde de değişikliğe gideceği vurgulanıyor. 
     Oluşturulacak yeni kabinenin ve yeni genel merkez yönetiminin partiyi seçimlere taşıyacak kadro olacağı kaydediliyor. Bu çerçevede Turizm Bakanı Mustafa Taşar, İçişleri Bakanı Rüştü Kazım Yücelen, Çalışma ve Sosyal Güvenlik Bakanı Yaşar Okuyan gibi partinin "ağır toplarının" genel merkeze çekilebileceği konuşuluyor. 
     
     



 SİYASET 















</TEXT>
</DOC>
