<DOC>
<DOCNO> 65915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur29.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolvadin'de çadır ve battaniye sıkıntısı... 
</HEADLINE>
<TEXT>

     Afyon'un Bolvadin İlçesi'nde çadır ve battaniye sıkıntısı çekiliyor. 
     Dün meydana gelen depremde çok sayıda binası büyük hasar gören Bolvadin'de, vatandaşlar kriz merkezi önünde toplanarak acil ihtiyaçları olan çadır ve battaniye ile gıda yardımı alabilmek için gayret sarfediyor. 
     Bazı vatandaşlar, her mahalleye şimdiye kadar sadece 4'er adet çadır dağıtılması, bu çadırları da muhtarların yakınlarının kullandıklarından şikayet ediyorlar. Kriz merkezi önünde zaman zaman kargaşa da gözleniyor. 
     Bolvadin Kaymakamı Şükrü Yıldırım, depremin ilk günü Bolvadin merkezde 600 çadırın ihtiyaç sahiplerine dağıtıldığını, ancak 56 bin nüfuslu ilçelerinde bu sayının çok yetersiz kaldığını söyledi. 
     Yıldırım, şimdiye kadar hiç battaniye yardımı da alamadıklarını ifade ederek, ''bugün Çay ilçesindeki ana kriz merkezinden çadır ve battaniye yardımı bekleniyordu. Ama gelmedi. Acilen bin civarında battaniye ve aynı miktarda çadır bekliyoruz'' dedi. 
     






</TEXT>
</DOC>
