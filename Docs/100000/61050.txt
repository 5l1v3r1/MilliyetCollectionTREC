<DOC>
<DOCNO> 61050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sontur06.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Parasız Yatılı Sınavı'na başvurular başladı 
</HEADLINE>
<TEXT>

     Devlet Parasız Yatılılık ve Bursluluk DPY sınavına başvurular başladı. 
     Sınava, maddi imkanları yetersiz, ilköğretimin 4, 5, 6, 7 ve 8. 
     sınıf öğrencileri ile lise öğrencileri başvurabilecek. DPY'ye başvuracak öğrencilerin sınıf tekrarı yapmamış olması gerekiyor. Öğrenciler başvuru formunu ve sınav kılavuzunu, okul müdürlüklerinden alabilecekler. Öğrenciler, sınav ücreti olarak 4 milyon lira ödeyecekler. Kılavuzdaki kurallara göre doldurulacak başvuru formu, sınav ücretinin yatırıldığını gösterir dekontla birlikte yine okul müdürlüklerine teslim edilecek. Başvuru formunun hatalı veya eksik doldurulmasından öğrencinin velisi sorumlu olacak. Başvuru süresi, 25 Ocak 2002 Cuma günü mesai saati bitiminde sona erecek. DPY, 22 Haziran 2002 Cumartesi günü saat 10.00'da, Türkiye'deki sınav merkezleri ile Lefkoşa, Trablus, Riyad, Medine ve Cidde'de gerçekleştirilecek. 
     






</TEXT>
</DOC>
