<DOC>
<DOCNO> 51422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/okur.html </URL>
<DATE> 2001/11/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Batık projeler 
</HEADLINE>
<TEXT>

     Türkiye bunaldı... Bunalımdan çıkış yolu, sinerji yaratmak, güç birliğine gitmek ve morali düzgün tutmaktan geçiyor. 
     Umuda yolculuk hepimize biraz daha oksijen, biraz daha fazla nefes sağlıyor. 
     Ama binlerce çalışan "acaba bugün sıra bende mi " diye her gün işsiz kalacağım korkusuyla ölüp ölüp diriliyor. 
     Oysa bir çıkış yolu olmalı. İşte bu programın iki çıkış yolu, ihracat ve turizm. 
     Ama bu ülke insanının işe, daha çok yatırıma ihtiyacı var. Bu toplum bilgi toplumuna başka türlü nasıl entegre olacak 
     Yeni pazar yaratarak, daha önce keşfettiği pazarlarda yeniden yapılanarak çıkış yolu bulacak. 
     
Biz unuttuk, onlar kaptı      Pazar deyince çok değil. 10 yıl öncesini hatırladık. 1990’lı yıllarda çantasını kapan herkes Türk cumhuriyetlerinin yolunu tuttu. 
     Siyasetçiler uçaklar dolusu "girişimciyi" bu ülke pazarlarıyla tanıştırdı. 
     Sonuç Heyecan bitti, borçlar ortada kaldı... Yanlış üzerine yanlış yapıldı. 
     Bugün Azerbaycan, Türkistan, Gürcistan, Özbekistan, Kazakistan, Kırgızistan ve Tacikistan’a baktığımızda Türk Eximbank’ı tam 1 milyar dolarlık batık parayı nasıl geri alabileceğinin hesabını yapıyor. 
     Biz bu pazarları kaybederken elin oğlu, geldi, fizibilitesini yaptı ve pazarları kaptı. 
     Olacak şey mi 
     Ses yok 
     Biliyorsunuz, 1990 - 1996 yılları arasında çantasını kapan fırın açtı. Otel yaptı. Biz de "yahu ne akıllı milletiz" sloganlarıyla ortalıkta dolaştık. Ve bu ülkelere devlet yardımı olarak gidebilecek ürünleri bile Eximbank’tan alınan kredilerle bu ülkelere taşıdık. 
     Kısacası tüketim mallarına proje kredisi verip iş yapmaya çalıştık. 
     Sonuç Türk Eximbank’ı projeye göre kredi veren, ihracatçının sigortası olan bir kredi kurumu olma özelliğini yitirip, sisteme kredi sağlayan banka haline dönüştü. 
     Yazık, yazık... 
     
Görev belli      Derdimiz, Eximbank’ın niçin böyle kullanıldığı değil. Bundan sonraki süreçte Eximbank’ın nasıl yapılandırılması gerekir sorusuna yanıt aramak. 
     Çünkü krizden çıkış yolu, daha çok ihracat, daha çok yeni yatırım yapılabilecek ülkeler değil mi 
     Türkiye’nin hem komşularıyla, hem de Türk cumhuriyetleri pazarıyla yeniden bağ kurması bu konjonktürde kaçınılmaz. Özellikle bilgi işlem, enerji, inşaat, telekom gibi konularda hala bölgede güç sahibi olduğumuzu kabul etmek durumundayız. 
     Biliyoruz ki dünyanın her tarafında Eximbank’lar projeye bakar, müşterinin kredibilitesine göre kredi verir. Ve ülkenin durumuna göre rota çizer. 
     O halde bugünkü durumda ne yapacağız 
     Oturup işler düzelsin diye beklemek yerine nasıl bir strateji ile bölgesel gücümüzü nasıl artıracağız diye hesap yapılmıyor, merak ediyoruz. 
     Artık dönem başka, gün başka ama her zaman çözüm var. Yeter ki, doğru bakalım, kişiye özel servis yerine projeye özel servis yapılmasını öğrenelim. 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
