<DOC>
<DOCNO> 72239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/ekonomi/eko05.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa’nın forması Sinop’tan 
</HEADLINE>
<TEXT>

Sinoplu Selda Tekstil, Dünya Kupası’na katılacak beş ülke milli takımının forma ve eşofmanlarını üretiyor. 100 bin adetlik siparişin ilk partisi teslim edildi 
     ÖZKAN AKAR Sinop DHA 

     Güney Kore’de yapılacak Dünya Kupası maçlarına katılacak ülkelerin forma ve eşofmanları Sinop’tan gidecek. İngiliz Hörvi firması tarafından Sinop merkezli Selda Tekstil’e verilen 100 bin adetlik sipariş için şirkette hummalı bir çalışma yapılıyor. 
     Selda Tekstil’in sahibi İsmail Mecit, İtalya, İngiltere, Rusya ve G. Kore futbol takımılarının yanı sıra Türk Milli Takımı’nın forma ve eşofmanlarını üreteceklerini belirtti. Mecit, "250 işçi vardiyalı sisteme geçtik ve adeta kupaya kilitlendik. Gece - gündüz forma ve eşofman yapıyoruz" dedi. 
     
     İlk parti gitti 
     Daha önce de yabancı takımlara forma yaptıklarını anlatan Mecit, siparişin 10 bin takımlık bölümünün İngiltere’ye gönderildiğini, kalan kısmın üretiminin sürdüğünü söyledi. 
     



 EKONOMİ 



















</TEXT>
</DOC>
