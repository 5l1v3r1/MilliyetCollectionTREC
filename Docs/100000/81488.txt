<DOC>
<DOCNO> 81488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko30.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Çevresi Grubu İstanbul'da toplandı 
</HEADLINE>
<TEXT>

     Özel sektör temsilcilerinin biraraya gelerek oluşturduğu İş Çevresi Grubu, 6 ay aradan sonra İstanbul'da toplandı. 
     Basına kapalı olarak Alternatif Bank'ın Esentepe'deki Genel Merkezi'nde başlayan İş Çevresi Grubu'nun 8. Toplantısı'na, Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan evsahipliği yapıyor. 
     Son ekonomik ve siyasi gelişmelerin değerlendirileceği toplantıya Ömer Dinçkök, Ferit Şahenk, Bülent Eczacıbaşı, Sakıp Sabancı, Rahmi Koç, Aydın Doğan ve Mehmet Emin Karamehmet katılıyor. 
     Uzun bir aradan sonra İşçi Bayramı olan bugün, yeniden biraraya gelen İş Çevresi Grubu'nun son toplantısı, 2001 yılı Kasım ayında Türkiye Odalar ve Borsalar Birliği TOBB Başkanı Rifat Hisarcıklıoğlu'nun evsahipliğinde yapılmıştı. 
     Bu arada toplantıya katılan özel sektör tekmsilcileri basın mensuplarının, toplantı gündemine ilişkin sorularını yanıtsız bıraktı. 
     





</TEXT>
</DOC>
