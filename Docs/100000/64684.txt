<DOC>
<DOCNO> 64684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/gun05.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Binbaşıya taksici dayağı 
</HEADLINE>
<TEXT>

Kıdemli Binbaşı Can Osman Türkmen, yol yüzünden tartıştığı taksi şoförü ve arkadaşları tarafından, üniformalı olduğu halde acımasızca dövüldü. Türkmen, 5 günlük iş göremez raporu aldı 
     EZELHAN ÜSTÜNKAYA Ankara 

     Ankara’da kuralları ihlal eden bir taksi şoförü, kendisini uyaran Genelkurmay Başkanlığı’nda görevli Binbaşı Can Osman Türkmen’i arkadaşlarıyla birlikte tekbir getirerek dövdü. 
     Saldırı olayı 21 Aralık 2001’de Merkez Orduevi, Milli Kütüphane, TEDAŞ ve Ankara Buz Pateni Sarayı arasında kalan kavşakta yaşandı. Yüksek mühendis Kıdemli Binbaşı Türkmen, çalıştığı kararg htan özel arabasıyla çıktı. 
     
     Uyardı, küfrü yedi 
     Üzerinde üniforması olan Türkmen, Balgat yönüne gitmek için yeşil ışık yanarken sağ şeride girdi. Şeritte bir taksinin müşteri beklemek için durduğunu gördü. Türkmen, yol tıkalı ve trafik çok sıkışık olduğundan geçemedi, selektör yaparak, korna çalarak şoförden yol istedi. 
     Zorlukla taksinin yanına gelen Türkmen, camı açarak, taksi şoförü Vehbi Ünal’a trafik suçu işlediğini ve hatalı olduğunu söyledi. Ünal, küfretmeye başlayınca Türkmen de "Hem suç işliyorsun, hem de küfür ediyorsun" dedi. Ünal ise "aşağı in" diye bağırdı ve küfretmeyi sürdürdü. Arabasından inen Türkmen, karşısında Ünal’ın yanı sıra, arkadaşı Engin Demircan ve arkadaşlarını buldu. Kendilerinin de şoför olduğunu söyleyen bu kişiler, "Seni rezil edeceğiz" diyerek Türkmen’in üzerine yürüdüler. 
     Ünal, "Allahuekber" diye bağırarak, Türkmen’e yumruk attı. Diğerleri Türkmen’i tutarken, Ünal ve Demircan kaçtı. Türkmen ise arabasına binerek Ünal ve Demircan’ı tekrar yakaladı. Kavgayı sürdüren Ünal, kontak anahtarını parmaklarının arasına sıkıştırıp, ucunu dışarda bırakarak, "Allahuekber" diye bağırıp Türkmen’in sol gözüne vurdu. Ünal ve Demircan da, çimlerin üzerinde Türkmen’i tekmelemeye başladılar. 
     
     Saldırganlar yakalandı 
     Önce birlik revirine giden Türkmen, hemen Gülhane Askeri Tıp Akademisi’ne GATA sevk edildi. Gözünün altına dikiş atılan Türkmen’e 5 gün rapor verildi. Türkmen’in şik yeti üzerine Ünal, Demircan ve diğer saldırganlar yakalanarak 50. Yıl Karakolu’na getirildi ve haklarında tutanak tutuldu. Türkmen, şoförler hakkında davacı oldu. 
     



 GÜNCEL 





















</TEXT>
</DOC>
