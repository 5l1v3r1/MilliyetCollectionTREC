<DOC>
<DOCNO> 76805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun22.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenin'deki mülteci kampında şiddetli çatışmalar 
</HEADLINE>
<TEXT>

     Batı Şeria'nın kuzeyindeki Cenin kentinde bulunan mülteci kampında, İsrail güçleriyle Filistinliler arasındaki şiddetli çatışmalar sürüyor. 
     Bölgedeki İsrail güçlerinin komutanı Tat Aluf Eyal Şleyn, İsrail radyosuna yaptığı açıklamada, ''Filistinlileri, duvara sıkıştırdıkları, teslim olmalarını sağlamak için saldırıya geçtikleri'' ifadesini kullanırken, teslim olmayanları öldüreceklerini söyledi. 
     Mülteci kampı yakınındaki bölgeden telefonla açıklama yapan Filistinliler de, sokaklarda ölü ve yaralılar gördüklerini haber verdiler. Filistinliler, gece boyunca bölgeye İsrail tankları ve helikopterlerinin yoğun bombardımanı olduğunu belirttiler. 
     Hastane kaynakları en son, İsrail askerleriyle Filistinliler arasında yoğun çatışmalara sahne olan kampta vurularak öldürülen 6 Filistinlinin cesedinin bulunduğunu, bunlardan 3'ünün Filistin polisine ait olduğunu kaydetmişti. 
     
</TEXT>
</DOC>
