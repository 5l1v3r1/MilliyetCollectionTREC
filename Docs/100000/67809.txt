<DOC>
<DOCNO> 67809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sondun21.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'deki futbol maçı öncesinde olaylar çıktı 
</HEADLINE>
<TEXT>

     Afganistan'da barış gücüyle Kabil Birlik arasında yapılan maçı 3-1 barış gücü kazandı. 
     İnsanların stada girmek için kapılara hücum etmesi nedeniyle şiddet olaylarının çıktığı maçta, 30 bin kapasiteli stat tamamen dolarken, Kabil Birlik maçın hemen başında hücum oyuncusu Seyid Tahir'in golüyle öne geçti. 
     Golün atılmasıyla büyük sevinç yaşayan Afgan oyuncular Seyid Tahir'in üzerine çullanarak, ona sevgiyle sarıldılar. Ancak ilk yarının bitmesine az bir süre kala Barış Gücü bir gol atarak skoru eşitledi ve ilk devre 1-1 bitti. 
     Maçın ikinci yarısında da üstünlüğünü sürdüren Barış Gücü, iki gol daha atarak maçı 3-1 kazandı. 
     Enformasyon ve Kültür Bakanı Rahen Mahdum, stat mikrofonlarından seyircilere yaptığı konuşmada, ''Afganistan'ın adım adım barışa gitmesi için mücadele ettiklerini'' söyledi. 
     Kabil stadyumu Taliban döneminde halk önünde yapılan idamlarda ve suç işleyenlerin aldıkları cezalar nedeniyle bazı organlarının kesilmesi için kullanılıyordu. 
     Öte yandan, uluslararası barış gücünden ISAF İngiliz Binbaşı Neal Peckham, maç öncesinde çıkan olaylarda 15 ila 20 kişinin yaralandığını, bunların 3'ünün ISAF askeri olduğunu belirtti. 
     Yaralıların durumunun hafif olduğunu, çoğunun stat içindeki ISAF hekimlernice tedavi edildiklerini kaydeden Peckham, olayların dışarda kalan çok sayıda kişinin içeri zor kullanarak girmek istemeleri üzerine çıktığını ifade etti. 
     






</TEXT>
</DOC>
