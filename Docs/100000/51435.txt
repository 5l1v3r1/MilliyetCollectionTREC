<DOC>
<DOCNO> 51435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun07.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da ırkçı saldırılara hasıraltı.... 
</HEADLINE>
<TEXT>

     Hollanda hükümetinin, yabancı kökenlilere yönelik ırkçı saldırıları yeterince kayıtlara geçirmediği öne sürüldü. 
     Leiden Üniversitesi öğretim görevlilerinden, aşırı sağ gruplar konusunda uzman Jaap van Donselaar, Breda kentinde katıldığı bir toplantıda yaptığı konuşmada, aşırı sağ tarafından son yıllarda düzenlenen saldırıların önemli oranda arttığını söyledi. 
     Polise geçen yıl 400 dolayında ırkçı saldırı yapıldığına ilişkin bildirimde bulunulduğunu belirten Van Donselaar, bu sayıyı ''buz dağının su yüzünde görünen kısmı'' olarak nitelendirdi. 
     Van Donselaar, hükümetin ırkçı saldırılar konusunda köklü bir araştırma yapmaktan sürekli kaçındığını, kendisini ülkede az ırkçı saldırı olduğuna inandırarak, Hollanda'yı diğer ülkelere göre bu konuda daha olumlu göstermeye çalıştığını anlattı. 
     






</TEXT>
</DOC>
