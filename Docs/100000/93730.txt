<DOC>
<DOCNO> 93730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo24.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks skandalın 305 n kahramanları belli oldu 
</HEADLINE>
<TEXT>

     İtalya'da fuhuş amaçlı olarak kullanıldığı belirlenen masaj merkezlerine gittiği belirtilen futbolculardan Juventus'tan 4, Torino'dan 2, Venezia'dan 1 futbolcunun ismi açıklandı. 
     Haftalık politika-aktüel dergisi Panorama'nın yarın çıkacak sayısında, seks skandallarına karıştığı iddia edilen futbolcuların isimleri, Juventus'tan Uruguaylı Paolo Montero, Hırvat Igor Tudor, İtalyan Mark İuliano ve Brezilyalı Athirson, Torino'dan Alessio Scarchilli ve Simone Vergassola ile Venezia takımından Uruguaylı Andrea Magallanes olarak yer aldı. Listede Milan ve İnter'den futbolcuların da bulunduğu belirtiliyor. 
     Milano'daki masaj merkezinde çalışan hayat kadınlarından takma adı ''Sophie'', asıl adı Loredana Berno olan kişi tarafından açıklanan isimlerde, futbolcular dışında sanat ve politika dünyasından ünlülerin yer aldığı öne sürüldü. 
     Sophie açıklamalarında, masajcı kız arkadaşlarıyla birlikte Napoli'ye kadar giderek 2. ligde bulunan Napoli futbol takımının soyunma odasına girdiklerini de iddia etti. 
     İtalya'da son haftalarda bazı masaj merkezlerine yapılan baskınlarda fuhuş yapıldığı belirlenirken, soruşturmayı yürüten savcı Andrea Padalino, çalışan kızlar ve ismi geçen bazı futbolcularla ilgili soruşturmayı sürdürüyor. 
     
</TEXT>
</DOC>
