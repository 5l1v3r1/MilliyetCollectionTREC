<DOC>
<DOCNO> 76518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gunz1.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Nurettin Sözen’e beraat 
     İSKİ’nin klor alımı ihalesine fesat karıştırıldığı iddiasıyla yargılanan eski İstanbul Büyükşehir Belediyesi Başkanı Nurettin Sözen, beraat etti. İstanbul 7. Ağır Ceza Mahkemesi’ndeki duruşmada, Sözen’in mahk miyetine yeterli delil elde edilemediği gerekçesiyle beraatına karar veren mahkeme, eylemlerini görevi ihmal suçu kapsamında değerlendirdiği Ergun Göknel, Metin Kavuk, İsmail Sarıkaya, Ahmet Haluk Berksoy, Turgut Yılmaz Balıkçıoğlu ve Ziya Kurtaran hakkındaki dava dosyasını da "yasal zamanaşımı süresi dolduğu" gerekçesiyle ortadan kaldırdı. 
     
     Öğrenciye vergi numarası 
     TBMM Milli Eğitim Kültür Gençlik ve Spor Komisyonu, yükseköğrenim kredisi alacak öğrencilere vergi numarası şartı getiren düzenlemeyi kabul etti. Komisyon, Yükseköğretim Kanunu ve Bazı Kanunlar ile Kanun Hükmünde Kararnamelerde değişiklik öngören tasarının görüşmelerini sürdürdü. Komisyon, yükseköğrenim öğrenci katkı paylarının Bakanlar Kurulu’nca belirlenmesini, öğretim üyelerinin ek ders ücretinin de 5 kat artırılmasını kabul etti. 
     
     Yine öğretmen tacizi 
     Sakarya Sapanca’ya bağlı Ünlüce köyündeki Ünlüce İlköğretim Okulu’nda öğretmenlik yapan Mehmet Özkan 47 , beşi kız ikisi erkek olmak üzere yaşları 7 - 9 arasında değişen yedi öğrenciye cinsel tacizde bulunduğu iddiasıyla gözaltına alındı. Sakarya İl Milli Eğitim Müdürü Aziz Ersoy, evli ve bir çocuk babası olan 24 yıllık öğretmen Özkan hakkında velilerden gelen şik yet üzerine konuyu müfettişlere bildirdiklerini belirterek, "Konu yargıya intikal etti" dedi. 
     
     Yargıtay’dan Kaçan’a onay 
     Yargıtay 5. Ceza Dairesi, Beyoğlu’nda reklam ve halkla ilişkiler uzmanı Güneş Kurtulan’ın zorla ırzına geçtiği gerekçesiyle 8 yıl 9 ay ağır hapis cezasına çarptırılan Metin Kaçan hakkındaki hükmü onadı. Eski spiker Alp Buğdaycı’ya verilen 4 yıl 2 ay ağır hapis cezasını ise az bularak bozan Daire, Buğdaycı’nın da Kaçan gibi "ırza geçme suçunun asli faili" olarak cezalandırılması gerektiğine işaret etti. 
     
     Sigara sivilceyi artırıyor 
     Sigara içen gençlerde ergenlik sivilcelerinin daha sık görüldüğü bildirildi. Karadeniz Teknik Üniversitesi Tıp Fakültesi Göğüs Hastalıkları Anabilim Dalı Başkanı Doç. Dr. Tevfik Özlü, Münih Teknik Üniversitesi’nde sigarayla ilgili olarak yapılan son araştırmada, sigara içmeyenlerin yüzde 25.2’sinde görülen ergenlik sivilcelerinin, içenlerde 40.8’e ulaştığını söyledi. 
     
     Su depolarına lazerli çit’ 
     Kayseri Büyükşehir Belediyesi Su ve Kanalizasyon İdaresi Genel Müdürlüğü, su depolarını elektronik izleme ve kayıt sistemi ile koruma altına aldı. Genel Müdür Hidayet Atasoy, 11 su deposunun, tek bir merkezden kamerayla 24 saat izlendiğini ve lazerli çitlerin, depo alanına girildiğinde merkez güvenlik birimlerini uyardığını söyledi. 
     



 GÜNCEL 


























</TEXT>
</DOC>
