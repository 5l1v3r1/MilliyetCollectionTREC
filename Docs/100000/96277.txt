<DOC>
<DOCNO> 96277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun17.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye ABD'nın Ortadoğu siyasetini eleştirdi 
</HEADLINE>
<TEXT>

     Suriye Devlet Başkanı Beşşar Esad, ABD'nin Ortadoğu siyasetini, İsrail işgali ve Filistinlilere karşı askeri operasyona yakılan yeşil ışık olarak değerlendirdi. 
     Resmi El Baas gazetesinin haberine göre, Esad, ''bölgedeki krizin nedeninin, BM kararları ve dünya halkı tarafından kınanan İsrail saldırganlığı olduğunu'' söyledi. 
     Beşşar Esad, ''İsrail'in saldırgan tutumunun, barış sürecinin dürüst arabulucularından biri olması gereken, ancak tamamen İsrail lehine eğilim gösteren bir devletten aldığı desteğe bağlı olarak sürdüğünü'' kaydetti. 
     Washington'un barışına gereksinim duymadıklarını belirten Esad, ''barış istediklerini, ancak dünyayı şer ekseni ve iyiler ekseni diye bölenlerin barışını değil, adalet ve uluslararası hukuka dayalı barışı aradıklarını'' bildirdi. 
     ABD Başkanı George Bush, Irak, İran ve Suriye'yi ''şer ekseni'' ilan etmişti. 
     





</TEXT>
</DOC>
