<DOC>
<DOCNO> 75513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo08.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta başkan adaylarının listeleri 
</HEADLINE>
<TEXT>

     Beşiktaş Kulübü Olağan Seçim Genel Kurul Toplantısı yarın gerçekleştirilecek. 
     Akatlar Spor Kompleksi'nde saat 10.00'da başkan adayları Serdar Bilgili ve Hasan Arat'ın konuşmalarıyla start alacak kongrede, divan başkanlık kurulunun seçiminin ardından, oy verme işlemi başlayacak. 
     Toplam 17 bin 684 üyeden, aidatını yatırmış ve seçme hakkını kazanmış 10 bin 416 kişinin oy kullanma hakkına sahip olduğu kongrede, toplam 20 sandıkta oy verme işlemi saat 17.00'de sona erecek. 
     Divan kurulundan yapılan açıklamada, saat 17.00'de Akatlar Spor Kompleksi'nin kapılarının kapatılacağı ve içeride henüz oy vermemiş üyelerin de oylarını kullanmalarının ardından sayıma geçileceği bildirildi. Sandıkların tek tek sayılacağı belirtilirken, sonucun gece geç saatlerde belli olacağı bildirildi. 
     
     Rekor katılım bekleniyor 
     Rekor katılımın beklendiği kongre için geniş güvenlik önlemleri alınacağı, özel güvenlik şirketi elemanlarının yanı sıra polislerin de salon ve çevresinde önlemler alacağı ifade edildi. 
     Bu arada İstanbul dışından gelen üyeler için kaldıkları otellerden, kongrenin gerçekleştirileceği salona otobüs seferleri düzenleneceği öğrenildi. 
     
     Başkan adaylarının listesi 
     Kongrede mücadele edecek 2 başkan adayından Serdar Bilgili yeşil, Hasan Arat ise turuncu oy pusulasıyla seçime katılacak. 
     Serdar Bilgili'nin yönetim kurulu aday listesinde şu isimler bulunuyor 
     Asil Hüsnü Güreli, Yıldırım Demirören, Fikret Orman, İbrahim Altınsay, Fikret Ercan, Cengiz Kaptanoğlu, İsmail Ünal, Kıvanç Oktay, Levent Erdoğan, Muzaffer Nasıroğlu, Haşmet Bedii Kürüm, Behçet Ümitlen. 
     Yedekler Mete Düren, Hüseyin Mican, Cem Bilge, Ahmet Kavaklı, Deniz Atalay, Emin Önal. 
     Hasan Arat'ın yönetim kurulu aday listesi ise şu isimlerden oluşuyor 
     Asil Mehmet Kazancı, Mehmet Evren Artam, Yahya Kemal Gencer, Ömer Faruk Girgin, Burhan Enuştekin, Erol Karabıyık, Suat Küçüker, Tankut Dinç, Zekeriya Alp, İpek Ökten Ertin, Sinan Vardar, Aslan Emre. 
     Yedekler Mevlüt Aslanoğlu, Ekrem Keçoğlu, Süleyman Eren, İbrahim Özdoğan, Doğan Yakupoğlu, Sami Kılıçoğlu. 
     






</TEXT>
</DOC>
