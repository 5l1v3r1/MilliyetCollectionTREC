<DOC>
<DOCNO> 73114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sonspo01.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Chicago iki uzatma sonunda güldü... 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu sonuncusu Chicago Bulls, Batı Konferansı Ortabatı Grubu beşincisi Houston Rockets'ı 2. uzatma sonunda 114-112 yendi. 
     Houston'da yapılan maçta Jalen Rose 44 sayı atarak hem kariyerinin en yüksek skorlu maçını çıkardı hem de takımının 8 yenilgiden sonra galibiyetle tanışmasını sağladı. Rose, 2. uzatmada Bulls'un 8 sayısının 6'sını kaydetti. Skora, Marcus Fizer 20, Travis Best 14 sayı ekledi. 
     Rockets'da da Moochie Norris, 17 asistle kariyerinin bir maçtaki en çok asistini yaparken takımın da rekorunu egale etti. Rockets'da daha önce bir maçta en fazla asist yapan oyuncu 17 asistle Kenny Smith'di. Smith, bu rekorunu 1992'de Los Angeles Lakers ile yapılan maçta kırmıştı. Houston Rockets'da Cuttino Mobley, 37 sayıyla en çok sayı kaydeden oyuncu olurken, Kenny Thomas 24, Kelvin Cato 15 sayı üretti. 
     Gecenin bir diğer önemli maçında Merkez Grubu'nda aynı galibiyet ve yenilgiyle ilk 2 sırada bulunan 2 ekibin mücadelesinde Detroit Pistons, deplasmanda Milwaukee Bucks'ı 102-94 yenerek 1 adım öne çıkarak liderliğini sürdürdü. 
     Milwaukee'deki maçta Pistons'dan Jerry Stackhouse 25 sayı, 7 asistle an başarılı isim oldu. Bu sezon Bucks'la yaptığı 3 maçta ilk kez galip gelen Pistons'da ayrıca Chucky Atkins 19 sayı, Ben Wallace 16 ribaund gerçekleştirdi. 
     Bucks'da Ray Allen, 20 sayıyla en skorer oyuncu oldu. 
     Sonuçlar şöyle 
     
     
Charlotte Hornets-Phoenix Suns 87-76 Miami Heat-Denver Nuggets 101-76 New York Knicks-Cleveland Cavaliers 105-95 Milwaukee Bucks-Detroit Pistons 94-102 San Antonio Spurs-Boston Celtics 111-104 Houston Rockets-Chicago Bulls 112-114 2. uzatmada Portland Trail Blazers-Washington Wizards 95-80 Golden State Warriors-Dallas Mavericks 100-117 Los Angeles Clippers-Seattle Supersonics 87-95 
     






</TEXT>
</DOC>
