<DOC>
<DOCNO> 94125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sonspo03.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler yorgunluklarını Çeşme'de atıyor... 
</HEADLINE>
<TEXT>

     Dünya Kupası'nda Türkiye'ye üçüncülük sevincini yaşatan A Milli Futbol Takımı'nın 5 futbolcusu, İzmir'in tatil cenneti Çeşme'de yorgunluk atıyor. 
     Sheraton Otel'de kalan ve bir hafta sonra kulüp takımlarının kamplarına katılacak olan futbolcular Yıldıray Baştürk, Okan Buruk, Emre Belözoğlu, Ümit Davala ve Serhat Akın, tatil için geldikleri Çeşme'de hem dinleniyor, hem de eğleniyorlar. 
     Emre Belözoğlu ve Okan Buruk, Japonya'da yapılan Dünya Kupası sırasında tadına doyamadıklarını bildirdikleri ''suşi''yi, Joy Suşi Popa Restoran'da yiyerek giderdi. 
     Ümit Davala, üç bayan arkadaşı ile Dharma'da sahneye çıkan pop sanatçısı İzel'i dinlerken, Yıldıray Baştürk ve Serhat Akın otelde kalarak dinlenmeyi tercih etti. 
     Aston Villalı Alpay'ın ise, bugün tatil için Çeşme'deki yazlığına gelmesi bekleniyor. 
     





</TEXT>
</DOC>
