<DOC>
<DOCNO> 80260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/siyaset/siy06.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal İskender kalbine yenildi 
</HEADLINE>
<TEXT>

     ANKARA Milliyet 

     İki yıllık Ankara Emniyet Müdürlüğü sırasında Hizbullah ve UMUT operasyonlarını yürüten, Manisa Emniyet Müdürü iken "liseli gençlere işkence" olayıyla gündeme gelen Kemal İskender, dün sabah geçirdiği kalp krizi sonucunda yaşamını yitirdi. Ankara Emniyet Müdürlüğü’nden İçişleri Bakanı Yücelen’in kararnamesiyle alınan ve önce Balıkesir’e atanan, ardından Polis Teftiş Kurulu’nda Polis Başmüfettişi olarak görev yapan İskender, geçen hafta görev için İstanbul’a gitti. Başmüfettişliğe atandıktan sonra ilk görevi için Polis Başmüfettişi Eşref Kaplan ile İstanbul Polis Hastanesi ile ilgili bir soruşturmayı yürütmek için İstanbul’da bulunan İskender, dün sabah kahvaltı sırasında rahatsızlandı. İskender, İstanbul GATA’da görevli yakını tarafından acilen hastaneye kaldırıldı ancak kurtarılamadı. 
     



 SİYASET 


















</TEXT>
</DOC>
