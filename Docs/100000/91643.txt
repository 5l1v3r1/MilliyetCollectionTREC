<DOC>
<DOCNO> 91643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/ekonomi/eko03.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye özel kriz programı hazırladık’ 
</HEADLINE>
<TEXT>

Siemens Mobile Başkanı Zapf, geçtiğimiz yıl yaşanan kriz sırasında Türkiye’ye özel program hazırladıklarını söyledi 
     Uzakdoğu’nun en büyük teknoloji fuarı Communicasia 2002’de 4 yeni ürün tanıtan Siemens Mobile’ın cep telefon bölümü Dünya Başkanı Peter Zapf, Türkiye’nin geçtiğimiz yıl krizden olumsuz etkilendiğini ancak buna rağmen Türkiye’yi terketmeyi düşünmediklerini ve hatta Türkiye için özel bir program hazırlayarak desteklediklerini söyledi. 
     
     Adım adım ilerleyeceğiz’ 
     Türkiye için kriz dolayısıyla özel program hazırlayıp Siemens Türkiye’yi yalnız bırakmadıklarını belirten Zapf, bunun sebebini şöyle açıkladı 
     "Türkiye’de penetrasyon oranı cep telefonu kullanımının nüfusa oranı Avrupa ülkelerinden çok daha düşük seviyelerde. Biz Türkiye’de çok büyük potansiyel görüyoruz ve her türlü desteği vermeye hazırız." 
     Türkiye’de yaşanan kriz dolayısıyla her firma gibi Siemens’in de işlerinin yolunda gitmediğini belirten Zapf, buna rağmen hiçbir zaman pazarla ilgili olumsuz düşüncelere kapılmadıklarını belirterek şunları söyledi 
     "Biz Türkiye pazarının geleceğine inanıyoruz. Önü açık ve büyüme potansiyeli olan bir pazar. Adım adım Türkiye’ye gelmeyi planlıyoruz. Proje ve planlarımızı gözden geçirerek adım adım Türkiye’de yeralacağız. Geçtiğimiz yıl krize rağmen pazardan çekilmedik, yatırımlarımızı ve planlarımızı olumsuza çevirmedik. Üstelik geçtiğimiz yıl Türkiye için özel olarak hazırladığımız program ile Siemens Türkiye’yi destekledik." 
     
     Temmuz’da Türkiye’de 
     Peter Zapf, Siemens Mobile’ın Türkiye’de Ar -Ge merkezi kurma planı olduğunu belirtti ve konuşmasını şöyle sürdürdü 
     "Biz Siemens olarak, Türkiye’deki potansiyeli değerlendirip cep telefonu bölümü olarak Ar - Ge merkezi kurmayı planlıyoruz. Bu da bizim Türkiye’ye verdiğimiz önemin bir diğer göstergesi olacaktır." 
     Zapf ayrıca, Türkiye’ye verilen önemin bir diğer göstergesi olarak temmuz ve ağustos aylarında Türkiye’ye geleceğini söyledi. 
     
Almanya’nın şansı yok Türkiye sürpriz      Communicasia fuarı devam ederken aynı zamanda Japonya’da oynanan Dünya Kupası hakkında da görüşlerini aldığımız Peter Zapf, kendisinin Alman olmasına rağmen bu yılki Dünya Kupası’nda Almanya’nın çok da iyi oynamadığını ve bu yüzden kendi ülkesine şans tanımadığını belirtti. Brezilya ve İngiltere’nin kendisi için favori takımlar olduğunu belirten Zapf, Türkiye ise süpriz takım yorumunda bulundu. 
     



 EKONOMİ 

















</TEXT>
</DOC>
