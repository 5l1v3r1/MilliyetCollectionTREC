<DOC>
<DOCNO> 85172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/siyaset/siy08.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cihan Paçacı DYP’den ayrıldı 
</HEADLINE>
<TEXT>

     AYDIN HASAN Ankara 

     Ankara Milletvekili Cihan Paçacı, DYP’nin internet sitesi nedeniyle Tansu Çiller ile yaptığı tartışmanın ardından, dün istifa etti. İstifa ile sonuçlanan Çiller - Paçacı kavgası şöyle gelişti Paçacı, bir gazeteye verdiği demeçte "Eskiden partiler tek başına iktidarı hedeflerlerdi. Bugün barajı aşmak bile övünme vesilesi oldu. Çıta düştü" dedi. Bunun üzerine, DYP’nin web sitesinde Paçacı eleştirildi. Bu gelişmenin ardından Paçacı, grup toplantısında "Geçmişte Öncü Gazetesi ve BTV örneklerini yaşadık. Bu yapı, partinin internet sitesi ile yeniden canlandırılmaya çalışılıyor" dedi. Çiller bu konuşmadan rahatsız olunca, Paçacı’ya sert çıkışta bulundu. Gelişmeleri siyasi onuruyla bağdaştıramayan Cihan Paçacı, dün istifasını verdi. 
     



 SİYASET 















</TEXT>
</DOC>
