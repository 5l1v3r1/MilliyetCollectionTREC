<DOC>
<DOCNO> 55352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko31.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 4.2 zam 
</HEADLINE>
<TEXT>

     Devlet İstatistik Enstitüsü'nün açıkladığı Kasım ayı enflasyonu ile birlikte memur maaşları da yüzde 4.2 oranında zamlanacak. 
     Bütçenin ''Memur maaş zammı, enflasyonun altında kaldığı takdirde, aradaki fark, 2 puanlık refah payı ile birlikte maaşlara yansıtılır'' hükmü uyarınca, maaşlara bu ay da enflasyon zammı yapılacak. 
     Kasım ayında tüketici fiyatlarının yüzde 4.2 artması, 11 aylık fiyat artışının da yüzde 63.3'e ulaşmasının ardından, 15 Kasım itibarıyle toplam yüzde 58.6 zam gören memur maaşlarındaki artış enflasyonun altında kaldı. 
     Bu çerçevede, maaşlara 2 puanlık refah payı da dikkate alınarak yüzde 4.2 oranında zam yapılması gereği ortaya çıktı. 
     15 Aralık'dan geçerli olacak olan zam, memurların yanısıra 
     sözleşmeliler ve memur emeklilerine de aynen yansıyacak. Yüzde 4.2'lik zam, 2001 yılında memur maaşlarına yapılan son artış da olacak. Yüzde 4.2'lik zamla birlikte en düşük memur maaşı 236 milyon 610 bin liradan 246 milyon 547 bin liraya, Genel Müdür maaşı da 1 milyar 445 milyon 940 bin liradan 1 milyar 506 milyon 670 bin liraya yükselecek. 
     






</TEXT>
</DOC>
