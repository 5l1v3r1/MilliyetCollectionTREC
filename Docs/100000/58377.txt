<DOC>
<DOCNO> 58377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/ekonomi/eko03.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Darbeden korkuyorlar 
</HEADLINE>
<TEXT>

ABD Dışişleri Bakanlığı’nın Arjantin’in demokrasisine güvenimiz tam’ açıklaması ABD’nin bu ülkede darbeden endişe ettiği yorumuna neden oldu 
     EKONOMİ SERVİSİ 

     Arjantin’de hükümetin ve devlet başkanının istifasına neden olan olaylar nedeniyle ülkeyi önümüzdeki dönemde nasıl bir yönetim biçiminin beklediği merak ediliyor. 
     ABD Dışişleri Bakanlığı tarafından dün yapılan açıklamada "Arjantin’in demokrasisine güvenimiz tamdır" ifadesinin kullanılması birçok gözlemci tarafından ABD’nin bu ülkede bir darbe meydana gelmesinden endişe ettiği yönünde yorumlandı. Devlet Başkanı de la Rua dün istifasını açıkladıktan sonra olayları yumuşatmak için sıkıyönetimin kaldırılmasını istedi. Daha sonra gelen haberlerde ise sıkıyönetimin tekrar ilan edildiği belirtildi. Bu arada olaylarda ölenlerin sayısı 27’ye yükseldi. . İstifa eden de la Rua’nın yerine Senato’daki Peronistlerin lideri Ramon Puerta geçici olarak atandı. Ekonomi Bakanlığı’na da Peronist Parti’den Oscar Lamberto atandı. 
     
İtalya’dan acil yardım      Bu arada, İtalya, içine düştüğü krizden kurtulabilmesi için, Arjantin’e kapattığı kredi musluklarını yeniden açacağını bildirdi. İtalya Başbakanı Silvio Berlusconi, ne tür krediler verileceğini ise açıklamadı. Arjantin’deki kaos ortamının giderek derinleşmesi nedeniyle ABD yönetimince yapılan açıklamada olaylarından kaygı duyulduğu belirtildi. 
     
ABD’den IMF nasihati      ABD Başkanı Bush ise Arjantin’e, yeniden İMF ile sıkı çalışma’ nasihatinde bulundu. Bush’un sözcüsü Ari Fleischer ABD’nin, Arjantin’e şu aşamada somut bir desteğinin olmayacağını söyledi. ABD Hazine Bakanı Paul O’Neill de Arjantin’in içinde bulunduğu durumun sorumlusunun tamamiyle ülke yönetimi olduğunu söyleyerek, bunalımdan çıkış yolunu kendisinin bulması gerektiğini’ kaydetti. 
     



 EKONOMİ 





















</TEXT>
</DOC>
