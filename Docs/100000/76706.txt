<DOC>
<DOCNO> 76706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/ekonomi/eko03a.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TSKB yakınlaştıracak’ 
</HEADLINE>
<TEXT>

TÜSİAD Başkanı Özilhan, İstanbul Yaklaşımı’nın Türkiye Sınai Kalkınma Bankası’nın TSKB kontrolünde gerçekleştirilmesinin düşünüldüğünü söyledi 
     EYLEM TÜRK Çanakkale 

     Türk Sanayicileri ve İşadamları Derneği TÜSİAD Başkanı Tuncay Özilhan, Dünya Bankası yetkilileriyle geçen hafta yaptıkları görüşmeye göre, İstanbul Yaklaşımına sağlanacak fonların denetlenmesi için bir yatırım bankasının devreye gireceğini söyledi. 
     Bu bankanın büyük ihtimalle Türkiye Sınai Kalkınma Bankası TSKB olacağını belirten Özilhan, şöyle konuştu 
     "Bankanın kontrolünde ve yönlendirmesiyle İstanbul Yaklaşımı kredilerin yeniden yapılandırılması uygulanacak. Bu doğru bir çözüm. Bu banka yatırım bankası olarak konuyu en iyi bilen ve değerlendirmeleri en iyi yapabilecek kuruluş. Ve tarafsız." 
     
     KDV indirilmesin’ 
     Yatırım bankasının planı hazırlayacağını, şirketlerin ödeme kabiliyeti var mı, yok mu, onu inceleceğini belirten Özilhan, "Bu konuda dönüp bankacılarla konuşarak uygulamaya geçilecek. Sistem yatırım bankasının kontrolünde olacak. Bir hafta, on gün içinde açıklığa kavuşacağına inanıyoruz. Herkesin güvendiği bir banka. Değerlendirmeleri güçlü, doğru bir çözüm" dedi. 
     Türkiye SİAD Platformu Başkanlar Kurulu toplantısı için Çanakkale’de bulunan Özilhan, gazetecilerin sorularını yanıtladı. Özilhan, Dünya Bankası heyetinin sağlayacağı fonların miktarına ilişkin bilgi vermediğini belirterek, "Ama bu İstanbul Yaklaşımı’na katkı sağlayabilecek, bu mekanizmayı işletebilecek bir fonun tahsis edilebileceğini belirttiler" dedi. 
     Bu arada Türkiye SİAD Platformu Başkanlar Kurulu sonrası yayınlanan bildiride KDV indiriminin programı uygulanamaz hale getireceğine dikkat çekildi. Enerji, istihdam ve finansman üzerindeki vergi yüklerinin azaltılması istendi ve "Ayrıca iş güvencesi yasa tasarısı gibi üretim kesimine ek yükler getirecek uygulamaların, mevcut güvenceler yok sayılarak devreye sokulmaya çalışılmasının, istihdamı olumsuz etkileyeceği görülmelidir" denildi. 
     
İsrail ölçüyü kaçırdı’      İsrail ile Filistin arasında yaşanan sıcak gelişmelerle ilgili olarak, "Türkiye bu bölgede önemli bir güç. Her ülkeyle yakın diyalogu var. Dolayısıyla devreye girmesi lazım" diyen Özilhan, "İsrail burada ölçüyü kaçırdı. Fazlasıyla kaçırdı. Orası kan gölü halinde. Büyük devletlerin devreye girip, kalıcı bir çözüm ortaya çıkartması lazım" şeklinde konuştu. 
     Bu olaylardan önce Irak’a müdahale konusuna fokuslandıklarını belirten Özilhan şöyle devam etti "Ama şunu görüyorum ki, Irak’a müdahale kasımdan önce olmayacak. Bunu Başbakan birebir söyledi Türkiye turizm mevsimini bu sene kurtardı. Ondan da keyifliyim dedi. Bu da kasıma ertelendiğini gösteriyor. ABD’ye giden arkadaşlarımdan aldığım mesaj müdahalenin bu senenin sonuna doğru olacağı yönünde." 
     



 EKONOMİ 




















</TEXT>
</DOC>
