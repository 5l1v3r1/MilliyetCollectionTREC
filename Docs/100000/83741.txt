<DOC>
<DOCNO> 83741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/soneko20.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakan "Son günlerde bakanlığımı yıpratmak isteyenler var" 
</HEADLINE>
<TEXT>

     Enerji Bakanı Zeki Çakan, bakanlığıyla ilgili son günlerde bazı eleştiriler yapıldığını ifade ederek, ''Neden bu eleştirileri yaptıklarını 2-3 gün içinde yapacağım basın toplantısı ile açıklayacağım'' dedi. 
     Zonguldak'ın Devrek İlçesi ile Bolu'nun Mengen İlçesi sınırlarında bulunan, Kilyos Havzası Taşkın Koruma Projesi kapsamındaki Köprübaşı Barajı ve Hidroelektrik Santralı'nın HES temeli, Bakan Çakan'ın da katıldığı törenle atıldı. 
     Bakan Çakan, törende yaptığı konuşmada, Enerji Bakanlığı'na yönelik son günlerde bazı eleştiriler yapıldığını ve yıpratılmak istendiğini belirterek, ''Enerji Bakanlığı birilerine menfaat temin etmedi diye eleştiriliyor. Eleştirilerin nedeni bu. Neden bu eleştirileri yaptıklarını 2-3 gün içinde düzenleyeceğim basın toplantısı ile açıklayacağım'' dedi. 
     Anap Genel Başkanı Mesut Yılmaz'ın ''risk alarak attığı imzalara yönelik haksız eleştiriler yapıldığını'' da anlatan Bakan Çakan, şöyle devam etti 
     ''Bunlardan Mavi Akım Projesi ile ilgili Rusya, kendi bölgesindeki çalışmaları tamamladı. Türkiye Cumhuriyeti ile ilgili kurum olan BOTAŞ ise Samsun-Ankara hattı için 286 milyar dolar harcadı, Rusya ise 2.7 trilyon harcadı. Proje başladığında başarılması imkansız görünen, Karadeniz'de 2 bin 150 metre derinliğie boru döşendi. Ayrıca bu yıl 3 doğalgaz santralı hizmete girecek.'' Bakan Çakan, bürokratların doğrularının arkasında, yanlışlarının karşısında olduğunu ifade ederken, ''Ben, hiç hak etmediğimiz halde Bakanlığımı yıpratmaya çalışanlara karşı mücadele edeceğim'' diye konuştu. 
     Bakan Çakan daha sonra, baraj ve hidroelektrik santalının temelini attı. 
     Törene, Bolu Valisi Mehmet Ali Türker, Zoguldak Vali Vekili Halis Peker, bölge milletvekilleri ve öteki yetkiler katıldılar. 
     Kilyos Havzası Taşkın Koruma Projesi Köprübaşı Barajı ve Hes'i 120 metre yüksekliğinde, kaya dolgu tipinde yapılacak. 193 trilyon 
     liraya mal olacak barajda, inşa edilecek yeraltı santralı ile de yılda 203 milyon kwh enerji üretilecek. 
     





</TEXT>
</DOC>
