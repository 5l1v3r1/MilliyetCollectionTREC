<DOC>
<DOCNO> 93628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas06.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomiye canlı yorum 
</HEADLINE>
<TEXT>

Zeliha Saraç... 17’sinde işe başladı. 20’sinde müdür oldu. Şimdi ise, Ekolight’ programında yaptığı yorumlarla piyasalara yön veriyor... 
     FERİDE ÇIKIT 

     TV8’de hafta içi her gün saat 12.35 ile 13.00 saatleri arasında yayınlanan "Ekolight" adlı ekonomi yorum programını sunan Zeliha Saraç, 17 yaşından beri ekonomi piyasasıyla iç içe. İÜ İktisat Fakültesi mezunu olan Saraç, iş yaşamına erken atılmanın meyvelerini topluyor. "20 yaşımda genel satış müdürlüğü yaptım. Şu an 25 yaşımdayım, ama çalıştığım 15 farklı şirketin birikimi üzerimde" diyen Saraç, ekranla Kanal E sayesinde tanıştı. Kanal E için İMKB’den borsa seanslarını aktaran Saraç, konuk olarak katılıp ekonomi yorumları yaptığı TV8’de program yapmaya başlamış. Genç sunucu, "Ağzınızdan çıkan tek bir söz piyasayı allak bullak edebilir, ama ben kendime güveniyorum. Fikirlerimi baz alan bir insanın başarısızlığa uğrayacağını düşünmüyorum" dedi. 
     
     



 YAŞAM 



















</TEXT>
</DOC>
