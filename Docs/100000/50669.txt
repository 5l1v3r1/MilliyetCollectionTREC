<DOC>
<DOCNO> 50669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yasam/yas04.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzünüzde akne varsa sevinin çünkü... 
</HEADLINE>
<TEXT>
Sivilce, cilt kanserini önlüyor 
İngiliz bilim adamları açıkladı Ergenlik döneminde sivilcelere neden olan madde, bağışıklık sistemini güçlendirip, cilt kanseri riskini büyük ölçüde azaltıyor 
     DIŞ HABERLER SERVİSİ 

     Ergenlik döneminin en büyük sorunlarından biri olarak görülen sivilcelerin insanları yetişkinlik döneminde kansere karşı koruduğu ortaya çıktı. 
     Akne’ adı verilen bu sivilcelere yol açan propionibacteria’, vücudun bağışıklık sistemini güçlendiriyor. Böylece pek çok enfeksiyon oluşumunun önüne geçiliyor, çeşitli hastalıkların ortaya çıkması önleniyor. Bunun yanı sıra bu madde, ileri yaşlarda oluşabilecek cilt kanseri riskini önemli ölçüde azaltıyor. 
     
     Erkenden test yaptırın 
     İngiltere’deki Leeds Üniversitesi Deri Araştırma Merkezi bilimcilerinden Doktor Anne Eady, ergenlik döneminde akne sorunu olanların ileride cilt kanserine çok daha az yakalandığını açıkladı. 
     Eady, küçük yaştaki çocuklara yapılacak propionibacteria’ bakterisi testiyle, ilerde cilt kanserine yakalanıp yakalanmayacaklarının da saptanabileceğini belirtti. 
     Akneye yol açan söz konusu bakterinin, enfeksiyonlarla savaşan Thlymphocyte adlı beyaz kan hücrelerini faaliyete geçirdiği sanılıyor. 
     Beyaz kan hücreleri bakteri ve virüslerle, aynı zamanda bazı tümör hücreleriyle savaşıyor. 
     



 YAŞAM 

























</TEXT>
</DOC>
