<DOC>
<DOCNO> 84678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/siyaset/siy04.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede liderler zirvesi 
</HEADLINE>
<TEXT>

Liderler zirvesi, Ecevit’in rahatsızlığı nedeniyle kaldırıldığı Başkent Hastanesi’nde yapılacak. Durum değerlendirilmesi ve AB’yle ilişkilerin ele alınacağı zirve, siyaset tarihimizde ilk’ olacak 
     Başbakan Bülent Ecevit’in rahatsızlığı nedeniyle kaldırıldığı Başkent Hastanesi’nde, 21 Mayıs’ta liderler zirvesi yapılacağı açıklandı. 
     Ecevit dün, yeniden tedavi altına alındığı Başkent Hastanesi’nden, Başbakanlık Basın Müşaviri Cem Avcı aracılığıyla açıklama yaptı. Ecevit’in açıklamasında, Başbakan Yardımıcısı Devlet Bahçeli’nin resmi ziyaret için Avusturya’ya gittiği, dönüşünün ardından hastanede liderler zirvesinin toplanacağı ifade edildi. Zirveye Başbakan Yardımcısı Hüsamettin Özkan’ın da katılacağı öğrenildi. 
     Türk siyasi tarihinde "bir ilke" imza atılacak olan zirvede genel durum değerlendirmesi ve AB’yle ilişkilerin ele alınacağı belirtildi. 
     
Konuttan hastaneye      Koalisyonu oluşturan liderler Başbakan Bülent Ecevit ve yardımcıları Devlet Bahçeli ile Mesut Yılmaz’ın Başbakanlık Merkez Binası’nda gerçekleştirdikleri liderler zirvesi bu kez hastanede yapılacak... 
     



 SİYASET 


















</TEXT>
</DOC>
