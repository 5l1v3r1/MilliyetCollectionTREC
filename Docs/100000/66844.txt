<DOC>
<DOCNO> 66844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/agun.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Göksen öğretmenin ahı tuttu 
</HEADLINE>
<TEXT>
Bu cinayeti örtbas edemediler 
İki yıl önce intihar ettiği öne sürülen öğretmen Şeref Göksen Tel’in bir cinayete kurban gittiği ortaya çıktı. Mahkemeye gelen bir ihbar mektubu şok yarattı 
     Neşet KARADAĞ Adana DHA 

     Adana’nın İmamoğlu ilçesinde iki yıl önce başına tabancayla ateş ederek intihar ettiği öne sürülen Mavi Boncuk Anaokulu öğretmeni Şeref Göksen Tel’in 20 ölümüyle ilgili davada şok iddialarla dolu bir ihbar mektubu ortaya çıktı. İhbarcı Mehmet Benzinci’ takma adıyla mektubu gönderdi. Vicdan azabından kurtulamadığı için bu yolu seçen ihbarcı mektupta, Tel’i eski MHP İlçe Başkanı Alper Ege’nin öldürdüğünü öne sürdü. Cinayete intihar süsü verilmesi için İmamoğlu Özel İdare Müdürü Ramazan Boz ve şimdiki MHP İlçe Başkanı Ali Şimşek’in plan yaptığını iddia eden ihbarcı, Ege ve diğer sanık Bedi Levent Yakar’a mahkemede baskı yapılmaması için MHP’li milletvekillerinin de devreye girdiğini iddia etti. 
     Kozan Ağır Ceza Mahkemesi’nde Tel’i öldürdükleri iddiasıyla yargılanan Ege 33 ve Yakar 31 beraat etti. Yargıtay 1. Ceza Dairesi kararı onadı. Temyiz üzerine dosyayı inceleyen Yargıtay Ceza Genel Kurulu, "cinayet izleri"ne rastlandığı gerekçesiyle kararı bozdu. Sanıkların yeniden yargılanmasına başlanırken Tel’in ailesinin avukatı Nizar Savaş ve mahkemeye "Mehmet Benzinci" sahte adıyla, tarihsiz ve imzasız bir ihbar mektubu gönderildi. 
     İhbarcı, Tel’i halen Alper’in öldürdüğünü, belirterek cinayeti şöyle anlattı 
     "Yakar, Tel’i tanıyordu. İşe girmesine yardımcı olacağını söyleyerek akrabası Ege ile tanıştırdı. Ege, kıza Kendini işe girmiş bil, partimiz iktidarda’ diyerek samimiyet kurdu. Olay günü Tel’i arayıp işleri olduğunu, görüşmeleri gerektiğini söyleyerek çağırdı. Öğretmeni yemeğe götürerek bol bol içki içirdiler. Daha sonra da İmamoğlu’na getirdiler. Otomobilde de bira içmeye devam ettiler. Kızın sarhoş olduğunu görünce, Adana yolu üzerinde arabadan indirip tarlanın içine götürdüler. Tel, bağırmaya başladı. Tokat attılar. O sırada burnu kanadı. Tokasının düştüğü fark edilmedi. Arabadan çıkıp kaçmak istedi. Bir yere kaçamayacağını anlayınca yere çömelip ağladı." 
     
     "Kafasına sıktı" 
     İhbarcı, Ege’nin Tel’in bakire olduğunu söylemesine kızdığını, kendileriyle birlikte olmaması halinde öldüreceğini söylediğini belirterek şöyle devam etti "Ege, Bizimle beraber olmayacaktın, neden görüşüyordun Böyle şeylerin karşılığını vermen gerektiğini bilmiyor muydun ’ dedi. Tel, onları bir ağabey gibi gördüğünü söylüyordu. Ege, Lan, saçmalama’ diyerek, silahını çıkarttı. Çömelmiş durumdaki kızın kafasının sol tarafına dayadı. Son defa söylüyorum, ya güzellikle bizim olursun ya da seni öldürürüm’ dedi. Tel’den Hayır’ cevabını alınca tetiğe bastı." 
     
     İntihar süsü 
     Tel’in öldüğünü anlayınca Ege’nin Özel İdare Müdürü Boz’un evine gittiğini, cinayete intihar süsü verilmesi için toplantı yaptıklarını ifade eden ihbarcı şunları kaydetti 
     "Evde MHP’ye yakın olan Ali Karaoğlan, Kemal Kutluca, Laz Tahsin’ lakaplı şimdiki MHP İlçe Başkanı Ali Şimşek, Ege’nin eniştesi İbrahim Yılmaz ve ben toplandık. Sonra Yakar’ın babası Saadettin Yakar’ın evine gittik. O da Nurettin Işık’ı çağırdı. İntihar ettiğini söylemelerini istediler. Saadettin Yakar ile arkadaşı Işık, silahı kızın eline koyup bir el ateş ettirdiler." 
     
     Silahı yanlış eline koydular 
     Alper’in elindeki barut izini ilaçlarla yıkayıp temizlediklerini, cesedinin başında plan yaptıklarını anlatan ihbarcı "İzmaritleri oraya attığımıza pişman olduk. Panikle silahı ters eline koyduğumuzun sonradan farkına vardık. Savcı beyin evine gittik, savcı bizi kabul etmeyip jandarmaya gönderdi." dedi. Cinayetin örtbas edilmesi için en büyük paranın Adana Adli Tıp Kurumu’nda döndüğünü belirten ihbarcı, sanıklara baskı yapılmaması için MHP milletvekillerinin devreye girdiğini, rüşvet dağıtıldığını iddia etti. 
     
Öğretmenin laneti      "Allah’ın olaya karışanların çoğunu cezalandırıldığını, vicdan azabı çektiği için mektup yazdığını belirten ihbarcı, mahkemeye şöyle seslendi "Olay o gündür ve bugündür halen rüyalarıma giriyor, rahat uyuyamıyorum. Bu planı yapanlardan Ege, olaydan önce maddi durumu çok iyi olan bir kuyumcu esnafıydı. İflas etti. Şimdi MHP’lilerin yardımıyla İmamoğlu Çukobirlik’te bekçilik yapıyor. Yakar işinden oldu, eşinden boşandı. Babasının ayağı kesildi. Adli Tıp’ta para yiyen doktor ise görevden alındı. Işık, iflas etti. Bu olayları gördükçe, "Genç bir kızın ahı bizi tutuyor ve olaya karışan herkesi Allah cezalandırıyor" diyerek bunalıma girdim. En sonunda Kadir Gecesi içimden bir his, Mahkemeye bir mektup yaz rahatla’ dedi. Tabii ki rahatlayabilirsem..." 
     



 GÜNCEL 




















</TEXT>
</DOC>
