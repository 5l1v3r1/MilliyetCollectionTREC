<DOC>
<DOCNO> 76478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur30.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu'da öldürülen gencin tişörtünde ne yezıyordu.. 
</HEADLINE>
<TEXT>

     Tokat'ın Niksar ile Ordu'nun Akkuş ilçeleri arasında, üzerinde ''İnanca saygı, düşünceye özgürlük'' yazılı tişort bulunan ve silahla ödürüldüğü belirlenen bir erkek cesedi bulundu. 
     Ordu'nun Akkuş İlçesi yakınında yol kenarında erkek cesedi gören vatandaşlar, olayı güvenlik güçlerine bildirdiler. 
     Olay yerine gelen görevliler, üzerinde ''İnanca saygı, düşünceye özgürlük'' yazılı tişort bulunan 25-30 yaşlarındaki erkek cesedinde yapılan incelemede, vücudunun değişik yerlerinde darp izleri ile göğüs kısmında bir adet mermi izi olduğunu belirledi. 
     Üzerinden kimlik çıkmayan erkek cesedi, otopsi yapılmak üzere Akkuş Devlet Hastanesi'ne götürüldü. 
     Olayla ilgili soruşturmanın sürdürüldüğü bildirildi. 
     






</TEXT>
</DOC>
