<DOC>
<DOCNO> 76501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun01.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmciler Bakan Taşar’a önerdi 
</HEADLINE>
<TEXT>
Kumarhaneleri Doğu’ya taşıyalım 
Kumarhanelerin yeniden açılması için Turizm Bakanı Taşar’ı ikna etmeye çalışan turizmciler, Doğu Anadolu’daki bir ilde hizmet vermeyi teklif etti 
     BELMA AKÇURA İstanbul 

     Turizm sektörü, kumarhanelerin yeniden açılması için harekete geçti. 2. Turizm Ş rası’nda Turizm Bakanlığı’nı ikna etmeye çalışacak olan sektör temsilcileri. çeşitli öneriler hazırladı. Turizmciler, özellikle kumarhaneleri Türkiye’nin doğusuna kurarak, bölgeyi sektörel bazda daha aktif hale getirmeyi planlıyor. Kumarhanelerin kapatılmasının, Türkiye’yi büyük bir gelirden alıkoyduğunu söyleyen Kamera Reklam’ın sahibi, aynı zamanda Senegal ve Maldivler İstanbul Fahri Başkonsolosu olan Nihat Böytüzün konuyla ilgili şöyle konuştu 
     
     Çeteye geçit yok 
     "Adam arabasını, evini, karısını sattı’ demeye hiç lüzum yok. Kumarhaneye girenlerin hüviyetleri tespit edilirse, kumarhanelerin tek elde toplanmasına engel olunursa, bakanlığın denetiminde önemli gelir sağlanır. Bir otel, kumarhanesini çeteye kiraladığında, bütün olaya o çete h kim oluyor. Buna müsaade etmemek lazım." Türkiye Otelciler Birliği TÜROB Başkanı Sinan Babila da, kumarhaneler için özellikle Doğu Anadolu’da kalkınmada öncelikli illerden birinin seçilmesini istedi. 
     
     GAP’a turist çeker 
     Sinan Babila, GAP üzerinde durduklarını vurgulayarak şunları söyledi "Casinoların kapatılması bir hataydı. Çünkü konaklama sektörü, bir gayrimenkulün kirası kadar bile gelir getirmiyor. Türkiye’de her yerde, her otelin altında kumarhane açılmasına karşıyım. Ancak belli bölgelerde, turizmin yoğun olduğu illerde, bakanlığın denetiminde, otele bağlanmak kaydıyla, üçüncü şahsın işletmemesi kaydıyla kumarhane açılabilir." 
     
İçeriye girenlerin fotoğrafı çekilsin      Turizmcilerin Bakan Mustafa Taşar’a sunmaya hazırlandıkları bazı öneriler şöyle n Kumarhaneler Turizm Bakanlığı’nın denetimine tabi tutulsun. n Kumarhaneler şehirden uzakta kurulmalı. n İstanbul, Yassıada, Kapadokya, Antalya ve Ege’nin yanı sıra, Doğu Anadolu’da kalkınmada öncelikli illerden biri de seçilebilir. n Karapara aklama ve çeteleşmeyi önlemek için tek elde toplanmasına izin verilmemeli. n Yabancı ülkelerdeki gibi müşterilerin fotoğrafları çekilmeli, pasaport ve kimlikleri bilgisayara işlenmeli. n Yabancılar bir defaya mahsus üyelik aidatı ödeyerek girmelidir. 
     
Karapara da bir döviz girişidir      Konuyla ilgili yasa tasarısı veren DSP’li Perihan Yılmaz ise, kumarhanelerin serbest bölgelere açılması gerektiğini belirterek, "Kumarhaneler kapatılarak paraya silah sıkılmıştır. Yanlış kararlarla açılıp, yanlış kararlarla kapatmışlardır. Şimdi, verdiğim yasa tasarısının gündeme gelmesinin tam zamanı diye düşünüyorum. Türkiye’ye karapara da gelmelidir. Bu da bir döviz girişidir ve zararı yoktur. Sadece Doğu’da açılması konusundaysa çok titiz davranmak gerekir. Çünkü o bölgede yıllardır süregelen uyuşturucu kaçakçılığı ve çeteleşme, bu sektöre zarar verebilir" diye konuştu. 
     



 GÜNCEL 


























</TEXT>
</DOC>
