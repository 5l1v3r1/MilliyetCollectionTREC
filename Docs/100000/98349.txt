<DOC>
<DOCNO> 98349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun19.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Zellanda seçimlerinde oyların 98'i sayııldı. 
</HEADLINE>
<TEXT>

     Yeni Zelanda'da yapılan genel seçimlerde oyların yüzde 98'inin sayıldığı ve Başbakan Helen Clark'ın İşçi Partisi'nin seçimi birinci sırada tamamladığı bildirildi. 
     Ulusal Seçim Komisyonu, ikinci kez seçimi zaferle bitirerek tarihi bir başarı elde eden bayan Clark'ın lideri olduğu İşçi Partisi'nin, 120 üyeli parlamentoda 52 milletvekilliğini garantilediğini bildirdi. 
     İşçi Partisi, bu sonuçla geçen seçime göre sandalye sayısını 3 artırmış oldu. 
     Seçim sonucunun hemen hemen kesinleşmesinden sonra İşçi Partisi'nin kalesi durumundaki kuzey şehri Auckland'da taraftarlarıyla buluşan Clark, sonuçlardan memnun olduğunu ve ikinci keç azınlık hükümeti kurmak istediğini söyledi. 
     Hükümet kurma çalışmalarına yarın başlayacağını da ifade eden Clark, ''seçim sonuçlarının Yeni Zelanda'ya ikinci kez istikrarlı hükümet kurulması olanağı vereceğinden emin olduğunu'' sözlerine ekledi. 
     Clark'ın, daha önceki azınlık hükümetine destek veren Yeşiller'in 8 sandalyesi ve diğer koalisyon ortağı sol görüşlü İlerici Koalisyon'un 2 milletvekiliyle yeniden azınlık hükümeti kuracağına kesin gözüyle bakılıyor. 
     Seçim Komisyonu, şimdiye kadar sayılan oyların yüzde 41'ini İşçi Partisi'nin aldığını, anamuhalefet partisi olan Millet Partisi'nin ise yüzde 21 ile 27 milletvekili kazandığını, seçimleri üçüncü sırada bitiren Yeni Zelanda Birinci partisinin ise yüzde 11 ile 13 milletvekili aldığını belirtti. 
     





</TEXT>
</DOC>
