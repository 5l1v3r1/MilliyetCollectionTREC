<DOC>
<DOCNO> 96768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sondun29.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev bir uçan sürüngene ait fosil bulundu 
</HEADLINE>
<TEXT>

     Brezilya'da, dev bir uçan sürüngene ait kafatası fosili bulundu. 
     Bilim adamları, Brezilya'nın kuzeydoğusunda bulunan ve bilinen en büyük uçan hayvanlar sınıfından pterozorların ilk kez görülen türüne ait kalıntının yaklaşık 110 milyon yaşında olduğunu belirttiler. 
     "Thalassodromeus sethi" adı verilen yeni pterozor türünün 4,5 metreden geniş yumuşak tüylü kanatlarıyla saatte yaklaşık 40 kilometre hızla uçabildiğini belirten bilim adamları, dev uçan sürüngenin göl yüzeyine doğru keskin dalış yaparak balık avlayabildiğini kaydettiler. 
     Bilim adamları, günümüz kuşlarını andıran dev uçan sürüngenin makasa benzer gagası bulunduğunu, bunun da göl yüzeyindeki balıkları avlamak için büyük avantaj sağladığını belirttiler. 
     Pterozorun ensesinde kuvvetli kaslar bulunduğu, bu sayede uzun süre havada kalabildiği de kaydedildi. 
     Pterozorlar, dinozorlarla birlikte 65 milyon yıl önce yeryüzünden silindiler. 
     





</TEXT>
</DOC>
