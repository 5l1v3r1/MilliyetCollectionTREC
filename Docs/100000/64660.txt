<DOC>
<DOCNO> 64660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/dunya/adun.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine gazeteci kurban... 
</HEADLINE>
<TEXT>

Pakistan’da teröristler Amerikan The Wall Street Journal gazetesinin muhabirini kaçırıp Onu Guantanamo’daki gibi kötü koşullarda tutuyoruz’ diye mesaj yayınladılar 
     DIŞ HABERLER SERVİSİ 

     Pakistan’da kaybolan ve kendisinden geçen çarşamba gününden beri haber alınamayan Amerikan The Wall Street Journal WSJ gazetesinin Bombay muhabiri Daniel Pearl’ün varlığı bilinmeyen, "Pakistan Egemenliğinin Yeniden Kurulması Ulusal Hareketi" adlı bir grup tarafından kaçırılarak rehin alındığı ortaya çıktı. 
     WSJ, terörist grubun gazeteye elektronik posta yoluyla rehin muhabirin 4 fotoğrafı ile bir e - posta mesajı gönderdiğini duyurdu. 38 yaşındaki Daniel Pearl fotoğraflarda el ve ayaklarının zincirlenmiş ve bir terörist tarafından başına tabaca dayanmış olarak görülüyordu. Daniel Pearl’ü kaçıran örgüt e - mail mesajında ise "Muhabirinizi, ABD’nin Guantanamo’da tuttuğu tutsaklar gibi gayri insani koşullar altında tutuyoruz. Amerikalılar Guantanamo’daki yurttaşlarımızı daha iyi koşullar altında tutarsa biz de Pearl’ün ve elimizde bulunan diğer Amerikalı esirlerin tutukluluk koşullarını iyileştiririz" dedi. 
     
     El Kaide bağlantısı 
     Daniel Pearl’ü CIA ajanı olmakla suçlayan örgüt, Guantanamo’daki Pakistanlı esirlerin yargılanmaları için ülkelerine geri gönderilmelerini ve Taliban’ın eski Pakistan büyükelçisi Abdüsselam Zaif’in serbest bırakılmasını da istedi. CIA kaynakları, Pearl’ün CIA ile ilişkisi olmadığını belirttiler. Pakistan polis kaynakları ise Pearl’ün El Kaide ile yakın bağlantısı olan Harkat ül - Mücahidin adlı örgüt tarafından kaçırıldığını sandıklarını söylediler. 
     



 DÜNYA 












</TEXT>
</DOC>
