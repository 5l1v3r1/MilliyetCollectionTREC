<DOC>
<DOCNO> 66492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko06a.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Oto satışlarında tarihi düşüş 
</HEADLINE>
<TEXT>

Ocakta sadece 849 otomobil satıldı. Geçen yılın ocak ayında ise 8 bin 443 adet satılmıştı 
     Otomobil satışları ocakta, tarihinin en kötü dönemlerinden birini yaşadı. Türkiye Otomotiv Distribütörleri Derneği TODD verilerine göre, geçen ay 283 yerli, 566 ithal olmak üzere toplam 849 adet otomobil satıldı. Geçen yılın ocak ayında 8 bin 443 oto satılmıştı. Buna göre bu yılın ocak ayındaki satışlar geçen yılın yüzde 10’u düzeyinde kaldı. Ocak ayı itibariyle son 10 yılda en düşük oto satışı, 5 bin 722 adet ile 1999’da kaydedilmişti. 
     
     Hiç satamayan bile var 
     TODD verilerine göre, yerli otomobil olarak Fiat 78, Honda 90, Hyundai 74, Opel 7, Peugeot 1, Renault 33 araç satışı gerçekleştirdi. Toyota ise ayı satışsız tamamladı. İthal oto satışlarında ise 142 satışla Renault, 75 satışla BMW, 71 satışla Volkswagen ilk 3 sırayı oluşturdu. Geçen ay hafif ticari araç satışları ise 699’u yerli olmak üzere 1062 olarak gerçekleşti. Böylece otomotiv sektörü tarihinde ilk kez otomobilden daha fazla hafif ticari araç satışı oldu. 
     
     Altın yumurtlayan tavuk’ 
     TODD Başkanı Yüksel, sektörün yurtiçi pazar ve satışlar açısından büyük bir sorun yaşadığını söyledi. Mermer şöyle konuştu 
     "Bu defa satışlar azalmadı, durdu. Yıla son derece kötü başladık. Giderek tüketicinin alım gücünün reel olarak azalması ve bu gücün hayli üzerinde kalan fiyatlar, satışların önünde kesin engel olarak durmaktadır. Çözüm, vergilerin AB düzeyine çekilmesidir. Yoksa altın yumurtlayan tavuk kesilmiş olacaktır." 
     



 EKONOMİ 






















</TEXT>
</DOC>
