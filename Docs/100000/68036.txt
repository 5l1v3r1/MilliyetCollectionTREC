<DOC>
<DOCNO> 68036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/dunya/dun02.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 2. cepheyi Filipinler’de açtı 
</HEADLINE>
<TEXT>

     DIŞ HABERLE SERVİSİ 

     Afganistan operasyonundan zaferle çıkan ABD, terörizme karşı savaşın 2. cephesini güney Asya ülkelerinden Filipinler’de açıyor. 70 milyon kişinin yaşadığı Filipinler’in yüzde 5’i müslüman, geri kalanı Hıristiyan. 
     Geçtiğimiz Çarşamba ABD yetkilileri ile Filipin yönetimi arasında yapılan anlaşmaya göre Washington, Suudi terörist Usame Bin Ladin’in El Kaide ögütüyle bağlantılı olan ve sık sık Batılı turistleri kaçırarak milyonlarca dolarlık fidye isteyen radikal islamcı Ebu Sayyaf terörist örgütünün etkili olduğu Filipinler’in güney kesimindeki Basilan adasına 660 ABD askeri gönderiyor. 
     Bu çerçevede, ABD özel birliklerinden 32 Alfa komandosu dün Zamboanga’ya ulaştı. Daha önce bölgede konuşlanan 200 askere ilaveten, 400 komandonun daha gelecek hafta bölgeye intikal edeceği belirtildi. 
     Özel komandolardan 160 tanesi de bugünden itibaren Filipin askerleriyle birlikte Ebu Sayyaf militanlarına karşı Basilan’de devriye görevine çıkacak. 
     Jolo adasında bir alışveriş merkezinde ev yapımı bombanın patlaması sonucu 3 kişi öldü, 53 kişi yaralandı. 
     



 DÜNYA 












</TEXT>
</DOC>
