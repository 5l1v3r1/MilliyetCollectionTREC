<DOC>
<DOCNO> 91575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sondun12.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina, Türkiye'yi "kaçak teknesi" için BM'ye şikayet edecek 
</HEADLINE>
<TEXT>

     Atina'nın, Türk sahil güvenlik birimlerinin Yunan karşıtları tarafınddan uyarılmalarına rağmen kaçak taşıyan bir tekneye müdahale etmedikleri gerekçesiyle Türkiye'yi BM ve uluslararası kuruluşlara şikayet edeceği açıklandı. 
     Yunanistan Deniz Ticaret Bakanlığı, bu sabah erken saatlerde Sakız adası açıklarında Türk karasuları içinde kontrolsuz bir biçimde sürüklenen 23 kaçak taşıyan bir teknenin tespit edildiğini ve Türk sahil güvenliğine haber verildiğini, ancak olay yerine gelen ''Türk teknelerinin müdahele etmediklerini'' açıkladı. 
     Gelişmeden haberdar edilen Yunanistan Deniz Ticaret Bakanı Yorgo Anomeritis'in, Türkiye ile Yunanistan arasındaki kaçakların iadesine ilişkin anlaşmanın işletilmesini istediğini belirten Bakanlık, Türk sahil güvenlik teknelerinin kaçak teknesine müdahale etmemeleri üzerine Türk-Yunan ''Deniz sınırına'' yaklaşan tekneye Anomeritis'in emri üzerine Yunan teknelerinin müdahale ettiğini ve kaçakları Sakız adasına götürdüklerini kaydetti. 
     Bakanlık açıklamasında, Anomeritis'in ''Türk sahil güvenlik birimlerinin bu tutumları'' nedeniyle Türkiye'nin BM ve uluslararası kuruluşlara şikayet edileceğini belirttiği de vurgulandı. 
     





</TEXT>
</DOC>
