<DOC>
<DOCNO> 66491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko06.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçı özel kur’ istiyor 
</HEADLINE>
<TEXT>

İTKİB Başkanı Artok, Eğer genel ekonomik parametreler açısından kur gerçek değerini bulamayacaksa, ihracatçıya kur garantisi sistemi getirilmeli’ dedi 
     İSMAİL ŞAHİN Düsseldorf 

     İstanbul Tekstil İhracatçıları Birliği İTKİB Başkanı Nuri Artok, kurlar yüzünden sipariş almakta zorluk çektiklerini, dış pazarda rakiplerle başedelim derken, iç pazarı kaptırmaya başladıklarını söyledi. 
     Artok, "Biz Almanya pazarında Çin ile nasıl mücadele ederiz diye düşünürken, iç pazara yabancılar hakim olmaya başladı. Şu anki kur değerleri ile fiyat belirlemekte ve sipariş almakta zorlanıyoruz. Gözümüz sürekli dışarıda, kulağımız kurda. İhracatçıya kur garantisi getirilmeli" dedi. 
     İhracatçının rekabet edebilmesi için farklı mekanizmaların geliştirilebileceğini belirten Artok, daha sonra şöyle konuştu 
     
     Derviş tanımlamıştı 
     "Rekabetçi kuru Bakan Derviş tanımladı. Eğer genel ekonomik parametreler açısından mümkün olamayacaksa ihracatçıya kur garantisi diyebileceğimiz sistemin getirilmesi lazım. 
     1 milyon 550 bin liradan alınan girdi ile imalatını gerçekleştiren ihracatçı, tahsilatı 1 milyon 320 bin liradan yapıyor. Burada ihracat yapan firmalar açısından çok büyük bir kayıp söz konusu. Bu 2002 ihracat hedeflerini tehlikeye sokar" diye konuştu 
     



 EKONOMİ 






















</TEXT>
</DOC>
