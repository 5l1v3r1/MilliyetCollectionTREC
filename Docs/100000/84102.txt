<DOC>
<DOCNO> 84102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun12.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna gözünü 9 trilyonluk şatoya dikti... 
</HEADLINE>
<TEXT>

     Servetlerini gayrımenkule yatırmayı tercih eden Madonna ve yönetmen eşi Guy Ritchie, gözlerini şimdi de İskoçya'daki 4.5 milyon sterlin yaklaşık 9 trilyon lira değerindeki dev şatoya dikti. 
     Internetteki ''peoplenews'' sitesinin haberine göre, Ritchie çiftinin talip olduğu ''Amhuinnsuidhe Şatosu'', yaklaşık 50 bin dönümlük arazide kurulu. İki sene önce Skibo Şatosu'nda dünyaevine giren ve o günden bu yana hayallerini bir şatoda yaşama üzerine kuran Ritchie çifti, mülkü satın alabilmek için harekete geçti. 
     Halen Wiltshire'da ''Ashcombe House'' adlı bir malikaneye sahip olan Madonna ve eşi, çiftlik hayatına olan ilgileriyle tanınıyor. 
     Balıkçılık ve geyik avcılığıyla ünlü mülke daha önce de Sting, Mohammed El Fayed ve Paul McCartney talip olmuştu. 
     





</TEXT>
</DOC>
