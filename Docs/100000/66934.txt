<DOC>
<DOCNO> 66934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/soneko04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde, yabancı fon yatırımcısının da yüzü gülmedi 
</HEADLINE>
<TEXT>

     Krizden, yabancı fonlara yatırım yapanlar da nasibini aldı. Türkiye'de halka arz edilen yabancı yatırım fonlarından 13'ü geçen yıl yatırımcısını zarara uğratırken, bazı fonlardaki kayıp yüzde 26'yı aştı. 
     Sermaye Piyasası Kurulu SPK verilerine göre, 2001 yılında en fazla zarar ettiren fon yüzde 26.2 ile European Equities Euro fonu oldu. Bu fonu yüzde 25.5'lik kayıp ile US Large Company Equities Dolar, yüzde 25.1'lik kayıpla da World Equities Dolar Fonu izledi. 
     Yabancı fon yatırımcısının geçen yıl en fazla kar ettiği fon ise yüzde 6.5'luk getiri ile American Income Portfolio A fonu oldu. 
     
     Aralık ayı 
     Öte yandan geçen yılın Aralık ayı, krizin etkilerinin hafiflemesine paralel olarak, yılın tamamına göre nispeten daha iyi geçti. 
     Nitekim Aralık ayında 21 yabancı fondan sadece 7'si yatırımcısına zarar ettirdi. Geriye kalan fonlar ise artı getiri sağladı. 
     Aralık'ta en fazla getiriyi yaklaşık yüzde 5 ile Citiselect Portfolios Citiselect Asia Tilt Artan Büyüme fonu sağladı. 
     Aynı ayda en fazla zarar ettiren fon ise yüzde 1.7 ile Global Bonds Dolar fonu oldu. 
     Türkiye'de 1997 yılından itibaren satılmaya başlayan yabancı fonların 13 tanise 1997 yılında, 7 tanesi 2000 yılında, 1 tanesi de geçen yıl dolaşıma girdi. 
     Türkiye'de dolaşımda bulunan paylarının toplam değeri 19 milyon 712 bin dolar civarında bulunan yabancı fonların temsilcilikleri 
     Eczacıbaşı Menkul Değerler, Citibank ve Ak Yatırım Menkul Değerler tarafından yürütülüyor. 
     






</TEXT>
</DOC>
