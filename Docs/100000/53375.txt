<DOC>
<DOCNO> 53375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/uras.html </URL>
<DATE> 2001/11/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Önemli olan gelecek kasım 
</HEADLINE>
<TEXT>

     GEÇEN kasım ayından bu yana bir yıl geçti. Türkiye bugüne geçen kasım ayında bulunduğu çizginin gerisinde. Ne oldu, neden oldu tartışması ile günler geçiyor. 
     Halkımız için önemli olan gelecek bir yılda nelerin olacağı 
     Acaba 2002 yılı Kasım ayında neleri tartışacağız Nasıl bir Türkiye'de yaşayacağız 
     Türkiye'de neler değişecek ki, halkımız biraz ferahlasın 
     Halkın ferahlaması gelirinin artmasına bağlı. 
     Halkın gelirinin artması üretimin artmasına bağlı. Üretimin artması talebe bağlı. Talep, iç ve dış piyasanın canlanmasına bağlı. 
     Dış piyasanın kontrolü bizim elimizde değil. Dünyadaki ekonomik durgunluk dış talebi olumsuz etkiliyor. Buna rağmen Türk ihracatçısı ihracatını her yıl yüzde 10 dolayında artırma başarısını gösteriyor. Ama bu yetmez. İç talep uyanmadan üretim coşmaz. Koşmaz. 
     Olumsuz etkenler iç talebin önünü kesiyor. Kamu kesimi yatırımlara hız vererek, köylüye, memura, işçiye, emekliye biraz para pompalayarak iç talebi harekete geçirebilir ama kamunun bunu yapacak parası yok. Olmayan parayı yaratmak için para basar ise enflasyon olur. Onu yapmak istemiyor. 
     Özel sektörün iç talebi canlandıracak parası yok. Çok kişi işini kaybetti. Tarım kesiminin geliri azaldı. Esnaf ve sanatkarın işi daraldı. Parası olan yarın endişesi ile para harcamaz oldu. Bu durumda iç talep de büyüyemeyecek demektir. Dış talep artmaz iken iç talep de artmaz ise, üretim nasıl artacak Üretim artmaz ise kim yatırım yapacak Yabancı sermaye böyle bir piyasaya neden gelecek 
     Plan ve program olmadan üretim harekete geçirilemez. Plan ve program olmadan üretimi harekete geçirme sorumluluğunu taşıyanlar ne yapacaklarını bilemez. Üretimin harekete geçmesini bekleyen halkımız, önünü göremez. Ümit içinde bekleyişe giremez. 
     Efendim üç yıldır IMF güdümünde iyiye gidiyoruz... Efendim üç yıl daha IMF ile anlaşma imzalıyoruz. Paralar geliyor... İyi de bugüne kadar IMF'den gelen paralar ne oldu IMF "Tak dedi, biz de şak diye yaptık" da ekonomi nasıl bir çizgiye geldi 
     Geçmişte olanlar geleceğin göstergesidir. IMF kötü bir kuruluş değil, kötü niyetli değil ama görülüyor ki, IMF'nin tak dediğini şak diye yapmak ile Türkiye bir yere gidemiyor. Gidemeyecek... Eğer geçmişten ders alır bir yıl sonra nasıl bir Türkiye arayışında olduğumuza karar verir ve hedefe ulaşmak için imkanlar çerçevesinde yapılacakları belirler isek, halkımız, dostumuz, düşmanımız ne yaptığımızı, ne yapacağımızı bilir, biz de yol alırız. Aksi halde bir yıl sonra gene bunları tartışır. 
     
     
Bir yılda ne idi - ne oldu  2000 Kasım 2001 Kasım 1 ENFLASYON 10 aylık - Toptan eşya fiyatları 27.1 73.8 - Tüketici fiyatları 30.8 56.6 2 DOLAR FİYATI - TL 690.000 1.500.000 3 SANAYİ ÜRETİMİ eylül - 1997 yılı 100 Endeksi 104.9 95.2 4 İÇ BORÇ STOKU ocak - ekim - Katrilyon TL stok 32.5 105.7 - Ortalama vade gün 441 141 - Ortalama faiz 38.1 103.4 5 DIŞ TİCARET milyar dolar - İhracat 17.7 20.4 - İthalat 34.7 27.1 5 DÖVİZ GELİR - GİDERİ 8 aylık - Döviz geliri 38.4 37.9 - Döviz gideri 45.0 36.1 - Döviz açığı -6.6 1.8 6 DÖVİZ HESAPLARI milyar dolar - Merkez Bankası rezervi - Brüt 25.2 19.3 - Net 8.5 -8.3 - Bankalardaki döviz mevduatı 42.4 41.6 7 HAZİNE katrilyon TL - Nakit dengesi -5.2 -12.4 8 BORSA ENDEKSİ 11.313 12.069      
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
