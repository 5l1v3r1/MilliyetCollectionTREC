<DOC>
<DOCNO> 96929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/spor/spo03.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef Leverkusen 
</HEADLINE>
<TEXT>

Teknik Direktör Fatih Terim, yarınki hazırlık maçında, takımı sahaya tam kadro sürecek 
     İSVİÇRE kampının ikinci hazırlık maçında Şampiyonlar Ligi finalisti Leverkusen ile karşılaşacak olan Galatasaray, bu karşılaşmayı en ciddi sınavı olarak görüyor. Teknik Direktör Fatih Terim, Alman rakipleri karşısında sahaya milli futbolcularının da yer alacağı ideal onbirle çıkmayı planlıyor. 
     SLAVİA Prag maçının yorgunluğuna karşın Galatasaray dün iki antrenmanla hazırlıklarını sürdürdü. Sabah kondisyona ağırlık veren Sarı-Kırmızılı takım, akşam idmanında ise taktiksel çalışmalar yaptı. Milli Takım’dan dönen futbolculara, 45 dakikalık koşunun ardından, özel bir program uygulandı. 
     
Eloi’nin bileti kesildiDenenmek üzere kampa gelen Fransız golcü, Fatih Terim tarafından dün ülkesine geri yollandı 
     Aranan kan değil 
     MONACO’NUN golcüsü Eloi’nin Galatasaray macerası bir antrenman ve hazırlık maçındaki 30 dakikalık forma şansıyla sona erdi. Slavia Prag karşısında ilk kez forma şansı bulan 28 yaşındaki futbolcu, sakatlanıp oyundan çıktı. Ancak Eloi’nin sahada kaldığı süre içindeki performansı ve oyuna katkısı, Fatih Terim’den kırık not aldı. 
     
     Kamptan dün ayrıldı 
     DÜN sabah yapılan antrenman öncesinde Fransız futbolcu, Fatih Terim ile görüştü. Terim’in, "Senin yeteneklerini biliyoruz. Ancak sistemimiz oldukça farklı. Bu yüzden seninle yolumuza devam etmemiz mümkün değil. Herşey için teşekkür ederiz" dediği iddia edildi. Bu gelişme üzerine Eloi, vakit kaybetmeden bavulunu toplayıp, kamptan ayrıldı. 
     
Filmi başa sardık’Fatih Terim, yeni sezon öncesinde futbol felsefelerini açıkladı. Başarılı hoca, "Rakibe göre değil, kendi bildiğimiz gibi oynayacağız. Kontrolü ve tempoyu elimizde tutacağız" dedi 
     Tedbir almayacağız’ 
     GALATASARAY Teknik Direktörü Fatih Terim, yeni sezonda Sarı-Kırmızılı takımın yepyeni bir görüntü çizeceğini açıkladı. Başarılı hoca, "Ligde çok farklı bir görüntü çizeceğiz. Rakibin ne oynadığı çok önemli değil, bizim ne oynadığımız çok önemli. Tempoyu ve kontrolü elimizde tutacağız. Bu benim ana prensibim. Geçen yıllara oranla, bu kez saha içinde değişken olabilen bir takım yaratmak istiyorum. Rakibe tedbir almayacağız. O zaman kendi oyunumuzu oynayamayız" dedi. 
     
     Ben de beğenmedim’ 
     TERİM, Slavia Prag maçıyla ilgili olarak da şunları söyledi "Özellikle ilk yarıyı beğenmedim. Umduğumuz gibi değildi. Ama sonuçta, bu hazırlık maçıydı. Murat ilk kez solda oynadı. Duro’yu da sağda denedim. Serkan ve Ümit’i yanyana oynatmaya çalışıyorum. İyi olduğumuz söylenemez. İkinci yarıda, kafamızdaki sistemi biraz uyguladık. Müthiş pres yaptık. Bu oyunumuzu daha üst seviye çıkarmamız lazım. İkinci yarıdaki futbol bizi sevindirdi. Bazı futbolcular daha çok yeni. Bu kolay bir şey değil. Heyecan ve formanın ağırlığı var." 
     
     Golcü istiyorum’ 
     BİR yabancı futbolcu almak istediğini de dile getiren Fatih Terim, tercihini forvetten yana kullanacağını ifade etti. Tecrübeli hoca, "Yabancı futbolcunun bu kampta aramızda olmasını istiyorumdum. Burada sıkı çalışıp, hazırlık maçları yapıyoruz. Bu kamptan sonra gelen oyuncunun hazır olması zorlaşır. Kadromuzda bundan sonra değişiklik olacağını düşünmüyorum. Alacağımız santrforla birlikte, yeni sezonda yolumuza devam edeceğiz" diye konuştu. 
     
Agustine’den vazgeçtiler      GALATASARAY, Ankaragücü’nün başarılı golcüsü Agustine’nin transferinden son anda vazgeçti. Sarı-Kırmızılılar’ın, Başkent ekibinin Başkanı Cemal Aydın ile aralarında çıkan ufak pürüzler nedeniyle geri adım attığı öğrenildi. Daha önce taraflar üç taksit halinde 1 milyon 750 bin dolara anlaşmıştı. Ankaragücü’nün son anda fiyat artımına gitmesi, Galatasaray adına transferin olumsuz bitmesine neden oldu. 
     TEKNİK Direktör Fatih Terim, Aston Villa’da oynayan Alpay’ın transferiyle ilgili olarak çarpıcı açıklamalar yaptı. Başarılı teknik adam, "Alpay ismini ben hiç gündeme getirmedim ve söylemedim. Benden bu ismi duyan oldu mu İngiltere’de oynayan bir Türk dedim. Bu Mustafa İzzet, Hakan Ünsal veya Tugay da olabilir. Neden gündemde Alpay var halen anlayamadım " yorumunu yaptı. 
     
Olimpiyat'ın yolu açılıyor      MURAT AĞCA 

     İKİTELLİ’DE yapımı tamamlanan ancak altyapı eksikleri nedeniyle bir türlü işletmeye alınamayan Atatürk Olimpiyat Stadı’nın, 31 Temmuz’da Galatasaray ile Yunan ekibi Olympiakos arasında oynanacak test karşılaşmasına yetiştirilmesi için çalışmalar tüm hızıyla devam ediyor. 80 bin kişilik dev stadın içinde hiçbir eksiğin bulunmadığı, asgari çevre düzenlemelerinin de 10 gün içinde tamamlanarak, stadın maç için hazır hale getirileceği belirtildi. 
     TEM Otoyolu bağlantısı yapılana kadar ulaşımın sağlanacağı yan giriş yolunda, stat çevresindeki parvi yoluyla, otopark ve ışıklandırma alanlarında inşaat aralıksız devam ediyor. Ancak aşırı sıcakların çalışmaları olumsuz yönde etkilediği ve bazı işçilerin güneş çarpması sonucu hastanelik olduğu öğrenildi. Stadın skorboard, ek otopark, elektronik bilet sistemi gibi eksikleri ise Şampiyonlar Ligi maçlarına kadar tamamlanacak. 
     
Aslan’da formalar sahiplerini buldu      GALATASARAY’DA yeni sezon öncesinde sıkıntı yaratacağı iddia edilen forma numarası seçimi, Fatih Terim’in araya girmesiyle son buldu. Dün sabah yapılan antrenman öncesinde, futbolcularıyla görüşen Terim, herkesten forma numaralarını belirlemesini istedi. Balic çok tartışılan "11 numaralı" forma için "Hasan’ın hakkı" deyince, sıkıntı başlamadan sona erdi. 
     
İşte forma numaraları 
</TEXT>
</DOC>
