<DOC>
<DOCNO> 89868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/soneko27.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün borsa geriledi, dolar yükseldi 
</HEADLINE>
<TEXT>

     Bankaların bilançolarının açıklanmaya başlanması Borsa'yı olumsuz etkiledi ve İMKB Ulusal 100 endeksi haftanın son işlem gününü yüzde 3.17 kayıpla tamamladı. 
     1. seansı 224.38 puan ve yüzde 2.30 düşüşle 9,550.01 puandan tamamlayan endeks, 2. seansta mali sektör hisselerine gelen satışlarla 9,339.57 puana kadar geriledi. 9.500 desteğinin kırıldığı Borsa'da, Endeks haftayı 9.464,52 puandan tamamladı. 
     Endeks gün bazında 309.87 puan ve yüzde 3.17 düşerken, hisse senetleri piyasasında günlük işlem hacmi ise 202 trilyon 802 milyar 362 milyon lira olarak gerçekleşti. 
     
     DOLAR YÜKSELDİ 
     Merkez Bankası doların bugünkü efektif kurunu alışta 1 milyon 542 bin 768 lira, satışta ise 1 milyon 5 bin 622 lira olarak açıkladı. 
     Böylece Merkez Bankası'nın dün açıkladığı kurlara göre, dolar, alışta 1,206 lira, satışta ise 1,215 lira yükseldi. 
     Serbest piyasada ise dolar 48 bin lira artışla günü kapattı. Kapalıçarşı'da güne, dünkü kapanış seviyesi 1 milyon 8 bin liradan başlayan dolar, 1 milyon 585 bin liradan noktaladı. 
     Euro da düne göre 42 bin lira artışla 1 milyon 500 bin lira oldu. 
     
     TAHVİL-BONO-REPO 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda üç günlük faiz ortalama yüzde 47.93'ten kapandı. 
     İMKB Tahvil ve Bono Piyasası verilerine göre, üç günlük faizde en düşük oran yüzde 43.00, en yüksek oran ise yüzde 48.10 olarak belirlendi. 
     Bankalararası TL interbankında da gecelik faiz oranı yüzde 48,00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında en çok işlem gören 9 Nisan 2003 tarihli, bugün valörlü bononun basit getirisi yüzde 66.92'ye, bileşik getirisi ise 70.50'ye geriledi. 
     Bu bononun bileşik getirisindeki düşüş yüzde 0.30 oldu. 
     





</TEXT>
</DOC>
