<DOC>
<DOCNO> 79160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur30.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünye'deki bir saatlik porno yayının sırrı çözülemiyor... 
</HEADLINE>
<TEXT>

     Ordu'nun Ünye İlçesi'nde, önceki akşam TRT 1'nin frekansı bastırılarak bir süre porno içerikli kaçak yayın yapılmasıyla ilgili soruşturmanın sürdürüldüğü bildirildi. 
     Özellikle Atatürk Mahallesi ve çevresinde izlenebilen yayının kimler tarafından ve ne şekilde yapıldığı konusunda başlatılan soruşturmada şu ana kadar somut bir bilgiye ulaşılamadı. 
     Yetkililer, bazı çevre sakinlerinin ifadesine başvurulduğunu ve teknik olarak bu tür yayınların gerçekleştirilmesi konusunda ilgili kişi ve kuruluşlardan bilgi alındığını söylediler. 
     Öte yandan, Samsun Radyo ve Televizyon Müdürlüğü'ne bağlı bir ekibin Ünye'ye gelerek çeşitli bölgelerde yayın ölçümü yaptığı bildirildi. TRT'nin yayınlarıyla ilgili frekans ölçümü yapan ekipler, sarkmanın hangi bölgelerden kaynaklanmış olabileceğini araştırıyor. 
     Önceki akşam meydana olayda, TRT 1'nin frekansı bastırılarak kaçak porno yayın gerçekleştirilmişti. Akşam saatlerinde başlayıp 03.00'e kadar süren yayınla ilgili şikayet üzerine soruşturma başlatılmıştı. 
     





</TEXT>
</DOC>
