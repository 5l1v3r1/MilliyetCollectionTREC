<DOC>
<DOCNO> 82769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/tamer.html </URL>
<DATE> 2002/05/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Genç Arılar, Derviş ve Mumcu dedi 
</HEADLINE>
<TEXT>

     Türkiye'nin dört bir yanından 17 - 25 yaş arası çoğunluğu üniversiteli 1000 kadar gençle cumartesi günü, Arı Hareketi'nin gençlik derneğinin düzenlediği 2 günlük Gençlik Konferansı'nın açılışında birlikte olacağım. Gençlerin Devlet Bakanı Kemal Derviş ve siyasetimizin yeni yıldızı Mehmet Ali Bayar'a yöneltecekleri soruları ve alacakları yanıtları merakla bekliyorum. 
     Ev taşıma telaşıma rağmen toplantıyı es geçemememin nedeni, yıldız konuşmacıyı belirlemek üzere www.gencnet.org sitesinde 3 ay süren anketin sonuçları. 
     Genç Arılar, Türkiye'nin dört bir yanındaki gençlere şu soruyu sormuşlar "Bu yılki GençNet Konferansı'nda konuşmacı olarak kimi görmek istersiniz " 
     Ankete 2877 genç yanıt vermiş ve yarın saat 10.00'dan 12.30'a sorulu - cevaplı 2.5 saat sürecek konuşma için Derviş ile ANAP Genel Başkan Yardımcısı Erkan Mumcu'nun isimleri açık ara öne çıkmış. 2877 gençten yüzde 40'ı Derviş derken, yüzde 33'ü Erkan Mumcu'yu istemiş. 
     Açıkçası bana sorsalar benim yanıtım da Derviş ve Mumcu olurdu. Anadolu'nun dört bir yanından ankete katılan gençleri sağduyulu ve kendime çok yakın buldum. Derviş'le Mumcu birlikte siyaset yapsalar ne iyi olur temennisini bu köşeden dile getirmiş aykırı bir gazeteci olarak 2 ismi bambaşka bir bağlamda bir arada görmek sıcak geldi bana. 
     Derviş ve Mumcu'dan sonraki 2 popüler ismin Cumhurbaşkanı Ahmet Necdet Sezer olması ile İsmail Cem olması ve ancak yüzde 6'şar oy alabilmeleri de hayli ilginç. Gençler içeriği zengin, ufuk açıcı konuşmalar dinlemek istediklerini gayet net ortaya koymuşlar. 
     
2877 gencin tercihi Kemal Derviş 1170 40 Erkan Mumcu 966 33 A. Necdet Sezer 200 6 İsmail Cem 196 6 Melih Gökçek 80 2 Devlet Bahçeli 77 2 A. Müfit Gürtuna 54 1 R. Tayyip Erdoğan 43 1 Besim Tibuk 33 1 Sadettin Tantan 15 0 İlhan Kesici 15 0 Tansu Çiller 8 0 Süleyman Demirel 7 0 Bülent Ecevit 4 0 Mesut Yılmaz 3 0 Recai Kutan 2 0 Hüsamettin Özkan 2 0 Deniz Baykal 1 0 Murat Karayalçın 1 0 Yalım Erez 0 0      
     
     Mehmet Ali Bayar, o tarihte gündemde olmadığı için listeye konmamış. Ama öğleden sonraki 4 paralel oturumdan Toplum başlıklı olanının ana konuşmacısı olarak gençlerle bir araya gelecek. 
     Bu arada 1994'te ANAP'ın gençlik grubu olarak kurulan Arı Hareketi'nin 1997'de ANAP'la bağlarını kopardığını da anımsatalım. 
     Gençlerin ilk tercihi Derviş, toplantıya katılmayı kabul edince Mumcu ile temasa geçilmemiş. Derviş'le sohbetin başlığı "21. yüzyılda Türk gençliğinin vizyonu" 
     Anadolu'nun dört bir yanından, çoğu üniversiteli gençlerin katıldığı Gençlik Konferansları'nın ilki 2 yıl önce 250 gençle toplanmıştı. Geçen yıl sayı iki katına 500'e çıktı. Bu yıl 1000 gencin İstanbul'da bir araya gelmeleri bekleniyor. "Katıl ve kendi geleceğini yarat" başlığı altındaki bu toplantılarda gençler sponsorların katkılarıyla İstanbul'da buluşuyorlar. 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
