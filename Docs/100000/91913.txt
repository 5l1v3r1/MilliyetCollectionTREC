<DOC>
<DOCNO> 91913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo13.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Chievo’nun İlhan aşkı 
</HEADLINE>
<TEXT>

İtalyan ekibinin hocası Neri, yıldız golcünün alınması talimatını verdi. La Gazzetta dello Sport, başarılı teknik adamın yıldırım aşka tutulduğunu yazdı 
     Hayran kaldı 
     SENEGAL maçında attığı altın golle Milli Takım’ı yarı finale taşıyan İlhan Mansız, İtalya Birinci Ligi’nde geçen sezon fırtına gibi esen Chievo’nun transfer listesine girdi. Teknik Direktör Luigi Del Neri, kulüp yönetimine, "Bana İlhan Mansız’ı alın" talimatını verdi. Dünya’nın en yüksek tirajlı spor gazetesi La Gazzetta dello Sport’a kupayı değerlendiren Neri, İlhan’a hayran kaldı. 
     
     "İtalya’ya layık" 
     BAŞARILI hocanın, "Güç, teknik ve hızı ile dört dörtlük bir oyuncu" ifadesine yer veren gazete, Del Neri’nin, İlhan’ı beğenmesini "yıldırım aşk" olarak yorumladı. İtalyan çalıştırıcı, "Yıldırım gibi beni çarptı. Kısa sürede gerçek bir forvet olduğunu gösterdi. İlhan golde içgüdüsel değil, topu istediği gibi yönlendirdi. İtalya’da oynamaya layık bir futbolcu. Başkan olsam, onu alırım" dedi. 
     



 SPOR 



































</TEXT>
</DOC>
