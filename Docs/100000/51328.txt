<DOC>
<DOCNO> 51328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sontur02.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar uyarıyor "Birbirinizi öp-me-yin" 
</HEADLINE>
<TEXT>

     Karadeniz Teknik Üniversitesi KTÜ 
     Tıp Fakültesi İç Hastalııkları Anabilim Dalı Öğretim Üyesi Prof. Dr. 
     Sait Kapıcıoğlu, insanların birbirlerini sarılarak öpmesinin, sağlık açısından doğru olmadığını belirtti. 
     Kapıcıoğlu Türk halkının örf ve adetlerine bağlı olduğu ve yanak yanağa öpüşme alışkanlığını da kolay kolay bırakamadığını kaydetti. Kapıcıoğlu, şunları söyledi 
     ''İnsanlar öpüşerek bulaşıcı hastalıklara davetiye çıkartıyorlar. 
     Karşılıklı birbirine sarılarak öpmek, sağlık açısından doğru değil. 
     Özellikle grip ve nezle gibi hastalıklardan korunmak için biraz daha dikkatli olunması gerekir. Mümkün oldukça el sıkışma ile kalınmalıdır.'' Gribin dışında Türkiye'nin en önemli sağlık sorunlarından olan ve halk arasında sarılık olarak adlandırılan hepatitlerin tükürükle bile geçebileceğini hatırlatan Kapıcıoğlu, ''Öncelikli olarak siyasilerin bunlara çok dikkat etmesi gerekir. Çünkü onlar seçmenleriyle daha yakın olabilmek için öpüşmeyi tercih ediyorlar. Özellikle parti liderleri çok daha fazla bu konuyla muhatap oldukları için hastalıklardan uzak kalabilmek için öpüşme konusuna daha çok özen göstermelidirler'' diye konuştu. 
     






</TEXT>
</DOC>
