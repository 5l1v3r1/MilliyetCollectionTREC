<DOC>
<DOCNO> 91505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/guncel/gun08.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’daki eğlence merkezleri tehlike mi 
</HEADLINE>
<TEXT>

ÇAPRAZ ATEŞ 
     ŞÜKRAN PAKKAN 

     Gezi teknelerinin uğradığı kazaların ardından Devlet Bakanı Ramazan Mirzaoğlu, İstanbul Boğazı’nda bulunan eğlence merkezlerinin deniz trafiği ve güvenliğini aksatan büyük bir ses, ışık ve renk kirliliği oluşturduğunu belirterek, her türlü tedbirin alınacağını açıkladı. Konuyla ilgili görüşler şöyle 
     
     Ali Ünal Reina’nın ortağı 
Yalılar da mı ışıklarını kapatacak      Öncelikle, gemilerin denize sıfır bir mekanın bu kadar yakınından geçmesinin doğru olup olmadığını tartışmamız gerekiyor. Şu anda, biz de kanunlarını tam olarak öğrenmeye çalışıyoruz. Işık sistemimiz, iç mekanı aydınlatmak içindir. Mümkün mertebe dışarıya yansıtmamaya çalışıyoruz. Yapılacak incelemeler sonucunda sorun yaşanıp yaşanmadığı ortaya çıkacak. Son tekne kazasında da, biz de sesi kapattık ve kaza uzakta olmasına rağmen güvenlik ekibimizle birlikte orada bulunduk. Işığın kazalara neden olduğunu hiç zannetmiyorum. Bu ne Laila’nın, ne de Reina’nın suçu. Kazalarda kaptanın suçunu da tartışmalıyız. Boğaz’daki bütün yalılar da ışıklarını mı kapatsınlar Trafikte bile bazen bir ışıklı pano sorunu yaşanabiliyor. Gerçekten zararlıysa, biz tedbirini almaya hazırız. 
     
     Z.Murat Çetintaş Doğa Savaşçıları Örg. Bşk. 
Eğlence merkezleri görüş alanı açıyor      Bakanın açıklaması kesinlikle yanlış. Eğlenme merkezleri düşünülenin tersine Boğaz’ı aydınlatıyor, görüş alanını açıyor. Ses kirliliği konusunda belki çalışma yapılabilir ama ışıkların yoğunluğu güvenliği artırıyor. Kaptanlar, kendi hatalarının suçunu başkalarına yüklemesinler, bahane aramasınlar. Eğlence merkezlerini karartmak gibi mantıksız bir karar olabilir mi O zamanda, gemilerinden yayılan radyasyonu tartışalım. Son kazada, çığlıklar duyulsaydı ne olurdu Yeterince güvenlik önlemi alınıyor mu Boğaz’da her önüne gelen gemi kullanıyor, önce trafiği düzenlesinler. Acemi ya da ehliyetsiz kaptanları engellesinler. Eğlence merkezlerinin hiçbir suçu olmadığı gibi, gemilerde ışıkları ayırt edecek çok gelişmiş teknik altyapı var. Işıklar nedeniyle kaza yapmak mümkün olamaz. 
     
     Şefik Öztek Laila işletmecisi 
Bakan’ın görüşüne tamamen katılıyoruz      Devlet Bakanı Ramazan Mirzaoğlu’nun Boğaz’ın güvenliği için yeni bir düzenlemeye ihtiyaç olduğu görüşüne tamamen katılıyoruz. Üst üste yaşanan acı olaylar artık İstanbul Boğazı nda yeni, tek merkezli bir kontrol mekanizmasına ihtiyaç olduğunu gösteriyor. Yapılacak düzenlemelerde Boğaz kıyısındaki eğlence yerleriyle ilgili belirlenecek kıstaslara elbette uyacağız. Gerekirse ne tür bir düzenleme yapılacağını belirlemek üzere eğlence yerleri ve bakanlık yetkilileri olarak biraraya gelelim. Ülke olarak bir kez daha acı bir fatura ile eksikliklerimizi farkedecek lüksümüz yok, insan hayatının bedelini kimse ödeyemez. Testi kırılmadan önlem almalıyız artık. Bir an önce harekete geçilsin. Biz de elimizden geleni yapmaya hazırız. 
     
     Hücum Tulgar Kıyı Emniyeti Genel Müd. 
Kaptanlar fenerleri ayırt edemiyor      Normal su yolu geçişlerinde çok yüksek oranda denize doğru ışıklandırmalar var. Bu ışıklar, projektör sistemlerini engelliyor. Boğaz’daki güzargahlarını bulmakta zorluk yaşıyorlar. Belli bir ışık rengi standardı sağlanması gerek. Sarı, kırmızı gibi renklerin denizde değil, karada görünmesi gerekiyor. Şu anda kaptanlar gece fenerlerini ayırt etmekte zorluk çekiyorlar. Bu kazaların artmasına neden olacak. Denizde binlerce renkte ışık var. Gece seyirlerinde standart renkte ışıkların hakim olacağı bir tesisat kurulması şart. Gece kulüpleri de ışıklarını karaya doğru versinler. Ses tesisatları nedeniyle kaptanlar düdükleri bile duymuyorlar. Kazalarda kaptanların suçu olmaz. Kazalar artarsa en önemli nedeni ışık ve sestir. 
     



 GÜNCEL 


















</TEXT>
</DOC>
