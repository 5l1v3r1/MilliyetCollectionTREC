<DOC>
<DOCNO> 66384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun09.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya televizyonu ORF'a Türklerden protesto 
</HEADLINE>
<TEXT>

     Avusturya Devlet Televizyonu ORF , bugün yerel saatle 20.15'te yayınlayacağı, "Kürdistan-Tanrıların yaylası" adlı bir program nedeniyle Avusturya ve Avrupa'nın diğer ülkelerindeki binlerce Türk'ün protestolarına hedef oldu. 
     Avusturya Atatürkçü Düşünce Derneği'nin ADD hazırladığı ve internet üzerinden Avusturya ve diğer Avrupa ülkelerindeki Türk kurumlarına ilettiği protesto mektup örnekleri, Avusturya Devlet Televizyonu Genel Müdürü Dr. Monika Lindner'e gönderilmeye başlandı. 
     Avusturya ADD Başkanı Erol Güçlü, yayınlanacak programın içeriğini bilmediklerini, ancak programın isminin gerekli mesajı verdiğini belirtti ve hazırladığı protesto mesajı örneğini çok sayıda kişi ve kuruma gönderdiğini söyledi. 
     Güçlü, derneğin Avusturya'daki üyelerinin yanı sıra Avrupa'nın çeşitli ülkelerindeki Türk kurumlarına da iletilen protesto mesajı örneğinin binlerce kişi tarafından ORF genel müdürüne gönderildiğini kaydetti. 
     






</TEXT>
</DOC>
