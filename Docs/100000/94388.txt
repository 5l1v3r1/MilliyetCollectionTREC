<DOC>
<DOCNO> 94388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun11.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Time ''İngiliz istihbaratı El Kaide Avrupa sorumlusunu saklıyor'' 
</HEADLINE>
<TEXT>

     El Kaide örgütünün Avrupa sorumlusu olduğu tahmin edilen bir kişinin, İngiliz istihbaratı tarafından ''güvenli bir evde'' tutulduğu ileri sürüldü. 
     Time dergisinin dünkü sayısında, ismi açıklanmayan Avrupa'daki istihbarat yetkililerine dayanılarak verilen haberde, Ürdün tarafından terörle bağlantılı suçlardan aranan Ebu Katada'nın geçen Aralık ayı ortasında İngiliz yetkililerin pasaportuna el koyması, mal varlıklarını dondurması ve Londra'daki evinde ev hapsinde tutulmasından beri kayıp olduğu kaydedildi. 
     Aynı kaynaklara göre, El Kaide'nin Avrupa sorumlusu olduğuna inanılan Katada, İngiliz istihbaratı tarafından İngiltere'nin kuzeyinde ailesi ile birlikte ''güvenli bir evde'' tutuluyor. 
     Time, Avrupalı istihbarat kaynaklarının, ''Anlaşma, Ebu Katada'nın Londra ve Avrupa'nın diğer yerlerindeki aşırı dincilerle ilişkisini kesmek, ancak bununla birlikte nerede olduğunun resmen bilinmemesi nedeniyle de tutuklanamaması ya da sürgün edilememesi'' dediklerini yazdı. 
     İngiliz güvenlik servisi yetkilileri Time'ın haberiyle ilgili bir açıklama yapmadılar. 
     





</TEXT>
</DOC>
