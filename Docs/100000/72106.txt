<DOC>
<DOCNO> 72106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yasam/yas12.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kere kovulduğu hastanede can verdi 
</HEADLINE>
<TEXT>

Genç kadın, doğuma gittiği hastaneden iki kez geri çevrildi.. Sonunda evinde doğurdu, bebeğini öptü ve kanamayla kaldırıldığı aynı hastanede öldü... 
     NEŞET KARADAĞ, YAKUP YILMAZ Adana DHA 

     Oto yıkamacısı Hayrullah Usta 25 ile geçen yıl evlenen Yasemin Usta 23 , sancıları üzerine cuma günü eşi tarafından Adana Doğumevi Hastanesi’ne götürüldü. Ancak muayene edilen genç kadın, Daha zamanın var’ denilerek evine gönderildi. Pazar günü saat 09.30’da yine sancıları artan Yasemin Usta, aynı hastaneye doğum yapmak üzere tekrar götürüldü. 
     
     Zamanın gelmedi’ 
     Hastane görevlileri, daha zamanı olduğu iddiasıyla genç kadını yeniden eve gönderdi. Aynı gün saat 14.00 sıralarında Usta, komşularının yardımıyla sağlıklı bir erkek çocuğu dünyaya getirdi. Bebeğini kucağına alıp Emir adını koyan genç anne, bir kaç saat sonra kanaması artınca eşi tarafından üçüncü kez Doğumevi’ne götürüldü. 
     Ancak genç anne, aşırı kan kaybı nedeniyle müdahalelere rağmen can verdi. Eşinin ölümünden hastane yetkililerini sorumlu tutan Hayrettin Usta, "Doğumu evde aile yakınlarım gerçekleştirdi. Kanaması sürünce tekrar hastaneye götürdüm. Burada doktorlar hemen müdahale etmediği için eşimi kaybettik" dedi. 
     Doğumevi Hastanesi Başhekimi Dr. Mustafa Kemal Üte ise, Usta’nın hastaneye iki kez getirildiğinden haberi olmadığını iddia etti. Başhekim Üte, genç kadının getirildiğinde şokta olduğunu da sözlerine ekleyerek, "Zor doğum ya da ters dönmeden dolayı rahim kanaması olabilir. İhmal olduğunu sanmıyorum ama soruşturma başlattım" diye konuştu. 
     



 YAŞAM 
























</TEXT>
</DOC>
