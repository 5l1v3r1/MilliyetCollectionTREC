<DOC>
<DOCNO> 89388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/pulur.html </URL>
<DATE> 2002/06/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çanakçı Meydanı'nda Avrupa'ya evet .. 
</HEADLINE>
<TEXT>

     BİR süre gezip, tozup dönene, genellikle sorarlar "Eeee anlat bakalım, yediğin, içtiğin senin olsun, gördüklerini anlat " derler. 
     Bilirsiniz ayı'nın kırk masalı varmış, kırkı da "ahlat" üzerineymiş, o halde, biz de lafa, Avrupa'dan başlayalım... 
     Bugün halkoylaması yapılsa, hiç kuşkunuz olmasın "tulum" değil ama, çoğunlukla "Avrupa'ya evet " çıkar. 
     Niye 
     
     BU çoğunluk, terörün başına acıyor da onun idamına karşı çıkıyor 
     Hayır 
     Bu çoğunluk bölücülük tehlikesinden hiç endişe duymuyor mu 
     Ya da Avrupa'nın niyetinin, Kıbrıs'ı bizden koparmak olduğunun farkında değil mi 
     Hiç olmaz olur mu 
     Eeee, o halde "Avrupa'ya evet" neyin nesi 
     
     İNSANLAR iş istiyor, aş istiyor, rahat yaşamak istiyor. 
     Siz bu insanların karşısına geçip "Avrupa'ya evet dersen yabancı sermaye akacak, fabrikalar kurulacak, bol bol para gelecek, artık, sınırlarda vize filan da yok, çak selamı gir içeri, ister Almanya, ister Fransa, ister Belçika, canın nereye isterse oraya git, çal fabrikanın kapısını, yerin hazır " derseniz, o insan "Avrupa'ya evet " demez de ne der. 
     
     İŞTE TÜSİAD raporu ortada, Avrupa'ya girersen abad oluyorsun, girmezsen, daha da berbat oluyorsun... 
     
     PEKİ, "Avrupa'ya evet dersen, adaylık görüşmeleri ne zaman başlar, kaç yıl sürer, kaç yıl sonra Avrupalı olursun " 
     Yooo, hemen pişmiş aşa su katmayın, insanları tatlı hayallerden uyandırmayın, kriz öncesi süper markette klarnet çalarak, "Ekonomi tıkırında" şarkısıyla milleti uyutanların tekerleğine çomak sokmayın. 
     Varsın insanlar hayalleriyle yaşasınlar. 
     Şairin dediği gibi 
     "İnsan bu alemde hayal ettiği müddetçe yaşar " 
     
     ASLINDA bakarsınız, bizim değil, Avrupa'nın bize "evet" demesi gerek, bunun için de adamlar ne isterlerse onu yapacaksınız, üstelik istediklerinin hepsi önceden belli, belki Kıbrıs hariç... 
     "Canım onlar da biraz idare etsinler " 
     Sanki adamlara, ehliyet arasına rüşvet sıkıştırıp "idare et abi " diyorsun... 
     Yemezler 
     
     VE bir öneri 
     "Madem her şeyin başı özelleştirmek, o halde hükümeti de özelleştirip TÜSİAD'a ihale etmeli .. 1970'lerden beri, çarşaf çarşaf gazete ilanlarıyla, her hükümete akıl satıyorlar... Girsinler bakalım koltuğun altına, görelim " 
     
     VE bir de televizyon eleştirisi 
     "Çanakçı Meydanı'na birtakım çanakçıları doldurup siyaset yaptırmak hoş olmuyor. Hepsi bir yana, siyasi ve mesleki geçmişinize yakışmıyor." 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
