<DOC>
<DOCNO> 52201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yasam/ayas.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaplamak bende bir refleks oldu’ 
</HEADLINE>
<TEXT>

Herkes evine dinlenmeye giderken, o prime time’ın gerilimi içine giriyor... Murat Saygı, henüz oturduğu Kanal D’nin genel müdürlük koltuğundan bir televizyonu yönetmeyi’ anlatıyor... Ve kendi ilginç kariyer öyküsünü... 
     AHMET TULGAR 

     Önce bir pres atölyesinde idealist bir mühendis, sonra finans sektöründe yönetici ve nihayet televizyoncu... Show TV'deki yöneticiliği sırasında televizyon dünyasına birçok yenilik getiren Murat Saygı, artık Kanal D'nin genel müdürlük koltuğunda oturuyor. Murat Saygı ile kariyerinin ilginç gelişimini ve televizyon genel müdürlüğünün ne menem bir şey olduğunu konuştuk... 
     
Siz çekirdekten, artizan ilişkiler içinde yetişmiş bir televizyoncu değilsiniz. İlginç bir öykünüz olmalı... 
     Ben aslında makine mühendisiyim. Okul bitince Bursa'da Tofaş'a girdim. Üstelik öyle meraklıyım ki makine mühendisliğine, direkt pres atölyesinde işe başladım. Üç sene kadar çalıştım. Sonra bir gün -benim hayatımdaki bütün radikal kararlar 30 saniyede alınmıştır- dedim ki "Burası bana göre değil, ben gidiyorum." 
     
     Beni havuza attılar’ 
Televizyonculuk böyle mi başladı 
     Hayır, oraya geleceğiz. O zamanlar leasing şirketleri Türkiye'de yeni kuruluyor. Ve leasing şirketleri genellikle fabrikalara, makine yatırımlarına para sağlıyorlar. Bir makine mühendisine ihtiyaçları olabilirdi. Türkiye'deki ilk leasing'cilerden oldum. O zamanki patronum da Erol Aksoy sağ olsun bizi çok 'promote' etti. Çok komik, bir sene sonra müdür, iki sene sonra genel müdür yardımcısıydım falan. 
     
Sonra Erol Aksoy medyaya girme kararı alıyor. Ve dolayısıyla siz de... 
     Evet, öyle. Önce Alo Show ve Show Radyo'ya genel müdür olarak gittim. Yani beni bir havuza attılar ve yüzmemi istediler. Erol Aksoy, mühendislerin analitik düşünme yeteneği olan insanlar olduğunu, bu yüzden iyi yönetici olacaklarını düşünüyordu. Ama mühendis olmam sebebiyle bir süre sonra Show TV'nin teknik işleri filan da üstüme kaldı. 
     
O sıralarda da Show TV'nin başında Güneri Cıvaoğlu, Nuri Çolakoğlu gibi isimler bulunuyor. Bir de Faruk Bayhan galiba. Onları ekarte edip nasıl genel müdür oldunuz 
     Önce Güneri Bey ayrıldı. Sonra da Nuri Çolakoğlu. Faruk Bayhan genel müdür oldu ama bir şart koştu "Murat da benim yardımcım olacak." Bir buçuk, iki yıl sonra da Faruk Bey ayrılınca iş üstüme kaldı. 
     
Yani siz TRT'nin rahle - i tedrisinden geçmediniz. TRT ekolünün bugün h l özel televizyonlarda etkisi hissediliyor mu Çünkü yöneticilerin çoğu TRT'den yetişme... 
     Tabii, hissediliyor. Ama son iki üç seneki televizyonculuk trendlerine bakarsanız, büyük kanallarda TRT kökenli yönetici pek kalmadı. "Yeni birileri geldi mi " diye sorarsanız, yeni birileri de gelmedi. 
     
     Hep aynı yöneticiler’ 
Kimler yönetiyor peki televizyonları 
     Vallahi, bir enteresan, zaten kriz mriz de bahane oldu, baktığınızda, yani dört büyük kanala bakınca, mesela Show TV'ye h l atama yapılamıyor, atv'de Ekrem Çatay'ın yerine yeni birisi gelmedi, teknik işlerden sorumlu kişi yönetiyor kanalı. Aslında televizyon yöneticiliği alanında ciddi bir adam sıkıntısı söz konusu. Hep aynı adamlar dolaşıp dolaşıp duruyor. 
     
İdealist makine mühendisi televizyon yöneticisi olunca sosyal çevresi çok değişti mi, daha mı renkli bir hayat bu 
     Tabii, bambaşka bir ortam. Sanatçılar, yapımcılar, işadamları... Yelpaze o kadar geniş ki... Ama bence hayat tarzımdaki en önemli değişiklik, 24 saat süren bir iş olması. Herkesin işten eve gittiği bir saatte, bizim işimizin en hareketli saatleri başlıyor, 'prime time' yani. Devamlı, refleks halinde, dört büyük kanal arasında zaplıyorum. 
     
Sizi Show TV'den Kanal D'ye ratingleri artırmanız için mi transfer ettiler 
     Her şeyden önce burayı aklı başında yönetmem için getirdiler. Rating dediğiniz şey zaman içinde kendi yerini bulur. 
     
Peki, seyirci, ekrana baktığı zaman, "Ya, bu kanala bir şeyler oldu, Murat Saygı gelince çok değişti" diyecek mi Diyecekse, ne zaman diyecek 
     Bugünden yarına olmaz. O kadar radikal değişiklikler de çok sağlıklı değil zaten. İnsanlar alışkanlıklarına düşkündür, bu alışkanlıklar kıra döke değiştirilemez. Yavaş yavaş enjeksiyonlar yapmak lazım. 
     
     Genel müdürlük bıçak sırtıdır’ 
Sanatçı denilen kesimden her gün çok ziyaretçiniz oluyor mu Bir de onlar nedense yöneticilerden, diğer insanlara göre çok daha kolay randevu alıyorlar. 
     Bu sanatçılar aslında alt kademedeki insanları da iyi tanırlar ama hep tepeden işi bitirmeyi det haline getirmişler. Bence böyle olmaması gerekir ama ben de kıramıyorum. Çünkü sanatçılar çok duygusal oluyorlar. 
     
Kendilerine fazla güvenen şarkıcılar, oyuncular, mankenler bir sunuculuk, bir rol filan kapmak için güzelliklerini, cazibelerini filan size karşı kullanmaya yelteniyorlar mı 
     Bana böyle bir şey ima edemezler. Çünkü ben mesafeyi gayet iyi koyarım. Bir acayiplik görürsem, mesajımı veririm, ondan sonra her şey normal gider. Çok samimiyimdir, güler yüzlüyümdür ama bir olay tuhafıma gitti mi, ikinci yüzümü ortaya çıkarırım. Zaten her gelen o kadar işinden, projesinden emin ki, hele gelen bir star ise, önce onu bir indirmek gerekiyor, ancak ondan sonra konuşabiliniyor onunla. 
     
Genel müdürlük zor iş, değil mi Bu pozisyonu kaybettiniz mi, bir daha denk bir pozisyon bulma şansınız daha az diğer konumlarda çalışanlara göre... 
     Genel müdürlük bıçak sırtı. Zor. Bir de yüksek tepelere çıktıkça, insanın pantolonundaki yamanın gözükme ihtimali artar. Ama bu da bir hayat tarzı. 
     
Siz Hülya Avşar'la aile dostusunuz. Ama Avşar, Show TV'nin en çok tanınan yüzlerinden. Hülya Avşar'ı, Show'dan koparacak mısınız 
     Bazen "Taş yerinde ağırdır" lafına inanırım, bazen de profesyonel kararların doğru zamanda verilmesinden yanayımdır. Onun orada sözleşmesi devam ediyor. Dolayısıyla zaman gösterir. Show TV'yle nik hlı değil, benle de. 
     



 YAŞAM 




















</TEXT>
</DOC>
