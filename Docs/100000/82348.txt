<DOC>
<DOCNO> 82348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yasam/yas03.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akademisyenlere 50 dolarlık tuzak 
</HEADLINE>
<TEXT>

Bilim adamları kütüphane tembelidir’ tezini kanıtlamak için uğraşan akademisyen, bir derginin içine ödül olarak’ 50 dolar koydu ama dergiye el süren olmadı... 
     ÖNAY YILMAZ İstanbul 

     Kocaeli Üniversitesi Tıp Fakültesi eski Halk Sağlığı Ana Bilim Dalı öğretim üyesi Yrd. Doç. Dr. Besim Şeref, üniversite kütüphanelerinin, öğretim üyeleri tarafından kullanılmadığını ilginç bir yöntemle ortaya çıkardı. 
     Besim Şeref, Cumhuriyet Bilim Teknik Dergisi’nin 4 Mayıs tarihli sayısındaki akamedisyenlere karşı sert ifadeler kullandığı makalesinde kütüphanelere yönelik yok etme gayretlerinin ardında kişilerin aranmaması gerektiğini belirterek şunları söyledi "Bunun altında, öğretim üyelerinin okumaya, düşünmeye ve üretmeye ihtiyaçlarının olmaması, hatta kimi durumlarda da bizzat bunlara karşı düşmanlıklarının olması yatmaktadır." 
     
     Kimse ödülü almadı 
     Yaptığı kütüphane taramalarında özellikle süreli yayınların ya hiç incelenmediğini ya da çok az incelendiğini kanıtlarla anlatan Şeref, 1997’de başvurduğu ilginç yöntemi de şöyle aktardı 
     "Çevre ve iş sağlığı yönünden çok önemli sorunlara sahip bir ildeki üniversitenin kütüphanesi, Scandinavian Journal of Work, Environment Health’ adlı dergiye abone oldu. Kütüphane müdürü görevini iyi yapmaya çalışan bir kütüphanecidir. Altı ayda bir kütüphaneye gelen süreli yayınlar listesini dekanlıklara yollamakta ve dekanlıklar da anabilim dalı başkanlıklarına birer kopyalarını göndermektedir. Ancak dergiyi okuyan bir kişi dahi çıkmadı. Dergiyi rafa yatık olarak koyuyorum, bir süre sonra gittiğimde derginin üzeri tozlanmış ve yatık olarak duruyor. Dik olarak koyuyorum dik olarak buluyorum. sonunda derginin son sayısının içersine 50 dolar koydum. Allah rızası için dergiyi karıştıran biri olur ise ödül olarak alsın diye. Para, koyduğum sayfa içinde 6 ay durdu, sonunda geri aldım. İşçi ve çevre sağlığı sorunlarının had safhada olduğu bir ilin üniversitesinde bulunan işçi ve çevre sağlığı’ konusundaki tek dergiyi, kerametleri kendilerinden menkul, birçok öğretim üyesi bulunmasına rağmen hiç okuyan çıkmadı. Dergi aboneliği, okuyan olmadığı için iptal edildi." 
     
Unvanlar bol keseden veriliyor’      Bilimsel çalışmalara olan duyarsızlığa öfkelenip üniversiteden ayrılan Yard. Doç. Dr. Besim Şeref, sert eleştriler yönelttiği bilim adamları için de şunları söylüyor "Kütüphanesiz, okumadan, düşünüp özümsemeden ders notlarıyla en üst düzeyde sıfatlar veriliyor. Bu sıfatları taşıyanlar da kendilerini doğal olarak öyle sanabilirler. Hatta kısa dönemde kendilerini ve topluma kandırabilirler. Ancak uzun dönemde toplum herkese hak ettiği değeri verecektir." 
     



 YAŞAM 





















</TEXT>
</DOC>
