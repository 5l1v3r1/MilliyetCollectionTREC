<DOC>
<DOCNO> 91176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun05.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Forbes 100 ünlüyü açıkladı. En ünlü Britney Spears 
</HEADLINE>
<TEXT>

     Forbes dergisinin 2002 yılına ait 100 ünlü listesi açıklandı. Britney Spears bu yıl birinci sıraya yerleşirken, geçen yılın birincisi Tom Cruise listeye bile giremedi. Cruise'un boşandığı eşi Nicole Kidman ise listede 27. sırada yer aldı. 
     Forbes'un 100 ünlü listesinde ilk 20 şöyle 
     1- Pop şarkıcısı Britney Spears. 
     2- Dünyanın 1 numaralı golf oyuncusu Tiger Woods. 
     3- Yapımcı Steven Spielberg. 
     4- Pop şarkıcısı Madonna. 
     5- U2 müzik grubu. 
     6- N'Sync müzik topluluğu. 
     7- Şarkıcı Mariah Carey. 
     8- ''Talk-show''cu Oprah Winfrey. 
     9- Basketbolcu Michael Jordan. 
     10- Aktör Tom Hanks. 
     11- Yapımcı George Lucas. 
     12- Şarkıcı Jennifer Lopez. 
     13- Aktris Julia Roberts. 
     14- Yazar Stephen King. 
     15- Aktör Ben Affleck. 
     16- Aktör Mel Gibson. 
     17- Aktör Bruce Willis. 
     18- Eski ABD Başkanı Bill Clinton. 
     19- Backstreet Boys müzik topluluğu. 
     20- Aktris Cameron Diaz. 
     Forbes, 100 ünlü listesini yaparken şöhretlerin son bir yıl içinde kazandıkları paranın yanı sıra popülaritelerini de çeşitli şekillerde ölçüyor. Bunlar arasında kişilerin internetteki varlıkları, haklarında medyada ne kadar haber çıktığı, kaç dergiye kapak oldukları, radyo ve televizyonların onlara ne oranda önem verdikleri gibi hususlar dikkate alınıyor. 
     Forbes dergisinin 100 ünlüyü içeren sayısı 24 Haziran'da satışa çıkacak. Liste aktörler, sporcular, ''talk-show''cular, şefler, yazarlar, yapımcılar, müzisyenler, mankenler, spikerler gibi kategorilere ayrılmış bulunuyor. 
     
     LİSTEYE GİRENLER VE LİSTEDEN ÇIKANLAR 

     Forbes'un 100 ünlü listesinde erkeklerin bu yıl fazla şanslı olmadığı dikkat çekiyor. Örneğin Tom Cruise liste dışı kalırken eski eşi Nicole Kidman şöhretini sürdürdü. Aynı şekilde ''Friends'' adlı TV dizisinin başrol oyuncusu Jennifer Aniston listede 28. sırada yer alırken, kocası Brad Pitt listeye giremedi. Aynı dizinin kadın sanatçılarından Lisa Kudrow 59., Courtney Cox ise 68. oldu. Tom Hanks bu yıl 10. sıraya yükselirken ''Today Shows'' sunucusu Katie Kuric Barbara Walters'i gölgede bıraktı. 
     Geçen yıl 13.2 milyon dolarlık sözleşme imzalayan Kuric, listenin 71. sırasında bulunuyor. Eski ABD Başkanı Bill Clinton ise bu yılki listede 18. sırada yer aldı. 
     Dünya ağır siklet boks sampiyonasında Mike Tyson'u nakavt eden Lennox Lewis listede 30. sıraya yerleşirken, Tyson 35. olabildi. 
     Yazarlar arasında en iyi performansı bu yıl da Stephen King gösterdi. 
     King, yıllık 52.4 milyon dolarlık kazancıyla listenin 14. sırasına oturdu. 
     

     
</TEXT>
</DOC>
