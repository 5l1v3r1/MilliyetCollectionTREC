<DOC>
<DOCNO> 61153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yasam/yas11.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Travesti terörü 
</HEADLINE>
<TEXT>

Kadıköy’de bir kişinin cep telefonunu çaldıkları öne sürülen travestiler, ortalığı birbirine kattı... 
     SABRİ SEVER İstanbul 

     İstanbul’da bir yandan yoğun kar ile boğuşan polis ekipleri, Kadıköy’de travestilerin bir cep telefonu çaldıkları ihbarı üzerine olay yerine gidince hayli zorlu anlar yaşadı. 
     Olay yerine varan ekipler, Özlem ve Neşe takma adlı travestilerin, iki kadın arkadaşları yanlarında olduğu halde, 34 VD 6651 plakalı özel bir otomobille Boğaziçi Köprüsü’ne doğru seyrettiğini belirledi. Ekiplerin peşine düştüğü iki travesti ve kadın arkadaşları, Boğaziçi Köprüsü üzerinde kıstırıldı. 
     Ancak yakalanacaklarını anlayan travestiler, otomobilden inip köprü korkuluklarına çıktı. Bir polisin sarkıntılık ettiğini öne süren travestiler, bir yandan tehditler savurmaya bir yandan da falçata ve jiletlerle kendilerini yaralamaya başladı. 
     Travestilerin bir anlık dalgınlığından yararlanan polis, Özlem’i etkisiz hale getirmeyi başardı. Karışıklıktan yararlanan Neşe ise otomobiline binerek kaçmaya başladı. Böylece içinde üç kişi bulunan araçla polis arasında nefes kesen bir kovalamaca yaşandı. Nişantaşı Vali Konağı Caddesi’nde durdurulan Neşe ve iki kadın arkadaşı kıskıvrak yakalandı. 
     



 YAŞAM 






















</TEXT>
</DOC>
