<DOC>
<DOCNO> 50407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo12.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da düşüş sürüyor...Aykut'un talebeleri bugün de mağlup 
</HEADLINE>
<TEXT>

     Birinci Süper Futbol Ligi'nin 11. 
     hafta maçında Ankaragücü, ilk yarıda attığı gollerle deplasmanda İstanbulspor'u 2-1 yendi. İstanbulspor, maçın ikinci yarısına Bushaj'ın yerine Bülent x , Niyazi'nin yerine de Andre'yi x alarak başladı. 54. dakikada Petkov'un soldan yaptığı sert ortada, Zubanoviç'in dokunamadığı top, kaleci Zafer'den sekti. Ankaragücü kalecisi, ikinci pozisyonda arkasında kalan topa dönerek hakim oldu. 57. dakikada Ankaragücü'nden Rogerio sarı kart gördü. 69. dakikada Rogerio, uzun süre taşıdığı topa ceza alanına yaklaşırken güzel vurdu. Kaleci Zdravkov, köşeye giden meşin yuvarlağı parmaklarının ucuyla dokunarak kornere çeldi. 76. dakikada İstanbulspor'da, Zeki'nin yerine Güven x oyuna dahil oldu. 78. dakikada Ankaragücü'nde Rogerio, yerini Cafer'e x bıraktı. 85. dakikada başkent takımında Kennedy'nin yerine Hüseyin oyuna girdi. 89. dakikada İstanbulspor atağında, Murat soldan topu altıpas içine ortaladı. Yakın mesafeden Zubanoviç'in kafa vuruşunda, top üstten auta gitti. 90. dakikada Ankaragücü'nde Adem yerini Niyazi'ye bıraktı ve karşılaşma Ankaragücü'nün 2-1 üstünlüğüyle sona erdi. Bu sonuçla sezonun flaş takımı İstanbulspor, ligde evinde üst üste 3. yenilgisini almış oldu. 
     






</TEXT>
</DOC>
