<DOC>
<DOCNO> 56394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/spor/bbas.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN’A EZELİ KEYİF 79-78 
</HEADLINE>
<TEXT>

Basketboldaki dev buluşmada Fenerbahçe’yi bitime 3.4 saniye kala attığı sayıyla yendi. Whisby’nin bu pozisyondaki nizami blokuna hakemin sayı vermesi tartışıldı 
     BASKETBOL Ligi’nde son derece çekişmeli maçta Galatasaray, Fenerbahçe’yi son anda 79 - 78 yendi. Sarı - Lacivertli ekibin iyi başladığı karşılaşmada Cim - Bom ikinci çeyrekte toparlandı, üçüncü periyodda üstünlüğünü 15 sayıya kadar 56 - 41 çıkardı. Son periyodda Fenerbahçe, Mrsic ve Erdal’ın üçlükleriyle dengeyi kurdu, 38. dakikada Whisby ile beş sayı öne geçti 78 - 73 . 
     GALATASARAY’IN, Mosoley ve Kemal’in basketleriyle tekrar ortak olduğu oyunda bitime 3.4 saniye kala Ersin’in turnikesi, Sarı - Kırmızılı takıma galibiyeti getirdi. Bu pozisyonda Ersin’in atışında Whisby’nin nizami blokuna, hakem Fatih Söylemezoğlu uzak pozisyonda olmasına karşın basket kararı verdi. Fenerbahçe’nin yaptığı itirazlar ise sonucu değiştirmedi. 
     
Potada da Kartal gibi 102-74      SİYAH - Beyazlılar, ligin zayıf ekibi TED Kolejliler’i farklı geçti. Karşılaşma boyunca üstün oyun ortaya koyan Beşiktaş’ta Nedim 28 sayı ve 21 ribauntluk müthiş performansıyla maçın yıldızı oldu. İkinci yarıda tamamen teslim olan rakibi önünde oldukça rahatlayan Kartal, Tufan ve Umut Tınay’ın da skora katkısıyla galibiyete ulaştı. 
     
     Maçın karnesi 
     HAKEMLER İsmail Özgün, Caner Kanan 
     BEŞİKTAŞ Umut Tınay 7 11, Nedim 9 28, Faruk 6 9, İnanç 6 7, Umut Görür 6 7, Tufan 7 19, Volkan 5 6, Fatih 6 6, İsmail 5 7, Volkan Çetintahra 4 2 
     TED KOLEJLİLER Kaan 6 17, Robinson 6 13, Hill 5 7, Murat 4 7, Bekir 7 17, Emrah Düzgün 5 8, Emrah Benli 4 3, Metin 4 2, Fatih 3 , Egemen 3 
     1.PERİYOT 29 - 14 Beşiktaş , 2.PERİYOT 53 - 34 Beşiktaş 
     3.PERİYOT 78 - 49 Beşiktaş , MAÇ SKORU 102 - 74 Beşiktaş 
     BEŞ FAUL Faruk 38.05 , Kaan 38.57 
     ÜÇ SAYI Tufan 5 , Faruk, İsmail, Umut Tınay, İnanç, Umut Görür, Kaan, Emrah Benli, Emrah Düzgün, Bekir 1 
     
     



 SPOR 



























</TEXT>
</DOC>
