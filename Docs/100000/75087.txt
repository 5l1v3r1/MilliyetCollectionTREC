<DOC>
<DOCNO> 75087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun21.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Zirvesi sona erdi 
</HEADLINE>
<TEXT>

     Lübnan'ın başkenti Beyrut'ta dün başlayan 25. Arap Birliği zirvesi bugün sona erdi. 
     Zirvenin, Suudi Arabistan Veliaht Prensi Abdullah Bin Abdülaziz tarafından sunulan ve İsrail'in 1967'deki sınırlara çekilmesinin yanı sıra Filistinli mültecilerin dönüşü sorununun çözülmesi karşılığında, İsrail ile ilişkilerin normalleşmesini öngören teklifinin kabulüyle sona erdiği bildirildi. 
     Zirvenin kapanışında yayımlanan nihai bildiride, Arap Birliği'nin Irak'a yönelik bir saldırıyı kesin bir ifadeyle reddettiği belirtiliyor. 
     Arap zirvesinde, Körfez savaşı düşmanları Irak ile Kuveyt arasında yapılan anlaşmada da onaylandı. 
     Yapılan anlaşmada Irak, Kuveyt'i bir kez daha işgal etmeyeceğini yazılı olarak taahhüt etmişti. 
     İki ülkenin onayladığı karar metninde, ''Irak, Kuveyt'in bağımsızlığına, egemenliğine ve güvenliğine saygı duymaktadır, bu da 1990'da meydana gelen olayların tekrarlanmayacağını teminat altına 
     almaktadır'' ifadesi kullanılmıştı. 
     






</TEXT>
</DOC>
