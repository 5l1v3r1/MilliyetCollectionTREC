<DOC>
<DOCNO> 68208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/spor/bbas.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES’İN ADI YETTİ 
</HEADLINE>
<TEXT>

Lacivert - Beyazlılar, büyük çekişmeye sahne olan maçta Galatasaray’ı yenerek liderliğini devam ettirdi. Efes’te Brown attığı 22 sayı ile galibiyette önemli rol oynadı 
     EFES Pilsen, Galatasaray’ı zor da olsa devirerek liderliğini sürdürdü. Baştan sona çekişme içinde geçen mücadelede Galatasaray’da Şemsettin, Kemal, Wilangowski ve Matthews yüksek yüzdeli oyunlarıyla takımlarını sırtladı. Yorgun görünen Efes, Brown ile skoru önde götürürken, son dakika içinde Kerem’in serbest atışlardan kazandırdığı sayılar, galibiyeti getirdi. Maçın 34. dakikasında küfürlü tezahürat nedeniyle hakemlerinin soyunma odasına gitmesiyle beş dakika durdu. 
     
     Maçın karnesi 
     HAKEMLER Memduh Öget, Haluk Yeşiloğlu 
     GALATASARAY Serdar 4 4, Şemsettin 7 19, Wilangowski 6 17, Kemal 7 14, Matthews 7 15, Ersin 3 , Tamer 4 , Yiğit 5 
     EFES PİLSEN Brown 8 22, Stombergas 5 8, Kerem 6 13, Mehmet 8 9, Kambala 5 13, Ender 4 3, Ömer 4 3, Alper 5 3, Kaya 4 
     1.PERİYOT 19 - 19, 2.PERİYOT 41 - 36 E.Pilsen , 3.PERİYOT 57 - 52 E.Pilsen , MAÇ SKORU 74 - 69 E.Pilsen 
     BEŞ FAUL Yiğit 36.52 
     ÜÇ SAYI Kerem 3 , Şemsettin, Kemal, Brown, Stombergas 2 , Ender, Ömer, Alper, Mehmet 1 
     
Ülker’in boşu yok      ÜLKERSPOR, ligin güçlü ekiplerinden Darüşşafaka’yı son çeyrekte Harun ile çözdü, galibiyet serisine devam etti. İlk iki periyotta savunma zaafı gösteren Turuncu - Yeşilliler, rakibinin hızlı hücumlarına engel olamayınca maçı koparamadı. Üçüncü çeyrekte Yaylo ve Jones ile ayakta durmaya çalışan Daçka karşısında Ülkerspor son bölümde iyi savunma ve Harun’un isabetli şutlarıyla sonuca gitti. Bu arada, Darüşşafaka’nın iki nizami basketi, hücum süresi dolduğu gerekçesiyle iptal edildi. 
     
     Maçın karnesi 
     HAKEMLER Tolga Şahin, İsmail Özgün 
     ÜLKERSPOR Lollis 6 11, Asım 6 13, Harun 8 30, Tutku 5 4, Haluk 6 13, Eley 5 6, Stelmahers 4 2, Mustafa 4 4, Kerem 4 
     DARÜŞŞAFAKA Ömer 5 8, Yaylo 7 24, Jensen 5 5, Mehmet 5 4, Jones 7 20, Hakan 5 2, Gökhan 4 3, Burak 6 5 
     1. PERİYOT 26 - 22 D.Şafaka , 2.PERİYOT 42 - 42 
     3.PERİYOT 65 - 62 Ülker , MAÇ SKORU 83 - 71 Ülker 
     BEŞ FAUL Asım 37.05 
     ÜÇ SAYI Haluk, Harun 4 , Ömer, Yaylo 2 , Jensen, Gökhan, Burak 1 
     
Fener farkı      BAYANLAR Basketbol Birinci Ligi’nde lider Fenerbahçe ezeli rakibi Beşiktaş’ı 91 - 72 yendi. Kadıköy Caferağa Spor Salonu’ndaki maçta Sarı - Lacivertliler, ilk yarıyı 39 - 36 geride kapamasına karşın ikinci yarıdaki iyi oyunlarıyla galibiyete ulaşmasını bildi. 
     



 SPOR 





























</TEXT>
</DOC>
