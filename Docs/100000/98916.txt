<DOC>
<DOCNO> 98916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo05.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da naklen yayın krizi... 
</HEADLINE>
<TEXT>

     İtalya Birinci Futbol Ligi'nde maçların naklen yayını konusunda henüz özel televizyonlar ile anlaşma sağlayamayan 8 kulüp, ligi geç başlatma tehdidinde bulundu. 
     İtalya'da 1. ve 2. lig takımlarının maçlarını naklen yayınlama hakkını elinde bulunduran Tele ve Stream adlı özel şifreli televizyonlar, büyük kulüplere verdikleri paranın 10'da 1'ini dahi küçük kulüplere vermek istememesinden dolayı kaynaklanan problem devam ediyor. 
     Henüz sözleşme imzalayamayan Atalanta, Brescia, Chievo, Como, Empoli, Modena, Perugia ve Piacenza kulüpleri sezon başına 10 milyon Euro isterken, Tele ve Stream'in 4.5 milyon Euro'dan fazla fiyat vermediği ifade ediliyor. 
     İnter, Juventus, Milan, Lazio ve Roma gibi büyükler ise televizyondan sezon başına yaklaşık 56 milyon Euro gelir elde ediyor. 
     Bu arada başkanlığını AC Milan Kulübü 2. başkanı Adriano Galliani'nin yaptığı Kulüpler Birliği'nin Lega Calcio televizyonlar ile görüşmeleri devam ediyor. 
     Küçük kulüpler televizyon gelirlerinin çok adaletsiz olduğunu ve bunun önlenmesini söylerken, şimdiye kadar sadece Roma Kulübü Başkanı Franco Sensi'den destek geldiği kaydediliyor. 
     1 Eylül tarihinde başlaması gereken 1. lig maçlarının, kulüpler ile televizyonlar arasında anlaşma sağlanamadığı taktirde ertelenme riski bulunuyor. 
     





</TEXT>
</DOC>
