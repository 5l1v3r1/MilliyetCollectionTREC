<DOC>
<DOCNO> 99426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo16.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'ya sağlam raporu verildi 
</HEADLINE>
<TEXT>

     Beşiktaş'ın yeni transferi Pascal Nouma'nın, bugün geçtiği kontroller sonucunda sağlık sorununun bulunmadığı, sadece kondisyon eksikliğinin var olduğu açıklandı. 
     Beşiktaş Kulübü İletişim Komitesi Başkanı Mete Düren, bu sabah İstanbul Memorial Hastanesi'nde genel sağlık kontrolü ve kondisyon testlerinden geçen Fransız futbolcunun sağlığıyla ilgili bir sorun bulunmadığını kaydetti. 
     Geçirdiği ameliyat nedeniyle sağlığı hakkında çeşitli spekülasyonlar yapılan Nouma'nın, yapılan tetkikler sonunda sağlığı açısından bir sorununa rastlamadıklarını anlatan Düren, ''Şu aşamada sadece kondisyon ve güç sorunu var. Bunu da güçlü bünyesi sayesinde kısa sürede çözeceğine inanıyoruz'' dedi. 
     Nouma'ya özel bir çalışma programı verildiği ve bir ay sonra yeniden kondisyon testinden geçtikten sonra, fiziksel açıdan son durumunun değerlendirileceği belirtildi. 
son dakika için 
     
</TEXT>
</DOC>
