<DOC>
<DOCNO> 73569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yazar/temelkuran.html </URL>
<DATE> 2002/03/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Boyunlarınıza iltifattır 
</HEADLINE>
<TEXT>

     Surata bir yumruk sanatını sevmiyorum. Duyarlığı öldüren her şeyden nefret ediyorum. 
     - Aynı fikirde değilim. Kimi zaman duyarlığı öldürmek yaşamsal bir sorundur." 
     Kadının Işığı Emile Ajar çev İsmail Yerguz Can Yayınları 
     mer Madra, Açık Radyo’da Milliyet Yazarı Derya Sazak’ın "11 Eylül Gölgesinde Saddam" kitabını tanıtıyor. "İçim sıkıldı kitabı okurken" diyor, "Tabii bunu iltifat olarak söylüyorum. "Ortadoğu’da oynanan fütursuz güç oyunlarından bahsediyorlar. Sabah sabah... insanın içi sıkılıyor, iltifat olarak tabii... 
     Sicilya kıyılarına dün sabah bir gemi yanaştı. İçi nereden geldiği belli olmayan, hiçbir şeyleri kalmamış sığınmacılarla dolu. İtalya açıklarında 15 gemi daha bekliyor diyor BBC. 
     CNN Afganistan’da moda gösterisini öven bir tuhaf haber yapmış. Podyumun kurulduğu yerde kaç çocuk gömülü ve kimin silahıyla öldürüldüler Dergi kapağı ile ünlenen, yıllar sonra buldukları Afgan kızının yüzündeki büyük kayıp podyumun neresine düşer usta İngiltere’de İşçi Partililerin ingiltere’nin solcuları oluyorlar hasbelkader yüzde 43’ü ABD’nin Irak’a saldırmasına destek veriyormuş. İngiltere’de halk savaş istemiyormuş. Ülkeleri kim yönetiyor hakikaten H l halklar mı ABD Başkan Yardımcısı Cheney ile İsrail Başbakanı Şaron ortak açıklama yapıyorlar gazetecilerin sorduğu sorular hoşlarına gitmezse yüzlerini buruşturup cevap vermiyorlar. Guardian’dan Gergeo Monbiot yine şahane bir yazı yazmış "ABD nükleer silahların yok edilmesini bu kadar istiyorsa temizliğe kendi evinden başlasın" tadında. İnsanın sabah sabah içi sıkışıyor. İltifat olarak tabii... 
     
     "Mutlaka çözülür" hissi 
     "Söylemek istediğim, insanlıkta insansal olmayan bir delilik yanı bulunduğudur." Kadının Işığı 
     Ölüm oruçlarında ölen Canan ve Zehra için babaları Ahmet Kulaksız bir kitap yazmış "Canan ve Zehra". Post Express Dergisi’ndeki Siren İdemen’in söyleşisinde Kulaksız şöyle demiş 
     "İçimden bir uzlaşma olacak, devlet çözecek bu olayı, bu konuştuğum insan hayatta kalacak’ diye geçiriyordum hep. Öleceklerine inanamıyordum. Böyle bir şey olmaz diyorsun. Çözülür, mutlaka bir şey olur, çözülür." 
     İnsana bütün dünya ile ilgili öyle bir his geliyor işte "Çözülür mutlaka bir şey olur, çözülür." Olmuyor. 
     İnsanlık, sakil cehenneminde müthiş bir gayretkeşlikle deviniyor. "Duyarlığı öldürmek", "insanlığın insansal olmayan deliliği" karşısında bazen "yaşamsal bir sorun oluyor" hakikaten. Çünkü... 
     
     Boyun meselesi 
     Aksiliği sevimli olan yaşlı doktor, boyun filmime bakıyor. Sonra dönüp azarlıyor beni 
     "Dünyayı siz kurtaramazsınız küçük hanım " 
     Biraz durup, gülümsemesini gizleyerek devam ediyor 
     "Hiç değilse böyle bir boyunla değiştiremezsiniz Boyun omurlarınız beton gibi olmuş. Ha.. Bir de yazarken hep aynı pozisyonda durmak yok Pozisyon değiştireceksiniz." 
     Yazarken pozisyon değiştirmek Mümkün müdür Dünyayı nasıl bir boyunla değiştirmek mümkündür acaba Biz kendimize o boyundan yaptırabilir miyiz İnsanlığın insansal olmayan deliliği karşısında boyunlarımızın duyarlığını öldürmek ve böylece omurgamızın pozisyonunu korumak mümkün müdür Yazarken pozisyon değiştirmek mümkün müdür Boyun değiştirmek Mümkün müdür 
     Sabah sabah, bu dünyada boynu acıyan bir sürü insanın olduğunu bilmek insanın içini sıkıyor. İltifat olarak tabii 
     
     







Saddam, bir beladır 


Paşa Kabataş’ta 


Önce Filistin’i çözün 


ORTADOĞU’da kumar sürüyor 


Irak'ta çılgınlık nedir, ne değildir .. 


İki ucu da 


Televizyonlarda kalite nasıl yükselir 


Krizin nedeni Kötü yönetişim 


Yönetim yargıyı aşmaya çalışıyor 


ABD devrede 


Faizden bıktı iki yalısını sattı 


Türk basını kumarhaneciye gereken yanıtı verdi 


Fenerlilerin açtığı afiş ve demokrasi... 


Merkez Bankası galiba artık sahiden özerk 


Boyunlarınıza iltifattır 


Yasalara uyan var mı 


Londra’da "Kelkit Çay Evi" 


</TEXT>
</DOC>
