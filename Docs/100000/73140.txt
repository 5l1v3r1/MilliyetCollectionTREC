<DOC>
<DOCNO> 73140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sontur16.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcılığın böylesi... Çin'den iş bulma vaadiyle getirildiler 
</HEADLINE>
<TEXT>

     İzmir'in Bornova İlçesi'nde, çalışma vaadiyle kandırılarak Türkiye'ye getirilen 22 Çinli bulundu. 
     Alınan bilgiye göre, Manisa Yolu Sabuncubeli mevkiinde devriye gezen Bölge Trafik Şube Müdürlüğü ekipleri, ormanlık alanda yol kenarına bekleyen bir grubu fark etti. Polisler, 22 kişinin Çinli olduğunu belirlerken, üzerlerinde pasaportlarının ve kimliklerinin bulunmaması nedeniyle durumu jandarmaya bildirdi. Olay yerine gelen ekipler, 6'sı kadın 22 Çinli'yi Bornova İlçe Jandarma Komutanlığı'na götürdü. 
     Tercüman bulunamaması nedeniyle uzun süre bekletilen Çinliler, Çin Lokantası aracılığıyla bulunan bir kişinin yardımıyla, başlarından geçenleri anlatabildiler. Türkiye'deki bir gözlük firmasında çalışmak üzere, ''Li'' isimli Çinli tarafından İstanbul'a, daha sonra bir Türk'le Sabuncubeli'ne getirildiklerini anlatan Çinliler, Türk ile Li isimli Çinli'nin, pasaport, kimlik ve 600'er dolar paralarını alarak kaçtıklarını söylediler. 
     İfadeleri alınan 22 Çinli, haklarında ''Pasaport Kanunu'na muhalefet'' suçundan işlem yapılarak, sınır dışı edilmek üzere Yabancılar Şube Müdürlüğü'ne gönderildiler. 
     






</TEXT>
</DOC>
