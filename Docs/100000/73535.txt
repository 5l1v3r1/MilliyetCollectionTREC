<DOC>
<DOCNO> 73535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/spor/spo04.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürşat problemi 
</HEADLINE>
<TEXT>

Trabzonspor’un, sezon ortasında kiraladığı tecrübeli futbolcunun Çaykur Rizespor’dan bonservisini istediği ancak olumsuz yanıt aldığı belirtildi 
     GELECEK sezonun transfer çalışmalarına erken start veren Trabzonspor yönetimi sıkıntılı günler geçiriyor. Bordo - Mavililer’in sezon ortasında Çaykur Rizespor’dan kiraladığı Kürşat’ın bonservisini alabilmek için Yeşil - Mavili kulübe başvurduğu ancak olumsuz yanıt aldığı öğrenildi. 
     RİZESPOR 2. Başkanı Ekrem Cengiz, "Kürşat, Trabzonspor’da kalmak istediğini bize iletti. Ancak bu imkansız" açıklamasını yaptı. Bu arada Gökdeniz’e Galatasaray’dan sonra Beşiktaş’ın talip olduğu belirtilirken, 2003 yılına kadar sözleşmesi bulunan Aurelio’nun kulüp aradığı iddia edildi. 
     
     Kart uyarısı 
     TEKNİK Direktör Briegel dün oyuncularıyla yaptığı toplantıda kart uyarısında bulundu. Alman hoca özellikle ceza sınırına gelen Hami, Da Silva, Osman ve Kürşat’a "Dikkatli olun" dedi. Dünkü çalışmaya Gökdeniz, Jarro ve Bushi ile sakatlıkları süren kaleci Bülent ve Agustine çıkmadı. 
     



 SPOR 



























</TEXT>
</DOC>
