<DOC>
<DOCNO> 83107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur11.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan, ÇEAŞ'ta emniyeti suistimal gerekçesiyle yargılanıyor 
</HEADLINE>
<TEXT>

     Çukurova Elektrik A.Ş'de ''hizmet nedeniyle emniyeti suiistimal'' gerekçesiyle, aralarında Cem Cengiz Uzan'ın da bulunduğu 8 yöneticinin yargılanmalarına başlandı. 
     Adana 9. Asliye Ceza Mahkemesi'nde görülen davada, sanıklar Cem Cengiz Uzan, Selahattin Bal, Metin Öner, Fikri Akyüz, Seyfettin Kaya, Sedat Hayran, İsmail Aydın ve Tacettin Pak, duruşmaya katılmadı. 
     Duruşmada, sadece Selahattin Bal'ın avukatı Remzi Sanrı hazır bulundu. 
     Mahkeme heyeti, ''Çukurova Elektrik A.Ş. kaynaklarını kendi grup bankaları ve şirketlerinde değerlendirdikleri, İmarbank'tan kullanılan kredilere daha yüksek faiz oranları uyguladıkları'' iddiasında bulunulan sanıkların savunmalarının alınması için yazılan talimatın cevabının beklenmesine karar vererek duruşmayı erteledi. 
     Sanıklar hakkında 5-7 yıl arasında değişen hapis cezaları istemiyle dava açılmıştı. 
     





</TEXT>
</DOC>
