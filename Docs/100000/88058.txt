<DOC>
<DOCNO> 88058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun01.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de intihar saldırısı... 12 ölü var... 
</HEADLINE>
<TEXT>

     İsrailli güvenlik kaynakları, bu sabah Hayfa kenti yakınlarında meydana gelen patlamada ölü sayısının 12'ye yükseldiğini açıkladı. 
     Aynı kaynaklara göre, patlamada 3'ü ağır 42 kişi de yaralandı. 
     Bu arada, İsrailli polis yetkilileri, bir otobüsteki 12 kişinin ölümüne yol açan patlamaya, otobüsün yakınlarındaki bir araca yerleştirilen bombanın yol açtığını duyurdu. 
     Kuzey İsrail Polis Şefi Yaakov Boroski, askeri radyoya yaptığı açıklamada, Tel Aviv'den Tabariye'ye giden otobüsün yakınlarında, bomba yerleştirilmiş bir aracın havaya uçtuğunu ve otobüsün patlama sırasında "ağzına kadar dolu olduğunu" belirtti. 
     Polisin ilk açıklamasında, bir otobüste patlama meydana geldiği ve patlamanın intihar saldırısı olduğu belirtilmişti. 
     





</TEXT>
</DOC>
