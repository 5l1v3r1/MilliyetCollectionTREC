<DOC>
<DOCNO> 50611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sontur20.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sema Pişkinsüt "İşkencenin Kitabı"nı imzaladı 
</HEADLINE>
<TEXT>

     TBMM İnsan Haklarını İnceleme Komisyonu eski Başkanı, Bağımsız Milletvekili Sema Pişkinsüt, TÜYAP'ın düzenlediği 20. İstanbul Kitap Fuarı'nda ''İşkencenin Kitabı'' adlı kitabını imzaladı. 
     Komisyon'un işkenceye yönelik yaptığı incelemelerin raporları ve başka ek belgelerin bulunduğu ''Filistin Askısından Fezlekeye-İşkencenin Kitabı'' Bilgi Yayınevi'nce geçen ay yayınlanan Pişkinsüt, imza gününde basın mensuplarının sorularını da yanıtladı. 
     Vatandaşlardan çok olumlu tepkiler aldığını belirttiği kitabında, 1998-2000 yılları arasında 8 bin 500 kişiyle yüz yüze görüşülerek 
     yapılmış araştırmanın sunulduğunu ifade eden Pişkinsüt, şöyle konuştu 
     ''Kitabın amacı, sadece cezaevlerindeki insanların başından geçenleri anlatmak değil. Bu kitap, Türkiye'deki sistemi ortaya koyan bir kitap. Kitabın en önemli noktası, konuyu artık herkesin ulaşabileceği bir belge haline getirmesi.'' İşkencenin cezalandırılmasının, yargıda eksik kaldığını da savunan Pişkinsüt, ''İçişleri Bakanı Rüştü Kazım Yücelen'in, 8 ay içerisinde 32 kamu görevlisini 'işkence' gerekçesiyle görevden almasını nasıl 
     değerlendirdiği'' yolundaki soruya, şu karşılığı verdi 
     ''Yapılan her şey, atılan her adım önemli. Ama yeterli değildir. 
     Gerçekten işkenceyle mücadele henüz başlamamıştır. İşkenceyle mücadelede en önemlisi siyasi kararlılıktır. O da şu an yok. Bir yargı ve hukuk reformunu hiç vakit kaybetmeden yapmak lazım.'' 
     






</TEXT>
</DOC>
