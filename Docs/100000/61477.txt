<DOC>
<DOCNO> 61477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/dunya/dun01.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akne ilacı mı intihar ettirdi 
</HEADLINE>
<TEXT>

Uçağını gökdelene çakan 15 yaşındaki Charles Bishop’un intihar ettiren akne ilacı’ olarak tanınan Accutane kullandığı ortaya çıktı 
     DIŞ HABERLER SERVİSİ 

     Florida’nın Tampa kentinde tek motorlu uçakla bir gökdelene intihar dalışı yaparak ABD’de terör paranoyasının yeniden canlanmasına neden olan 15 yaşındaki Charles Bishop’un, intihara neden olduğu gerekçesiyle tartışılan ve hakkında soruşturmalar açılan Accutane isimli sivilce ilacını kullandığının ortaya çıkması akla "Olaya bu ilaç mı yol açtı" sorusunu getirdi. 
     Uzmanlar, cesedi üzerinde "Bin Ladin’e ve 11 Eylül saldırılarına hayranlığını" belirten bir not bulunan 15 yaşındaki gencin depresyona ve bununla bağlantılı olarak intihara neden olduğu öne sürülen Accutane’nin reçeteli kullanıcısı olduğunu açıkladı. Bishop’un evinde yapılan aramalarda Accutane reçetelerine rastlandı. Ancak gencin ne zamandır bu ilacı kullandığı ise henüz tespit edilemedi. 
     
147 şüpheli olay      ABD Gıda ve İlaç Dairesi’nden yapılan açıklamada, 1982 - 2000 yılları arasında bu ilacı kullanan 147 kişinin intihar ettiği ya da başarısız intihar girişimlerinde bulunduğu bildirildi. Senatör Batr Stupak’ın Accutane kullanan 17 yaşındaki oğlunun intihar etmesinin ardından başlatılan soruşturmadan henüz bir sonuç çıkmadı. 
     



 DÜNYA 












</TEXT>
</DOC>
