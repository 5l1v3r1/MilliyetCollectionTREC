<DOC>
<DOCNO> 74921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/soneko22.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda petrol fiyatları yükseldi 
</HEADLINE>
<TEXT>

     Uluslararası piyasalarda bugün ham petrol fiyatlarında artış yaşandı. 
     Dünyanın önde gelen petrol borsalarından Londra'da, Kuzey Denizi Brent türü petrolün Mayıs ayı vadeli fiyatı sabah açılışta bir ara son 6 ayın en yüksek seviyesi olan 25.72 dolara kadar çıktı. 
     Brent türü petrolün fiyatı daha sonra 25.61 dolar seviyesine inmesine karşın, hala dünkü kapanış fiyatının 30 sent yukarısında bulunuyor. 
     Aynı borsada Batı Teksas tipi petrolün Mayıs ayı vadeli fiyatı geçen Eylül ayından bu yana en yüksek seviyesi olan 25.89 doları gördükten sonra 25.72 dolara indi. 
     Bununla beraber Batı Teksas türü petrolün fiyatı dünkü kapanışa göre 36 sent daha pahalı konumda bulunuyor. 
     Petrol fiyatlarında görülen artışa neden olarak dünyanın en büyük petrol üreticisi ve tüketicisi konumunda bulunan ABD'de petrol stok seviyesinin 6.22 milyon varil düşmesi gösterildi. 
     






</TEXT>
</DOC>
