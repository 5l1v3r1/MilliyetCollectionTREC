<DOC>
<DOCNO> 95405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko09.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar da görünümü’ değiştirdi 
</HEADLINE>
<TEXT>

     Japon kredi derecelendirme kuruluşu JCR, Türkiye’nin ekonomik görünümünü durağandan, negatife çevirdi. JCR, B olan Japon Yeni cinsinden Japonya piyasalarına ihraç edilen uzun vadeli yen cinsinden tahvil kredi notunu ise aynen teyit etti. JCR, siyasi belirsizliğin, faizlerdeki yükselme ve Türk Lirası’nın değer kaybıyla birlikte, ’borç yükünü daha da arttırabileceğini ve bu gelişmelerin IMF destekli ekonomik programın uygulanmasını güçleştirebileceğini’’ bildirdi. 
     
     İstifa baskısı arttı 
     JCR yetkililerine göre, görünümün negatife çevrilmesine karşılık Türkiye’nin kredi notunun değişmemesi, Türkiye’nin, jeopolitik önemi ve şimdiye kadarki ekonomik programın uygulanmasındaki ilerlemeyi yansıtıyor. Ekonomik görünümün değişmesi ise siyasi belirsizlikten kaynaklanıyor. 
     JCR değerlendirmesinde, siyasi gelişmeler ve koalisyon içindeki milletvekili sayısının azalmasıyla, ’Hükümetin devamlılığının zayıfladığı ve Başbakan Ecevit üzerindeki istifa baskısının arttığı, erken bir genel seçime kadar da siyasi görünümün belirsiz olduğu’’ kaydedildi. 
     



 EKONOMİ 



























</TEXT>
</DOC>
