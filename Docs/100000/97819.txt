<DOC>
<DOCNO> 97819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/eko01.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa rüyası gören Türkiye dünya liginde küme düştü 
</HEADLINE>
<TEXT>

Birleşmiş Milletler Kalkınma Programı’nın İnsani Gelişme Endeksi’nde üç basamak gerileyen Türkiye 173 ülke arasında 85’inci oldu. Türkiye’nin demokrasi karnesinde ise zayıflar var. Siyasi istikrar 2.5 üzerinden eksi 0.75, hükümet etkinliği ise 2.5 üzerinden eksi 0.15 notu aldı 
     SEMA EMİROĞLU New York 

     Türkiye, Birleşmiş Milletler Kalkınma Programı’nın UNDP İnsani Gelişme Endeksi’nde üç basamak geriledi. 173 ülkenin yer aldığı endekste geçen yıl 82’nci olan Türkiye bu yıl yapılan sıralamada 85’inci oldu. 
     Kalkınmayı, ekonomik ölçütlerin yanı sıra, demokrasi ve insan haklarına verilen önemi de esas alarak değerlendiren endeksin birincisi ise Norveç. İsveç ve Kanada, listenin ikinci ve üçüncü sırasında yer alırken, onları Belçika ve Avustralya takip etti. ABD altıncı, Japonya dokuzuncu, Fransa 12’nci, İngiltere 13’üncü, Almanya ise 17’nci sıraya konuldu. 
     
     Komşuların gerisindeyiz 
     "Orta Düzeyde Gelişmiş Ülkeler" bölümünde yer alan Türkiye, ise "yüksek düzeyde" insani gelişme sınıfına dahil edilen Yunanistan 24 , Kıbrıs 26 , Bulgaristan 62 , Ermenistan 76 , Gürcistan 81 gibi komşularının gerisine düştü. 
     Buna karşılık Azerbaycan 88 , Özbekistan 95 , Çin 96 , İran 98 , Kırgızistan 102 , Suriye 108 , Endonezya 110 ve Hindistan 124 ise Türkiye’nin gerisinde kaldılar. 
     
Beş kişiden biri günde iki dolara geçiniyor      UNDP’nin raporunda, Türkiye’de halkın yüzde 18’inin günde 2 dolar ile geçindiği belirtildi. Raporun Türkiye’ye ilişkin diğer bulgularının bazıları şöyle 
     Beklenen ortalama yaşam süresi 69.8 yıl, 
     Okuma yazma oranı 15 yaş üstü Yüzde 85.1, 
     Okullaşma oranı Yüzde 82, 
     40 yaşına kadar yaşamama olasılığı Yüzde 9.6, 
     5 yaş altında yeterli beslenmeyenler Yüzde 8, 
     1000 kişi başına telefon sayısı 280 
     1000 kişi başına cep telefonu 246 
     1000 kişi başına internet aboneliği 1.1 
     En zengin yüzde 10 nüfusun gelirdeki payı Yüzde 32.3, 
     En yoksul yüzde 10 nüfusun gelirdeki payı Yüzde 2.3, 
     Eğitim harcamalarının GSYİH’deki payı Yüzde 2.2, 
     Sağlık harcamalarının GSYİH’deki payı Yüzde 3.3, 
     Askeri harcamaların GSYİH’deki payı Yüzde 4.9, 
     Borç ödemelerinin GSYİH’deki payı Yüzde 10.6, 
     Kadınların okullaşma oranı Yüzde 55, 
     Üst düzey yönetici ve hukuk alanında kadınlar Yüzde 9. 
     
Öznel demokrasi göstergeleri Sıra Ülke Hükümetin notu Sivil özgürlükler Siyasi haklar Basın özgürlüğü Yetki ve sorumluluk  - - 10'dan 10'a 7'den 1'e 7'den 1'e 100'den 1'e - 2.5'ten 2.5'e 1 Norveç 10 1 1 5 1.58 6 ABD 10 1 1 15 1.24 12 Fransa 9 2 1 21 1.11 21 İspanya 10 2 1 20 1.15 24 Yunanistan 10 3 1 30 1.12 28 Polonya 9 2 1 19 1.21 60 Rusya 7 5 5 60 -0.35 85 Türkiye 7 5 4 58 -0.55 98 İran 3 6 6 72 -0.36 173 S. Leone .. 5 4 75 -1.35      
     
Hukuk ve yönetimde etkinlik göstergeleri Sıra Ülke Siyasi istikrar ve şiddetsizlik Kanun ve düzen Hukukun üstünlüğü Hükümetin etkinliği Yolsuzluk endeksi  - - 2.5'ten 2.5'e 0'dan 6'ya -2.5'ten 2.5'e - 2.5'ten 2.5'e 0'dan 10'a 1 Norveç 1.32 6.0 1.70 1.35 8.6 6 ABD 1.18 6.0 1.58 1.58 7.6 12 Fransa 1.04 5.0 1.22 1.24 6.7 21 İspanya 1.01 4.0 1.12 1.57 7.0 24 Yunanistan 0.79 3.0 0.62 0.65 04.şub 28 Polonya 0.69 4.0 0.55 0.27 4.1 60 Rusya -0.41 3.0 - 0.87 - 0.57 2.3 85 Türkiye -0.75 4.0 -0.16 -0.15 3.6 98 İran 0.02 4.0 -0.39 -0.21 .. 173 S. Leone 1.26 -3.0 -0.38 -1.60 ..      
     
Demokrasi olmazsa 11 Eylül’ler olur...      UNDP’nin İnsani Kalkınma Raporu’nda, Soğuk Savaş’ın ardından edinilen demokratik kazanımların tehdit altına girdiği, birçok ulusun otoriter rejime kayma tehlikesinde olduğu belirtildi. 
     Raporda, son 10 yıl göz önüne alındığında 140 ülkenin, çok partili seçimler yapıldığı için demokratik olarak sınıflandırıldığı, ancak pratikte bunların sadece 81’inin tam demokratik kurumlara sahip olduğu belirtildi. Raporun altını çizdiği saptamaya göre, ekonomik eşitsizlik ve yolsuzluk, ülkeleri otoriter rejimlere kaydırıyor. 
     
     Düşmanlık artar’ 
     Raporda, "Demokrasiye dönük adım atmada isteksiz olan ülkelerdeki insanlar, kızgın ve izole hale gelecekler, düşmanlık duyguları, 11 Eylül’de Amerika’daki saldırılarda olduğu gibi, sorunlarına şiddet yoluyla çözüm bulmak isteyen radikal hareketlere yol açabilecektir" denildi. 
     
     IMF’ye eleştiri 
     Raporda, IMF, Dünya Bankası gibi uluslararası kuruluşların destek program çabalarının ulusal aktörlerin safdışı olduğu bir ortamda başarıya ulaşmasının mümkün olmadığı da kaydedildi. 
     
İstikrar notumuz zayıf      UNDP 2002 Dünya İnsani Kalkınma Raporu’nda ilk kez bir demokrasi ve yönetişim endeksi oluşturuldu. 
     Raporda, "orta ölçekte insani gelişim gösteren" ülkeler arasında yer alan Türkiye’nin "öznel yönetim göstergeleri"nden bazıları şöyle Hükümetin notu - 10 ve 10’luk ölçek üzerinden 7, sivil özgürlükler 7 üzerinden 5, siyasi haklar 7 üzerinden 4, basın özgürlüğü 100 üzerinden 58, siyasi istikrar - 2.5 ve 2.5’lik ölçek üzerinden - 0.75, kanun ve düzen 6 üzerinden 4, hukukun üstünlüğü - 2.5 ve 2.5’lik ölçek üzerinden - 0.16, hükümetin etkinliği - 2.5 ve 2.5’lik ölçek üzerinden - 0.15, yolsuzluk endeksi 10 üzerinden 3.6 
     Türkiye, kadınların siyasi karar verme sürecine katılım ölçeğinde ise, oldukça geri sırada kaldı ve 66 ülkelik listenin 63’üncü sırasında yer aldı. 
     



 EKONOMİ 





















</TEXT>
</DOC>
