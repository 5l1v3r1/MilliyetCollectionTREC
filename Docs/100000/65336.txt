<DOC>
<DOCNO> 65336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/spor/spo15.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Ringde Türk fırtınası      MACARİSTAN’IN Debrecen kentindeki Uluslararası Büyükler Macaristan Boks Turnuvası’nda Türk sporcuları 3 altın, 3 gümüş ve 1 bronz madalya kazandı. 22-27 Ocak’taki müsabakalarda 60 kiloda Selçuk Aydın, 71’de Bülent Ulusoy, 81’de Yıldırım Turhan altın, 48’de İbrahim Aydoğdu, 51’de Hakan Dolunay, 63.5’ta Mustafa Karagüllü gümüş, 69’da da Ahmet Güneş bronz aldı. 
     
Hakan’lı Parma finale koşuyor      PARMA, İtalya Kupası yarı final ilk maçında evinde Brescia’yı 55. dakikada Nakata ve 62’de Marchionni’nin golleriyle 2 - 0 geçip, final için avantaj yakaladı. İlk 59 dakika forma giyen, ardından yerini Di Vaio’ya bırakan Hakan Şükür, olumlu futboluyla göz doldurdu. Hakan, kafa şutuyla kaleye giden topunu Nakata ağlara tamamlayıp, pozisyon ofsayt sayılınca, adına bir gol yazdırmaktan oldu. 
     
Juventus mahkemelik      İTALYA’IN ünlü kulübü Juventus’un yöneticileri, doping iddialarından dolayı mahkeme karşısına çıktı. Torino’da dopingle mücadele savcısı Raffaele Guariniello tarafından Yönetim Kurulu Danışmanı Antonio Giraudo, Kulüp Doktoru Riccardo Agricola ve eczacı Giovanni Rossano hakkında "futbolculara ilaç vererek sporda hilecilik yapma" suçlamasıyla açılan dava dün start aldı. 
     
Holiganlara piyango      İNGİLTERE’DE daha önce olay çıkardıkları için yargılanan yüzlerce holigan, sulh hakimliklerinin bu kişilere yurt dışındaki maçlara gitme yasağı koymakta gecikmeleri yüzünden Dünya Kupası’na gitme şansı yakaladı. Polis Şefi Ron Hogg, sayıları 400 civarında olan fanatiklerin Japonya ve G.Kore’ye seyahat etmeye hazırlandıklarını belirtip, hakimleri suçladı. 
     
Kosta Rika finalde      ABD’DE düzenlenen Gold Cup Futbol Turnuvası’nda ABD ve Kosta Rika finale yükseldi. Ev sahibi, yarı finalde karşılaştığı Kanada önünde normal süresi ve uzatma dakikaları 0 - 0 tamamlanan maçı penaltılarla 4 - 2 kazandı. Dünya Kupası’ndaki rakibimiz Kosta Rika ise G.Kore’yi 3 - 1’le geçerek, finalde ABD’nin rakibi oldu. 
     
Ivanisevic çekildi      2001 Wimbledon şampiyonu Hırvat tenisci Goran Ivanisevic, Milano’da düzenlenen Milano Salon Tenis Turnuvası’ndan çekildiğini açıkladı. Ünlü tenisçinin grip olduğu ve bu yüzden müsabakalardan affını istediği bildirildi. 
     



 SPOR 




























</TEXT>
</DOC>
