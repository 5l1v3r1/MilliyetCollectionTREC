<DOC>
<DOCNO> 81933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur14.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli bir adamla birlikte olan kızkardeşini kurşuna dizdi... 
</HEADLINE>
<TEXT>

     Aydın'ın Söke İlçesi'nde 14 yaşında bir kız, ağabeyi tarafından, evli bir kişiyle birlikte olduğu gerekçesiyle öldürüldü. 
     Alınan bilgiye göre, Söke'ye bağlı Sazlıköy Beldesi'nde, kızkardeşi Kamile Demir'in 14 , evli bir adamla kaçarak birlikte olmasına kızan Ramazan Demir 29 , eve dönen kızkardeşini, kimsenin olmadığı bir yere götürdü. Ramazan Demir, burada, yanında taşıdığı ruhsatsız tabancayla birkaç el ateş ederek kızkardeşini öldürdü. 
     Demir, daha sonra jandarmaya teslim oldu. 
     Demir'in, jandarmadaki ifadesinde, kızkardeşinin evli bir adamla kaçarak birlikte olmasını ''namus meselesi'' yaptığı ve cinayeti bu nedenle işlediğini itiraf ettiği belirtildi. 
     Jandarmadaki sorgusundan sonra adliyeye sevk edilen Ramazan Demir, tutuklanarak cezaevine gönderildi. 
     Kamile Demir, 2 hafta önce, evli ve 3 çocuk babası Musa Umut 29 
     ile evden kaçmıştı. Bir süre sonra yakalanan Musa Umut güvenlik güçlerince gözaltına alınmış, 1 haftalık tutukluluğun ardından da tutuksuz yargılanmak üzere serbest bırakılmıştı. 
     





</TEXT>
</DOC>
