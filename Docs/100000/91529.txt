<DOC>
<DOCNO> 91529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo04.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüklüğümüz asla tartışılmaz 
</HEADLINE>
<TEXT>

     UMUT EKEN 

     Aybaba iddialı 
     TRABZONSPOR Teknik Direktörü Samet Aybaba yeni sezon öncesinde bomba gibi açıklamalar yaptı. Ligde ilk dört dışındaki sonuçların Trabzonspor adına başarısızlık sayılacağını dile getiren Aybaba, "Büyüklüğümüzü tartışanlar, yanıldıklarını görecekler. Trabzonspor, bu ligin en büyüklerinden birisi. Ama son dört senedir bir takım özelliklerini kaybetmiş. Bu özellikleri yeniden kazandıracağız" dedi. 
     
     Revizyon sürer’ 
     HAMİ ve Osman gibi Bordo-Mavili takımın vazgeçilmez yıldızları ile yolları ayıran Samet Aybaba, kamp sonrasında revizyona devam edebileceğini de açıkladı. Aybaba sözlerini şöyle sürdürdü "Önemli olan yıldız futbolcularla değil, gençlerle başarıya ulaşmaktır. Trabzonspor’un ihtiyacı olan da yeni yüzlerle, yeni bir heyecan. Benim için artık isim değil, sahada iş yapan futbolcular önemli. " 
     
     Trabzonspor Bolu yolcusu 
     BORDO-MAVİLİ takım yeni sezon hazırlıklarına bugün Bolu Gerede’de başlıyor. Trabzonspor kafilesi sabah saat 07.00 uçağıyla Ankara’ya, oradan da otobüsle Bolu’ya geçip, yeni sezon için kolları sıvayacak. Karadeniz temsilcisi ilk saha içi çalışmasını da bu akşam üstü Gerede’de yapacak. Trabzonspor, ikinci kamp dönemini gerçekleştirmek için 13 Temmuz’da Almanya’ya gidecek. 
     



 SPOR 






























</TEXT>
</DOC>
