<DOC>
<DOCNO> 53118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/dunya/dun03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört gazeteciyi kurşuna dizdiler 
</HEADLINE>
<TEXT>

     DIŞ HABERLER SERVİSİ 

     Afganistan'ın Celalabad kentinden başkent Kabil'e konvoyla giderken pusuya düşürülen biri kadın 4 gazetecinin kurşuna dizilerek öldürüldüğü bildirildi. 
     Görgü tanıklarına göre, gazetecilerin aracı Kabil'in 90 km doğusunda silahlı kişilerce durduruldu. Teröristler, araçtan indirdikleri gazetecileri yakınlardaki tepelere götürerek kurşuna dizdi. Öldürülen gazetecilerin kimlikleri şöyle Reuters adına çalışan Avustralyalı kameraman Harry Burton ve Afgan asıllı foto muhabir Azizullah Haydari, İspanya'nın El Mundo gazetesi muhabiri Julio Fuentes ile İtalya'nın Corriere della Sera gazetesinden Maria Grazia Cutuli. 
     Araç konvoyunun, Taliban karşıtı güçlerin denetimine yakın zamanda geçen bölgede durdurulduğu belirtilirken, aynı bölgede Usame Bin Ladin yanlısı bazı Arap ve hala direnen Taliban savaçılarının da bulunduğu tahmin ediliyor. 
     Öldürülen Corriera della Sera muhabiri Maria Grazia Cutuli ve El Mundo muhabiri Julio Fuentes, dün gazetelerinde yayımlanan haberlerinde, Celalabad yakınlarında Usame Bin Ladin'in üssü olarak tanımladıkları bir kampta, sinir gazı deposu bulduklarını yazmışlardı. 
     



 DÜNYA 













</TEXT>
</DOC>
