<DOC>
<DOCNO> 57123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/spor/spo01.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a Gürcü golcü 
</HEADLINE>
<TEXT>

Beşiktaş, Nihat’ın iyileşmesini bekleyen Real Sociedad ile Demedradze’nin transferi konusunda el sıkıştı. Bu futbolcu bir yıllığına kiralanacak, önümüzdeki günlerde de sözleşme imzalayacak 
     MEHMET ÇİFTÇİ İSPANYA 

     Üç ülkede kral 
     İSPANYA’DA Real Sociedad’ın forvet oyuncusu Georgi Demedradze’nin önümüzdeki günlerde Beşiktaş ile sözleşme imzalayacağı bildirildi. Gürcistan Milli Takımı’nda da forma giyen Demedradze’nin bir yıllığına kiralanacağı, beğenilmesi halinde de bonservisinin İspanyol kulübünden alınacağı ifade edildi. Sırasıyla Dinamo Tiflis, Feyenoord, Dinamo Kiev ve Real Sociedad’da forma giyen bu futbolcu, Rus, Gürcistan ve Ukrayna liglerinde de gol krallığına ulaştı. 
     
     Gurur duyarım’ 
     DEMEDRADZE’NİN uyum sorunu yaşadığı, Nihat’ın da transferiyle yabancı kontenjanı dolacağı için Real Sociedad’ın transfere olumlu yanıt verdiği bildirildi. Gürcü golcü, "Görüşmelerden haberim var. Komşu ülkede oynamaktan gurur duyarım. Üç farklı ülkede gol krallığına ulaştım. Transfer gerçekleşirse, Türkiye’de de zirveye çıkarım" dedi. Bu futbolcunun maliyetinin düşük olduğu, Siyah - Beyazlı yönetimin transferi bitirmeye çalıştığı öğrenildi. 
     
Engin’in önsezisi      FUTBOLCULARI kendisine has uslübuyla motive eden Menajer Sinan Engin, kupadaki Yozgat maçında ikinci yarıda oyuna girmeden önce Ahmet Dursun’u kenara çekti. Engin, "Hadi koçum, bugün gol atacaksın" diyerek moral verdi. Uzun bir aradan sonra gol bulan Ahmet, daha sonra sevincini Sinan Engin’le paylaştı ve "Dediğin çıktı, golüm sana armağan" diye konuştu. 
     
Tayfur’un kızı oldu      BEŞİKTAŞ’IN tecrübeli kaptanı Tayfur, dün babalık sevincini yaşadı. Tayfur’un eşi Neslihan, öğleden sonra Özel Acıbadem Hastanesi’nde doğum yaptı ve bir kız çocuğu dünyaya getirdi. Minik bebeğe Mina adını veren Tayfur, "Kızım bizim uğurumuz olacak" diye konuştu. 
     
Fevzi’den Myhre’ye övgü      NORVEÇLİ file bekçisi Myhre’ye, meslektaşı Fevzi’den övgü geldi. Beşiktaş’ın genç eldiveni, Myhre’nin başarılı bir kaleci olduğunu ve Kjaer’den daha üstün yetenekleri bulunduğunu ifade etti. Fevzi, "Myhre, Kjaer’den elli gömlek üstün. Hırsı, maç içinde sürekli takım arkadaşlarıyla iletişim kurması ve özgüveni mükemmel. Kendisiyle de çok iyi anlaşıyoruz" diye konuştu. 
     
Yasin İzmir’de oynamıyor      TÜRKİYE Kupası’ndaki farklı Yimpaş Yozgatspor galibiyetiyle çeyrek final vizesini alan Beşiktaş, ara vermeden ligdeki Göztepe karşılaşmasının hazırlıklarına start verdi. Dünkü idman basına kapalı olarak gerçekleşirken, sakatlığı geçmeyen ve belinde de ağrıları bulunan Yasin Sülün’ün Göztepe maçında forma giyemeyeceği bildirildi. Bu futbolcu İstanbul’da bırakılacak. 
     YOZGAT karşılaşmasında sağ aşil tandonuna darbe alan Bayram’ın ise Göztepe maçında oynayıp oynamayacağı bugünkü kontrolden sonra belli olacak. Fevzi’nin sakatlığının tamamen geçtiği, İsviçre’de sol aşil tandonundan ameliyat olan Stavrum’un da ikinci yarıdaki çalışmalara katılabileceği bildirildi. Beşiktaş, bugün öğleden sonra yapacağı çalışmanın ardından İzmir’e gidecek. 
     



 SPOR 





















</TEXT>
</DOC>
