<DOC>
<DOCNO> 69312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sonspo23.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Fenerbahçe 2 maç bitti 
</HEADLINE>
<TEXT>

     Deplasman'da Denizlispor'u 2 - 1 yenen Fenerbahçe, ligin zirvesindeki takibini sürdürdü. Kalesinde devleşen Rüştü, Denizlispor forvetinin ikinci gol çabalarına engel oldu. 
     Maçın ilk golü 16. dakikada serbest vuruştan geldi. Ceza alanına ortalanan topu Mirkovic ters bir vuruşla kendi kalesine gönderdi. Bu gole karşılık yine serbest vuruştan geldi. Revivo mükemmel bir vuruşla topu Denizlispor ağlarına gönderdi. 56. dakikasında ise Serhat takımını öne geçiren golü kaydetti. 
     Maçta başka gol olmayınca Fenerbahçe, zorlu Denizlispor deplasmanından 3 puan alarak İstanbul'a döndü. 
     
     İlk devre 

     Karşılaşmanın ilk yarısında her iki takım da vasat bir futbol ortaya koydu. Fenerbahçe, rakip yarı alanda daha fazla görünmesine karşın gol pozisyonlarına girmekte güçlük çekti. Ev sahibi Denizlispor ise kontraataklarla etkili olmak düşüncesinde göründü, ancak bu düşüncesinde başarılı olamadı. 
     8. dakikada Abdullah'ın başlattığı atakta Revivo, sol kanattan 
     topu ceza alanına ortaladı. Oktay'ın kafa şutunda, meşin yuvarlak az farkla üstten auta gitti. 
     10. dakikada Veysel'in ceza alanı dışından attığı sert şutta, 
     kaleci Rüştü topu kornere çeldi. 
     16. dakikada Denizlispor'un golü buldu. Sağ kanattan İlyas'ın 
     kullandığı serbest vuruşta, Mirkoviç'in ayağına çarpan top, Rüştü'yü yanıltarak ağlara gitti 1-0. 
     23. dakikada Fenerbahçe beraberliği yakaladı. İlyas'ın ceza 
     alanının hemen önünde topa elle müdahale etmesi sonucu kazanılan serbest vuruşu kullanan Revivo, meşin yuvarlağı sol üst köşeden ağlara yolladı 1-1. 
     40. dakikada Timuçin'in ceza alanı dışından sert şutunda, top az 
     farkla auta çıktı. 
     Kalan dakikalar başka gol getirmedi ve ilk yarı 1-1'lik skorla tamamlandı. 
     
     İkinci devre 

     Maçın ikinci yarısının başlarında galibiyet golünü bulan Fenerbahçe, kalan dakikalarda savunma güvenliğini ön planda tuttu. 
     Denizlispor'un yakaladığı gollük fırsatlarda, kaleci Rüştü başarılı kurtarışlar yapınca, sarı-lacivertli takım haftayı 3 puanla tamamladı. 
     52. dakikada İlyas'ın sert şutunda, top yandan auta gitti. 
     54. dakikada Fenerbahçe'de, Abdullah'ın yerine Johnson oyuna 
     girdi. 
     55. dakikada Fenerbahçe'nin golü geldi. Ogün'ün kullandığı uzun 
     taç atışında, savunmadan seken topu önünde bulan Serhat, düzgün bir vuruşla skoru 2-1 yaptı. 
     64. dakikada Fenerbahçe'de, Oktay'ın yerine Mert Meriç oyuna 
     girdi. 
     66. dakikada İlyas'ın kullandığı köşe atışında, Tolunay topa 
     kafayı vurdu. Rüştü, iyi yer tutarak meşin yuvarlağı kontrol etti. 
     68. dakikada Marek'in yakın mesafeden attığı kafa şutunda, Rüştü 
     ağlara gitmekte olan topu son anda topu kornere çeldi. 
     70. dakikada Fenerbahçe'den Revivo, 73. dakikada da 
     Denizlispor'dan Hakan, sarı kart gördü. 
     Fenerbahçe, 74. dakikada Revivo'nun yerine Yusuf'u oyuna alırken, Denizlispor'da da 77. dakikada İlyas'ın yerine Ali Tandoğan oyuna dahil oldu. 
     79. dakikada Denizlispor, beraberlik golüne çok yaklaştı. 
     Tolunay'ın pasıyla kale önünde topla buluşan Coulibaly'nin vuruşunda, Rüştü mükemmel bir refleksle topu kornere attı. 
     Fenerbahça'den 81. dakikada Yusuf, 82. dakikada da Rapaiç, sarı kart gördü. 
     84. dakikada Rapaiç'in kullandığı serbest vuruşta top üst direkten 
     geri döndü. 
     86. dakikada Fenerbahçe kalecisi Rüştü, sarı kart gördü. 
     Denizlispor'da 88. dakikada Levent'in yerine Cengiz ve 90. 
     dakikada Timuçin'in yerine Mustafa Ceviz oyuna girdi. 
     Karşılaşma, Fenerbahçe'nin 2-1 üstünlüğüyle tamamladı. 
     






</TEXT>
</DOC>
