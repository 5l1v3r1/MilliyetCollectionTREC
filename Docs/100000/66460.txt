<DOC>
<DOCNO> 66460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur09.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörler, "zam" için randevu istedi 
</HEADLINE>
<TEXT>

     Hacettepe, Ankara, Gazi ve Orta Doğu Teknik üniversiteleri rektörleri, öğretim üyelerinin maaşları ve öteki sorunlarını "bir kez daha" dile getirmek amacıyla Başbakan Bülent Ecevit ile Devlet Bakanı ve Başbakan Yardımcısı Mesut Yılmaz'dan randevu talep ettiler. 
     Orta Doğu Teknik Üniversitesi ODTÜ Rektörü Prof. Dr. Ural Akbulut, kamu görevlilerinin maaşlarında iyileştirme öngören kanun hükmünde kararname çalışmasında, öğretim üyelerine yapılması planlanan artışın "öğretim üyeleri arasında büyük huzursuzluk yarattığını" kaydetti. Akbulut, daha önce Ecevit ve Bahçeli ile konuyla ilgili yaptıkları görüşmelerde "çözüm" sözü aldıklarını belirterek, şöyle konuştu 
     "Bu konudaki çalışmalar Şubat ayında patlayan krizle durdu. Tekrar sayın Başbakan ile görüşmeler yaptık. Bunun arkasından da görev tazminatı çözümü getirildi. Biz de bunu çok makul bulduk. Fakat yapılan çalışmalara bakınca bunun öğretim üyelerine ya da mağdur kesime değil, tüm memurlara yayılacağını, para da sınırlı olduğu için öğretim üyelerinin alacağı rakamların çok az olacağını gördük. Sayın Ecevit ve Yılmaz ile yapacağımız görüşmelerde, görev tazminatlarının hesaplanmasında, göstergenin 15 binin altına düşürülmemesini isteyeceğiz." 
     






</TEXT>
</DOC>
