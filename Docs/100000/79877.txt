<DOC>
<DOCNO> 79877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun08.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri Başkanlığı görevini yapabiliyor mu 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Prof. Dr. Toktamış Ateş, Diyanet İşleri Başkanlığı’nın, "Siyasal İslamdan Cumhuriyet’e gelecek tehlikelere engel olmak" amacıyla kurulduğunu, ancak bugün bu görevi yerine getiremediğini söyledi. Ateş, "Devletin dini kontrol etmesi için kurulan bir genel müdürlük, bugün devleti kontrol eder hale geldi" dedi. M.Ü. İlahiyat Fakültesi Dekanı Prof. Dr. Zekeriya Beyaz da Diyanet’i eliştirdi. Diyanet görevini yerine getiriyor mu Görüşler şöyle 
     
     Prof. Dr. Mehmet Ali Kılıçbay Siyaset Bilimci 
Diyanet kapatılmalı      Diyanet İşleri Başkanlığı DİB , bu konuma yeni gelmedi, 1950’lerden beri bu konum içinde. Siyasal İslamı desteklemesi bir yana, siyasal İslamı besliyor. Şu anda Türkiye’nin önde gelen siyasal islamcılarının bir çoğu Diyanet kökenlidir. Diyanet, laikliğe aykırıdır. Dünyanın hiçbir laik ülkesinde, devletin dini fonksiyonu yoktur. Devlet dine beş kuruş para vermez, devlet din adamı yetiştirmez. İmam hatip okulları falan açmaz. Diyanet, bugün tamamen laikliğin karşısında bir kurum olarak durmaktadır ve kapatılması gerekir. 
     
     Prof. Atilla Yayla Liberal Düşünce Topluluğu 
Laikliğe aykırı bir kurum      Böyle bir kurumun varlığı özgürlükçü laiklik anlayışı açısından sakattır. Diyanet, bütün dinleri ve eğilimleri örneğin Aleviler temsil etmiyor. Gayrimüslimlerle de bir ilgisi yok. Ayrıca, bu kurum sistemin dini manupule etmek için kullandığı bir araç durumunda. Siyasal İslamı önlemeni yolu, bütün dinlere tam özgürlük tanımak ve devleti dinler karşısında tarafsız duruma getirmektir. Diyanet gibi bir kurum olmamalıdır. Devlet dinlere ve dini cemaatlere, insan hakları sınırları içerisinde kaldıkları sürece hiçbir şekilde karışmamalıdır. 
     
     Prof. Dr. Saim Yeprem Marmara. Ü. İlahiyat 
Diyanet bilgilendirir      Diyanet, Atatürk tarafından, ilkeler ve inkılaplar arasında en önemli safhayı teşkil eden kademelerden biri. Başbakanlığa bağlı olan bir teşkilatın görevi, kanunlarla sınırlıdır. Diyanet, kanunlara göre görevini ifa ediyor. Cumhuriyet’e gelecek tehlikeler çok yönlüdür. Diyenet’in görevi toplumu din yönünden aydınlatmaktır. Din yönünden Cumhuriyet’e tehlike gelecekse hurafe, İslam dininin yanlış uygulamaları, aşırı akımların uygulamalarından gelir. Diyanet’in bilgilendirici, önemli yöne kanalize edici bir fonksiyonu vardır. 
     
     Prof. Dr. Şahin Uçar Diyanet İşleri Vakfı 
Görevini yapıyor      Diyanet, radikal İslamla mücadele gibi bir gaye ile kurulmadı. Milleti, dini - ahlaki konularda aydınlatmak, din hizmetlerini yürütmek için kuruldu. O devirlerde bugünkü boyutta radikal İslam tehlikesi yoktu. Radikal İslamla siyasi ya da hukuki mücadele başka kurumların işi. Bu kurumlar zaten var ve mücadele ediyorlar. Diyanet de bunlarla ilgili çeşitli sempozyumlar, şuralar düzenliyor, hutbeler veriyor. Zaten Diyanet radikal İslamla mücadelede üzerine düşen görevi fazlasıyla yerine getiriyor. Diyanet bu görevi ihmal etmiş değil. 
     



 GÜNCEL 



















</TEXT>
</DOC>
