<DOC>
<DOCNO> 99937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/temelkuran.html </URL>
<DATE> 2002/08/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Siz bu oyunları beceremiyor gibisiniz 
</HEADLINE>
<TEXT>

"Çevremde yıkılıp yıkılıp duran insanlar var Yatık, eğik ve hayretle duraduran insanlar. Çevremde, dur durak bilmeden, devrilmeden h eyleyebilenler de var. Senin tabirin ile sarmaşık muskası yutmuşlar’." 
     Mentalklinik diye bir "şey" var. Bir merkez. Sanatın nerede bitip tasarımın nerede başladığından emin olmayan, bu tereddüt sınırında yazı yazan, nesneler ve sergiler tasarlayan insanların buluştuğu bir merkez. Senede birkaç kez bir konu üzerinde yoğunlaşıp enteresan işler yapıyorlar. İlk konu "uyku"ydu. Sergiden sonra çıkardıkları kitap için ben de "İki kişilik Uyku" diye bir yazı yazmıştım. Şimdiki konuları ise "Oyun". Yine bir kitap yapmışlar. Kitapçılarda bulabileceksiniz. Kitapta bu kez benim yazım yok. Ama şair dostum Birhan Keskin’in bana yazdığı bir mektup var. Ben bir kez "Bazıları sarmaşık muskası yutmuştur arsızca yaşarlar" diye yazmıştım. Bu cümleden ötürü yazılmış bir mektup... 
     Bu hayatın oyunları karşısında arsızca var olamayan, bunu beceremeyen herkes için 
     LAKİN TOPAÇ... 
     
     Sevgili Ece, 
     
     Bir ömür boyunca, her biçimde, bir biçimde ve hep ayakta kalmanın da bir yorgunluğu olsa gerektir. Umarım. En azından bir yorgunlukları olsun, dilerim vardır. 
     Çevremde yıkılıp yıkılıp duran insanlar var Yatık, eğik ve hayretle duraduran insanlar. 
     Çevremde, dur durak bilmeden, devrilmeden h eyleyebilenler de var. Senin tabirin ile "sarmaşık muskası yutmuşlar". Evet, öyleler Sarmaşık bir bitki olarak arsız yaradılışlıdır. Güzel yakıştırma. Bir bakıma onlar da hayatın arsızı değiller mi Ben çok çok derinlerimde, yeryüzünde kaç insan varsa bir o kadar da "hal" olabileceğine inanırım ama bu cümleyi bu mektupta gizlice bu paranteze alıyorum. 
     Senin sarmaşık muskası yutmuşlarına ben Hacıyatmazzzzz diyeyim. Ötekilere, yani yıkıladuranlara da Topaç. Birinci şıktakilerle ilgili çok şey söylemeyeyim. Hem onları çok fazla anlayamadığım için hem de nasıl olsa sözcük kendinde yeterince "hinlik", "hokkabazlık" barındırmıyor mu Hacıyatmazzz. 
     Asıl şunlara gelelim durduklarında düşenlere. Tıpkı topaç gibi. Hatırla Çocukken çevirdiğimiz, fırıl fırıl rengarenk dönen topaçları. Merkezkaç kuvveti zayıfladıkça önce dönüşlerinin şiddeti yavaşlar, sonra yalpalamaya sersemleşmeye başlar, en sonunda da o tombul cüsseleriyle bir tarafa yatıveririrler. Yan yatarlar. Onlar, Topaçlar, dönmeyi unuttuklarında düşüp devrilirler. Başka türlüsünü olmamışlardır hiç, başka türlüsünü bilmezler. Tekrar dönenip durabilmeleri için, neşeli fiyakalı dönüşlerine sebep olacak yeni bir enerjiye ihtiyaçları vardır. Topaçlar böyledir. Başka türlüsünü de bin yıl geçse, gen haritalarıyla oynansa da bilemeyeceklerdir. Bak tam da burada, benim de aklıma bir dize geliyor Sezai Karakoç’tan "Bir sarkaç nereden bilsin gidip de gelmemeyi". 
     Hadi bakalım sevgili Ece, sen de bu dizeye karşılık bana kalbinin hayret haritasını göster 
     Tekrar topaçlara döneyim. Gözünün önüne getir Cüsseleri aşağıdan yukarıya doğru genişler onların. Ve yere değen kısımları inceciktir. Bu yüzden de döndüklerinde muhteşemdirler. Bizi büyülerler. Yere devrilip yan yattıklarında bile, aslında yer ile küçücük bir temas noktaları vardır. Mümkünse yerle pek temas etmezler. Kendi içlerinin uzayında toptoplanıvermiş gibidirler. Topaçlar geniş zamanlıdırlar. Zamanın yavaş akan sularında durup alemi seyretmek de en büyük var oluş sebepleridir. Neşeleridir. Hiç acelesi yoktur onların, yan yattıklarında. Dönedurduklarında nasıl keyifli iseler yattıklarında da neşe sahibidirler. 
     Hacıyatmazların zamanı ile Topaçlarınki aynı zaman değildir. Değildir, gel gör ki her çağda, yan yana, yüz yüze, iç içe ve bazen de kıç kıça yaşamak da kader haritalarında çizilidir. 
     Bir zaman, bir sebeple döneduran bir topaç tanıdım, sen de tanımışsındır. Durduğunda hiçbir Hacıyatmazzz anlamadı onu. Niye durduğunu bilemeyip düşüverdi zannettiler. Zaten, nasıl olmaklığımızla yoğrulup yorulan nicelerinin aklı başımdan devrilmişti de, bu yeryüzünde onlara da "deli" denmemiş miydi 
     İşte sana son bir cümle Sen yine de Hacıyatmazlar için sinirlenme yahu 
     Düşünsene, ne zor işleri. Ne olursa olsun, gövdelerinin alt kısmındaki ağırlık sebebiyle hep ama hep hooop içlerindeki dar zaman sebebiyle hep ama hep dik 
     Hep ama hep düzzz. Hep düz. Hep dikey, hep yere bağlı. 
     Bir badem ağacının altına, onun şen gölgesine deviremeden kendilerini, onun neşesini duyamadan. Zeytinin yaşlı, bilge dallarıyla eğilip söyleşemeden. Hep ve hemen dikey. Ne zor n 
     Sevgiyle. 
     Birhan 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
