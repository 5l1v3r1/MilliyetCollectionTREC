<DOC>
<DOCNO> 60695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/myilmaz.html </URL>
<DATE> 2002/01/05/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Yan yana olun ama fazla sokulmayın 
</HEADLINE>
<TEXT>

     Sonra yine El Mitra söz aldı Ya evlilik’ için ne dersin, erenler Ve yanıtladı El Mustafa 
     Yeryüzüne birlikte geldiniz ve sonsuza dek birlikte yaşayacaksınız. 
     Ölümün ak kanatları günlerinizi bölene dek birlikte olacaksınız. 
     Tanrı’nın suskun anıları katına eriştiğinizde bile birlikte olacaksınız. 
     Ama bırakın da bunca beraberliğin arasında biraz da boşluklar olsun. 
     Ve Tanrısal alemin rüzg rları esip, dolanabilsin aranızda. 
     Birbirinizi sevin, ama sevginin üzerine bağlayıcı anlaşmalar koymayın. 
     Bırakın yüreklerinizin sahilleri arasında gelgit çalkalanan bir deniz olsun sevgi. 
     Birbirinizin kadehini onunla doldurun, ama aynı kadehe eğilip içmeyin. 
     Ekmeğinizi bölüşün, ama aynı lokmayı dişlemeye kalkmayın. 
     Şarkı söyleyin, dans edin, eğlenin birlikte, ama ikinizin de birer yanlız’ olduğunu unutmayın. 
     Çünkü lavtadan dağılan müzik aynı, ama nağmeleri çıkaran teller ayrıdır. 
     Yüreklerinizi birbirine bağlayın ama biri ötekinin saklayıcısı olmasın. 
     Çünkü ancak hayat’ın elidir yüreklerinizi saklayacak olan. 
     Hep yan yana olun, ama birbirinize fazla sokulmayın 
     Çünkü tapınağı taşıyan sütunlar da birbirinden ayrıdır. 
     Çünkü bir selvi ile bir meşe birbirinin gölgesinde yetişmez. 
     
Çocuklar malınız’ değildir      Sonra yavrusunu göğsüne bastırmış bir kadın söz aldı ve "Bize çocuklar’dan söz et" dedi. 
     Ve El Mustafa yanıtladı 
     Sizin diye bildiğiniz evlatlar gerçekte sizlerin değillerdir, 
     Onlar kendini özleyen hayat’ın oğulları ve kızlarıdırlar. 
     Sizler aracılığıyla dünyaya gelmişlerdir ama sizden değildirler. 
     Sizlerin yanındadırlar ama sizlerin malı değildirler. 
     Onlara sevginizi verebilirsiniz ama düşüncelerinizi asla. 
     Çünkü onların kendi düşünceleri vardır. 
     Onların vücutlarını çatabilirsiniz ama canlarını asla. 
     Çünkü onların canları geleceğin sarayında oturur ve sizler düşlerinizde bile orayı ziyaret edemezsiniz. 
     Kendinizi onlara benzetmeye çalışabilirsiniz ama onları kendinize benzetmeye kalkışmayın hiç. 
     Çünkü hayat’ ne geriye gider ne de geçmişle ilgilenir. 
     Sizler, evlatların birer canlı ok gibi fırlatıldıkları yaylarsınız. 
     Yayı geren, sonsuza açılan yolda kendine bir hedef edinmiştir ve oklarını en uzağa eriştirebilmek için kendi gücüyle sizleri gerer. 
     Yayı gerenin elinde seve seve bükülün. 
     Çünkü oku atan o güç, uzaklaşan okları sevdiği kadar elindeki sağlam yayı da sever. 
     
     Yukarıdaki alıntıyı Halil Cibran’ın Ermiş’ isimli kitabından yaptım. Anahtar Kitaplar, Çeviren Aytunç Altındal 
     Üzerine ekleyecek pek fazla bir sözüm yok. Herkes bu metinden kendi yaşamı için özel dersler çıkarabilir. 
     Not Beyrut doğumlu şair, düşünür ve ressam Halil Cibran 1931’de açlık ve sefalet içinde New York’ta öldüğünde 41 yaşındaydı. Ömrü elverseydi ve internet çağını görebilseydi sanıyorum günümüzün en zengin düşünürlerinden’ biri olacaktı. Son aylarda internette Halil Cibran tarafından yazılmış o kadar çok metin dolaşıyor ki... 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
