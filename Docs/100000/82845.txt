<DOC>
<DOCNO> 82845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo11.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'lı Kutuzov ve Serginho Galatasaray'a doğru... 
</HEADLINE>
<TEXT>

     Teknik direktör Fatih Terim'in yeniden başına geçtiği Galatasaray'a Milan'dan istediği iddia edilen futbolculardan Serginho'nun gidebileceği, ancak Rui Costa'nın Milan'ın önemli bir isim transfer etmemesi halinde takımından ayrılmasına izin verilmeyeceği belirtildi. 
     La Gazzetta dello Sport ise Milan'ın sezon ortasında Beyaz Rusya'nın Minsk takımından aldığı 22 yaşındaki santrfor Vitali Kutuzov'un satılık veya kiralık gibi formüllerle Galatasaray'a gidebileceğini yazdı. 
     Spor gazetelerinde İnter'deki Emre Belözoğlu'na Portekiz'in Benfica takımının, Okan Buruk'a da İtalyanların Atalanta takımının transfer teklifi götürdükleri ileri sürüldü. 
     İtalya 1. Futbol Ligi'nde transfer pazarında adından en fazla söz ettiren isimler ise Parma'dan ayrılacağını açıklayan defans oyuncusu Cannavaro, İnter'in santrforu Adriano, Lazio'dan defans oyuncusu Nesta olarak gözüküyor. 
     





</TEXT>
</DOC>
