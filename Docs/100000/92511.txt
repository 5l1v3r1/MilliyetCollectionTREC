<DOC>
<DOCNO> 92511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur28.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da taksi ve dolmuş ücretlerine zam.. 
</HEADLINE>
<TEXT>

     İstanbul'da taksi ve dolmuş ücretlerine ortalama yüzde 25 oranında zam yapıldı. 
     İstanbul Esnaf ve Sanatkarları Odaları Birliği Yönetim Kurulu'nun aldığı kararla, taksilerde, taksimetre açılış ücreti 625 bin liradan 780 bin liraya, kilometrede 468 bin lira olan ücret 585 bin liraya, 5 dakika beklemeden sonra her 1 dakika için 90 bin lira olan ücret de 112 bin liraya yükseldi. 
     Taksici esnafı, 29 Haziran Cumartesi gününden itibaren geçerli olacak zamlı tarife için taksimetrelerini, Fikirtepe Dr. Erkin Caddesi Zaman Sokak, Aksaray Vatan Caddesi Havlucu Sokak, Beşiktaş Yıldız Yokuşu, İçerenköy Kayışdağı Yolu Caddesi, Veliefendi Hipodromu önü, Bostancı Sahil Yolu Vapur İskelesi önü, Kasımpaşa Piyalepaşa Bulvarı, Küçükköy Stadı arkası, Karacaahmet Mezarlığı yanı, Yıldız Yokuşu Darhane Yan Caddesi ile Zeytinburnu Demirciler Sitesi'nde belirlenen noktalarda ayarlatabilecek. 
     İstanbul'daki bazı taksi-dolmuş güzergahları ile eski ve yeni ücretleri de şöyle 
     
     
Güzergah Eski ücret Yeni ücret Nişantaşı-Karaköy 5.000 675.000 Yeşilköy-Sirkeci 900.000 1.125.000 Şişli-Bostancı 1.780.000 2.225.000 Eminönü-Topkapı 500.000 625.000 Eminönü-Teşvikiye 700.000 875.000 Topkapı-Eyüp 500.000 625.000 Aksaray-Kadıköy 2.185.000 2.750.000 Aksaray-Karaköy 400.000 500.000 Aksaray-Taksim 500.000 625.000 Taksim-Topkapı 700.000 875.000 Taksim-Ataköy 1.225.000 1.525.000 Bakırköy-Kadıköy 2.400.000 3.000.000 Beşiktaş-Karaköy 425.000 525.000 Taksim-Bakırköy 965.000 1.200.000 Üsküdar-Beykoz 935.000 1.175.000 Üsküdar-Kadıköy 435.000 550.000 Üsküdar-Bağlarbaşı 325.000 400.000 Kadıköy-Taksim 1.435.000 1.800.000 Kadıköy-Bostancı 5.000 675.000 Bostancı-Taksim 1.780.000 2.225.000 
     Taksi ve dolmuş ücretlerine yapılan zamma ilişkin soruları yanıtlayan İstanbul Otomobilciler Esnaf Odası Başkanı Semih Kaçanoğlu, akaryakıt, yedekparça, lastik, akü ve tamir giderlerinin yüzde 40 ile 50 oranında arttığını belirtti. 
     Bu nedenlerle esnafın mağduriyetinin giderilmesi ve insanca yaşayabilmeleri için zam talebinde bulunduklarını anlatan Kaçanoğlu, İstanbul Esnaf ve Sanatkarlar Odaları Birliği Yönetim Kurulu'nun da talebi uygun bulduğunu kaydetti. 
     





</TEXT>
</DOC>
