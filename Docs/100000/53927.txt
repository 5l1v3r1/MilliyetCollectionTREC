<DOC>
<DOCNO> 53927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo13.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor "Galatasaray Serkan'ı önerdi biz Berkant'ı istiyoruz" 
</HEADLINE>
<TEXT>

     Bursaspor Kulübü Teknik Asbaşkanı Nihat Şengezer, Galatasaray'dan Murat'a karşılık olarak Faruk ve Ufuk'un dışında Berkant'ı istediklerini söyledi. 
     Şengezer, Murat'ın Galatasaray'a tranferinde her iki takımın da karlı çıktığını belirtti. 
     Sezon sonuna kadar kiralık olarak verdikleri Murat'a karşılık Galatasaray'dan bir miktar para ve 3 futbolcu aldıklarını kaydeden Şengezer, ''Sezon sonunda Galatasaray, Murat'ın bonservisini alabilmek için 2 futbolcu ve 1 milyon 350 bin dolar verecek'' dedi. 
     Şengezer, Galatasaray'dan kiralık olarak Faruk ve Ufuk'un dışında bir futbolcu daha alacaklarını anlatarak, şunları söyledi 
     ''Önerilen diğer isim Serkan da iyi futbolcu ama biz Berkant'ı istiyoruz. Bu talebimizi Galatasaray'a ilettik. Ufuk ve Faruk, kaliteleri belli futbolcular. Belki hemen ilk 11'de yer alamazlar ama çok iyi alternatif olurlar. Murat'ın özellikle son olaylardan sonra Bursaspor'da kalması mümkün değildi. Bu transfer her iki taraf içinde iyi oldu.'' 
     






</TEXT>
</DOC>
