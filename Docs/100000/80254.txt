<DOC>
<DOCNO> 80254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/siyaset/asiy.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İthal başkan değilim 
</HEADLINE>
<TEXT>

Mehmet Ali Bayar, havaalanında ithal genel başkan’ yorumlarına itiraz etti ve "Ben sadece genç biri olarak Türkiye’nin değişim çağrılarına kulak verdim" dedi 
     SERHAT OĞUZ, PINAR AKTAŞ İstanbul 

     DTP Genel Başkanlığı’na aday olmak için Washington Büyükelçiliği Müsteşarlığı’ndan istifa eden Mehmet Ali Bayar, ailesiyle birlikte Türkiye’ye geldi. DTP’li il başkanlarının verdiği Türk bayrağı ve Kuran - ı Kerim’i öpen Bayar, "İthal genel başkan değilim. İktidar için yola çıkıyoruz. Genç bir insan olarak Türkiye’nin değişim çağrılarına kulak verdim" dedi. Atatürk Havalimanı’na dün saat 10.30’da gelen Bayar, eşi Ayça Bayar, çocukları Ali Nuri 9 ve Emrecan’la 5 birlikte, VIP Salonu yerine, Dış Hatlar Terminali’ni kullandı. 
     
     Uzun bir yürüyüş bu’ 
     Terminale el ele gelen Bayar ailesi, adeta bir basın ordusuyla karşılaşınca şaşkınlık yaşadı. Türkiye’ye bundan sonra siyaset yoluyla hizmet vermek için döndüğünü belirten Bayar şöyle konuştu "Ailemle birlikte, ülkemizin geleceğinin daha parlak, aydınlık ve huzurlu olabilmesi için, genciyle, yaşlısıyla, kadınıyla, erkeğiyle hep birlikte yeni bir siyaset anlayışıyla, geleceğe doğru uzun ve ince bir yürüyüşe başlamış bulunuyoruz. Genç bir insan olarak, Türkiye’nin değişim ve yenilik çağrılarına kulak verdim. DTP’nin büyük kongresinin delegeleri teveccüh buyurdukları takdirde, bu partinin Genel Başkan’ı olarak, Türkiye’ye siyaset yoluyla hizmet etmeye kararlıyım." 
     
     Allah’ın yardımıyla 
     Türkiye’nin gelecekten umutlu olabilmesi için, makul çoğunluğun siyasete ısınması gerektiğini, Avrupa’daki son gelişmelerin, makul çoğunluğun ne kadar önemli olduğunu gösterdiğini söyleyen Bayar, sözlerini şöyle sürdürdü "Cenab - ı Allah yolumuzu açık etsin. Türkiye’nin uzun zamandan beri yenilenme arayışı içinde olduğunu biliyoruz. Genç insanların bu çağrıya kulak vermesi gerekir. İktidar için yola çıkıyoruz. Makul çoğunluk, mutlak çoğunluk olacaktır." Bayar, "Kendinize kimi rakip olarak görüyorsunuz " sorusuna ise "Kimseyle meselemiz yok" yanıtını verdi. 
     
     Emrecan ilgiden bunaldı 
     Süleyman Demirel’in övgülerine teşekkür eden Bayar, kardeşi Uğur Bayar’ın bilgisayarına virüs girmesiyle ilgili sorular üzerine gülerek, "Temizlesin" dedi. Ayça Bayar da gelişmelerden umutlu olduğunu belirterek, "Bu kişi eşim olmasaydı da bu harekete yine ümit beslerdim. Siyasette icap ettiği kadarıyla yer alırım" dedi. Annesi ve babası basın mensuplarıyla görüşürken, ailenin küçük fertleri ilgiden şaşkına döndü. Minik Emrecan, gazetecilere küserek sırtını döndü. 
     Havaalanındaki karşılamanın ardından Çınar Otel’de ailesiyle birlikte bir süre dinlenen Bayar, daha sonra Florya’daki Kosova Et Lokantası’nda 45 il başkanıyla buluşarak yemek yedi. 
     
11 yıllık evliler      Mimar Sinan Üniversitesi Güzel Sanatlar Akademisi’nde mimarlık eğitimi alan Ayça Bayar 38 , 1991 yazında Mehmet Ali Bayar’la evlendi. Eşinin Ankara’daki görevi sırasında mimarlık yapan Ayça Bayar, ABD’de ise iş hayatına girmeyip eviyle ilgilendi. Ankara Bilkent’te ev bakacak olan Ayça Bayar, okullar haziran ayında kapanacağı için, iki oğluyla birlikte önümüzdeki hafta ABD’ye geri dönecek. 
     
Demirel’e sonra gidecek...      AYDIN HASAN Ankara 

     Mehmet Ali Bayar, en önemli siyasi mesajlarından birini, Ankara programında yaptığı değişiklikle verdi. Bayar, program taslağında yer alan Süleyman Demirel ziyaretini, "Demirel’in emanetçisi" imajının oluşmaması çerçevesinde, Sakarya gezisi dönüşüne erteledi. Bugün İstanbul’dan uçakla Ankara’ya gelecek olan Mehmet Ali Bayar, önce annesini evinde ziyaret edecek. Bayar, annesinin elini öptükten sonra DTP Genel Başkanı İsmet Sezgin’in evine gidecek. 
     



 SİYASET 


















</TEXT>
</DOC>
