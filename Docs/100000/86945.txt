<DOC>
<DOCNO> 86945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/zbirand.html </URL>
<DATE> 2002/05/30/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
MHP’nin Türkiye’ye verdiği büyük zarar 
</HEADLINE>
<TEXT>

     MHP’nin bunu yapacağını hiç sanmıyordum. 
     Bu partinin bir mertliği var gibiydi. Türkiye’nin uzun vadeli çıkarları için, parti çıkarlarını feda edecek kadar vatansever bir görüntü veriyordu. Hatta AB’nin katılım belgesine karşı hazırlanan milli politika hazırlanırken, Helsinki doruğu sonrasında, AB’ye adaylık konusuna yeşil ışık yakarken, parti politikalarını geri plana atmıştı. Bizler de, MHP’nin diğer partilerden farklı olduğuna inanmıştık. 
     Meğer yanılmışız. 
     MHP’nin diğer partilerden hiç 
     farkı yokmuş. 
     Türkiye’nin uzun vadeli çıkarlarının, MHP çıkarlarının üzerinde olduğunu söylerken samimi değillermiş. 
     Bahçeli’nin Çin’de yaptığı açıklamalar, MHP’nin Öcalan konusunu oy kazanabilmek için kullanacağını, 
     AB’ye tam üyeliği durdurmak pahasına tutumunu değiştirmeyeceğini gösterdi. 
     Lütfen, MHP’li yetkililer şimdi 
     ortaya çıkıp edebiyat yapmasınlar. 
     Bu yaklaşımın, ülke çıkarları için sürdürüldüğünü söylemesinler. Zira, bunu iddia etmek, yalan söylemektir ve bizlerin zekasıyla alay etmektir. 
     Bu yaklaşımın Öcalan’a ders vermek veya 15 yıllık PKK terörü sırasında 
     hayatını kaybedenlerin öcünü almakla 
     hiçbir ilgisi yoktur. 
     MHP, bu tutumuyla koalisyon ortaklarına şu mesajı vermektedir 
     "Biz seçimleri, PKK ile mücadele sayesinde kazandık. Eğer şimde Öcalan’ın asılmayacağı anlamına gelen karara imza atarsak, bu oyların bir bölümünü kaybederiz. Bunu da istemiyoruz. Koalisyon’un iki ortağı DSP ve ANAP istiyorlarsa bu konuyu Meclis’e getirsinler ve muhalefetin oyları ile yasayı çıkartsınlar. Biz red oyu kullanacağız. Ancak koalisyonu da bozmayacağız." 
     Bunun adı "parti çıkarı için 
     ülkenin çıkarlarını görmezden gelmek" değil midir 
     MHP sırf seçim yatırımı yapmak için, hem diğer koalisyon ortaklarını harcıyor, hem de ülke açısından son derece önemli bir fırsatın kaçırılmasına oralı dahi olmuyor. 
     Bunun neresi milliyetçilik 
     
İşine gelince oy ver, gelmeyince sus...      Türk siyasi yaşamında çok saçmalıklar, çok oyunlar gördük ancak bu kadar hayati bir dönemde, sırf seçim düşüncesiyle hem ortaklarını hem de ülkeyi sırtından bıçaklamayı görmemiştik. 
     MHP hepimizi hayal kırıklığına uğratıyor. 
     "Bu durum benim işime gelmiyor. Seçimlerde zarar görmemek için, benim yerime muhalefetten destek arayın" diyen bir koalisyon 
     ortağı düşünülebilir mi 
     İşine gelince, iktidar olmanın nimetlerinden yararlan, işine gelmeyince muhalefetten yardım iste... 
     O zaman MHP neden koalisyon ortağı 
     Sadece bu kadarıyla da kalmıyorlar. MHP’liler, oy uğruna Kürt kökenli vatandaşları rahatsız ediyor. PKK’yı yeniden silahlanmaya tahrik ediyor. 
     Öcalan’ın kellesi üzerinden 
     siyaset yapıyor. 
     
MHP, Türkiye’yi yönetemeyeceğini gösterdi      MHP’nin yaklaşımı, nereden bakılırsa bakılsın, Türkiye’nin önünü tıkayacak, ülkenin yakaladığı istikrar ve huzuru bozacaktır. 
     Tekrar ediyorum, MHP Öcalan’ın artık idam edilemeyeceğini, bu konunun iki yıl önce, kendilerinin de onayladığı kararla Öcalan dosyasının, Avrupa İnsan Hakları Mahkemesi kararına kadar bekletilmesi rafa kaldırıldığını çok iyi biliyor. 
     Amaçları, Öcalan’ı asmak da değil. İdam edilmesi için çırpınan tek parti oldukları izlenimini vermek. Onlar uğraşmışlar, ancak 
     DSP-ANAP ve diğer partiler Öcalan’ı kurtarmışlar görüntüsü yaratmak. Yani toplumu kandırmak. Başka bir şey değil. 
     MHP, hem kendi taraftarlarına, hem de Türk toplumuna doğru söylemiyor. 
     Böyle bir partinin, Türkiye’yi yönetemeyeceği de bu şekilde ortaya çıkıyor. Oysa ne kadar da ümit yaratmışlardı. Bahçeli, ciddi 
     bir politikacı imajı vermişti. 
     Meğer, göz boyamışlar. 
     Şimdi merak ediyorum, acaba ülkeye verdikleri zararları bilmeden mi hareket ediyorlar, yoksa oy uğruna gözleri 
     hiçbir şey göremez hale mi girdiler 
     MHP intihar ettiğinin farkında mı 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
