<DOC>
<DOCNO> 91495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/ekonomi/eko05.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB borsaya doping olur 
</HEADLINE>
<TEXT>

Meclis tatile çıkmadan AB ile ilgili konularda atılacak olumlu adımlar piyasalardaki konjonktürü değişterebilir. İyimserlik rüzg rları esmeye başlarsa borsada alıcılarda artacaktır. Bu durum faizlerde gevşemeye, İMKB’de hızlı bir yükselişe neden olabilir. Özellikle risk alabilenler pozisyon değişikliği için gelişmeleri yakından takip etmeli 
     Songül HATISARU 

     İstanbul Borsası’nda fiyatlar çok ucuzlamış durumda. İMKB 100 Endeks’i 0,60 sent seviyesinde. Borsada geçmişte kısa süreli olarak birkaç kez 0.40 seviyeleri denenmiş olsada 0.60 seviyeleri uzun vadeli dip seviyesi olarak algılanabilir. Dolar bazında piyasa değerleri ise neredeyse uzun vadeli şirket piyasa değer ortalamalarının yarısında bulunuyor. Bütün bunlara karşın piyasa yukarı yönelmek için isteksiz. 
     Belirsizlikler yabancı yatırımcı ilgisini minimum düzeye çekiyor. Ancak AB’ye hazırlık çalışmalarında yol alınması durumunda borsada fiyatlar yönünü hızla yukarı çevirebilir. Geçen hafta borsayı etkileyen en önemli gelişmelerden biri Çukurova Grubu’nun bankalarına ilişkin operasyondu. Turkcell’in tahtası işleme açılırken Yapı Kredi’yle ilgili belirsizlik sürüyor. İMKB’nin en büyük kağıtlarından olan Yapı Kredi uzun süre kapalı kalırsa İMKB endeksinden çıkartılma ihtimali doğuyor. 
     Bankalar operasyonunun bitmesinin ardından gözler şimdi borsadaki İstanbul Yaklaşımı çerçevesindeki şirketlere dönecek. Şirketlerin bir kısmının borçları bankalar tarafından yeniden yapılandırılacak. Ama verimsiz çalışan bir kısmı içinse başlayacak zor günler borsayı olumsuz etkilebileyecek. 
     
Sonera’dan destek mesajı geldi      Borsanın en büyük kağıtlarından olan Turkcell’e Finli ortağı Sonera’dan destek geldi. Turkcell’in yüzde 13’ne sahip olan Sonera’nın üst düzey yetkilileri Turkcell yönetimini arayarak tam destek verdi ve yaşananların şirketin operasyonel faaliyetlerini etkilemeyeceği mesajını iletti. Piyasa değeri 2.033 milyon dolar olan Turkcell, borsada 6.400 seviyesinden işlem görüyor. 
     Geçtiğimiz haftayı yüzde 15.79 oranında değer kaybı ile kapatan Turkcell hisselerinin yüzde 63.86’sı yabancı yatırımcıların elinde bulunuyor. Bu yıl pazardaki marka imajı ve abone bağlılığını artırma stratejisi bulunan Turkcell ilk çeyrekte 511 bin artışla 12.7 milyona ulaşan abone sayısını, 2002 yılı sonunda 13.8 milyona çıkarmayı hedefliyor. 
     
Reel faiz 30’lara vurdu      Geçtiğimiz hafta yüklü itfa rakamını finanse etmek için çıkılan 3 ihalede Hazine piyasaları tatmin edecek yüksek faizi verme pahasına gerekli miktarda borçlanmayı başardı. İkinci el bono piyasasında reel faiz oranları yüzde 10’lardan yüzde 30’lara yükseldi. Bu hafta da Hazine 4.2 katrilyonluk itfa yapacak. Hazine, borçlanma pahasına yüksek faize bir süre daha razı olacak görünüyor. Piyasalarda önümüzdeki günler için daha kötüyü beklemeyen yatırımcılar için bu hafta yapılması beklenen ihalelerde oluşacak faizin cazip bir seviyede oluşacağı tahmin ediliyor. Biraz riske katlanabilecek yatırımcılar bono piyasasına yönelebilir. 
     
AB kırılma noktası      Piyasa, AB’yle ilgili hazırlıklarda Meclis tatile girmeden bu konuda atılacak adımları yakından takip ediyor. Hafta sonu sonu Sevilla zirvesinden gelen sıcak mesajlar umutları artırsada AB için süre giderek daralıyor. Koalisyon ortakları arasında varolan görüş ayrılıkları AB sürecinde alınması gereken kararların önünü tıkıyor. Ancak Meclis tatile girmeden muhalefet partilerininde destek vermesiyle anadilde yayın, öğrenim hakkı ve idam cezası gibi konulardan birinde dahi uzlaşmaya gidilmesi durumunda piyasalarda rüzgar tersine dönecek. Bekleyip göreceğiz. 
     Türkiye’ye olan ilgisini giderek yitiren yabancı yatırımcılarında yatırım kararlarını netleştirmek için bu reformları beklediklerini bilmeyen kalmadı. Piyasalar açısından önemli diğer konu ise Başbakan Ecevit’in sağlık durumu. Uzun süreden beri evinden çıkmayan Başbakan’ın sağlık durumu belirsizliğini koruyor. Bu sürecin daha ne kadar süreceği pek belli değil. Başbakan Ecevit’in 27 Haziran’da tekrar kontrolden geçeceği biliniyor. Piyasa bu kontrol sonucunda yapılacak açıklamayı merakla bekliyor. 
     
     



 EKONOMİ 















</TEXT>
</DOC>
