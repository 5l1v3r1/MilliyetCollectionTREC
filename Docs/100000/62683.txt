<DOC>
<DOCNO> 62683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/guncel/gun15.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Barka'nın durumu h l kritik 
     Beynindeki damar tıkanıklığı nedeniyle Marmara Üniversitesi Tıp Fakültesi Hastanesi'nde ameliyat edilen Prof. Dr. Aykut Barka'nın hayati tehlikesi sürüyor. Prof. Dr. Önder Us, "Bu sabahtan beri uyutulmuyor ancak h l durumu kritik. Olumlu yönde bir değişiklik yok" dedi. 
     
     Yüce Mahkeme çocukları korudu 
     Anayasa Mahkemesi, "Çocuk Mahkemeleri Yasası"nın 15 yaşın altındaki çocuğun cezasının mahkemece şartlı olarak ertelenmesini içeren hükmünü Anayasa'ya aykırı bulmadı. Söz konusu maddenin eşitlik ilkesine aykırı olmadığını bildiren mahkeme, ertelemenin, geçmişte iyi hali olan kişilerin kısa süreli hapis nedeniyle cezaevlerinin olumsuz koşullarından etkilenmelerini önlemeyi amaçladığını kaydetti. 
     
     Harabede donarak öldü 
     Kadıköy'de Selahattin Mavikol isimli bir kişi uyuduğu harabede donarak hayatını kaybetti. Kapısı ve çerçevesi olmayan boş binada uyuyan Mavikol'un 50 cesedi, çevredeki vatandaşlar tarafından bulundu. İncelemenin yapılmasından sonra Mavikol'un cesedi Haydarpaşa Numune Hastanesi morguna kaldırıldı. 
     
     Vicdanı sızladı, teslim oldu 
     Trabzon'un Akçaabat ilçesinde, kendisine fal bakmak istemeyen kadını benzin dökerek yaktığı iddiasıyla tutuklanan Cafer İpekçioğlu'nun suçsuz olduğu anlaşıldı. 1 Mart 2001'de işlenen cinayetin faillerinden İbrahim Yeşilyurt, suçsuz bir insanın cezaevinde yatmasından vicdan azabı duyarak teslim oldu. Ağabeyi Mustafa Yeşilyurt ise polisçe yakalandı. 
     
     Velioğlu'nun mezar taşı kırıldı 
     İstanbul Beykoz'da 17 Ocak 2000'de düzenlenen operasyonda öldürülen Hizbullah terör örgütünün lideri Hüseyin Velioğlu'nun Batman Karşıyaka Mezarlığı'ndaki mezar taşları kimliği bilinmeyen kişi veya kişilerce kırıldı. Güvenlik güçleri, Velioğlu'nun ölüm yıldönümü öncesi Batman ve ilçelerinde önlem aldı. 
     



 GÜNCEL 
























</TEXT>
</DOC>
