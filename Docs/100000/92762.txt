<DOC>
<DOCNO> 92762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/siyaset/siy10.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozlak, malını bildirmemiş 
</HEADLINE>
<TEXT>

     ANKARA Milliyet 

     Ankara Başsavcılığı, HADEP Genel Başkanı Murat Bozlak hakkında, mal bildiriminde bulunmadığı gerekçesiyle dava açtı. Yargıtay Cumhuriyet Başsavcısı Sabih Kanadoğlu, Bozlak’ın HADEP Genel Başkanı seçildikten sonra "Mal Bildirimi Kanunu"na göre iki ay içinde mal bildirimini Yargıtay Başsavcılığı’na vermemesi üzerine Ankara Başsavcılığı’na suç duyurusunda bulundu. Konuyla ilgili soruşturma tamamlanırken iddianamede, yasa gereğince Bozlak’ın, HADEP Genel Başkanı seçilmesini izleyen iki ay içinde mal bildiriminde bulunmadığı belirtildi. İlgili yasa maddesinde "İhtarın kendisine tebliğinden itibaren 30 gün içinde mazeretsiz olarak bildirimde bulunmayana, üç aya kadar hapis cezası verilir" deniliyor. 



 SİYASET 















</TEXT>
</DOC>
