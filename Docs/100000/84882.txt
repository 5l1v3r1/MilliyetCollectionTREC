<DOC>
<DOCNO> 84882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yazar/sazak.html </URL>
<DATE> 2002/05/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
11 Eylül ve Klonların Saldırısı 
</HEADLINE>
<TEXT>

     ABD’de Klonların Saldırısı’ adını taşıyan Yıldız Savaşları filminin ikinci bölümüyle, Bush yönetiminin 11 Eylül saldırısından haberdar olduğuna yönelik haberler aynı gün vizyona girdi. 
     Demek ki, bellek zayıflığı Türkiye’ye özgü değilmiş 
     Yıldız Savaşları - II’ filminin gösterildiği sinemaların önünde çadır kuran, kuyrukta geceleyen Amerikan toplumunun 11 Eylül trajedisini unutması için dokuz ay yetti. İkiz kulelerde enkaz kaldırma işlemi bu ay tamamlanacak ama New York’ta, Washington’da yaşayanlar açısından hayat çoktan lay lay loma dönüştü. 5 bine yakın insan feci biçimde can verdikten sonra Hollywood sayesinde dikkatler bir kez daha fantastik uzay savaşlarına çevriliyor. Bu defa tehdit, sinema nedeniyle işe gitmeyen Amerikalıların ekonomiye verdikleri 300 milyon dolarlık zararla sınırlı. 
     Perşembe günü vizyona giren Yıldız Savaşları’yla eşzamanlı 11 Eylül senaryoları ise Bush yönetimini zora sokacak ölçüde gerçekçi. 
     11 Eylül’ün karanlık yüzü giderek aydınlanıyor. 
     Beyaz Saray yönetimi, uçakların füze gibi kullanılacağını tahmin edemezdik’ diye savunmaya geçse de, ABD yönetiminin El Kaide elemanlarının pilotluk eğitimi aldıkları konusunda uyarıldıkları bildiriliyor. 11 Eylül’den iki gün önce Başkan Bush’a Usame bin Ladin ve örgütüyle ilgili ayrıntılı bir savaş planı sunulmuş. Afganistan operasyonunun da 9 Eylül’de Başkan’ın masasında bulunan El Kaide’nin dağıtılması stratejisi doğrultusunda yapıldığı öne sürülmektedir. 
     Washington’u sarsan en önemli bulgu şudur 
     Arizona eyaletinin Phoenix kentindeki bir FBI ajanı, çok sayıda Ortadoğu kökenlinin uçuş eğitimi aldıklarını rapor ederek bu bilginin ülke çapında araştırılmasını istiyor. 
     Havaalanları uçak kaçırma eylemleri konusunda uyarılıyor. 
     En önemli gelişme ağustos ortasında yaşanıyor. Minnosata’da uçuş kursuna katılan Fransız vatandaşı Zekeriya Musavi tutuklanıyor. Musavi’nin 11 Eylül saldırılarına katılacak 20’nci kişi olduğu anlaşıldığında iş işten geçiyor. 
     ABD Kongresi’nde şimdi Demokrat - Cumhuriyetçi savaşları’ patlamak üzere. Demokratlar, Bush yönetimine ulaştırılan bilgilerin zamanında kamuoyuna yansıtılması halinde 11 Eylül faciasının engellenebileceği görüşündeler. 
     George W. Bush, Demokratlar’ın kuşkuları Kongre’ye taşıma girişimini Burası siyaset kokuyor’ diye önemsememe eğilimde. Başkan Yardımcısı Dick Cheney ise, eleştirileri savaş zamanı yapılmış sorumsuz beyanlar’ olarak nitelemiş ve ABD’ye yönelik yeni ve daha yıkıcı saldırıların yapılması olasılığından’ söz etmiş. 
     Eğer öyleyse 11 Eylül’ün ardından geçen 9 ay sonunda Usame bin Ladin ve El Kaide’ye karşı yapılan mücadelenin somut sonuçlarının dünyaya duyurulması gerekmez miydi 
     Condolezza Rice, saldırılardan birinin Türkiye’yi de hedef aldığını niye şimdi açıklıyor 
     Yıldız Savaşları - II’ bizde de vizyona girdi, kaçırmayın 
     
     







Irz kısmetten çıkınca, uçkur 9 yerden koparmış... 


Nutuk 2002 


Hastanede mesai 


Yeni hayallere ihtiyaç duyan Türkiye 


Ecevit miladı 


"Sizin lideriniz olabilir, ama benim kocam" 


Karadeniz bir başka güzel 


Korsanların ülkesinde bir küçük k şifim... 


Kral'ı kaça Otello'yu kaça oynarsınız ... 


11 Eylül ve Klonların Saldırısı 


Ecevit, Başbakanlık'ta düşmüş olmasın 


19 Mayıs Gençlik ve Spor Bayramı kutlu olsun 


Türkiye Başbakanlarına Merdivenlerin Oyunu... 


Bu komedi nasıl bir dramla biter 


İndirin şu vergileri. Kaldırın şu vergileri 


Konfeksiyon küsüyor ABD’nin haberi yok 


</TEXT>
</DOC>
