<DOC>
<DOCNO> 75236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas05.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorsiklet uçar gider... 
</HEADLINE>
<TEXT>

Motorsiklet Fuarı, motor gürültüsü, rüzgar, doğa ve hız tutkunlarına kaçırılmaması gereken fırsatlar sunuyor... 
     Uluslararası Motosiklet Fuarı’nın 9’uncusu, dün Lütfi Kırdar Rumeli Salonu’nda 85 yerli ve yabancı firmanın yaklaşık 400 ürünüyle motor tutkunlarına kapılarını açtı. 
     interteks tarafından düzenlenen fuarda, 2002 yılının süper modelleri tanıtılıyor ve birçok yeni modelin de Türkiye lansmanı yapılıyor. Her isteğe göre motosikletin yer aldığı etkinlikte fiyatlar da her keseye hitap ediyor. 
     Motosiklet tutkunları için kaçırılmaması gereken bir fırsat sunan fuarda, fuarın en pahalı modelini sunan Harley Davidson, V - Strom adlı modelini tüm dünyaya bu yıl tanıtan Suzuki, Türk pazarına 16 yeni modelle bu yıl giren ve tanıtımını Türkiye ve Balkan Şampiyonu Süleyman Memnun ve ünlü mankenlerle eşliğinde gerçekleştiren Aprilla, Nasuh Mahruki ile Himalayalar’a tırmanmaya hazırlanan BMW ve Honda gibi motor devleri yer alıyor. 
     
     Sektör durgun... 
     Fuardan büyük beklenti içindeki firmaların en büyük sıkıntısı ise, ekonomik kriz sonrası pazarda doğan durgunluğun halen atlatılamaması. 
     Borusan Motorsiklet Satış ve Satış Sonrası Sorumlu Müdürü Zafer Çelebi, geçen yıl 650 cc ve üstü sınıfılarda sadece 700 motorsiklet satıldığını hatırlatarak, "1 Temmuz itibariyle ÖTV uygulayacaklar ve sektör, sektör olamadan daha da ufalacak gibi’ diye konuşuyor ve hemen hemen fuara katılan tüm firmaların endişelerini böylece özetliyor. 
     



 YAŞAM 
























</TEXT>
</DOC>
