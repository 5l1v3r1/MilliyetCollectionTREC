<DOC>
<DOCNO> 53971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko10.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlanma kaçınılmaz’ 
</HEADLINE>
<TEXT>

Reklamcılar Derneği Başkanı Atasoy, Ertelenen talebi harekete geçirmenin en iyi yolu reklam ve iletişime yatırımdır’ dedi 
     İhtiyaçlar eksilmeyeceğine göre, ertelenen tüketim harcamalarında yeniden kıpırdanmanın kaçınılmaz olduğunu belirten Reklamcılar Derneği Başkanı Faruk Atasoy, para arzı ve devlet harcamalarını artırarak canlanma öngörülmediğine göre, istihdam ve geliri artıracak olanın talep olduğunu ifade ediyor. Atasoy, ayrıca bu konuda en önemli desteğin pazarlama ve iletişimden olabileceğini belirtiyor. 
     Son günlerdeki gelişmelerin, dünya konjonktüründe radikal olumsuzluklar olamzsa, 2002’de Türkiye’de olumlu bir sürecin söz konusu olacağını gösterdiğini belirten Atasoy, "Olumlu bir ortamın olması için, sivil toplum inisiyatif ve kuruluşları ile medya büyük gayret sarfederken, devlet yönetiminde görülecek kararlılık ve tutarlılık bunu tamamlamalıdır" diye konuştu. 
     
Ucuzluktan yararlanılmalı      Medya kuruluşlarının reklam tarifelerini ucuzlatması ve özellikle böyle dönemlerde evde oturan tüketicilerin sayısının artması nedeniyle şirketlerin bu ortamdan faydalanmaları gerektiğini kaydeden Atasoy, krizde daha az harcayarak k rları mümkün olduğunca korumak güdüsünün şirketlere hakim olduğunu söyledi. Atasoy, "Araştırmalar gösteriyor ki reklam yatırımlarını kısan işletmelerin yatırım getirisi performansları, reklam bütçelerinde mütevazi artışlar yapanlardan daha iyi değildir. Durgunluk döneminde yapılacak reklam yatırımıyla satışlarınızı belki eski düzeye çıkaramazsınız. Ama düşen pazar hacmi içinde payınızı artırabilirsiniz. Gelişme başladığında size daha yüksek satış ve k rlılık getirmeye başlar" dedi. 
     



 EKONOMİ 



















</TEXT>
</DOC>
