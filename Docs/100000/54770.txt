<DOC>
<DOCNO> 54770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur04.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırlılara parklarda uyarı levhası ''Hışt otursana'' 
</HEADLINE>
<TEXT>

     Diyarbakır Büyükşehir Belediyesi, park ve bahçelerde insanların banklarda oturması için ilginç yöntemlere başvuruyor. 
     Büyükşehir Belediyesi, Bağlar Beldesi'ndeki Koşuyolu Parkı'nda çimlere zarar verilmemesi ve insanların banklarda oturması için bankların üzerine ''Hışt Otursana'', ''Çimlere Oturma Ben Buradayım'' ve ''Yeşili Koru'' gibi yazılar yazdırdı. 
     Büyükşehir Belediyesi Çevre Koruma Daire Başkanı Hüseyin Bark, yazıları ilginç olması ve dikkat çekmesi için yazdırdıklarını belirtti. Parklara gelen vatandaşların bank yerine çimlere oturmayı tercih ettiklerini, bunun da yeşile zarar verdiğini belirten Bark, ilgi çekici bu tür yazılar sonucu, insanların banklara oturmaya başladıklarını bildirdi. 
     Bark, şöyle devam etti 
     ''Belediye olarak yaptırdığımız parklara kurduğumuz banklar yerine bazı vatandaşlar, çimlere oturmayı tercih ediyor. Bu da, bizim özenle düzenlediğimiz çim ve çiçeklere zarar veriyordu. Biz de insanların banklara oturmasını sağlamak amacıyla böyle bir yöntem belirledik. 
     Daha önce banklara yazdırdığımız ve ilgi çekmeyen Lütfen oturun 
     yazısı yerine Hişt otursana , Çimlere oturma ben burdayım , Yeşili koru gibi yazılar yazdık. Park ve bahçelerin zarar görmemesini sağlamak amacıyla uyguladığımız bu farklı yöntemle insanlar artık banklara oturmaya başladı.'' 
     






</TEXT>
</DOC>
