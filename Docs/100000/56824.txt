<DOC>
<DOCNO> 56824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/soneko17.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi dünkü kapanışa göre 57.05 puan artışla, 1. seansı 12,606.90 puandan tamamladı. 
     Hisse senetleri 1. seansta, ortalama yüzde 0.45 oranında değer kazandı. 
     İMKB günün ilk seansına 12,556.91 puan seviyesinde ve 7.06 puan artışla başladı. Durgun ve hacimsiz bir seyir gösteren borsada Endeks, seansın ilk yarısını 101.38 puan artışla 12,651.23 puandan geçti. 
     Seansın ikinci yarısında da bekleme durumunun hakim olduğu gözlendi ve endeks, 12,606.90 puandan kapandı. Endeks, seans içinde en düşük 12,489.42, en yüksek de 12,731.83 puanı gördü. 
     1. seans kapanışında mali endeks 4.44 puanlık düşüşle 16,506.72 
     puana gerilerken, sanayi endeksi 65.51 puan artışla 10,706.17 puana ve hizmetler endeksi de 138.84 puan artışla 8,423.64 puana yükseldi. Böylece mali grup hisseler, önceki kapanışa göre ortalama yüzde 0.03 oranında değer yitirirken, sanayi grubu hisseler yüzde 0.62 oranında ve hizmet grubu hisseler de yüzde 1.68 oranında değer kazandı. 1. seansta işlem gören toplam 277 hisse senedinden 107'si değer kazandı. 77 hisse senedi değer yitirirken, 93 hissenin fiyatında ise bir değişiklik olmadı. Seansta, 192 trilyon 422 milyar 920 milyon liralık işlem hacmi oluştu. 1. seansta Doğan Holding, Doğan Yayıncılık, Yapı ve Kredi Bankası, Koç Holding ve Ereğli Demir Çelik, en yoğun işlem gören hisseler oldular. 
     






</TEXT>
</DOC>
