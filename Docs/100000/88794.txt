<DOC>
<DOCNO> 88794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo04.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon yılmaz 
</HEADLINE>
<TEXT>

Bordo-Mavili yönetim, Mehmet Yılmaz’ın transferi için çalışmalarını hızlandırdı, camiada imza beklentisi arttı 
     ALTAY’IN Samsunspor’da kiralık oynayan santrforu Mehmet Yılmaz’dan Trabzonspor vazgeçmiyor. Genel Sekreter Mahmut Ören’in, Altay Başkanı Nafiz Zorlu ile masaya oturup, 600 bin dolarlık bonservis bedelini 400 bin dolara çektiği öğrenildi. Mehmet Yılmaz’ın bonservisinde 250 bin dolarlık payı bulunan Fenerbahçe yöneticisi Sadettin Saran’la anlaşma sağlanırsa, imzalar atılacak. 
     TEKNİK Direktör Samet Aybaba’nın ısrarla istediği golcü oyuncu için Sadettin Saran da ikna edilirse, bir hafta içinde sözleşme yapılacak. Yöneticiler, "Mehmet için şartları zorlayacağız. Çünkü onun gibi bir forvete ihtiyacımız var" dediler. Bu transferde yeniden pürüz çıkması halinde Bursasporlu Murat Sözkesen ile Brezilyalı Calio Rivanio ve Çek Marek Kincl üzerinde yoğunlaşılacak. 
     
Mustafa imzaladı      TRABZONSPOR, daha önce prensipte anlaştığı Antalyaspor’un orta saha oyuncusu Mustafa Yalçınkaya ile üç yıllık sözleşme imzaladı. Törende Asbaşkan Ömer Gürsoy ve yöneticiler hazır bulunurken, başarılı oyuncuya toplam 450 milyar lira ödeneceği açıklandı. Antalyaspor’a ise 175 milyar lira bonservis bedeli verilecek. Öte yandan yönetim, Sakaryaspor’un başarılı sol kanat savunucusu Muhammet ile el sıkıştı. 
     



 SPOR 

































</TEXT>
</DOC>
