<DOC>
<DOCNO> 74549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur05.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya ve Denizli'de Mart karı etkili oluyor... 
</HEADLINE>
<TEXT>

     Konya'nın Seydişehir ve Bozkır İlçeleri'nde dün akşamdan bu yana devam eden kar yağışı ulaşımı olumsuz etkiliyor. 
     Alınan bilgiye göre, dün akşam başlayan kar yağışı nedeniyle Seydişehir-Antalya yolunun 15. ile 50. kilometresi arasında kar kalınlığı 40 santimetreye ulaşırken, fırtınanın da etkisiyle yolda ulaşım güçlükle sağlanıyor. 
     Bozkır İlçesi'nde ise kar yağışı şehir merkezinde fazla etkili olmazken, ilçenin beldeleri ile olan ulaşımında aksamalara neden oluyor. 
     Yetkililer, karayollarına ait ekiplerin kar temizleme çalışmalarını sürdürdüğünü bildirdiler. 
     
     OKULLAR TATİL 
     Denizli'nin Çameli İlçesi'nde etkili kar yağışı nedeniyle, okulların 1 gün tatil edildiği bildirildi. 
     Alınan bilgiye göre, ilçede kar kalınlığı, yer yer 20 santimetreye ulaştı. 
     Yetkililer, okulların kar yağışı yüzünden 1 gün süreyle tatil edildiğini, kapanan köy yollarının açılmaya çalışıldığını, Çameli'nin Denizli ve Fethiye ile bağlantısını sağlayan karayolundan ise ulaşımın aralıklarla sağlanabildiği ifade ettiler. 
     






</TEXT>
</DOC>
