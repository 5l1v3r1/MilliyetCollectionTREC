<DOC>
<DOCNO> 74269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun07.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu doktorlar sınır tanımıyor 
</HEADLINE>
<TEXT>

     AYŞEGÜL AYDOĞAN İstanbul 

     Van’da iki yıl önce, 1970’lerde temeli atılmasına rağmen yıllarca hizmete giremeyen Yüksek İhtisas Hastanesi’nde kalp ameliyatlarını başlatan Koşuyolu Kalp Hastanesi doktorları, şimdi de Azerbaycan’da yürekleri onarıyor. Van’da toplam 650 ameliyat yapan ekip, iki ülke arasında yapılan sağlık anlaşması gereği bir aydır Bakü’de direktörlüğünü Melikşah Acuner’in yaptığı Merkezi Klinik Hastanesi’nde ameliyat yapıyor. 
     
     Yürek tabipleri 
     Türk doktorlar, 3 haftada bir yenilenen ekiple, hastanede by - pass gibi kalp ve damar ameliyatları, anjiyo gibi kardiyoloji hizmetleri veriyor. Koşuyolu Kalp Hastanesi Başhekimi Prof. Dr. Cevat Yakut’un başkanlığında Dr. Kaan Kırali, Dr. Tuncer Koçak ve Dr. Fikret Turan’ın şefliğinde dönüşümlü çalışan doktorlar, kısa sürede, 2’si çocukta olmak üzere 16 kalp ameliyatı gerçekleştirdi. Prof. Yakut, hastaların Koşuyolu doktorlarına "yürek tabibi", hemşirelere ise "sağlık bacısı" olarak hitap ettiğini belirtti. 
     



 GÜNCEL 




























</TEXT>
</DOC>
