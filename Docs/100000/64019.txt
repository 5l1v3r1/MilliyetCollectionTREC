<DOC>
<DOCNO> 64019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur13.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sema Pişkinsüt kendi partisini kurdu... 
</HEADLINE>
<TEXT>

     Aydın bağımsız milletvekili Sema Pişkinsüt, kuracağı partiye ilişkin dilekçenin pazartesi günü İçişleri Bakanlığı'na verileceğini bildirdi. 
     Toplumcu Demokratik Parti TDP adı altında faaliyete başlayacak yeni oluşum, Türkiye'nin 44. partisi olacak. 
     Sema Pişkinsüt, TDP'nin kuruluş dilekçesini, 28 Ocak Pazartesi günü İçişleri Bakanlığı'na sunacaklarını bildirdi. Aynı gün, bir basın toplantısı ve kuruluş töreni yapacaklarını kaydeden Pişkinsüt, şöyle konuştu 
     ''2 ay içerisinde 41 ilde örgütlenmeyi planlıyoruz. Mart sonu veya Nisan başına kadar 41 ilde örgütlenmemizi tamamlayacağız. Kurucular Kurulu bizde parti meclisi gibi çalışacak. Parti kurulduktan sonra Kurucular Kurulu'nun ilk toplantısında kurultay kararını alacağız. 
     Mart ayında kurultay yapacağız.'' Çalışacakları isimleri Pazartesi günü açıklayacağını kaydeden Pişkinsüt, ''3 milletvekiliyiz'' dedi. 
     Pişkinsüt, TDP'nin ambleminin ''güneş'' olacağını sözlerine ekledi. 
     






</TEXT>
</DOC>
