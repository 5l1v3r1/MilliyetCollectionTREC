<DOC>
<DOCNO> 96904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun12.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
60 Türk işçisi Moskova’da mağdur 
</HEADLINE>
<TEXT>

     CENK BAŞLAMIŞ Moskova 

     Moskova’daki bir Türk inşaat şirketinde maaşların ödenmemesiyle başlayan gerginlik Rus polisinin de müdahalesiyle bunalıma dönüştü. Şirketin Türk ortağı Mehmet Batıgün de parasının olmadığını söyleyerek, bileklerini kesip intihar girişiminde bulundu. 
     Rotus - 2100 inşaat şirketinde çalışan 60 işçi, ekimden bu yana maaşlarının ödenmediği gerekçesiyle şirket ortağı Batıgün’ü suçladı. Türk işçiler, maaşlarının ödenmesinde ısrar ettikleri için kaldıkları lojmanlardan çıkarılarak inşaatın bodrumunda yaşamaya zorlandıklarını, 10 gün önce de yemeklerinin kesildiğini öne sürdü. 
     İşçiler, dün şantiyeye gelen Rus güvenlik kuvvetlerinin haklarında işlem yapmaya başladığını ve kendilerine bugün sınır dışı edilerek Türkiye’ye gönderileceklerinin söylendiğini bildirdi. 
     



 GÜNCEL 





















</TEXT>
</DOC>
