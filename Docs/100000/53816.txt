<DOC>
<DOCNO> 53816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko09.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Satışa çıkarıldığı gün Fon’a devri durduruldu 
</HEADLINE>
<TEXT>

Fon, Tarişbank’ı satışa çıkarırken, Danıştay İdari Dava Daireleri Genel Kurulu, bankanın Fon’a devrine ilişkin kararın yürütmesini durdurdu 
     EKONOMİ SERVİSİ 

     Danıştay İdari Dava Daireleri Genel Kurulu, Danıştay 10’uncu Dairesi’nin, Tarişbank’ın Tasarruf Mevduatı Sigorta Fonu’na TMSF devrine ilişkin Bankacılık Düzenleme ve Denetleme Kurulu BDDK kararının yürütmesinin durdurulması isteminin reddine ilişkin kararına yapılan itirazı dün karara bağladı. 
     Genel Kurul, itirazı kabul ederek, söz konusu BDDK kararının yürütmesini durdurdu. Bu karara karşı, BDDK’nın karar düzeltme isteminde bulunma hakkı bulunuyor. 
     
Kararı bekliyorduk’      Eğer bu istem Genel Kurul tarafından reddedilirse davanın esasına ilişkin kararı 10’uncu Daire verecek. 10’uncu Daire’nin vereceği kararı da tarafların temyiz etme hakkı bulunuyor. Temyiz istemini de yine Danıştay İdari Dava Daireleri Genel Kurulu görüşecek. BDDK, 10 Temmuz’da Tarişbank ile birlikte Bayındırbank, EGS Bank, Kentbank ve Sitebank’ın, TMSF’ye devrine karar vermişti. 
     Tariş Pamuk Birliği Başkanı Mehmet Bakanoğlu, Danıştay’ın Tarişbank’ın Fon’a devredilmesine ilişkin BDDK kararının yürütmesini durdurmasından büyük memnuniyet duyduklarını söyledi. Tarişbank’ın Fon’a devredilme kararının haksız ve adaletsizce alındığını belirten Bakanoğlu, "Karar, 150 bin çiftçiye hayırlı uğurlu olsun" dedi. 
     
Son teklif 21 Aralık’ta      Öte yandan, hisselerinin tamamı TMSF’ye ait olan Tarişbank’ın satışına ilişkin duyuru, Resmi Gazete’nin dünkü sayısında yayımlandı. 
     Duyuruya göre, istekliler teklif mektuplarını, Tarişbank’ın iştirakleri dahil ve hariç şeklinde hazırlayarak 21 Aralık günü mesai saati sonuna kadar TMSF’ye verecekler. 
     



 EKONOMİ 























</TEXT>
</DOC>
