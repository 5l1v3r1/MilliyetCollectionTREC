<DOC>
<DOCNO> 86944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/yilmaz.html </URL>
<DATE> 2002/05/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kapadokya’da bir mahalle canlanıyor 
</HEADLINE>
<TEXT>

     Sezon açıldı, turizm ete kemiğe büründü. Yaz aylarının ilk turistik sezonunu Kapadokya’da açtık. 
     Fener Rum Ortodoks Patriği Bartholomeos ile onarılan Ürgüp Sarıca Kilisesi’ni gezdik. Ardından yine Bartholomeos ile Ürgüp Belediyesi’nin bir hafta önce açtığı ihalede, Magic Life International Grubu’nun restorasyonunu ve işletmesini üstlendiği Karakaya Mahallesi’ne vardık. 
     Özcan Deniz’in çevirdiği Asmalı Konak ile bir anda güncelleşen Ürgüp’te bir başka konak, Sinanos Gül Konakları’nda akşam yemeği yedik, Dinler Oteli’nde konakladık. 
     Ayağımızı bastığımız her santimetrekarede, bundan 10 milyon yıl önce Erciyes, Hasandağı ve Göllüdağ’ından püsküren tarihle, günümüze bir yolculuk yaptık. 
     Roma İmparatorluğu döneminde 17 - 395 İran’dan gelen Sasaniler’in saldıralarından korunmak için mi, yoksa kendilerini yalnızlığa adayan din adamlarının tercihi mi bilinmez, yerin 13 kat altına inen şehirlerden, bin metre yükseğine çıkan kayalara uzanan bir yolculuk... 
     Kapadokya’daki turizme 1071 yılına kadar burada hakimiyet kuran Bizans kültür varlıklarının damgası vurulmuş. 1071’den 1299’a kadar da bu bölgenin konukları olan Selçuklu Türklerinin Anadolu’daki varlıkları da araya serpiştirilmiş. 
     
Kilise onarıldı      6 ülkede, 23 kulüp, 4 yat ve bir Nil gemisiyle bu yıl 450 bin turiste hizmet veren Magic Life International Kapadokya’da halı, kilim, çanak - çömlek satışının arasına sıkıştırılan kültür turizmine, milyon dolarlarla ifade edilen yatırımlara giriliyor. 
     UNESCO tarafından Dünya Kültür Miras Listesi’ne alınan Kapadokya Bölgesi’nde bir özel sektör firması, kilise onarımına para yatırıyor. 
     Bartholomeos’un vurguladığı gibi, 11 Eylül’den sonra, bir İslam ülkesinin kendi topraklarında yıkılmakta olan Sarıca Kilisesi’ni dünya kültürel mirası olarak görüp, yaşatması da gözden kaçmayacak. 
     
Mahalle turizmi      Kapadokya’nın bir başka yüzü de konaklamaya ışık tutuyor. Bölgede çok sayıda üç - dört yıldızlı otel, gelişmiş pansiyonlar var. Bunların bir kısmı bölgeye gönül veren Fransız, İngiliz vatandaşlarının bireysel çabaları ile yeniden inşa edilmiş kaya evleri... 
     Ürgüp Belediye Başkanı Bekir Ödemiş, bölgede turizme hizmet veren 5 bin yatak kapasitesi olduğunu vurguluyor. Sorunları ise, Kapadokya’ya gelen turistlerin geceleme sürelerini uzutmak ve bölge istihdamına, ekonomisine yüksek düzeyde katma değer sağlamak. 
     Ödemiş, seçim bildirgesinde verdiği bir sözü tutuyor ve Kayakapı Mahallesi’ni onarıma açıyor. Magic Life bir müşavirlik firması ile, 1981’de Afet İşleri Genel Müdürlüğü’nün boşalttığı mahalleyi, turizme kazandıracak restorasyon işine girecek. 
     150 hektarlık alana kurulu mmahallenin içinde Aziz Yuhannes’in Evi, tek minareli bir cami, konaklar gibi 149 bina ve 51 parsel arsadan oluşan 200 üniteli mahallenin envarteri, Koruma Amaçlı İmar Planı çıkarılacak tüm çalışmalar Koruma Kurulu tarafından onaylanıp, yapım aşamasına geçilecek. Magic Life Başkanı Cem Kınay, bu bölgede yatırımlara devam edeceklerini söylüyor. 
     Mahalle koruma amacına uygun bir anlayışla turizme kazandırılacak mı Mahalle 1969’da afet bölgesi ilan edildiğinde, yıkılmak üzere kamulaştırıldı. Kültür Bakanlığı ise aynı dönemde korumaya aldı. Mahallenin Nevşehir Kültür ve Tabiat Varlıklarını Koruma Kurulu’nun, 10 Şubat 2001’de aldığı kararla doğal SİTalanı olmaktan çıkartılıp, kentsel SİT alanı ilan edilmesiyle yazgısı değişiyor, yeni bir çağa doğru... 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
