<DOC>
<DOCNO> 79594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yazar/pulur.html </URL>
<DATE> 2002/04/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bedel ödemişler 
</HEADLINE>
<TEXT>

     TELEVİZYON ekranında şişine şişine konuşuyordu 
     "Ben bedelini ödedim " 
     Ödenen neyin bedeliydi 
     Ona göre demokrasinin, düşünce özgürlüğünün, inancın bedeliydi yani bunları savunduğu için bedel ödetmişlerdi. 
     
     O'nu dinlerken dilimizin ucuna geldi, sanki televizyon ekranını delip, kulağına fısıldayacaktık 
     "Tarık Akan'ın bedelini kim ödeyecek " 
     
     "ANNE Kafamda Bit Var" kitabı sinema oyuncusu Tarık Akan'ın poliste ve cezaevinde geçen günleri... Can Yayınları 
     Sorgulamalar, itilip kakılmalar, aşağılanmalar, taş hücrelerde farelerle, sıçanlarla geçen günler, günde üç kere izin verdikleri için, hücrenin içine işemek, bitler, pireler, pislik... 
     Bütün bunlar, şimdi çıkmayan bir gazetenin manşetten verdiği yalan haberin marifetiydi. 
     Habere göre Tarık Akan, vatan hainidir, Almanya'da yaptığı konuşmayla devletin itibar ve nüfuzunu kırmıştır. 
     Sahte muhbirler, baskıyla konuşturulan şahitler, asılsız söylentiler ve sonunda beraat.... 
     
     AŞAĞIDAKİ satırlar, Tarık Akan'ın hücre notlarındandır 
     " ... gazetesi gene muhbirliği sürdürüyor. Beni hapse attıran, daha önce asker kaçağı diye beni Hatay'da sabaha karşı tutuklatan, birçok aydını, işçiyi hedef gösteren gazete." 
     İşte "o gazete"nin en azından manevi sorumlusu "Bedelini ödedim " diyor. 
     Bunların, bedelini de ödediler mi 
     
     BİZİM meslekte, "pazar günleri okuyuculara, neşeli, iç açıcı şeyler yazılmalı" diye bir gelenek vardır. 
     Hayır, bugün tam tersini yapacağız, bedel ödedik diye afra tafra atanların kimlere, yalan, uydurma haberlerle ne bedeller ödettiklerini Tarık Akan'dan dinleteceğiz, belki vicdanları sızlar 
     "Pantolonumu çıkardım, bir paçasını ters çevirip başladım. Dikiş araları sirke ve bit kaynıyordu. Güneşin sıcaklığı ve ışığı eşliğinde başparmağımın tırnaklarıyla çıtır çıtır sirkeleri, bitleri kırdım. Bir yandan da sayıyordum, bir paçadan tam 43 bit ve sirke çıkmıştı. Tırnaklarıma kan bulaşmıştı, öteki paçamdakileri sayamadım bile..." 
     
     NASIL, pazar keyfiniz nasıl geçiyor, neşenizi buldunuz mu 
     Bunların da bedelini ödediniz mi 
     Bu insanlara, sadece "solcu" oldukları için, bedel ödettiniz. 
     
     







Oooo, mooo, iğne battı, canımı yaktı... 


Çiçek Arif... 


Üniversite hastanelerinin itirazı 


Erkekler kadınlara niye öyle bakar 


Harcama kültürü 


Güneş ülkesi 


Eğitimde uluslararası kalite arayışı 


Çözüm yolu insan gibi’ düşünmekten geçiyor 


Bedel ödemişler 


Turizmde umutlu sezon 


Çin Başbakanı ile iş yemeği 


Geçmiş daha geçmedi 


Yakın tarihle oynamayınız 


Şımarık yatırım da tarihe karışıyor 


Her köşe başında kahve yerine lokanta açılıyor 


Bu kez mehtap küsmedi 


</TEXT>
</DOC>
