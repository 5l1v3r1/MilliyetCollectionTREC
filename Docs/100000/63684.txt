<DOC>
<DOCNO> 63684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun03.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MANAVGAT KAYMAKAMI HALKA SALDIRIYORLAR 
</HEADLINE>
<TEXT>
Köpekleri vurun’ emri 
Kaymakam 2002 turizm sezonuna hazırlanıyor Belediye Başkanları kararı uygulamayacaklarını açıkladı... 
     Doğan SÖNMEZ MANAVGAT Antalya DHA 

     Antalya’nın Manavgat ilçesi Kaymakamı Mehmet Çapraz, başıboş köpeklerin bölge halkına saldırdığını belirterek "Turistlerin kokusunu seviyorlar herhalde. Bize alışamadılar. Kontrol altına alın. İtlaf ise itlaf edin. Kısırlaştıracak mı, ameliyat mı edeceksiniz, ne yapacaksanız yapın" dedi. 
     2002 yaz sezonu öncesi jandarma, polis, belediye yetkilileri ve turizmcilerle toplantı yapan Çapraz, başıboş dolaşan hayvanlar nedeniyle eleştirildiğini söyledi. Zaman zaman önündeki evraka bakıp sinirlenen Çapraz şöyle konuştu 
     "Side ve Titreyen Göl mekviilerinde köpekler başıboş dolaşıyor. Cumhuriyet Meydanı’nda birbirlerine saldıran köpek sürüleri var. Sessiz saatlerde karşınıza çıkıyorlar. Turistlerin kokusunu seviyorlar herhalde. Bize alışamadılar. Daha çok bizim arkadaşlarımıza saldırıyorlar. En çok şikayetçi olan garnizon komutanımız. 'Kaymakamlık, belediye uyuyor mu diyor. Haklı. Başıboş hayvanları kontrol altına alın, hatta itlaf ise itlaf edin." Hayvanları Koruma Derneği Antalya Şube Başkanı Sevda Kıraç, Çapraz’ın hayvanların itlaf edilmesi emri vermesine tepki gösterdi. Kıraç Kaymakam’ın böyle bir yetkisi olmadığını sözlerine ekledi. 
     
     Emri uygulamayız 
     Side Belediye Başkanı Abdülkadir Uçar, 1999 da köpekleri koruma, aşılama ve kısırlaştırma merkezi kurdularını belirterek "Kaymakam, belediyelere daha önce de Gerekli görülürse itlaf edin’ talimatı vermişti. Biz ise uygulamadık" dedi. 
     Manavgat Belediye Başkanı Zeynel Şenol da itlafa karşı çıkarak "Köpekler, sahillerde öğle saatlerinde sürüler halinde dolaşıyor. Burada yakalıyor, Side’deki koruma merkezine götürüyoruz. İtlaf söz konusu olamaz" diye konuştu. 
     



 GÜNCEL 

















</TEXT>
</DOC>
