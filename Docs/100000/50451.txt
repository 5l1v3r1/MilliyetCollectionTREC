<DOC>
<DOCNO> 50451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/ekonomi/eko01.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz doktoru Türk 
</HEADLINE>
<TEXT>

Nerede kriz olacak, nasıl önlenebilir .. Bütün işi bunu düşünmek olan Uluslararası Kriz Grubu’nun tek Türk üyesi Arıoğlu, Terörün panzerihi, dünya vatandaşlığıdır’ diyor 
     AÇIK KOYU SOHBETLER EYLEM TÜRK 

     Uluslararası Kriz Grubu International Crisis Group ICG , insan eliyle insana verilen zararı, krizleri, önceden teşhis etmek, durdurmak, mümkün değilse zararlarını minimize etmek için çalışan’ uluslararası bir sivil girişim. 
     Martti Ahtisaari Finlandiya , Oscar Arias Sanchez Kosta Rika ve Fidel Ramos Filipinler gibi eski cumhurbaşkanı, başbakan ve devlet başkanları Türkiye’de de tanınan ABD’nin Türkiye eski Büyükelçisi Morton Abramowitz, yine ABD Kongre üyesi Stephen Solarz, Ürdün Prensi Hassan bin Talal’ın yanı sıra George Soros gibi ünlü işadamlarının üye olduğu Uluslararası Kriz Grubu’nun yalnızca bir Türk üyesi var Yapı Merkezi Holding Başkanı Ersin Arıoğlu. 
     ICG, terör konusunda birikimli bir kuruluş. Dışileri bakanlıklarının yakından izlediği internet sitesinde, Kosova’da bir şeyler olacağını’ iki yıl önceden duyurdu. Afganistan Fergana Vadisi’ndeki gerilimi ve terör odaklarının toplandığını’ bir buçuk yıl önce internette yayınladı. Şu sıralar, birikimlerini uluslararası koalisyona sunmak amacıyla yeni bir proje üzerinde çalışıyor. 
     Bu amaçla Türkiye’ye gelen ICG heyeti, üst düzey görüşmeler yapacak. Dünya vatandaşlığını’ öneren kuruluşun Yürütme Kurulu’nda da yer alan Arıoğlu, dört yıldır ICG’yi Türkiye’de temsil ediyor. Entellektüel ve düşünen’ özellikleri ile özgün bir işadamı profili çizen Arıoğlu ile ICG’nin projelerini konuştuk. 
     
Uluslararası Kriz Grubu nedir 
     Berlin Duvarı’nın yıkılmasıyla yepyeni bir dönem başladı. Dünyada o dönem gerilimli noktalar vardı. Olayların devam edeceğini gören gönüllüler, merkezi Brüksel’de olan ICG’yi oluşturdular. Amacı insan eliyle insana verilen zararı, krizleri, gerilimleri, önceden teşhis etmek, mümkünse durdurmak, değilse zararlarını minimize etmek. Gerginlik bölgelerinde kalıcı demokrasilerin kurulmasını, ekonomik kalkınmayı sağlamak. Bunun için düşünce üretmek ve bunları raporlarla savunmak. Çare arayan bir kurum. 
     
Tek Türk üyesi siz misiniz 
     Evet. Yönetim kurulunda 55 üye var. Bunların birçoğu devlet başkanlığı, elçilik, başbakanlık yapmış kişiler. İş aleminden ve basın dünyasından da temsilciler var. Bana 1997’de teklif geldi, katıldım. 2000 yılında da 10 kişilik yürütme kuruluna seçildim. 
     
Grubun çalışma yöntemi nedir 
     19 kriz bölgesinde ofisimiz var. Biz krizlerin tarihsel sosyal kökenine iniyoruz. Gerilim bölgelerinde ofis açarak, tam arazide, olayların içindekilerle görüşüp rapor yazıyor, senteze gidiyoruz. Bunlar karar vericilere ulaştırılıyor. Raporlar web sitemizde herkese açıktır. Grubumuzun yaklaşımı fikir bazında. Internet sayfamızı genellikle ülkelerin dışişleri bakanlıkları takip eder. Ekonomik krizlerle ilgilenmiyoruz. Ancak, her siyasal kriz ekonomik çöküntü getirir. Krizlerin ekonomik zararlarını düzeltmeye çalışıyoruz. 
     
11 Eylül’den sonra terör konusunda herhangi bir çalışma oldu mu 
     Afganistan’ın Fergana Vadisi’nde gerilimin olduğunu, terör odaklarının toplandığını dile getirdik, internette yayınladık. 11 Eylül’den hemen sonra da İslamabad’da bir ofis açtık. Her kriz bir anlamda terör de ihtiva ediyor. ICG’nun terör konusunda birikimi var. Bu birikimleri derlemek ve uluslararası koalisyonu kuvvetlendirmek amacıyla terör konulu bir proje hazırladık. Bir buçuk yıl sürecek bir proje. Teröre karşı yapılacak en önemli şey dünya vatandaşlığı değerlerini ortaya getirmek ve herkesin dünya vatandaşlığı etrafında birleşmesini sağlamaktır. Uluslararası büyük bir inisiyatife ihtiyaç var. Yeni bir vatandaşlık kavramına ihtiyaç var. 
     
     Terör projesi hazırlıyorlar 
ICG yönetimi bu hafta Türkiye’ye geliyor. Neden Türkiye 
     Geliş amaçları Türkiye’nin önemli bir noktada bulunması. Türkiye dünya siyasetinde ağırlığı olan bir aktör. Bunun dünyaya bağlanmasını istiyoruz. Türkiye’ye bunu teklif etmeye geliyoruz. Her konuda işbirliği teklifi yapacağız. Aktif bilgi alışverişi isteyeceğiz. Türkiye büyük bir aktörse, ICG de dünyaya söylemi olan siyasal bir kuruluş. Bu kuruluş Türkiye’den katkı bekliyor. Bu katkı iki türlü olabilir. Birincisi fikirsel bazda, ikincisi de kuruluşa aktif olarak katılmakla. 
     
Uluslararası Kriz Grubu Türkiye’de kimlerle görüşecek 
     Önce devlet ve hükümet temsilcileriyle biraya gelinecek. Cumhurbaşkanı, Başbakan, Başbakan Yardımcısı, Dışişleri Bakanı ve ekonomiden sorumlu devlet bakanı ile görüşülecek. Onlara ICG’nin yapmış olduğu çalışmalar hakkında bilgi vereceğiz. Ardından İstanbul’da salı günü basın toplantısı düzenleyeceğiz. ICG’nin başlatacağı önemli yeni bir proje var. 
     
Grup Türkiye’nin terör konusundaki tecrübesinden de yararlanmayı hedefliyor mu 
     Evet. Türkiye’nin bu konuda yirmi yıldır bir söylemi var. Biz bunun büyük sıkıntısını yaşadık. Komşularımız ve büyük devletler Türkiye’yi zayıf düşürmek için teröre destek verdiler. Biz 100 milyar dolara yakın para ve 30 bin vatandaşımızı kaybettik. En çok bu konuda ızdırap çekmiş bir ülke olarak Türkiye bunu dünyaya anlattı ama tam anlaşılamadı. Ancak Türkiye’nin bu konuda ne kadar haklı olduğu şimdi ortaya çıktı. Bu bir fırsattır. Dünyaya bu söylemi daha kuvvetli söylemek, tecrübelerimizi insanlığın hizmetinde kullanmak Türkiye’nin görevidir. Bu bakımdan yapılacak bu ziyaretin özellikle bu projeye fayda sağlayacağını düşünüyorum. 
     



 EKONOMİ 

















</TEXT>
</DOC>
