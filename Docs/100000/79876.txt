<DOC>
<DOCNO> 79876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun07.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Platonik aşk, tiyatro dağıttı 
</HEADLINE>
<TEXT>

     Selma KUNAR DHA 

     Antalya Umutevi’nde yaşayan 16 sokak çocuğunun, "Çürük Elma" adlı oyunda rol aldıkları liseli kızlara aşık olması, tiyatro grubunu dağıttı. Aşık olduğu kızdan karşılık göremeyen bir çocuğun, çatıya çıkıp intihar girişiminde bulunması, bardağı taşıran son damla oldu. Antalya Sosyal Hizmetler İl Müdürlüğü ve Antalya Büyükşehir Belediyesi bünyesinde kurulan Umut Evi, sokak çocuklarının topluma kazandırılması projesi için bir tiyatro grubu kurdu. Yaşları 13 - 18 arasında değişen sokak çocukları, liseli kızlarla provalara başladı. Oyun gereği, kızlarla bedensel temasları olan sokak çocukları, kızları sahiplenmeye kalkıştı. Tiyatro grubundaki T.V.’nin annesi Sezgin V., kızına aşık olan bir çocuğun eve telefon açtığını belirterek "Çocukların kötü niyetli olduklarını sanmıyorum" dedi. Sosyal Hizmetler yetkilileri ise gelişmeler üzerine oyundan vazgeçtiklerini açıkladı. 
     



 GÜNCEL 



















</TEXT>
</DOC>
