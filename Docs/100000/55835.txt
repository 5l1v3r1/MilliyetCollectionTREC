<DOC>
<DOCNO> 55835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun13.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin polisi 20 Hamas üyesini tutukladı 
</HEADLINE>
<TEXT>

     Filistin polisi, Hamas üyesi 20 kişiyi tutukladı. 
     Güvenlik yetkililerinden alınan bilgiye göre, sabahın erken saatlerinde başlayan operasyonlarda özellikle Hamas'ın askeri kanadı İzzeddin El Kassam Tugayı'nın militanları hedef alındı. 
     Hafta sonunda İsrail'i kana bulayan saldırıların sorumluluğunu Hamas üstlenmişti. 
     İsrail de, bu saldırılara misilleme amacıyla pazartesi ve salı günleri Filistin yönetimine ait birçok binayı bombalamıştı. 
     Filistin güvenlik yetkilileri, Yaser Arafat'ın ilan ettiği olağaünüstü durum çerçevesinde pazar gününden bu yana 180 Hamas ve İslami Cihad üyesini tutukladılar. 
     Bu arada Filistin polisi, evinde göz hapsine alınan Hamas lideri Şeyh Ahmed Yasin'in evinin civarında eylem yapan Filistinli göstericileri uyarmak için havaya ateş açtı. 
     Gazze kasabasının güneyindeki Sabra mahallesinde bulunan Yasin'in evi civarında toplanan maskeli ve silahlı gençler, güvenlik güçlerinin Yasin'in evine yaklaşmalarını engellemek istiyor. 
     






</TEXT>
</DOC>
