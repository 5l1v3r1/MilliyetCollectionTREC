<DOC>
<DOCNO> 96257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/pulur.html </URL>
<DATE> 2002/07/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Putunu kendi yapar kendi tapar " 
</HEADLINE>
<TEXT>

     NE yapsak ne etsek, huylarından vazgeçmiyorlar ille bir kurtarıcı bekliyorlar. Sanki kurtarıcının elinde sihirli değnek var, bir dokunacak her yerde yedi veren gülleri açacak. 
     Üstelik kurtarıcı sandıkları "Bende öyle marifetler vehmetmeyin " dese de, hayır, ayağına, eteğine sarılıp "Sen bizim kurtarıcımızsın " diye biat edecekler. 
     
     TÜRKİYE’nin, Türk halkının, elbette, bugünlerde bir "umut"a ihtiyacı var ama "umut"a, kurtarıcıya değil... 
     İsmail Cem’in "bir umut olduğu" gerçek, toplumun bir kesimi onu da, Kemal Derviş’i de umut görüyor, bu yadırganmamalı... 
     Tabii aynı şeyi, Hüsamettin Özkan için söylemek mümkün değil, çünkü adamın ne dediği, ne düşündüğü belli değil... 
     Kendisinin Avrupa Birliği, Kürt sorunu, Kıbrıs için, ne düşündüğünü bilen varsa, bir adım öne çıksın 
     Muhterem, muhteşem bir sükut abidesi 
     Tekrar ediyoruz, bu hareket, bir umuttur lakin, "kurtarıcı" değildir. 
     Ama, burası Türkiye, Tevfik Fikret’in dediği gibi 
     "Beşerin böyle dalaletleri var 
     Putunu kendi yapar, kendi tapar " 
     1990’lı yıllarda "Yeni Demokrasi Hareketinin" başındaki Cem Boyner’i de "kurtarıcı" hale getirdiler, çevresini saranlar "kurtarıcı"yı öyle kışkırttılar ki, adam bir ara "Muhammed’i de, Atatürk’ü de, Özal’ı, Marks’ı da aşmak lazım" demeye başladı. 
     
     HELE öyle bir anket piyasaya sürüldü ki 
     Piar - Gallup’un "Dev Kamuoyu Araştırması" Cem Boyner’in "Ayak Sesleri"ni duyuruyordu 
     Cem Boyner’in partisi yüzde 26 oy alıyordu, seçime doğru, bu oran yüzde 45’e bile çıkarıldı. 
     Terazinin bir kefesinde Cem Boyner, diğer kefesinde Tansu Çiller ve Mesut Yılmaz vardı ve ikisinin ağırlığı, Cem Boyner olamıyordu Milliyet, 23.12.1994 
     
     SEÇİM sabahı herkes sakalının ak mı kara mı olduğunu gördü Cem Boyner’in Yeni Demokrasi Hareketi değil yüzde 45, yüzde bir bile oy alamadı. Parti bütün Türkiye’de, 133 bin 889 oy almıştı, bunun oranı da yüzde 0.48’di... 
     
     ONUN için vazgeçelim şu "kurtarıcı" aramaktan. İsmail Cem bir umut olabilir lakin "kurtarıcı" değildir... 
     Bizim tanıdığımız İsmail Cem, umarız adaşı Cem Boyner gibi kışkırtmalara kanmaz hesabını kitabını yapar, önünü görmeden adım atmaz. 
     Zaten dikkat etmişseniz "Benim türbanla, başörtüyle sorunum yok " lafı dışında açık vermedi. 
     "Bunun neresi açık vermek " diyebilirsiniz. 
     "Benim türbanla, başörtüyle sorunum yok " diyene, ileride birileri de çıkar, sandık öncesi "Bizim sizinle sorunumuz var " derler. 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
