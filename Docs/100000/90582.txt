<DOC>
<DOCNO> 90582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sonspo29.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk sekiz takım arasında 5 kıtadan takım var... 
</HEADLINE>
<TEXT>

     Japonya ve Güney Kore'nin ortaklaşa düzenlediği 17. Dünya Kupası'nda çeyrek finalde Avrupa kıtasından 4 takım mücadele edecek. 
     İlk 8 takım arasında Avrupa'dan Türkiye'nin yanı sıra, İspanya, Almanya ve İngiltere ekipleri yer alıyor. 
     Çeyrek finalde, Güney Amerika'dan Brezilya, Kuzey Amerika'dan ABD mücadele ederken, Asya'dan Güney Kore ve Afrika'dan da Senegal bulunuyor. 
     17. Dünya Kupası'na katılan ve daha önce şampiyonluk sevinci yaşamış 7 ülkeden Arjantin, Uruguay ve Fransa'dan sonra bugün de Güney Kore'ye uzatma dakikalarında yediği golle 2-1 yenilen İtalya da kupaya veda ederken, evine dönmek zorunda kalan ve daha önce kupa sevinci yaşamış 4. takım oldu. 
     Çeyrek finale çıkan ekiplerin ilk turda yer aldıkları gruplar ise şöyle 
     A Grubu Senegal B Grubu İspanya C Grubu Brezilya, Türkiye D Grubu ABD, Güney Kore E Grubu Almanya F Grubu İngiltere Çeyrek finale yükselen takımlar arasında G ve H gruplarından ekip bulunmuyor. 
     İtalya, Ekvador, Hırvatistan ve Meksika'nın mücadele ettiği G 
     grubu ile ev sahiplerinden Japonya'nın yanı sıra, Belçika, Rusya ve Tunus'un yer aldığı H Grubu'ndan ise çeyrek finale yükselebilen takım olmadı. 
     





</TEXT>
</DOC>
