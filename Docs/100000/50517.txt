<DOC>
<DOCNO> 50517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yasam/yas02.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belini ölç kalbini dinle 
</HEADLINE>
<TEXT>

Türk kadınının bel çevresi 88 santimetre çıktı. Daha da kötüsü kadında 88, erkekte de 102 santimden kalın bel hastalık habercisi 
     NESLİHAN CUYAR İstanbul 

     İlginç sonuçlar 
     TÜRK Kardiyoloji Derneği’nin, "Türk Erişkinlerinde Kalp Sağlığı, Risk Profili ve Kalp Hastalığı" TEKHARF çalışmasında ilginç sonuçlar ortaya çıktı. Dernek Başkanı Prof. Dr. Altan Onat ve kalp, damar uzmanı Prof. Dr. Vedat Sansoy öncülüğünde "Türk erişkinlerinde beden kitle indeksi, bel çevresi ve bel kalınlığı" konulu bir çalışma yapıldı. 
     
     8 milyon kişi şişman 
     SON 10 yılı kapsayan ve 534’ü erkek, 565’i kadın 1099 kişiyle yapılan çalışmada, 20 yaşın üzerindeki 8 milyon kişinin şişman olduğu belirlendi. Her 100 erkekten 19’u, her 100 kadından da 39’u "şişman" çıktı. 
     
     İdeal ölçü de değişti 
     UZMANLAR yaptıkları incelemede kadınların bel çevresi genişliğinin de 45 yaşından itibaren ciddi boyutta arttığını belirledi. Araştırmaya göre 10 - 20 yıl öncesinin 60 santimetre olan ideal bel ölçüsü de değişmişti. Ortalama bel çevresi kalınlığı kadınlarda 88, erkeklerde ise 102 santimetre çıktı. Üstelik 65’li yaşlarda kadınlarda bel ölçüsünün 97.6 santime kadar ulaştığı tespit edildi. 
     
     Bu bölgedeki yağ tehlikeli 
     DOKTORLAR bel kalınlığının kadınlarda 88, erkeklerde 102 santimi aşması halinde kalp ve damar hastalıklarına yakalanma oranın arttığını, karın çevresindeki yağların bu hastalıkları tetiklediğini kaydetti. 
     



 YAŞAM 





















</TEXT>
</DOC>
