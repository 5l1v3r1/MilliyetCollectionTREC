<DOC>
<DOCNO> 94328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/siy01.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’den sürpriz çıkış 
</HEADLINE>
<TEXT>
Seçime gidelim 
MHP lideri, hükümet sorunu yokken ekonomik sorunların anlaşılmaz şekilde siyasi belirsizlik’ kavramına bağlandığını söyledi ve erken seçim çağrısı yaptı 
     ERDOĞAN PAÇİN, İBRAHİM BÜYÜKFURAN, TUNA ÇAM Bursa DHA 

     Başbakan Yardımcısı ve MHP Genel Başkanı Devlet Bahçeli, ekonomik sorunların anlaşılmaz bir şekilde "siyasi belirsizlik" kavramına bağlandığını savunarak "Madem öyle Meclis’i 1 Eylül’de olağanüstü toplantıya çağıralım. Seçim tarihini de 3 Kasım olarak belirleyelim" dedi. 
     Bahçeli dün Bursa İl Teşkilatı’nca Keles’te düzenlenen 11. Kocayayla Türkmen Kurultayı’nda 5 bin kişiye hitap ettikten sonra otağ çadırına geçti. Gazetecileri de yanına davet eden Bahçeli, açıklama yapacağını belirtti. Sert bir üslupla "Bunları kamuoyuna kesintisiz olarak duyurun. Türkiye’nin siyasi geleceğiyle ilgili önemli açıklamalar yapacağım" diyen Bahçeli, 3 partinin oluşturduğu 57. Hükümet’in uzlaşmacı ve atılımcı niteliğiyle ülkeye çok büyük hizmetler sunduğunu söyledi. 
     Bahçeli açıklamasını başbakanlık, hükümet sorunu yokken, koalisyonda büyük ölçüde uyum varken, siyasi belirsizlik kavramı altına saklanıp Ecevit’siz hükümetin ilk adımını atmak isteyenlerin, yeni iktidar modellerinde de MHP’yi dışarıda tutmak isteyenlere karşı yaptığını bildirdi. 
     
     Siyasi belirsizlik 
     MHP olarak seçimlerin zamanında yapılmasından yana olduklarını sürekli vurguladıklarını, 57. Hükümet’in liderlerinin de bunu yazılı olarak açıkladıklarına işaret eden Bahçeli, buna karşın ekonomik sorunların anlaşılmaz şekilde "siyasi blirsizlik" kavramına bağlandığını savunarak şöyle konuştu 
     "Madem Türkiye’de siyasi bir belirsizlik var, her türlü ekonomik programın başarıyla uygulanmasını önleyen faktör olarak bu görülüyor. Gelin siyasi belirsizlikten neyi kastediyorsanız ki, kastettiğiniz 57. Hükümet’in bozulmasıdır, o zaman bu amaçlarınızı millet iradesine dayalı yapmaya cesaret edin. Gelin, TBMM’yi 1 Eylül’de olağanüstü toplantıya çağıralım, 3 Eylül’de erken seçim kararı alalım. Geçmiş dönemde olduğu gibi 60 günlük bir seçim takvimi içinde seçimleri yapalım ve seçim tarihini 3 Kasım olarak belirleyelim." 
     
     Ecevit’le seçime 
     "Böyle bir durum, 57. Hükümeti ile bir erken seçim yapılması demektir. Sayın Başbakan başkanlığında bir hükümetle Türkiye’nin sağlıklı bir seçime gitmesi demektir. 3 Kasım’da seçim sonuçları bir millet iradesini ortaya koyacaktır. Millet iradesiyle şekillenecek olan TBMM, yeni bir siyasi iktidar ortaya koyabilir ve bu yeni iktidar, Türkiye - Avrupa Birliği ilişkilerinde önemli adımlar atabilir. Dolayısıyla Türkiye, kaosa sürüklemeden, siyasi gerginlik yaratmadan, bazı kavram kargaşalarına, siyasi belirsizliğe sokmadan, bazı odakların ve çevrelerin dar iradeleriyle değil, 60 milyon millet iradesiyle şekillenmiş olur." 
     
     MHP engel değil 
     Bahçeli kurultayda yaptığı konuşmada ise MHP’siz koalisyon formüllerinin önünün açık olduğunu ve partisinde koltuk sevdalısı olmadığını savunarak "Milliyetçi Hareket, iktidar olma sorumluluğunu taşıdığı müddetçe hiç kimse Türkiye’nin önünü tıkamaya, yarınlarını ipotek altına almaya muktedir olamayacaktır" diye konuştu. 
     Bahçeli, Türkiye’nin öne sürülen şartları yerine getirmesi durumunda AB’ye hemen üye olabileceği yönünde toplumda aşırı beklenti yaratılmaya çalışıldığını da öne sürerek tüm şartların olumlu gelişmesi halinde bile üyeliğin ancak 2010’dan sonra mümkün olabileceğini iddia etti. 
     Kıbrıs Rum Yönetimi’nin tek taraflı olarak AB’ye alınmasını hiçbir şekilde kabul etmeyeceklerini de kaydeden Bahçeli, "Kıbrıs davasında oldu bittiye ve haksızlığa müsaade etmeyeceğiz" dedi. 
     
Derviş, yeni siyasi senaryo önerdi’      Ekonomik programın sürekli "içi tam doldurulmayan" ve "ne olduğu anlaşılmayan" şekilde, "Hükümete duyulan güvensizlik ve siyasi belirsizlik" kavramlarıyla eleştirildiğini, programda başarılamayan bazı noktaların bu kavramlarla örtülmeye çalışıldığını iddia eden Bahçeli, şöyle devam etti 
     "Meclis çalışıyor. Hükümet, bütün sorunların üzerine giderek Türkiye’yi ekonomik krizden kurtarmaya çalışıyor. Bu siyasi belirsizlik nedir Nedir bu kavram Bunu doğru dürüst açıklayan yok. Aynen zürafa gibi, tanınması kolay, tanımlanması zor." 
     Bahçeli, ısrarla üzerinde durulan bu konuya yerli ve yabancı basın mensuplarının da aşırı derecede destek verdiğini üzüntüyle takip ettiğini ifade ederek, şunları söyledi 
     "Gerçekleri saklamanın gereği yok. 4 Temmuz’da yapılan ekonomi zirvesinde Sayın Derviş’e yönelttiğim soru şudur Ekonomideki verilerin çok iyi olduğunu, teknik yönden ekonomik program için fazla yapılabilecek bir şey kalmadığı belirtiliyor. Döviz ve faiz oranlarındaki ani yükselişin, piyasanın algılamış olduğu siyasi belirsizlikten kaynaklandığını ve bu belirsizliğin de, Sayın Başbakan’ın sağlık durumuyla ilişkilendirerek açıklamaya çalışıyorsunuz. O zaman bu siyasi belirsizliği giderebilmek için bir öneriniz var mı ’ Sayın Derviş’in buna verdiği yanıt ise Yeni bir siyasi senaryo’dur." 
     Siyasi senaryo konusunda ise farklı farklı değerlendirmeler yapıldığını kaydeden MHP lideri, "Özetlemek gerekirse, Ecevit’siz ve MHP’siz bir yeni siyasi oluşum. Yeni siyasi iktidar yolu. Bunu kim yapacak, nasıl yapacak Bunları açıklayan yok" dedi. 
     MHP lideri, bu düşüncelerinin parti yetkili organlarınca değerlendirileceğini vurgulayarak tartışmak üzere kamuoyunun değerlendirmesine sunduğunu açıkladı. 
     



 SİYASET 



















</TEXT>
</DOC>
