<DOC>
<DOCNO> 85484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/soneko26.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökalp "Tarım politikası IMF ve Dünya Bankası'na emanet değil" 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, Türkiye'nin ekonomik sıkıntılardan üreterek kurtulabileceğini söyledi. 
     Bakan Gökalp, Toprak Mahsulleri Ofisi'nin TMO yeni silosunun açılışında yaptığı konuşmada, çeşitli ülkelerinin buğday satabilmek için Türkiye'ye başvurduğunu kaydederek ''Serbest piyasa ekonomisinde ülke kendi çiftçisini mağdur etmemek kaydıyla bazen buğday alabiliyor. 
     Ülkede buğday ambarlarında unumuz olmasa kimse bize buğday satmaz''dedi. 
     TMO'nun silollarının artırılacağını anlatan Tarım ve Köyişleri Bakanı Hüsnü Yusuf Gökalp, şunları söyledi 
     ''Bu nedenle biz özellikle 3 yıldır sürdürdüğümüz üreten Türkiye, ürettiğini pazarlayan, ürettiğini kendi insanına sağlıklı bir şekilde sunan Türkiye sloganına son günler içerisinde yeni bir slogan ekledik. 
     Halkımız için doğru üretmeye, sağlıklı üretme inadına devam. Bu slogan, çiftçinin köylünün ve esnafın sloganıdır. Daha bol buğday, daha bol hayvan, daha bol süt, daha bol et ve daha bol gıda üretmeye, insanlara sunmaya devam edeceğiz. 
     Bunun için hem TMO'nun silolarını artıracağız. Özel sektörün önünü açarak, gıda işletmelerini kurmalarında her türlü desteği, imkanı vermeye çalışacağız. Türkiye ekonomik sıkıntılarından ancak üreterek kurtulur. Ama bir dönemde öyle oldu ki, üretmeyin hayvanı dışardan alın, buğdayı dışardan alın, elmayı, armudu dışardan alın dendi. Neredeyse Türkiye'nin demokratikleşmesi ile elma, armut ithalatı aynı teraziye kondu ve tartılmaya çalışıldı. Dünya'da 800 milyon insan açlıkla pençeleşiyorsa, biz Türk Milleti olarak, vatan topraklarımızda üretmeye devam edeceğiz. 
     Tarım politikalarının IMF'ye emanet, Dünya Bankasına emanet denildiğini hatırlatan Bakan Gökalp, şöyle konuştu 
     ''Bu doğru değil. Biz IMF ile Dünya Bankasıyla, uluslararası kuruluşlarla konuşuruz ve tartışırız. Dünyanın gerçeklerini ve ülkenin gerçeklerini ortaya koyarız. Kendi doğrularımızı onlara kabul ettiririz. Onların da bizim için doğruları varsa, bir noktada uzlaşırız. 3 yıldır tartışılan konu şuydu TMO'yu kapatınız. Devlet olarak buğdayın regrasyonundan çekiliniz. Hayvan ithalatını serbest bırakınız. Primleri kaldırınız ve köylüye vereceğiniz desteği en aza indiriniz . Biz bunları 16 ay tartıştık. Kendi doğrularımızı koyduk ve kabul ettirdik. Bugün görüyorsunuz, TMO gibi yatırımları milletin hizmetine sunuyoruz.'' 
     





</TEXT>
</DOC>
