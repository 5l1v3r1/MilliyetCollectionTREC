<DOC>
<DOCNO> 89415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sondun22.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da Amerikan casus uçağı düştüğü iddia edildi 
</HEADLINE>
<TEXT>

     İran'ın kuzeybatısındaki Kürdistan eyaletinde bir insansız Amerikan casus uçağının düştüğü iddia edildi. 
     İran gazetesinin bugünkü haberine göre, meclisten bir yetkili, uçağın Irak sınırındaki Kürdistan eyaletinin Kurve şehrine 30 kilometre mesafede bulunan Gez Gezareolya köyü yakınına düştüğünü öne sürdü. 
     Uçağın geçen ayın sonunda düştüğünü söyleyen yetkili, uçağın çektiği görüntüleri anında ileten bir kamerayla donatıldığını belirtti, ancak konuya ilişkin ayrıntı vermedi. 
     Nevruz gazetesi de, ''insansız casus uçağının 4 gün önce Kürdistan eyaletinde bir dağa düştüğünü, hükümet, güvenlik ve askeri yetkililerin kazaya ilişkin henüz açıklama yapmadığını'' yazdı. 
     Sivil Havacılık İdaresi'nden adını açıklamayan bir kişi de, insansız uçağın İran topraklarına düştüğünü söyleyerek, konuyla ilgili ayrıntı vermeyi reddetti. 
     





</TEXT>
</DOC>
