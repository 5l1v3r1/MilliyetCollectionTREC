<DOC>
<DOCNO> 55981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/civaoglu.html </URL>
<DATE> 2001/12/07/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Satır değil diyet 
</HEADLINE>
<TEXT>

     Kamu yönetimimiz kilo vermesi gereken şişmanlar gibi. 
     Daha az yiyip, daha fazla hareket edecek yerde, para kaynakları azalınca el ve ayak parmakları kesiliyor. 
     .......... 
     Fare eğer apartman dairesinde bulunmuşsa bina yöneticisi sorumludur. Binanın alt katındaki restoranda bulunursa, Sağlık Müdürlüğü görev alanına girer. Bina kapısının önünde ölüsü bulunursa fare leşini kaldırmak işi, Belediye'den para alan taşaron şirkete aittir. Şirketin fare leşini hemen kaldırıp kaldırmadığını Belediye Temizlik İşleri Müdürlüğü denetler. İşte bir fare için görevli işçi, memur, bina, telefon, ısınma, aydınlatma, araç - gereç yığını. 
     ........... 
     İş adamının amacı kar, politikacının amacı yeniden seçilmektir. 
     İşyerleri parayı müşteriden sağlar, kamu ise vergilerden. 
     Müşteri bir malı almak zorunda değildir, ama, mükellef, yani, halk vergi vermek zorundadır. 
     ............ 
     Eski bir söz vardır. 
     Memurlar ve kamu işçileri başsız çiviler gibidir. İçeri sokabilirsiniz ama dışarı çıkaramazsınız. 
     ............ 
     Yüksek mahkeme kamuda torpille işe alım ve işten çıkarmaların Anayasa'ya aykırı olduğuna karar vermiştir. 
     
Kulağa küpe      Yukardaki satırlar ABD'li kamu yönetimi uzmanı David Osborne'den. 
     Neden mi yansıttım 
     Verime dayalı ekonominin mabedi ABD'de bile devletin küçülmesi sorununun hala tam olarak çözülemediğini, tartışıldığını, sürekli çözümler üretildiğini, zihniyet değişimi yaşandığını... Türkiye'de bu sorunu çözmeyi amaçlayan önlemlerin yadırganmaması gereğini vurgulamak için. 
     Ve de ... 
     Çözümün sadece parmak kesmek, özelleştirmekle üstesinden gelinemeyecek kadar karmaşık... Fakat daha sonraki reform aşamalarına başlamak için de şişman adamın önce zayıflatılması gereğinin görülmesi için. 
     
Alarm      IMF ile görüşmelerde, 100 bin dolaylarında işçinin işten ayırılmasını öngörüyor. 
     Tepkiler büyüyor. 
     Peki ya gerçek 
     Ankara'dan aldığım izlenimlere göre "IMF'nin hesapları, daha önceki işçi çıkarmaları ve özelleştirmeler nedeniyle rakamın zaten 50 bine indiği yolunda. Geriye kalan sadece 50 bin kamu işçisi için res'en emeklilik uygulamasına gerek var." 
     Türk - İş Başkanı Bayram Meral ise şöyle diyor 
     "O söylenen doğru değil. Bize 100 bin işçi daha tasfiye edilecek diye bilgi geldi. Kamuda işçi sayımız zaten 300 bine düştü. Türkiye genelinde ayda 20 -25 bin işçi emekliliğini istiyor.Buharlaşıyoruz. 
     Meral, bir hesap yaptırmış 
     "40 bin işçi emekliye ayrıldığında 1, 2 katrilyon TL tazminat ödenecek. Oysa çalışmaya devam ederlerse ücretlerinin yıllık toplamı 485 trilyon TL... Ayrıca emeklilik için başvuranlara tazminatları şimdi bile ödenemezken l, 2 katrilyon ek tazminat fonu nasıl bulunacak " 
     
Devletin iki yakası      Bayram, işçi lideri olarak elbette tabanına sahip çıkacak.Hepimizin içi buruk. 
     Ama devlet de zayıflamak zorunda. 
     Bayram'ın "tazminatın suyu nereden sorusuna" Maliye Bakanı Sümer Oral'ın yanıtı şöyle 
     "IMF temsilcileri bütçe performansı nedeniyle bizi tebrik ediyor. Bu fonu bütçeden karşılayabilecek durumdayız.Bunu bir kez öderiz. Ama devletin yakalarınıs sürekli biraraya getirecek uygulamalardan birini yapmış oluruz." 
     Sümer bu arada IMF'ye dile getirdiği üzüntüyü de yansıtıyor 
     "Bütçe performansı ya mutsuz insanlarımızı çoğaltmak pahasına acı ilaç içiyoruz." 
     Doğru... 
     Ancak Devlet Bakanı Mehmet Keçeciler'den bakınız nasıl bir uyarı dinledim 
     "Bakanlıklarda, Genel ve özel bütçeli kurumlarla KİT'lerde toplam 3 milyon 694 bin 883 memur ve işçi kadrosu var. Bunların 2 milyon 682 bin 136'sı doldurulmuş. 1 milyon 41 bin 886'sı boş. 
     Ya çıkarılanlardan fazlası bu kadrolara doldurulursa " 
     Devleti bilinçli olarak zayıflatalım. 
     El ve ayak parmaklarını kesmemeye özen gösterelim. 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
