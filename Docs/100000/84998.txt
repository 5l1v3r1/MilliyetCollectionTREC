<DOC>
<DOCNO> 84998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yasam/ayas.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
9 yıl sonra Lades ’ 
</HEADLINE>
<TEXT>

Yemek ısmarladıktan sonra restoranın yedi çalışanını zevk için öldüren iki cani, tavuk kemiklerinde bıraktıkları DNA izleri sayesinde 9 yıl sonra yakayı ele verdi 
     DIŞ HABERLER SERVİSİ 

     Her şey Amerika’nın Chicago kenti banliyölerinden Palatine’de, 1993 yılında oldu... 9 Ocak günü orta yaşlı bir çiftin işlettiği "Brown’s Chicken Pasta" isimli fast food restoranına giren 28 yaşındaki Juan Luna ile 29 yaşındaki James Degorski önce siparişlerini vermiş ardından da beş çalışan ile restoran sahiplerini soğukkanlılıkla kafalarına birer kurşun sıkarak öldürmüştü. 
     Cesetleri restoranın buzdolabına saklayan iki cani daha sonra afiyetle yemeklerini bitirmişti. 
     
Başka yerdeydim’ demişti      Restoranın eski bir çalışanı olan Luna, işlediği cinayetlerden birkaç gün sonra şüpheyle sorgulanmış ancak cinayetler sırasında başka bir yerde olduğunu kanıtlayarak serbest bırakılmıştı. 
     Ancak iki caninin yaptığı katliam yanlarına k r kalmadı. Geçtiğimiz martta polisle temasa geçen Degorski’nin eski sevgilisi, caninin tükürük örneklerini almayı başararak polise verdi. 
     
İdamla yargılanacaklar      Palatine polisinin de, katliamın gerçekleştiği restoranın çöpünden o gün toplayarak 1999’a dek sakladığı tavuk kemikleri, cinayetin çözülmesini sağladı. Teknolojinin tanıdığı yeni imkanlarla kemiklerin üzerindeki DNA’ları tespit edebilen polis, bunları geçtiğimiz martta elde ettiği Degorski’nin tükürüğüyle karşılaştırarak, katliamın ardındaki 9 yıllık sır perdesini kaldırdı. 
     Gözlerini kırpmadan 7 kişiyi öldüren Juan Luna ile James Degorski’nin idam istemiyle yargılanacakları açıklandı. 
     



 YAŞAM 
















</TEXT>
</DOC>
