<DOC>
<DOCNO> 66212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/soneko10.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, IMF'yi hoşnut edecek "sıkı bütçeyi" kongreye yolladı 
</HEADLINE>
<TEXT>

     Arjantin Hükümeti, IMF'yi hoşnut edecek sıkı bütçeyi, yasama organı Kongre'ye gönderdi. 
     Binlerce işsiz Arjantinli, Devlet Başkanı Eduardo Duhalde'den iş istemek için, davul çalarak ve bayrak sallayarak gösteride bulunurken, yetkililer, harcamalarda çok sık önlemler içeren bu bütçenin, IMF'nin desteğini alabilmek ve dört yıllık durgunluktan kurtulabilmek için tek yol olduğunu vurguluyorlar. 
     Devlet Başkanı Duhalde'nin, ekonomide yüzde 5 daralma öngören söz konusu bütçe tasarısının, IMF'den destek alması ümidini taşıdığı kaydediliyor. 
     Ekonomi Bakanı Jorge Lenicov ise faiz dışı harcamalarda yüzde 6 oranında bir kesinti öngören bütçenin, Arjantinliler tarafından hoş karşılanmayacağının farkında olduğunu, fakat krizin sona ermesi için bunun gerekli olduğunu ifade etti. 
     Ekonomistler de, Arjantin'in krizinin temelinde, hükümetlerin, kazandıklarından fazlasını yemelerini gösterirken, IMF'nin ikna olması halinde, geçen yıl Aralık ayında dondurduğu 22 milyar dolarlık krediyi, dilimler halinde yeniden kullanıma açabileceğini belirtiyorlar. 
     Bu arada halk, krizin sorumlusu olarak gördüğü siyasetçilere büyük tepki gösterirken, gösteri yürüyüşlerinde, Kongre üyeleri için onları şutlayın pankartları da taşıyorlar. 
     Bir çok siyasetçinin, kalabalık halk gruplarıyla yüz yüze gelmekten kaçındığı da ifade ediliyor. 
     






</TEXT>
</DOC>
