<DOC>
<DOCNO> 92748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/guncel/gunz1.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Alman mahk m ülkesine gitti 
     İzmir Adnan Menderes Havalimanı’nda 6 kilo esrarla yakalanan ve 6 yıl 3 ay hapis cezasına çarptırılan Alman vatandaşı Andrea Rohloff, cezasının kalan kısmını ülkesindeki bir cezaevinde çekmek üzere sınır dışı edildi. İstanbul Emniyet Müdürlüğü’nden saat 14.30 sıralarında Atatürk Havalimanı’na getirilen ve Alman polisine teslim edilen Rohloff, THY’ye ait bir uçakla Frankfurkt’a götürüldü. Rohloff’un avukatı Rainer Frank, "Andrea, ceza süresinin uzamasını göze alarak Almanya’ya gitmek istedi" diye konuştu. 
     
     Bilirkişiler mercek altında 
     Adalet Bakanlığı’nın görevlendirdiği 4 müfettiş, haklarında iddialar bulunan bilirkişileri mercek altına aldı. Müfettişler Erol Tatar, Sadık Demircioğlu, İsmail Turgut ve Selahattin Atasıy, İstanbul adliyelerinde bilirkişi incelemelerini denetlemeye başladı. İlgili bilirkişilere verilen dosyalarda, aşırı ücret verildiği, sanıklarla temasa geçen bazı bilirkişilerin menfaat temin ettikleri, bazı h kimlerin arkadaşları ve yakınları olan bilirkişilere iş verdiği yönündeki iddiaları soruşturan müfettişler, tüm mahkemelerden, kullandıkları bilirkişilerin isimlerini öğrendi. 
     
     Ekdi’nin oğlu gözaltına alındı 
     Alem Dergisi muhabiri Mustafa Deryahan’ın eğlence mek nı Laila’nın önünde önceki gece silahla yaralanmasını araştıran polis, olaya karıştıkları gerekçesiyle, Murat Ekdi 23 ve Ali Meral’i 24 yakaladı. Siirt’teki Ekdi aşiretinin reisi Bedrettin Ekdi’nin oğlu olduğu kaydedilen Murat Ekdi ile bu kişinin şoförlüğünü yaptığı belirtilen Meral’in ilk sorgularında, Murat Ekdi ile Star Gazetesi muhabiri Okan Işık arasında alacak - verecek meselesi bulunduğunu ve olayın bu nedenle meydana geldiğini, Deryahan’ı hedef almadıklarını ifade ettikleri belirtildi. 
     
     Bankayı soyanlar 5 saatte yakalandı 
     Konya’da Finasbank şubesini soyan kişilerin 2 ay önce aynı şubeyi soyma girişiminden aranan sabıkalı Hasan Yıldız ile Fatih Memek olduğu belirlendi. Finansbank Konya Şubesi’ne dün saat 17.30’a doğru müşteri gibi giren iki kişi silah çekip görevlileri etkisiz hale getirdi. Kasadaki 30 milyar lirayı alan soyguncular hızla uzaklaştı. Polis, daha önce bankayı soymak isteyen Yıldız ile Memek’in resimlerini personele gösterince soyguncuları tespit etti. İki soyguncu 5 saat sonra 31 milyar lira ve 2 tabanca ile Konya’nın Çumra ilçesi sınırında yakaladı. 
     
     Aksüt’ten Lale Manço’ya dava 
     ASM Dış Ticaret Limited Şirketi’nin ortağı Sulhi Garan Aksüt, Barış Manço’nun iki evinin haczedilmesinden dolayı kendisine haksız yere suçlama ve iftiralarda bulunduğu gerekçesiyle Manço’nun eşi Lale Manço hakkında hakaret ve tazminat davası açtı. Aksüt, adliye çıkışında, "Basını yanına almış, konuşuyor. Bundan sonra ben de konuşacağım. Gerçekler mahkemede ortaya çıkacak" dedi. Dava dilekçesinde Manço’nun TCK’nın 480. maddesinin son bendine göre 6 yıla kadar hapisle cezalandırılması, ayrıca 10 milyar lira tazminata mahk m edilmesi talep edildi. 
     
     Oral sekse ilan’la özür cezası 
     ABD’nin Ohio eyaletinde halka açık bir plajda oral seks yapan çifte, gazete ilanıyla kendilerini gören vatandaşlardan özür dileme cezası verildi. Painesville h kimi Michael Cicconetti, Jim Santoro 33 ve Judith Reichel’in 24 bölgede yayımlanan iki yerel gazeteye ilan vererek özür dilemelerini kararlaştırdı. H kim, çiftin bunu yapmaması halinde 22 gün hapis cezasına çarptırılacağını bildirdi. Çiftin vereceği gazete ilanında, "Suç teşkil eden, saygısızca hareketlerimden ötürü özür dilerim" ifadesinin yer alacağı belirtildi. 
     



 GÜNCEL 























</TEXT>
</DOC>
