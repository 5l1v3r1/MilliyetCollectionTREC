<DOC>
<DOCNO> 69836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo01.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool "Mondragon maalesef çok çok iyi oynadı.." 
</HEADLINE>
<TEXT>

     Galatasaray'ın rakibi FC Liverpool'un menajer yardımcısı Phil Thompson, bu akşam sahada gerçek bir futbol izlediklerini söyledi. 
     Thompson, düzenlediği basın toplantısında sahanın zemininin çok kötü olduğunu kaydederek, ''Atmosfer çok iyiydi. İki takım da inanılmaz futbol oynadı. Bu akşam gerçek bir futbol gösterisi izledik'' dedi. 
     Yapılan 2 maçın da birbirine benzediğini belirten Thompson, kazanmak için geldiklerini, ancak bunu başaramadıklarını söyledi. 
     Thompson, grupta herşeyi kendilerinin zorlaştırdığını, ancak futbolcularının karakterine inandığını ve inançlarını yitirmediklerini söyledi. 
     Maç sonunda futbolcularının sonuçtan kesinlikle mutlu olmadığını vurgulayan İngiliz çalıştırıcı, ''Çok pozisyona girdik ve değerlendiremedik. Üzülerek söylüyorum. Bu gece Mondragon yine çok çok iyi oynadı'' diyerek sözlerini tamamladı. 
     






</TEXT>
</DOC>
