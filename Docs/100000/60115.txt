<DOC>
<DOCNO> 60115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/siyaset/siy01.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'yi 5'e düşürdüler 
</HEADLINE>
<TEXT>

Azledilen Bakan Abdülhaluk Çay'la birlikte hareket eden Kahramanmaraş Milletvekili Özbaş, doğru bildikleri eksende faaliyete devam edeceklerini söyledi 
     ANKARA ANKA 

     Daha önce MHP Genel Başkanı Devlet Bahçeli'ye partinin işleyişinden duyduğu rahatsızlığı ileten bir mektup yazan ve son olarak bakanlıktan azledilen Abdülhaluk Çay'la birlikte hareket eden MHP Kahramanmaraş Milletvekili Edip Özbaş, parti içinde "muhalifler" olarak isimlendirilmelerini doğru bulmadığını söyledi. 
     MHP'de parti yönetimine karşı tavır alan Ulaştırma eski Bakanı Enis Öksüz, Devlet eski Bakanı Sadi Somuncuoğlu, MHP Yozgat Milletvekili Mesut Türker ve partiden ihraç edilen Ali Güngör ile birlikte, Çay'ın basın toplantısına katılarak destek veren Özbaş, doğru bildikleri eksende faaliyete devam edeceklerini dile getirdi. Özbaş, "Bizi muhalif olarak görenlere karşı partinin muhalifi olmadığımızı ve esasını teşkil ettiğimizi göstereceğiz. MHP'nin muhalifleri, bulundukları makam ne olursa olsun, MHP fikrine ve tabanına aykırı fikir taşıyanlardır. Partiyi yüzde 18'lerden 5 - 6'ya düşürenlerdir. Gerçek muhalif budur" diye konuştu. 
     



 SİYASET 












</TEXT>
</DOC>
