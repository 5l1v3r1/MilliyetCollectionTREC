<DOC>
<DOCNO> 56184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun12.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Savaş yeni aşamaya girdi" 
</HEADLINE>
<TEXT>

     ABD Savunma Bakanı Donald Rumsfeld, Taliban'ın son kalesi Kandahar'ın düşmesine rağmen ABD'nin Afganistan'daki savaşının sona ermediğini söyledi. 
     Washington Post gazetesinde bugün demeci yayımlanan Rumsfeld, ''Afganistan'daki savaş yeni bir aşamaya girdi. Aşiretler arasındaki sorunların hortlaması, insani yardım sorunları ve Usame Bin Ladin'i arama faaliyetleri, Afganistan'daki durumu karmaşıklaştırıyor'' ifadesini kullandı. 
     Rumsfeld, dün düşen ve tam bir kaosun hüküm sürdüğü Kandahar'ı ''vahşi Batı filmlerindeki kasabalara'' benzetti ve Taliban kuvvetlerinin sadece bir kısmının teslim olmasının, yeni çatışma riski yarattığını belirtti. 
     Rumsfeld, Bin Ladin'in Afganistan'da olabileceği gibi Pakistan'a da kaçmış olabileceğini kaydetti ve ''Bizim için en iyisi, Afgan topraklarında olması...'' dedi. 
     






</TEXT>
</DOC>
