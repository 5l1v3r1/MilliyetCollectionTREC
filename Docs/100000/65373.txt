<DOC>
<DOCNO> 65373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun06.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Afgan Barış Gücü liderliğini istiyor gibi... 
</HEADLINE>
<TEXT>

     Almanya Başbakanı Gerhard Schröder, ülkesinin Afganistan barış gücünde rol alınmasında sorumluluk hissettiğini belirtti, ancak gücün önderliğini yapıp yapmayacaklarına ilişkin herhangi bir imada bulunmadı. 
     ABD Başkanı George Bush ile Washington'da görüşen Schröder, Beyaz Saray'dan ayrılmadan önce yaptığı açıklamada, ''Bildiğiniz gibi BM şemsiye altında Afganistan'daki barış gücüne katılma sorumluluğu hissediyoruz'' dedi. 
     Bush ile Oval Ofis'te yaptığı görüşmede Almanya'nın barış gücünün liderliğini alma konusunun gündeme gelmediğini belirten Schröder, Afganistan'daki polis gücünün eğitimi ile ilgilendiklerini kaydetti. 
     Başkan Bush ile Ortadoğu sorununu da ele aldıklarını bildiren Schröder, İsrail ile Filistin Lideri Yaser Arafat arasında barış sürecini yeniden canlandırmanın yollarını aradıklarını belirtti. 
     






</TEXT>
</DOC>
