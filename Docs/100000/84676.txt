<DOC>
<DOCNO> 84676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/siyaset/siy02.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzgi İdam ilkelliktir 
</HEADLINE>
<TEXT>

TBMM Başkanı Ömer İzgi, "İdamın artık kaldırılması gerektiğini düşünüyoruz. Etnik grupların dillerini öğrenmeleri de bir gün gündeme gelecektir" dedi 
     ANKARA Milliyet 

     TBMM Başkanı Ömer İzgi, idamın ilkel bir infaz yöntemi olarak ileride kaldırılabileceğini, etnik grupların dillerini öğrenmeleri için devletin görevini yerine getireceğini söyledi. 
     Devlet Bakanı Fikret Ünlü başkanlığında gençlik temsilcilerini kabul eden İzgi, Avrupa Birliği’nin gelecek dönem başkanı Danimarka’nın Ankara Büyükelçisi Christen Hopper ile önceki günkü görüşmesine ilişkin soruları yanıtladı. İzgi, idamın Anayasa’da kaldırıldığını, bazı AB ülkelerinde olduğu gibi savaş, yakın savaş tehlikesi gibi konularda korunduğunu anımsatarak, şöyle konuştu 
     "Mutlaka idam cezası verilecek diye bir hüküm yok. Projemizde ilkel bir düşünce olan idam etme şeklinin, infaz biçimi olarak artık kaldırılması gerektiğini düşünüyoruz. Bir şey proje haline gelmişse bu da gerçekleşir, dedik. O nedenle de ileri vadeye konulmuş bu alandaki düzenleme mutlaka bir gün gerçekleşecek, dedik." 
     
     Kendi dilinde eğitim 
     İzgi, Hopper’in etnik grupların kendi dillerinde eğitim alıp alamayacakları sorusu üzerine, Türkiye’deki 32 ayrı etnik grup için ayrı eğitim dili vermeyi değil, Türkçe’nin eğitim dili olmasına öncelik verdiklerini söylediğini kaydederek şöyle devam etti 
     "Eğitim dili başka şey, dilde eğitim başka şey. Bunun ikisini ayıralım dedik. Dilde eğitim, belki alt kültür denilen yazar çizerlerimiz tarafından, belki de toplumun bir parçasını oluşturan etnik ayrılıkları bulunan toplum kesimlerine, onların dil ve kültürlerini kazandırma bakımından devlet olarak işlevimizi yerine getireceğiz. Folklorlarını öğrenmeleri nasıl doğalsa, dillerini öğrenmeleri de öyle doğal karşılanacaktır. Bu bir eğitim şekliyle bir gün gündeme gelecektir." 
     



 SİYASET 


















</TEXT>
</DOC>
