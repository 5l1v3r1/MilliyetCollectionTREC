<DOC>
<DOCNO> 55871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sonspo04.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, yabancı futbolculara 80 milyon dolar akıtıyor... 
</HEADLINE>
<TEXT>

     Çoğu ekonomistler, Türkiye'nin kurtuluşunu dışa açılmakta ve dış sermayenin ülkeye gelmesi olarak görse de, dışa açılma ilk olarak futbolda gerçekleşti. Bu açılış, ekonomistlerin ülkeye sermaye girişi beklentilerinin tersine, daha çok çıkmasına neden oldu. 
     34 ulustan 93 yabancı oyuncunun forma giydiği Birinci Süper 
     Lig'de, bu oyuncuların maliyetinin 80 milyon dolar, yani yaklaşık 120 trilyon Türk Lirası olduğu ifade ediliyor. 
     Türk futbolunda yabancı oyuncu devri, 1951 yılında İstanbul'un Adalet takımına transfer olan Arjantinli Oscar Garo ile başladı. 
     Arjantinli Garo, uzaktan attığı gollerle futbolseverlerin gönlüne taht kurarken, Türkiye'deki ilk profesyonel yabancı futbolcu olarak da tarihin sayfalarındaki yerini aldı. 
     1951 yılında başlayan ve takımlarda yalnızca 1 yabancı futbolcu 
     oynamasına izin verilen ''lejyoner'' transferi günümüzde ise akılalmaz boyutlara ulaşarak 8'e çıktı. Dünyada ve özellikle de Avrupa'da futbolun milyarlarca dolarlık dev bir endüstri durumuna gelmesine Türk takımları da daha fazla seyirci kalamadı. Önceden büyük çoğunlukla ülkelerinde ''işi bitmiş'' yaşlı oyuncuların, Alman Schumacher, Belçikalı Pfaff, Brezilyalı Eder ve Serginho gibi, çokça da Yugoslav oyuncuların tercih edildiği sahalarda, son yıllarda genç yıldızlar da sahne almaya başladı. Türk futbol piyasasını fark eden futbolcular, dünyanın dört bir yanından Türkiye'ye gelmeye başladılar. Şu anda 34 ülkeden oyuncu Türkiye'de forma giyerken, Brezilyalılar, 9 oyuncuyla ilk sırada yer alıyor. Burkina Faso ve Fildişi Kıyısı gibi haritada yerlerini bile bulmakta zorlanılan Afrika ülkelerinden de oyuncular takımların kadrolarında forma giyiyorlar. Transferlerin en önemli kaynağı şifreye giren maç naklen yayınları ve onların kulüplere ödediği ücretler oldu. Ayrıca kulüpler değişik alanlardan da gelirler de elde etmeye başlayarak, spor malzemeleri satışı, statlardaki seyirci kaçaklarının önlenmesi gibi konularda da kazançlarını artırdılar. Böylece Türk takımları, futbol endüstrisinin en gelişmiş ülkeleri İtalya, İngiltere ve İspanya gibi ülkelerden oyuncu transfer edebilecek duruma geldi. Transfer dönemlerinde futbolcuların bedelleri 5-10 milyon dolar gibi rakamlarla açıklanırken, kulüplerin Futbol Federasyonu'na gönderdikleri resmi sözleşmelerde ise bu yüksek rakamlara ulaşılamadı. 2001-2002 sezonunda Birinci Süper Lig'de forma giyen yabancı oyuncuların listesi şöyle 
     
     FENERBAHÇE 
     Bernt Kennet Andersson İsveç , Haim Michael Revivo İsrail , Milan Rapaiç Hırvatistan , Zoran Mirkoviç Yugoslavya , Nicola Lazetiç Yugoslavya , Samuel Johnson Gana , Mert Meriç Misko Mirkoviç-Yugoslavya , Deniz Uygar Uche Okekucwu-Nijerya 
     
     GALATASARAY 
     Endres Jose Fleurquin Uruguay , Faryo Camilo Mondragon Aly Kolombiya , Carlos Alberto Oliveria-Capone Brezilya 
     Sebastian Perez Fransa , Gustavo Andres Victoria Rave Kolombiya , Joac Batista Ca Marques Brezilya 
     
     BEŞİKTAŞ 
     Dmitry Khlestov Rusya , Ronaldo Guiaro Brezilya , Sixten Veit Almanya , Arilo Stavrum Norveç , Zoubaier Ben M.Baya Tunus , Thomas Mhyre Norveç 
     
     TRABZONSPOR 
     Santiago Robert Da Silva Brezilya , Hans E.F.Somers Belçika , Augustine James Nijerya , Marco Aurelio Brito Dos Praze Brezilya , Robson Da Silva Ourique Brezilya , Marcio Moreira Jarro Brezilya , Eduardo Suisso De Novaes Brezilya 
     
     DİYARBAKIRSPOR 
     Mohammed Youssef Mısır , Andre Kona Ngole Zaire 
     
     ANTALYASPOR 
     Gochopetkov Guintchev Bulgaristan , Maurizio Gaudino Almanya , Vedin Musiç Bosna-Hersek , Alexander Matth Blessin Almanya 
     
     YİMPAŞ YOZGATSPOR 
     Mvuezolo Musumbu Belçika , Saliou Diallo Gine , Yaw Preko Gana , Joachin Yaw Acheampong Gana 
     
     DENİZLİSPOR 
     Abdoulaye Soulama Burkina Faso , Fernand Coulibaly Mali 
     
     GÖZTEPE 
     Radoslaw Majdan Polonya , Miroslaw Barcik Slovakya , Mkhalele Güney Afrika Cumhuriyeti 
     
     GAZİANTEPSPOR 
     Anrei Krivov Rusya , Erik Nikolayevi Yahimoviç Rusya , Nikolay Ryndziuk Rusya , Maxim Romashenko Rusya 
     
     KOCAELİSPOR 
     Milan Timko Slovakya , Tomislav Erceg Hırvatistan , Ayman Mohamed Abdülaziz Mısır , Alexander Yordanov Aleksa Bulgaristan , Zdravko Ivanov Lazarov Bulgaristan , Metin Mert Detleff Müller-Almanya 
     
     ANKARAGÜCÜ 
     Ohene Kennedy Gana , Rogerio Desesus Albuquerque Brezilya , Augustine Ahinful Gana , Charles Roberto Da Silva Brezilya 
     
     SAMSUNSPOR 
     Stephen Baidoo Gana , Ben Ofosu Piasare Gana , Ali Uyanık Allum Bouker-Kamerun , Alfred Phiri Güney Afrika Cum. 
     
     MALATYASPOR 
     Sasha Kovaçeviç Yugoslavya , Alexander Löbe Almanya , Petar Milosevski Makedonya , Goran Lazerevski Makedonya , Norman Mapeza Zimbabwe 
     
     BURSASPOR 
     Riadh Ben Khema Bouazizi Tunus , John Lesiba Moshoeu Güney Afrika Cumhuriyeti , Mamadou Tall Burkina Faso , Bahoken Gustave Kamerun , Miloş Sobona Slovakya , Marian Kelemen Slovakya , Samir Kamouna Mısır 
     
     GENÇLERBİRLİĞİ 
     Patrick J.Horte Nys Belçika , Thomas Gregor Zdebel Polonya , Marcel Mbayo Kibemba Kongo , Souleymane Youla Gine , Filip Deams Belçika , Lawal Mohammed Nijerya , Abdel Zaher Ahm Hasan El Saka Mısır , Ahmet Hassan Kamel Mısır 
     
     İSTANBULSPOR 
     Ivaylo Rumenov Petkov Bulgaristan , Alioum Saidou Kamerun , Zdravko Stoyano Zdravkov Bulgaristan , Alban Bushaj Arnavutluk , Hadis Zubanoviç Bosna-Hersek 
     
     ÇAYKUR RİZESPOR 
     Oumar Dieng Senegal , Souleymanou Hamidou Kamerun , Nicolas Alnouoji Kamerun , Emmanuel Tetteh Gana , Chikelue Ildenyosi Nijerya , Amadou Fadel Keita Fildişi Kıyısı 
     






</TEXT>
</DOC>
