<DOC>
<DOCNO> 68485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/soneko18.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "4-5 yılda bir krize giren bir ülke konumundan çıkmalıyız" 
</HEADLINE>
<TEXT>

     Devlet Bakanı Kemal Derviş, Türkiye'nin yabancı sermayeyi istediğini ve yabancı sermaye miktarının 5-6 milyar dolarlık düzeye erişmesi gerektiğini bildirdi. 
     Derviş, Toyota'nın Adapazarı Fabrikası'nda üretilen Corolla Sedan'ların Avrupa'ya ihracı dolayısıyla düzenlenen törende yaptığı konuşmada, Türkiye'nin geleceğinin, yüksek kalitede üretim yapan sanayiye bağlı olduğunu belirtti. 
     İhracat hamlesi başlatan Toyota'nın, yüksek kalitede üretim yapan sanayinin güzel bir örneği olduğunu vurgulayan Derviş, ''Türkiye'ye 15-20 yıl önce gelen yabancı sermaye, iç piyasada oldukça pahalı mal 
     satıyordu. Özlenen yabancı sermaye bu değildi'' dedi. 
     Derviş, şunları söyledi 
     ''Bugün Toyota'nın gelmesi, Türkiye'de bir üs kurması uygun maliyetle yatırım yapması, işte özlediğimiz yabancı sermaye bu. Bu tür sermayeyi istiyoruz. Gelmesi ve yılda 5-6 milyar dolarlık düzeye erişmesi gerekiyor. Türkiye'deki büyüme hızını özlediğimiz yüzde 6-7'ye erişebilmesi için bu tür sermayeye ihtiyacımız var. Tören 
     öncesinde, Toyota yöneticileriyle konuşurken, Türkiye'nin orta vadede istikrarlı biçimde yüzde 6-7 arasında büyüyebileceğini söyledim. Buna inanıyorum. Bu kendileri için de iyi bir haber. Türkiye, 4-5 yılda bir makro ekonomik krize iren ülke konumundan çıkmalıdır. Emin adımlarla dengeli büyümeye gitmemiz gerekiyor.'' Derviş, Türkiye'nin, emek kalitesi bakımından da Japonya'dan farklı olmadığını, Toyota'nın başarısında bunun göstergesi olduğunu kaydetti. 
     






</TEXT>
</DOC>
