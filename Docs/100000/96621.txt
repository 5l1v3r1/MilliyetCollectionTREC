<DOC>
<DOCNO> 96621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur06.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SEKA erken seçim için gerekli kağıdı karşılamaya hazır 
</HEADLINE>
<TEXT>

     Türkiye Selüloz ve Kağıt Fabrikaları A.Ş'nin SEKA , olası erken genel seçimde kullanılacak oy pusulalarının basılacağı kağıdı karşılamaya hazır olduğu bildirildi. 
     Genel Müdür Vekili Fevzi Özkaptan, yaptığı açıklamada, erken seçim hazırlıklarına başlayan Yüksek Seçim Kurulu'nun bugüne kadar kağıt talebinde bulunmadığını belirterek, ''Erken seçim için talep edilecek kağıdı karşılayacak güçteyiz'' dedi. 
     1999 yılında 38 milyon seçmene hazırlanan oy pusulaları için 
     yaklaşık 700 ton kağıt kullanıldığını anımsatan Özkaptan, ''O günkü talebi anında karşıladık. Bu dönem kullanılacak oy pusulaları ve zarflar için talep edilecek kağıdı 10-15 günde karşılayacak güçteyiz'' diye konuştu. Fevzi Özkaptan, oy pusulası ve zarflar için kullanılacak kağıdın yaklaşık 1.000 ton olabileceğini de sözlerine ekledi. DMO Bölge Müdürü Çetin Bulut ise Yüksek Seçim Kurulu'ndan kendilerine seçimle ilgili bir talimat gelmediğini bildirdi. Ellerinde stok malzeme bulunmadığını belirten Bulut, ''Kağıt SEKA'dan talep ediliyor. Oy pusulaları ile zarflar İmalat Müessese Müdürlüğü'nde basıyor. Ancak, hüzen bu yönde bir çalışmamız yok'' dedi. 
     





</TEXT>
</DOC>
