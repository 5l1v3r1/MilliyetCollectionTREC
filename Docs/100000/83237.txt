<DOC>
<DOCNO> 83237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun29.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Partisi Sınır Tanımayan Gazetecileri tekrar protesto etti 
</HEADLINE>
<TEXT>

     İşçi Partisi'nin İP yurtdışı temsilciliği, Sınır Tanımayan Gazeteciler RSF örgütünün merkez binası önünde bugün yeni bir protesto gösterisi yaptı. 
     İP yurtdışı temsilcisi Ali Çelik, Türk ordusuna yönelik saldırıyı kınadıklarını ve tren garında yere serilen haritanın kaldırılmasını istediklerini belirtti. Çelik, ''İP'nin Türk ordusuna yönelik bu tür saldırıları her zaman püskürteceğini'' belirtti. 
     RSF, Saint-Lazare tren garında yere serdiği bir haritada, ''basın özgürlüğünün ihlal edildiğini'' öne sürdüğü ülkeler arasına Türkiye'yi de almış ve haritada Genelkurmay Başkanı Orgeneral Hüseyin Kıvrıkoğlu'nun bir fotoğrafına yer vermişti. 
     İP yurtdışı temsilciliğinden bir grubun dün Orgeneral Kıvrıkoğlu'nun fotoğrafını sprey boyayla kapatmasından sonra örgüt, haritanın üzerine Kıvrıkoğlu'nun fotoğrafını yeniden yerleştirmişti. 
     





</TEXT>
</DOC>
