<DOC>
<DOCNO> 54457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/siyaset/siy01.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Denktaş’a sahip çıkarak Kıbrıs tartışmalarına noktayı koydu 
</HEADLINE>
<TEXT>
Türkler azınlık olmaz 
MGK, Avrupa Birliği’nden gelen baskılara tepkisini gösterdi. "Türkiye, Kıbrıs Türkleri’ni Rum h kimiyeti altında bir azınlık konumuna dönüştüren bir oluşuma izin vermeyecektir" denildi 
     ANKARA Milliyet 

     Cumhurbaşkanı Ahmet Necdet Sezer başkanlığında yapılan MGK toplantısından "KKTC’ye kuvvetli destek" mesajı çıktı. MGK açıklamasında, "Türkiye, Kıbrıs Türklerini Rum h kimiyeti altında bir azınlık konumuna dönüştüren bir oluşuma izin vermeyecektir" ifadesi yer aldı. 
     Çankaya Köşkü’nde yapılan kasım ayı olağan toplantısında MGK, iş dünyası ve bazı yazarlar tarafından eleştirilen KKTC Cumhurbaşkanı Rauf Denktaş’a tam destek verdi. Denktaş’ın Güney Kıbrıs Rum Yönetimi Lideri Glafkos Klerides’e yaptığı görüşme çağrısının Türkiye tarafından desteklendiğini bildiren MGK açıklamasında şöyle denildi 
     "Türkiye, Kıbrıs’ta iki tarafın ortaklaşa kabul edebileceği bir çözüm arayışına bütün iyi niyetiyle devam edecektir. Denktaş’ın yapmış olduğu görüşme çağrısını destekliyoruz. Ancak Türkiye, uluslararası anlaşmaları ihlal eden, Türkiye’nin ve KKTC’nin güvenliğine tehdit oluşturan bir oluşuma izin vermeyecektir." 
     
     Pearson Çankaya’da 
     AB’nin GKRY’yi tam üye yapması durumunda KKTC ile Türkiye’nin entegrasyona gitmesi konusu da masaya yatırılırken, AB Komisyonu tarafından 13 Kasım’da kabul edilen AB İlerleme Raporu’na ilişkin gelişmeler de ele alındı. AB Genel Sekreteri Volkan Vural’ın da davet edildiği bu bölümde, Kopenhag kriterlerinin yerine getirilmesi için siyasi ve ekonomik alanda atılması gereken adımlar gözden geçirildi. MGK’da, Afganistan operasyonun da görüşüldü. 
     MGK sonrası ABD Büyükelçisi Robert Pearson Çankaya Köşkü’ne çıkarken, 14.45’te biten toplantıdan sonra Başbakan Bülent Ecevit ve Yardımcısı Mesut Yılmaz’ın komutanlarla bir araya geldiği öğrenildi. Köşk kaynakları Pearson’ın, Cumhurbaşkanlığı Dış Politika Danışmanı Tacan İldem ve Cumhurbaşkanlığı Genel Sekreteri Kemal Nehrozoğlu ile görüştüğünü açıkladı. 
     
Uzlaşma planı şimdiden hazır      İHSAN DÖRTKARDEŞ DHA 

     Kıbrıs’taki son gelişmeleri değerlendiren İngiliz gazetesi Financial Times, adanın birleşmesi yolunda siyasi iradenin oluşması halinde bunun nasıl gerçekleşeceğine ilişkin ana hatların belirlendiğini yazdı. Yazıya göre ana hatlar şöyle 
     "BM’nin kontrolü altındaki Maraş bölgesi dahil, kuzeydeki bir kısım toprak Rumlara geri verilecek. Bir miktar mülk eski sahiplerine iade edilecek. Fakat Rumların tümünün eski evlerine dönmesi mümkün değil. Bunun için bir tazminat yolu bulunacak. Türkler, sayıca Rumlardan daha az olacağı için, güvenlikleriyle ilgili kaygılarına karşılık uluslararası bir güç adada konuşlandırılacak." 
     
Avrupa ordusu için "jet pazarlık"      MGK'dan KKTC'ye tam destek mesajının çıkmasının ardından Ankara'ya gelen AB dönem başkanı Belçika Başbakanı Guy Verhofstadt'a, Başbakan Bülent Ecevit "Sorunu AB ve dış güçler değil, iki lider çözsün" mesajını verdi. Programında olmamasına karşın son dakikada Ankara'ya gelen Verhofstadt, Ecevit'le bir buçuk saat süren bir görüşme yaptı. Edinilen bilgiye göre, görüşmede önceki gün dördüncü tur görüşmelerinin ele alındığı Avrupa Ordusu masaya yatırıldı. AGSP ile ilgili bir rapor sunan Verhofstadt, 15 Aralık'ta yapılacak Laeken zirvesi öncesinde tarafların pozisyonunun yenilenmesi için bir toplantı yapılacağını kaydetti. n ELÇİN ERGÜN Ankara 
     
Rauf Denktaş TÜSİAD geleceği göremiyor      KKTC Cumhurbaşkanı Rauf Denktaş, Türk işadamlarının Kıbrıs konusunda geleceği göremediğini söyledi. TÜSİAD Başkanı Tuncay Özilhan'ın kendisini eleştirmesine yanıt veren Denktaş, "Eğer 'Türkiye için Kıbrıs meselesi engeldir, bunu hallet' baskısıyla Türkiye burada bir fedak rlık yapacak olursa, o zaman Ege, Güneydoğu ve Ermeni meselesi önünüze aynı şekilde getirilecektir" dedi. Denktaş, şöyle konuştu "İşadamları, Kıbrıs meselesini Türkiye'nin AB'ye girişinde engel olarak görüyorlar. Yanılıyorlar. Kıbrıs, AB'ye girme konusunda bir kriter değildir." Rum Kesimi'nin AB'ye girmesi halinde, bunun "AB'ye büyük bir dert kapısı açmak" demek olacağını söyleyen Denktaş, AB ülkelerinin parlamentolarının bu kapıyı açmaya hazır olup olmadıklarına 2 yıl içinde karar vermeleri gerektiğini belirtti. 
     



 SİYASET 













</TEXT>
</DOC>
