<DOC>
<DOCNO> 94960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur33.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Cem ile sürekli görüşeceğiz" 
</HEADLINE>
<TEXT>

     Dışişleri Bakanı İsmail Cem ile Başbakanlık'ta görüşen Devlet Bakanı Kemal Derviş, "Cem'le sürekli görüşeceğiz" yorumunu yaparken, IMF heyetinin bir dahaki ziyareti de dahil olmak üzere Türkiye'ye her gelişlerinde kendisini göreceklerini söyledi. 
     Görüşme sonrasında Başbakanlıktan çıkarken gazetecilerin, Cem ile biraraya gelmelerine ilişkin soru yöneltmeleri üzerine Derviş, "Sürekli görüşeceğiz" demekle yetindi. 
     Derviş, ayrıca bugün Bakanlar Kurulunda yaşananlar anımsatılarak, "Bu tartışma bir istifayı gerektirir mi " diye sorulması üzerine, "Ufak bir şeydi, hiç önemli değil" değerlendirmesinde bulundu. 
     Gazetecilerin bugünü "hareketli bir gün" olarak nitelemesi üzerine de Derviş, "Hergün hareketli. Onyedi aydır hergün hareketli" diye konuştu. 
     Bir başka soru üzerine de Derviş, IMF heyetinin iki ayda bir geleceğini anımsatırken, "Bir dahaki gelişinde sizi görecekler mi " sorusuna ise, "Her zaman görecekler" yanıtını verdi. 
     Devlet Bakanı Kemal Derviş, piyasalarda biraz gerilim olduğunu ifade ederken, "Ama olağanüstü değil" yorumunu da yaptı. 
     
     CEM, ÖZKAN'LA GÖRÜŞECEK İDDİASI 
     Öte yandan Ankara kulislerinde dolaşan bir iddiaya göre, Dışişleri Bakanı İsmail Cem bugün Hüsamettin Özkan ile de bir görüşme yapacak. 
     





</TEXT>
</DOC>
