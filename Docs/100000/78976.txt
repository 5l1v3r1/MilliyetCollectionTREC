<DOC>
<DOCNO> 78976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/ekonomi/eko06.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya’da reklam patlaması 
</HEADLINE>
<TEXT>

Doğan Medya Grubu’nun reklam gelirleri, 2002 yılının mart ayında 22.2 milyon dolara çıkarak, geçen yılın aynı ayına göre yüzde 80’lik artış gösterdi 
     REUTERS 

     Doğan Medya Grubu Reklam Stratejileri Koordinatörü Nilüfer Yılmaz, Doğan Medya Grubu’nun reklam gelirlerinin geçen yılın mart ayına göre yüzde 80’lik artışla bu yılın mart ayında 22.2 milyon dolara yükseldiğini söyledi. 
     Yılmaz, yaptığı açıklamada, 2001 yılının şubat ayında yaşanan krizlerin etkisiyle martta reklam sektöründe 31.8 milyon dolar olarak gerçekleşen reklam harcamalarının, bu yılın mart ayında yüzde 76’lık artışla 56 milyon dolar olarak gerçekleştiğinin tahmin edildiğini ifade etti. 
     
     Pazar yüzde 40 büyür’ 
     Geçen yılın aralık ayında 2002 yılı Türkiye reklam pazarı tahminlerini yaparken, sektörün ortalama büyümesini yüzde 30 olarak öngördüklerini belirten Yılmaz, şunları söyledi "Ancak ilk üç ayda pazardaki ve ekonomideki hareketlilik, mecralarda kullanılan reklam yatırımları ve Doğan Medya Grubu’nun gerçekleşen üç aylık gelirleri, bu yılki pazarın 770 milyon dolara ulaşacağını gösteriyor. Bu da Türkiye’nin reklam pazarının yüzde 40’lara yaklaşan bir büyüme gerçekleştirmesi demektir. Doğan Medya Grubu olarak 2002 yılı reklam gelirlerimizdeki artışın, sektör büyümesiyle paralel olacağını söyleyebiliriz." 
     Açıklamada, 2001’in ilk çeyreğinde 138 milyon dolar olan pazardaki toplam reklam yatırımlarının bu yılın aynı döneminde 141 milyon dolar olarak gerçekleştiği belirtildi. 
     



 EKONOMİ 


















</TEXT>
</DOC>
