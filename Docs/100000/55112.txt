<DOC>
<DOCNO> 55112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/ekonomi/eko05.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ararat’a karşı lobi başladı 
</HEADLINE>
<TEXT>

Ermeni lobisinin desteği ile çekilen Ararat filmi vizyona girmeye hazırlanıyor. Türkleri soykırımcı’ olarak gösteren film için resmi yollarla yapılan karşı lobiye, iş dünyası da katıldı 
     EYLEM TÜRK AÇIK KOYU SOHBETLER 

     Türkiye Salkım Hanım'ın Taneleri filmindeki 'mağdur karakterler' Ermeni' miydi değil miydiyi tartışa dursun, Türkleri soykırımcı ilan eden Ermeni lobisinin destek verdiği Ararat Ağrı Dağı filmi mayısta dünya sinemalarında gösterime girecek. 
     Ailesi Van'dan Kanada'ya göç eden Atom Egoyan'ın yönetmenliğini yaptığı, Walt Disney'e bağlı Miramax şirketi tarafından çekilen film için diplomatik karşı atak başlarken, Türk Sanayicileri ve İşadamları Derneği de, TÜSİAD hem Avrupa, hem de ABD'de karşı lobi çalışmalarına girişti. TÜSİAD'ın Brüksel Temsilcisi Bahadır Kaleağası, Avrupa ve ABD'deki iş odaklarını bu konuda duyarlı hale getirmeye çalıştıklarını söyledi. 
     
     Filmin gösterime girmesi nasıl bir etki yaratır 
     Ararat'ın arkasında uluslararası ödül kazanmış bir yönetmen var. İster istemez daha fazla ilgi çekecek. Bu filmi, Midnight Expres'te Geceyarısı Ekspresi olduğu gibi bariz bir Türk düşmanlığı yapmaktan ziyade bir hikayeyi anlatır şekilde yaptıklarını tahmin ediyoruz. Ve filmin sonunda savunacakları şey de 'Biz Ermeni halkının çektiği sıkıntıları anlattık' olacaktır. Ve de nihayetinde iyi bir film yapmak istediklerini söyleyeceklerdir. 
     Bunu ne kadar söylerlerse söylesinler film Türkiye hakkındaki önyargıları pekiştireceği gibi tarihi de yanlış yorumlayan bir film olacaktır. Ermeni lobisinin filme maddi desteği var. 
     Türkiye'nin belli bir imaj sorunu var. Bunu sürekli pekiştiren birtakım unsurlar oluyor bu tip filmler. Zaman zaman tekrar gösteriliyorlar. Bu da hoş değil. Sonuçta ne bölgemizdeki barışa hizmet ediyor ne halkların yakınlaşmasına hizmet ediyor ne de birçok Türk kökenli vatandaşın Batı toplumunda iç huzurlarına hizmet ediyor. 
     
     Karşı tepki nasıl olmalı 
     Miramax kuruluşunun ötesinde bir hareketle karşı karşıyayız yine. Son derece sert bir tepki vermek gerekiyor. Ama tepkiyi mümkün olduğunca evrensel temel değerler üzerine oturtmamız gerekiyor. Bu film piyasasında her zaman ülkeleri kızdıran filmler yapılıyor. Mesela "Cesur Yürek" filmi de İngiltere'yi ayağa kaldırmıştı. Dolayısıyla tepkilerimizi verirken her şeyden önce engelleyici tepki vermek gerekiyor. Daha film vizyona girmedi. Bu filmin belli sansürlerden geçerek vizyona girmesini sağlamamız ve filmin üzerinde kuşku uyandırmamız gerekiyor. Mesela 'ırkçı yaklaşımlar uyandıran bir film', 'tarihi çarpıtmaktadır' gibi. Bu iki konuyu vurgulayacağımız bir karşı kampanyaya ihtiyaç var. 
     
     Türkiye’nin bu konuda girişimi var mı 
     Bu konuda ABD'deki Türk lobileri devreye girdi. Büyükelçiliğimiz devrede. Hem siyasi hem diplomatik karşı lobi başladı. Bu konu geniş bir eylem çerçevesi gerektirmekte. Devlet, diplomasi, özel sektör, sivil toplum kuruluşları ve uluslararası lobilerden oluşan geniş bir çerçeveye ihtiyaç var. TÜSİAD olarak biz de elimizden gelen çalışmaları yapıyoruz. 
     
     Ne gibi çalışmalar bunlar 
     TÜSİAD da Türkiye'nin aleyhine olan her konuda olduğu gibi bu konuda da hem Washington, hem Brüksel temsilciliğinde çalışmalar yürütüyor. Biz belli çevreleri bilgilendirirek, gelen bilgileri aktararak, temastayız. Üzerimize düşen görevi çoktan yapmaya başladık bile. Mümkün olduğunca bilgiyi dağıtıyoruz. Türk lobilerinde tepkinin oluşmasına katkıda bulunuyoruz. ABD ve Avrupa’daki Türkiye’ye yakın iş odaklarını duyarlı hale getirmeye çalışıyoruz. 
     Her seferinde tepkisel davranmak zorunda kalmak, bizi zararı sınırlayıcı bir konumda bırakıyor. Hatırlanacağı gibi daha önceden bir DVD promosyonunda, bedava verilen dört filmden birisinin Midnight Expres olmasına karşı çıkmış, başarılı olmuştuk. 
     
     Tepki yeterli olacak mı 
     Çok dikkatli olmak gerekiyor. Ermeni sorunu konusunda Türkiye'nin çok kapsamlı bir stratejiye ihtiyacı var. Türkiye'nin bilinçli bir uluslararası iletişim politikası olsaydı, bu tip konularda daha etkin ve erken hareket edebilirdik. Maalesef sorunu hissettiğimiz an devreye soktuğumuz toparlama mekanizmalarına sahibiz. Konular ve sorunlar temelinde hareket edebiliyoruz. 
     
TÜSİAD Avrupa özel sektör zirvesinde      Geçtiğimiz hafta tartışma yaratan Kıbrıs sorununa dönelim. TÜSİAD'ın bu konudaki açıklamaları tepki yarattı... 
     Kıbrıs konusunda AB'yi ve Rum tarafını hem içerik hem şekil açısından suçlayan, haksız olduğu noktaların altını çizen Türk tarafını da şekil olarak dünya kamuoyu tarafından uzlaşmacı olarak algılanmaya davet eden bir eleştiri var. Dolayısıyla Türk tarafının politikasında algılanma yanlışlığına işaret etmemizin, sanki Kıbrıs'ın satılmasını istiyormuş gibi değerlendirilmesi ya saflıktır ya da yanlış anlamaya çok açık bir düşünce yapısıdır ya da art niyettir. Sonunda kamuoyuna karşı dürüst saydam ve siyasi ahlak içinde davranmak gerekir. TÜSİAD'ın tavrı üzerinde demogoji yapılması üzüntü verici. Kıbrıs konusunda çok dikkatli olmak gerekiyor. Biz konunun tartışılmasını istedik. 
     
     Bu hafta Avrupa özel sektörü zirvesine TÜSİAD da katılacak. Zirvede hangi mesajlar verilecek 
     Avrupa Özel Sektör Zirvesi çok etkin bir platform. Tüm Avrupa özel sektörünün bir numaralı toplantısı. Dünya ekonomisi yeni bir çalkantı içine girdi. Bundan çıkış gerekiyor. Avrupa'nın bir ortak düşünce geliştirme süreci var. Bu da Türkiye'nin AB için neden bir artı değer olduğunun vurgulanması açısından yeni bir boyut kazandırdı. Bunu 11 Eylül'den beri sürekli vurguluyoruz. Bu sefer zirve vesilesiyle en üst düzeyde vurgulamak mümkün olacak. Tüm bu girişimler Türkiye'nin mevcudiyeti ve etkinliği açısından çok önemli araçlar. 
     Zirvenin gündeminde tartışılacak konulardan birisi dünya ekonomisi. Genişleme konusu ve Avrupa’nın geleceği tartışmasına özel sektör katkısı konuları var. 
     Orada Kıbrıs'la boğulmayın, küresel düşünün, tablonun bütününü gözden kaçırmayın mesajları vereceğiz. Hatta espri olsun diye Avrupa parlamenterlerine birer dünya haritası hediye etmeyi de düşünmüyor değiliz. Belki onlara sembolik mesaj olur diye. Yenil yıl hediyesi olarak belki harita verebiliriz. Tabi latife olarak aklımıza geliyor bu tip şeyler. 
     
     Tablonun bütününde dikkat çekilecek konular ne olacak 
     Bu ekonomik ortamdan çıkışta Avrupa'nın geleceğinde özel sektör bir damga vurmaya çalışıyorken, unutmamalıdır ki bunun içinde Türkiye'nin oynayacağı ekonomik refah alanı ve siyasi istikrar rolünün önemi çok büyük. Bu zaten çok büyüktü. 11 Eylül’den sonra bu daha da belirgin hale geldi. Avrupa'nın bu küresel düzende dar bir alan olarak yaşamasının mümkün olmadığının farkına vardılar. Türkiye'nin bundan sonra AB üyeliği kaçınılmaz hale gelecek. 
     11 Eylül'den sonra AB'nin kendi geleceğine olan bakış açısında sınırlar çok daha genişledi. Gelecek dönemde AB'nin ekonomik açıdan çok daha geniş bir alana yayılmış ve siyasi istikrar açısından çevresiyle çok daha iyi ilişkiler içinde ve Hristiyan - Müslüman çatışmasını aşmış olması gerek. Bu üç açıdan da Türkiye'nin AB üyeliği AB için bir katma değerdir. 11 Eylül'den sonra bu öncelik oldu ve belirginleşti. Çünkü artık dünyadaki ekonomik dengesizlikler daha fazla sürdürülemez. Bunu da toplantıda vurgulayacağız. 
     



 EKONOMİ 


















</TEXT>
</DOC>
