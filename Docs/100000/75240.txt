<DOC>
<DOCNO> 75240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas07a.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçaktan kaçtı ölüme yakalandı 
</HEADLINE>
<TEXT>

Pazarlık yaptığı müşterisi kendisine bıçak çekince canını kurtarmaya çalışan travesti, bir otomobilin altında kaldı... 
     SABRİ SEVER İstanbul 

     Küçükçekmece D - 100 E - 5 Karayolu üzerinde, tartıştıkları kişiden kaçmak isteyen travestilerden birine otomobil çarptı. Travestinin hayatını kaybettiği kazadan sonra yanında bulunan arkadaşı sinir krizi geçirdi. 
     Dün saat 00.30 sıralarında, Devrim’ takma ismiyle tanınan travesti Metin ile Gül’ takma adlı arkadaşı, E - 5 karayolunun kenarında plakası alınamayan bir otomobildeki iki kişiyle konuşmaya başladı. Hararetlenen konuşma, kısa sürede kavgaya dönüştü. Kimliği belirlenemeyen iki kişi bıçaklarını çekince iki travesti can havliyle kendilerini yola attı. Amaçları bir an önce karşıya ulaşmaktı ama olmadı. O anda bir otomobil bütün süratiyle Devrim’ takma isimli travestiye çarptı. 
     
     Sinir krizleri geçirdi 
     Soyadı henüz belirlenemeyen Devrim’ takma adlı Metin oracıkta can verirken, çarpan otomobilin sürücüsü de olay yerinden hızla uzaklaştı. Kazadan kıl payı kurtulan Gül’ takma adlı travesti gözleri önünde ölen arkadaşının başında kendisini yerlere atarak sinir krizleri geçirirken, polisler tarafından güçlükle yatıştırıldı. 
     



 YAŞAM 
























</TEXT>
</DOC>
