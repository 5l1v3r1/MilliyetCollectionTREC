<DOC>
<DOCNO> 91144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yasam/ayas.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tazminat tamam sıra Sözen’e geldi’ 
</HEADLINE>
<TEXT>

9 yıl önceki çöplük faciasında iki karısı ve 7 çocuğunu kaybeden baba AİHM’den kazandığı tazminatla Nurettin Sözen’i dava edecek... 
     SEMRA KARDEŞOĞLU İstanbul 

     Ümraniye Hekimbaşı Çöplüğü’nde 1993’te metan gazı patlaması sonucu 39 kişinin öldüğü faciada adalet, dokuz yıl sonra geldi. Faciada yedi çocuğu ve iki eşini kaybeden Maşallah Öneryıldız’a, Türkiye’deki mahkeme sonucu 110 milyon lira tazminat ödenmesine karar verildi. Ancak o davayı Avrupa İnsan Hakları Mahkemesi’ne AİHM götürdü ve sonunda 245 milyar lira tazminat almaya hak kazandı. Öneryıldız, şimdi alacağı paranın bir bölümü ile dönemin belediye başkanı Nurettin Sözen aleyhine dava açmaya hazırlanıyor. 
     
     Tesadüfen kurtuldum’ 
     Facianın ardından Siirt’in Şirvan ilçesi Ormanbağı köyüne göç eden Öneryıldız, telefonda sorularımızı yanıtlarken o günü şöyle anlattı "Şirvan’da korucubaşı olarak görev yapıyordum. Can güvenliğim kalmayınca 1992 sonunda iki karım ve 10 çocuğumla İstanbul’a göç ettim. Çöplük patladığında İstanbul’a göçeli 6 ay olmuştu. İki eşimi ve 7 çocuğumu kurtaramadım. Sadece olay sırasında dışarıda olan üç oğlumla ben kurtuldum. Olaydan sonra iki yıl sonra da köyüme döndüm." 
     
     Sözen cezalandırılmalı 
     Öneryıldız süren davalar sonucu Türkiye’deki mahkemeden sadece 110 milyon lira tazminat kazandığını belirterek sözlerini şöyle sürdürdü 
     "Bu parayı kabul etmem mümkün değildi. Aynı parayı sadece tek yakınını kaybedene de verdiler. Bunun üzerine AİHM’e başvurdum. Önemli olan para değildi ama inat ettim. Kendime yediremedim ve davayı kazandık. Bir nebze olsa rahatladım. İçime sindiremediğim dönemin belediye başkanı Sözen’in olaydan ceza almadan kurtulması. Paranın bir kısmını eğer mümkünse ona karşı açacağım davada kullanacağım. Olayın sorumlusu o. Para elime geçtikten sonra ne yapacağıma karar vereceğim." 
     
Çocukları isimlerle yaşıyor      Faciada iki karısını ve yedi çocuğunu kaybeden Maşallah Öneryıldız, yeniden evlendikten sonra dört çocuk sahibi daha oldu. Çocuklarından üçüne ölen yavruları Selahattin, Zeynep ve Remziye’nin adını verdi. En küçüğüne ise özlemi dinsin diye Özlem adını koydu. Torunu da ölen oğlu Mesut’un ismini aldı. 
     



 YAŞAM 



















</TEXT>
</DOC>
