<DOC>
<DOCNO> 61837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur26.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Aykut Barka'nın hayati tehlikesi devam ediyor 
</HEADLINE>
<TEXT>

     Beynindeki damar tıkanıklığı nedeniyle Marmara Üniversitesi MÜ Tıp Fakültesi Hastanesi'nde dün yaklaşık 7 saat süren bir ameliyat geçiren İstanbul Teknik Üniversitesi İTÜ Avrasya Yer Bilimleri Enstitüsü Öğretim Üyesi Prof. 
     Dr. Aykut Barka'nın hayati tehlikesinin sürdüğü bildirildi. 
     MÜ Tıp Fakültesi Hastanesi Nöroloji ve Nöroşirürji Anabilim dalları adına yapılan yazılı açıklamada, Prof. Dr. Barka'nın halen yoğun bakım ünitesinde uyutma işleminin devam ettiği belirtilerek, ''Hayati tehlike arz eden durumunda bir değişiklik yoktur'' denildi. 
     Prof. Dr. Barka, 6 Ocak Pazar günü, hastanenin Acil Servisi'ne sağ elde güçsüzlük ve konuşma bozukluğu yakınmasıyla başvurmuş ve tetkiklerde beynin sol yarısını besleyen ana damarda tıkanıklık saptanmıştı. 
     Yapılan tedaviye rağmen, dün saat 07.00 sıralarında fenalaşan Prof. Dr. Barka, doktorların ameliyat kararı almaları üzerine yaklaşık 7 saat süren bir operasyon geçirmişti. 
     Prof. Dr. Barka'nın yoğun bakım servisinde en az 3 gün uyutulacağı bildirilmişti. 
     






</TEXT>
</DOC>
