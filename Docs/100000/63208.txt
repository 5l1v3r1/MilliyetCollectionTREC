<DOC>
<DOCNO> 63208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/siyaset/siy02.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli görüşme yok 
</HEADLINE>
<TEXT>

Ecevit, ABD dönüşünde, Türkiye ile Yunanistan dışişleri bakanları arasında gizli görüşme olduğunu iddia eden Yunan basınına yanıt verdi 
     ANKARA Milliyet 

     Başbakan Bülent Ecevit, ABD dönüşü ayağının tozuylaTürkiye ve Yunanistan Dışişleri bakanları İsmail Cem ile Yorgo Papandreu’nun yaptığı temasları "gizli görüşme" olarak yorumlayan Yunanistan basınına yanıt verdi., ABD ziyaretini tamamlayarak Ankara’ya dönen Ecevit, ABD’li gazetecilere, Papandreu ile Cem’in sık sık bir araya gelerek Ege’deki sorunları ele aldığını dile getirmesinin, Yunan basınında "gizli görüşme" olarak değerlendirilmesine ilişkin şunları söyledi 
     "Diyalog her aşamada açığı vurulmaz. İki ülke dışişleri bakanları sık sık görüşüyor. Bu sevinilecek bir olaydır. Başkan Bush da, Türkiye ile Yunanistan arasındaki sorunların diyalogla çözülebileceğini söyledi. Ama bazı çevreler Diyalog değil mahkeme’ diyor, bu olaya kuşkuyla bakıyor." 
     Cem de, görüşmelerin iki ülke başbakanının talimatıyla gerçekleştiğine dikkati çekerek, "Papandreu ile sık sık görüşmelerimiz oluyor. İlişkiler normal bir biçimde seyretmeye devam edecektir" açıklamasını yaptı. Bush’un, görüşmede Irak konusunu gündeme getirdiğine de değinen Ecevit, "Askeri harekattan ima yoluyla bile söz etmedi" diye konuştu. Irak’ı ikna edici bir girişimde bulunup bulunmadığı yönündeki bir soru üzerine Ecevit, Cem’in, Irak Başbakan Birinci Yardımcısı ve Dışişleri Bakanı Tarık Aziz’e bir mektup yazdığını dile getirdi. Ecevit, "Cem o mektupta tüm kaygılarımızı dile getirdi. O mektuba da yanıt geldi, ama bunlar yeterli değil. Irak, BM kararlarına tam uymalı. Çevre ülkeleri kaygılandıracak gelişmede bulunmamalı" dedi. 
     Ekonomik alanda kurulacak ortaklık konseyine ilişkin olarak da Ecevit, "ABD’nin, stratejik ortaklığın artırılması yönünde istekli olduğunu gördük" diye konuştu. 
     



 SİYASET 


















</TEXT>
</DOC>
