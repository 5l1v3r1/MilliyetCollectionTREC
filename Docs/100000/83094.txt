<DOC>
<DOCNO> 83094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sonspo22.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erman "Beşiktaş benden faydalanmak isterse imza atarım" 
</HEADLINE>
<TEXT>

     İç transferde kaptan Tayfur, Ali Eren ve İbrahim ile daha önce sözleşme yenileyen Beşiktaş, mukavelesi sona eren Erman ile henüz anlaşma sağlayamadı. 
     Akaretler'deki kulüp binasına gelip, birikmiş primlerini alan Erman Güraçar, bugün menajer Sinan Engin ile görüştüklerini ifade ederek, ''Henüz teknik direktörümüz belli değil. Yeni hocamızın beni kadrosunda görüp görmemek istemedeğini de bilmiyorum. Eğer Beşiktaş gelecek sezon benden faydalanmak isterse sözleşme imzalamaya hazırım'' diye konuştu. 
     Beşiktaş'a geçen sezon yeterince faydalı olamadığını belirten Erman, ''Bu nedenle transferim için de çok şeyler isteyecek değilim. 
     Tayfur ve Ali Eren gibi yıllarını Beşiktaş'a vermiş isimler boş mukaveleye imza attı. Ben daha 2 seneliğim. Elbetteki Beşiktaş benimle çalışmak isterse, ben de hiç düşünmeden boş mukaveleyi imzalarım. 
     Parasal konularda hiçbir sorunum yok. Yeterki Beşiktaş benimle çalışmak istesin'' şeklinde konuştu. 
     Kendisine bazı kulüplerden transfer teklifi geldiğini kaydeden Erman, Beşiktaş'la görüşmeden bu tekliflerin hiçbirini değerledirmeyeceğini kaydetti. 
     Yeni gelecek teknik adamın kendisiyle çalışmak istemesi halinde Beşiktaş'a hizmet etmeye hazır olduğunu kaydeden Erman, ''Benim sözleşmem bitti. Şu an serbestim. Eğer benimle çalışmazlarsa o zaman yapacak birşeyim yok ve bu teklifleri değerlendiririm. Ama benim için her zaman Beşiktaş ön plandadır ve önemli olan kulübümle anlaşabilmektir'' dedi. 
     Beşiktaş'ta 18 Mayıs Cumartesi günü yapılacak Divan Kurulu Başkanlığı seçimi öncesi, adaylardan Emekli Tümamiral Tali Çalbatur, yönetim kurulu listesini açıkladı. 
     Çalbatur'un listesinde şu isimler yer alıyor 
     Burhan Tanış, Cengiz Kap, Cemil Ulusel, Ali Rıza Dizdar, Turhan Erman. 
     





</TEXT>
</DOC>
