<DOC>
<DOCNO> 98173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko15.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonda düşüş bekleyenlerin sayısı azaldı... 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 20 puan azalarak, yüzde 55.5'den yüzde 35.5'e indi. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Haziran ayı sonuçları belli oldu. 
     446 katılımcının yer aldığı anketin sonuçlarına göre, gelecek 3 aylık dönemde enflasyonun düşeceğine inanların oranında azalış yaşanırken, yükseleceğini ve aynı kalacağını öngörenlerin sayısında artış oldu. 
     Verilere göre, enflasyonun yükseleceğini öngörenlerin sayısında 14.7 puan artarak yüzde 12.4'den yüzde 27.1'e, aynı kalacağına inananların sayısı 5.3 puan çıkarak yüzde 32.1'den yüzde 37.4'e çıktı. 
     Ankete katılanların yüzde 20.2'lik bölümü, toptan eşya fiyatları bazında yıllık enflasyonun yüzde 36-40, yüzde 16.5'lik bölümü yüzde 46-50, yüzde 15.8'lik bölümü yüzde 31-35, yüzde 12.9 bölümü ise yüzde 26-30 ve yüzde 41-45 diliminde gerçekleşeceğine inanıyor. 
     
     YILSONU TAHMİNİ 

     Katılımcıların yüzde 24.5'i ise bu yıl sonu itibarıyla enflasyon oranının yüzde 36-40 aralığında gerçekleşeceğini öngörüyor. 
     Yıl sonu enflasyon rakamı konusunda ayrıca, ankete katılanların yüzde 17.9'u yüzde 46-50, yüzde 16.9'u yüzde 31-35, yüzde 14'ü yüzde 41-45, yüzde 9.3'ü ise yüzde 51-55 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİ 

     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin düşeceğini öngörenlerin sayısında azalma yaşanırken, aynı kalacağı ve yükseleceğini düşünenlerin oranında artış oldu. 
     Kredi faizlerinin artacağına inananların oranı geçen ay yüzde 10.5'den yüzde 35.3'e, aynı kalacağına inananların oranı da yüzde 33.5'den yüzde 36.7'ye çıkarken, düşeceğini inananların oranı yüzde 56'dan yüzde 28'e indi. 
     Ankete katılanların yüzde 27.7'lik bölümü, gelecek 3 ay içinde beklenen kısa vadeli Türk Lirası kredi faiz oranının yüzde 56-60, yüzde 20.9'u yüzde 61-70, yüzde 15'i bölümü yüzde 46-50, yüzde 13.1'lik bölümü yüzde 51-55, yüzde 10.3'lük bölümü ise yüzde 41-45 ve yüzde 71'den fazla aralığında gerçekleşeceğini inanıyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 22.7'si Türk Lirası kredi faizlerinin yüzde 46-50, yüzde 15'i yüzde 41-45, yüzde 13.3'ü yüzde 61-70, yüzde 12.8'ı yüzde 56-60, yüzde 12.6'sı yüzde 51-55, yüzde 12.3'ü yüzde 36-40 aralığında gerçekleşeceğini düşünüyor. 
     
     İHRACAT İMKANI 

     Gelecek 3 aylık dönemde ihracat imkanları bakımından bir önceki aya göre kıyasla daha iyimser olanların oranı azalırken, daha kötümser ve aynı olanların oranlarında artış görüldü. 
     Daha iyimser olanların oranı 8.6 puan azalarak yüzde 35.4'den yüzde 26.8'e gerilerken, daha kötümser olanların oranı 2.3 puan artarak yüzde 9.9'a, aynı olanların oranı yüzde 6.4 yükselerek yüzde 63.3' çıktı. 
     Son bir aylık satış hasılatı ele alındığında, geçen ay bir önceki aya göre daha az satış hasılatı elde edildi. 
     Satış hasılatı daha yüksek diyenlerin oranı 19.9 puan azalarak yüzde 43.4'den yüzde 33.5'e inerken, farksız diyenlerin oranı 5.6 puan artarak yüzde 43.4'e, daha az diyenlerin oranı ise 4.3 puan yükselerek yüzde 23.1 oldu. 
     
     YATIRIM HARCAMASI 

     Sanayi dalında genel gidişat konusunda Haziran ayında bir önceki aya göre daha iyimser olanların sayısında azalma görülürken, aynı ve daha kötümser olanların oranında artış yaşandı. 
     Haziran ayında sanayi dalında genel gidişat konusunda bir önceki aya göre daha iyimser olanların oranı 12.2 puan azalarak yüzde 29.4'e gerilerken, aynı olanların oranı 1.2 puan artarak yüzde 55.7'ye, daha kötümser olanların oranı 10.9 puan çıkarak yüzde 14.9'a yükseldi. 
     Gelecek 12 ayda, geçen 12 aya oranla daha fazla ve aynı yatırım harcaması yapmayı planlayanların sayısında Haziran ayında bir önceki aya göre azalış olurken, daha az yapmayı öngörenlerin oranında artış oldu. 
     Buna göre, Haziran ayında daha fazla yatırım yapmak isteyenlerin oranı 5.5 puan azalarak yüzde 18.5'e, aynı olanların oranı 4.4 puan gerileyerek 36.6'ya inerken, daha az yatırım yapmak isteyenlerin oranı 9.9 puan artarak 44.9'a çıktı. 
     
     BİRİM MALİYET 

     Gelecek 3 ayda, geçen 3 aya oranla sanayide ortalama birim maliyetinin yükseleceğini öngörenlerin oranında artış yaşanırken, aynı olacağına inanların oranında azalma görüldü. Düşeceğine inananların sayısında bir değişme olmadı. 
     Haziran ayında yüzde 63.8 olan ortalama birim maliyetinin son 3 aylık trendinin gelecek 3 aylık sürede yüzde 71.5'e çıkması öngörülüyor. 
     Toplam istihdam miktarının artacağına inanların oranında gerileme görülürken aynı kalacağını ve azalacağına inanların oranı, gelecek 3 ayda geçen 3 aya oranla artış yaşandı. 
     Buna göre, gelecek 3 aylık trentte toplam istihdam miktarının artacağına inanların oranı 3.7 puan azalarak yüzde 15.6'ya düşerken, aynı kalacağını öngörenlerin sayısı 3.3 puan artarak yüzde 73.3, düşeceğini planlayanların miktarı da 2.6 puan artarak yüzde 11.3 oldu. 
     Ankete katılanların yüzde 61.9'u, gelecek 3 aylık sürede ihracat siparişini kısıtlayan faktörlerin başında fiyat rekabetini görüyorlar. Ankete katılanların yüzde 80.2'si gelecek 3 aylık sürede üretimi kısıtlayan faktörlerin başında sipariş ve satış miktarını görürken, iş gücü maliyeti olduğuna inanların oranı yüzde 1.4 olarak belirlendi. 
     





</TEXT>
</DOC>
