<DOC>
<DOCNO> 61673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/guncel/gun04.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtce eğitim’ dedi, tutuklandı 
</HEADLINE>
<TEXT>

Uludağ Üniversitesi’nde Kürtçe’nin seçmeli dil olmasını isteyen bir öğrenci, PKK’ya yataklıktan’ cezaevinde. Trakya’dan 10, Van 100. Yıl Üniversitesi’nden de 520 öğrenci, Kürtçe eğitim istedikleri için gözaltına alındı 
     BURSA, EDİRNE, VAN DHA 

     Uludağ Üniversitesi öğrencisi Zafer Balcı, rektörlüğe Kürtçe’nin seçmeli dil olarak okutulması için dilekçe verince, önce gözaltına alındı, ardından çıkarıldığı mahkemece tutuklandı. Kürtçe’nin seçmeli ders kapsamında okutulmasını isteyen Trakya Üniversitesi’nden 10 öğrenci de gözaltına alınırken, önceki gün aynı istem nedeniyle gözaltına alınan Van Yüzüncü Yıl Üniversitesi’nden 520 öğrencinin 250’si serbest bırakıldı. 
     Uludağ Üniversitesi Sosyoloji Bölümü 4. sınıf öğrencisi Balcı 24 , Kürtçe’nin seçmeli dil olarak okutulması için geçen hafta rektörlüğe verdiği dilekçeye, "Türkiye’de Anadilde Eğitim", "Anadil Öğrenim Politikası" ve "Kürt Dili"ni içeren toplam 165 sayfalık yazı ekledi. Jandarma tarafından gözaltına alınan Balcı, sorgusunun ardından savcılığa sevk edildi. Balcı, savcılıktaki ifadesinin ardından, "PKK’ya yardım ve yataklık ettiği" iddiasıyla tutuklanarak, cezaevine konuldu. 
     Trakya Üniversitesi’nde de, Kürtçe’nin seçmeli ders kapsamına alınarak okutulmasını isteyen 10 öğrenci gözaltına alındı. Öğrencilerin evlerinde yapılan aramalarda da, çok sayıda Kürtçe kitap, kaset ve çeşitli doküman ele geçirildi. 
     Van Yüzüncü Yıl Üniversitesi’nde Kürtçe eylemi yaptıkları için gözaltına alınan 520 öğrenciden 250’si de öğle saatlerinde dün serbest bırakıldı. 
     İl Jandarma Komutanlığı’nda gözaltında tutulan 270 öğrencinin ifadelerinin alınmasının da sürdüğü belirtildi. 
     Serbest bırakılan öğrencilerden 10 kişilik bir grup, Rektör Prof. Dr. Yücel Aşkın’ı makamında ziyaret ederek, gözaltındaki arkadaşlarının mahkemeye gönderilmemesi için devreye girmesini istedi. 
     



 GÜNCEL 






















</TEXT>
</DOC>
