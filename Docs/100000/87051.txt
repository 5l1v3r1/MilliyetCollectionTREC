<DOC>
<DOCNO> 87051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur19.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Donarak ölen kaçaklardan 19'unun cesedine ulaşıldı... 
</HEADLINE>
<TEXT>

     Van'ın Çaldıran İlçesi'nde, İran'dan yurda kaçak yollarla girmek isterken donarak ölen yabancı uyrukluların sayısı 19'a ulaştı. 
     Van Valisi Durmuş Koç, Çaldıran'ın Gülderen Köyü Doğuvan mezrası yakınındaki 209 nolu sınır taşı bölgesinde, Jandarma Komutanlığı ekiplerince başlatılan arama çalışmalarının tamamlandığını söyledi. 
     Vali Koç, sabah bulunan 7 cesedin yanı sıra 12 cesedin daha bulunduğunu bildirdi. 
     Vali Koç, cesetleri bulunun yabancı uyrukluların muhtemelen Afganistan uyruklu olabileceğini kaydederek, ''cesetlerin 9'u çocuk, 12'si ise erkek ve kadınlardan oluşuyor. Kimlik belirleme çalışmaları da devam ediyor. Bunların muhtemelen uzun süre önce sınırdan kaçak yollarla giriş yaptıktan sonra donmuş olabileceklerini tahmin ediyoruz'' dedi. Vali Koç, sınırdan kaçak girişlerin organize bir şekilde yapıldığını, insan kaçakçılığıyla ilgili çalışmaların devam ettiğini kaydetti. 
     





</TEXT>
</DOC>
