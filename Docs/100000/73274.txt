<DOC>
<DOCNO> 73274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sonspo06.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Sacramento galip... Hidayet'ten 15 sayı, 8 ribaunt.. 
</HEADLINE>
<TEXT>

     ABD Profesyonel Basketbol Ligi NBA'de ilk 5'te sahaya çıkan Hidayet Türkoğlu'nun 15 sayı attığı maçta Sacramento Kings, deplasmanda Toronto Raptors'ı 116-113 yendi. 
     Toronto'daki maça Hidayet, Doug Christie, Mike Bibby, Chris Webber ve Vlade Divac ile birlikte ilk 5'te başladı. 11 şuttan 5'ini değerlendiren Hidayet Türkoğlu, 15 sayıya ulaştı. 5 faul atışında 5'ini de çemberden geçiren Hidayet, 1 kez denediği 3 sayılık atışta 
     ise başarılı olamadı. Hidayet Türkoğlu ayrıca, 5'i savunmadan 8 ribaund aldı, 2 asist, 1 blok yaptı, 1 de top çaldı. Takımda Chris Webber 31 sayı, 15 ribaund, Mike Bibby 18'i ikinci yarıda olmak üzere 22 sayı, özellikle 3'lük atışlarıyla son çeyrekte takımının öne geçmesini sağlayan Doug Christie 18 sayı, Vlade Divac 12 sayı gerçekleştirdi. Maçın sonlarında Raptors'da Morris Peterson, çok kritik bir 3'lük kaçırırken son 20.7 saniyede Webber, attığı 2 serbest atışla takımının galibiyetini perçinledi. Son 17 maçın 16'sini kaybeden Toronto Raptors'da ise Vince Carter 22 sayı gerçekleştirdi. Sonuçlar şöyle 
     
     
Philadelphia 76ers-Orlando Magic 103-105 Indiana Pacers-Atlanta Hawks 85-68 Memphis Grizzlies-New Jersey Nets 76-87 Toronto Raptors-Sacramento Kings 113-116 Minnesota Timberwolves-Utah Jazz 89-96 Cleveland Cavaliers-New York Knicks 104-99 Los Angeles Lakers-Dallas Mavericks 105-103 
     






</TEXT>
</DOC>
