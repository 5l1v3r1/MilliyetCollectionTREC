<DOC>
<DOCNO> 92154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/akyol.html </URL>
<DATE> 2002/06/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Brezilya karşısında 
</HEADLINE>
<TEXT>

     SPOR yazarı olacak değilim beceremem de... Zaten dikkat ettiyseniz spor hakkındaki üç yazımın üçü de "spor" denilen hadiseye "spor uzmanı" gözüyle bakmıyordu. Şu oyuncu şöyle oynadı, hakem şunu yaptı, savunmamız böyleydi, kaleci şöyleydi diye yazmıyorum. 
     "Milli maç" denilen hadiseye değişik açılardan bakmaya çalışıyorum Ülke sathındaki sevinçlerin toplumsal anlamı ne Neden başka bazı şeyleri elimize yüzümüze bulaştırıyoruz da futbolda "dünyanın en iyi dört takımı" içindeyiz 
     Futbolda bizi UEFA zaferlerinden bugünlere getiren "tılsımlar"ı mesela siyasi yönetim sistemimize, ekonomimize, eğitim ve sağlık hizmetlerimize taşıyamaz mıyız 
     "Tılsım" dediğim şeyler kurumlaşma, iyi yönetim, dışa açılma, gelenek, teknik, oyuncularımızın kültürel çeşitliliğine rağmen başarılan takım ruhu gibi faktörler... 
     
     BREZİLYA karşısında ne yapacağız 
     Gazetelerde okuyorum, TV’lerde dinliyorum, işten anlayanlar "moral"in çok önemli olduğunu ve Brezilya karşısında yüksek moralle çıkacağımızı söylüyorlar. 
     Evet "moral" faktörü 
     Moralin en önemli sebeplerinden biri kazanılmış başarılardır... Özgüvendir... İyi hazırlandığı duygusuna sahip olmaktır... 
     Futbol sahasında da böyle, sınav kapısında, iş başında da böyle... 
     "Moral"in bir faktörü de kişinin arkasında bir güç hissetmesidir. "Takım"ına güvenmekten tutun da, bir ülkenin, bir dünyanın ve nihayet manevi bir kudretin kendisiyle beraber olduğuna inanmaya kadar uzanan bir hissediş biçimi... 
     İsteyen dua eder, namaz kılar, istavroz çıkarır, ataların ruhundan yardım ister... 
     Alexis Carrel, yürekten yapılan bir duanın fizyolojimizi bile etkilediğini göstermiştir. 
     
     BULGAR Komünist Partisi liderlerinden Dimitrof, Hitler’in mahkemesinde sosyalizmi savunmak için gerçekten aslanlar gibi kükremişti. 
     Ama aynı Dimitrof, Stalin karşısında bir fare gibi sinmişti 
     Çünkü Hitler’le savaşırken Dimitrof arkasında dünya proletaryası’nı hissediyordu Stalin’in karşısında ise aciz bir zavallıydı. Çünkü bu defa sözüm ona proletarya’ Stalin’in arkasındaydı 
     Milli takımların moral gücünde, diğer faktörlerin yanında, çok önemli bir etken de "milletöleri için oynuyor olmalarıdır. 
     Bizim Brezilya karşısında çıkacak aslanlarımız için en büyük moral, elbette formalarındaki ay yıldız ile, anavatanda kendileri için çarpan yüreklerdir. 
     Hakan Şükür dahil... Futbol tarihimize altın sayfalar eklemiş Hakan Şükür elbette dahil... 
     CNN Türk Spor Müdürü İhsan Topaloğlu Hakan Şükür’le konuşmuş. Bazı eleştirilerden üzgünmüş. Topaloğlu diyor ki 
     - Hakan Şükür’ün Brezilya maçında sahaya çıkacağına ve yeni bir moralle eskiden olduğu gibi başarılar kaydedeceğine inanıyorum. 
     Ben de inanıyorum. 
     Brezilya ile karşılaşacak olan ay yıldız formalılar ve başlarında Şenol Güneş 70 milyon yürek sizin için çarpıyor, dualarımız sizin için... 
     Sonuç ne olursa olsun sizinle gurur duyuyoruz. 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
