<DOC>
<DOCNO> 64058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun05.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da bir Türk yazara okuma akşamı’ 
</HEADLINE>
<TEXT>

Başbakan Schröder’in girişimiyle düzenlenen geceye ünlü Alman yazarlar da katıldı 
     MEHMET AKTAN Berlin 

     Almanya Başbakanı Gerhard Schröder’in girişimiyle ilk kez düzenlenen "okuma akşamı"na Almanya’nın ünlü yazarları Günter Grass ve Christa Wolf ile birlikte Türk yazar Emine Sevgi Özdamar da katıldı. 
     Schröder, aynı zamanda tiyatro ve sinama sanatçısı olan Özdamar’ın Almanya’da birçok çevrede kabul gören ve farklı kültürleri yaşayan bir yazar olduğunu belirterek "Özdamar, toplumdaki uyum çabamızın en güzel örneğidir" dedi. 
     Önceki akşam Berlin’deki Başbakanlık binasında düzenlenen okuma akşamına, sanat dünyasından 100’ün üzerinde davetli katıldı. 
     
Bol ödüllü sanatçı      Geceyi düzenlerken Almanya’da çalışan yabancı sanatçıları da düşündükleri ifade eden Schröder, Özdamar’ı da bu nedenle davet ettiklerini belirtti. Özdamar’ı konuklara kendisi tanıtan Schröder, sanatçının tiyatro ve filmlerde rol aldığını, pek çok ödül kazandığını anımsatarak "O, sadece iyi bir tiyatro ve film sanatçısı değil, aynı zamanda artık ülkemizde birçok çevrede kabul görmüş, farklı kültürleri yaşamış ve çalışmış bir yazardır" dedi. 
     
Schröder’den Milliyet’e övgü      Başbakanı Schröder, Başbakanlık’taki "edebiyat akşamı"nda Milliyet’i övdü. Edebiyatçılarla sohbete eden Schröder, muhabirlere hangi gazeteleri temsil ettikleri sordu. Schröder, Milliyet’in adını duyunca "Milliyet’i iyi tanıyorum. Milliyet, Türk basınının en iyi, en objektif gazetesidir" dedi. Yanında bulunan Özdamar’a dönen Schröder, eşinin de eski bir gazeteci olduğunu anımsatarak "Eşim de Milliyet’ten bahseder. Onun Türk gazeteleri arasında yerinin farklı olduğunu söyler. Ben de buna katılıyorum. Milliyet iyi gazetedir" diye konuştu. 
     



 GÜNCEL 

























</TEXT>
</DOC>
