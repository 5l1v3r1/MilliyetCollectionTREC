<DOC>
<DOCNO> 81706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sonspo17.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe parayı ödedi, FİFA'nın transfer yasağını aştı 
</HEADLINE>
<TEXT>

     Fenerbahçe Kulübü Yönetim Kurulu, futbolcu menajeri Vincenzo Morabito'ya alacağı karşılığında bugün ödeme yapıldığı bildirdi. 
     Yönetimin, kulübün resmi internet sitesi ''www.fenerbahce.org''da yaptığı açıklamada, Morabito'nun alacağının Haziran 2002'de ödenmesi için kulüple sözlü anlaşmaya vardığını, ancak ödemenin zamanından önce yapılması için FIFA'ya başvuru yaptığı belirtildi. 
     Açıklamada, şu görüşlere yer verildi 
     ''Andersson'un transferinden doğan menajerlik ücreti için daha önce kısmi ödeme yapılmış, bakiye miktarının ise Haziran 2002 tarihinde ödenmesi için sözlü anlaşmaya varılmıştı. Buna rağmen karşı tarafın ödemeyi vaktinden önce tahsil etmek amacıyla FIFA'ya yaptığı başvuru üzerine kalan bakiye bugün ödenmiştir. 
     Kulübümüzün her zaman iyiniyete dayalı gösterdiği tutum ve davranışın, futbolcu menajeri tarafından kamuoyuna yanlış gösterilmesi doğru değildir. Belirtilen bu rakamların milyonlarca dolarlık bütçeyle yönetilen kulübümüz için pek önem taşımadığını ve Fenerbahçe'nin geçmişte olduğu gibi bugün de ödemelerini kişi ya da kuruluşlara zamanında yaptığının bilgisini spor kamuoyuna sunarız.' 
     





</TEXT>
</DOC>
