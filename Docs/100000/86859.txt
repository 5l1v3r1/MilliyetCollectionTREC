<DOC>
<DOCNO> 86859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/ekonomi/eko06.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçim felaket olmaz 
</HEADLINE>
<TEXT>

Londra’da uluslararası yatırımcılara seslenen Bakan Derviş, Seçim ne zaman olacaksa olacak, ama ekonomiyi darmadağın eder demek haksızlık’ dedi 
     NEVSAL ELEVLİ Londra 

     Devlet Bakanı Kemal Derviş, Londra’da Morgan Stanley tarafından düzenlenen toplantıda 50’yi aşkın yatırımcıya Türk ekonomisinin son durumunu değerlendirdi. Toplantının ardından gazetecilere açıklamada bulunan Derviş, "Fitch analistleri Türkiye’de erken seçim bir fel ket olarak görülmemeli yorumunu yaptı. Ne diyorsunuz" sorusuna, "Bir ülkede, seçim bir fel ketse o ülkede sorun var demektir. Seçim ne zaman olacaksa olacak. Ama olduğu zaman da ekonomiyi darmadağın edecek demek haksızlık olur" yanıtını verdi. Derviş, toplantıda Başbakan Bülent Ecevit’in sağlık durumunun da gündeme geldiğini söyledi. 
     
     Programdan sapılmaz’ 
     Ekonomide son 16 ayda durumun çok değiştiğini belirten Derviş, "Önümüzdeki yıllarda birçok şey olabilir ama temel ekonomik programdan sapma ihtimali çok zayıf" dedi. Derviş, kamuoyunun programa çok geniş bir desteği olduğunu vurgulayarak, Türk yatırımcıların da ekonomiye güvenlerinin olduğunu söyleyerek, yatırımcıların bunları görmek istediğini ifade etti. 
     Derviş programın, bir gruba ya da bir partiye ait olmadığını, işçi, işveren, basın gibi bütün sektörlerden destek olduğunu söyledi. 
     
     Türkiye İspanya ve Portekiz olabilir 
     Bakan Derviş daha sonra 35 yıl önce mezun olduğu London Scool Of Economy’da bir konuşma yaptı. Derviş Avrupa’daki gelişmeleri değerlendirirken, geleneksel değerler üzerine kurulmuş Avrupa süper devletlerin Türkiye’yi hatta İngiltere’yi bile içine alamayacağını, ancak millet ve dil üzerine kurulan bir Avrupa’nın ise Türkiye’yi içine almaktan kaçınmayacını vurguladı. . 
     Derviş, Türk siyasetinde yeni bazı isimlerin ortaya çıkıp çıkmayacağı yönündeki soruları "Türk siyasetinde çok sayıda yeni aktörler var. Yeni oluşumları önümüzdeki günlerde göreceğiz"’ şeklinde yanıtladı. 
     Derviş, bazı sorunlarla karşılaşsa bile Türkiye’nin AB’den kopamayacağını belirterek, Türkiye’nin AB’ye girişi ile İspanya ve Portekiz örneklerinin tekrarlanacağını söyledi. Okul hocası Profesör W. Wallece’nin "Yakında sayın bakanı da politikada göreceğiz" sözlerine ise bakan Derviş yanıt vermedi. ABD’ye giden Derviş 2 Haziran’da düzenlenecek Bilderberg’ taplantılarına katılacak. 
     



 EKONOMİ 

















</TEXT>
</DOC>
