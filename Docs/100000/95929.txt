<DOC>
<DOCNO> 95929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/guncel/gun11.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Delil arayışı sürüyor... 
</HEADLINE>
<TEXT>

     MUSTAFA BAKACAK İstanbul 

     Ortaköy Gaziosmanpaşa İlköğretim Okulu’nun 119 yıllık binasını kül eden yangınla ilgili savcılık soruşturma başlattı. İstanbul Cumhuriyet Savcısı İsmail Onaran’la birlikte olay yerinde inceleme yapan İstanbul İtfaiye Daire Başkanı Sabri Yalın, yangının kalorifer dairesiyle ilgisi olmadığını belirtti. 
     Onaran ise, "Bilirkişi raporlarını almadan bir şey söylemek mümkün değil" dedi. Kazan dairesinde yangın izine rastlanmadığını belirten Yalın, çökme nedeniyle bulgulara ulaşılmasının zaman alacağını söyledi. Binanın denize bakan tarafından komple yanma söz konusu olduğunu ifade eden Yalın, "Başlangıç yangını 20 metrelik bir alanı kapsıyor. Bu, büyük bir alan. Ayrıca bize ihbarın gelişi 15.00. Erken haber verilseydi, daha başarılı sonuç alınabilirdi" dedi. 
     



 GÜNCEL 























</TEXT>
</DOC>
