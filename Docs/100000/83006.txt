<DOC>
<DOCNO> 83006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun09.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin polisi 16 Hamas militanını tutukladı 
</HEADLINE>
<TEXT>

     Filistin polisi, önceki gün Tel Aviv'de düzenlenen intihar saldırısının sorumluluğunu üstlenen Hamas'a üye 16 kişiyi tutukladı. 
     Adının açıklanmasını istemeyen Hamas yetkilileri, Gazze'de 16 kişinin tutuklandığını belirtti, ancak bu kişilerin kimliğini açıklamadı. 
     Filistin güvenlik yetkililerinden ise konuyla ilgili henüz bir açıklama gelmedi. 
     Filistin lideri Yaser Arafat, dün güvenlik güçlerine, saldırıların sorumlularını yakalayarak bu tür saldırıları önlemeleri talimatını vermişti. Hamas'ın kurucusu Şeyh Ahmed Yasin ise Arafat'ın terör saldırılarına son verilmesi çağrısına rağmen, İsrail'e yönelik saldırılara devam edeceklerini söylemişti. 
     İsrail güvenlik kabinesi de bugün erken saatlerde önceki günkü saldırının ardından ''terörist hedeflere'' operasyonlar düzenlenmesine onay vermişti. 
     





</TEXT>
</DOC>
