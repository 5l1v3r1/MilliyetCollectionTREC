<DOC>
<DOCNO> 91090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/eko11.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro, son iki yılın zirvesinde 
</HEADLINE>
<TEXT>

ABD’de ekonomik verilerin kötü gidişi ve New York Borsası’ndaki düşüş, euro dolar paritesini son iki yılın en yüksek düzeyi olan 96 sente çıkardı 
     EKONOMİ SERVİSİ 

     ABD’de açıklanan olumsuz veriler doların euro karşısında iki yıl önceki değerine dönmesine neden oldu. Euro dolar paritesi dün 96.21 cente kadar çıkarak Temmuz 2000’deki düzeyine geri döndü. 
     ABD borsalarında yaşanan kötü gidişe dün 32.5 milyar dolar beklenen cari açığın 35.9 milyar dolar çıkmasının eklenmesi, doların başta euro olmak üzere diğer para birimleri karşısında değer kaybetmesine neden oldu. 
     Uluslararası piyasalarda 96 sentin üzerini zorlayan euro dolar paritesi, TSİ 17.30’da 96.17 sente yükseldi. 
     
     Euro yükselir 
     Analistler, dün açıklanan cari açığın yüksekliğine dikkat çekerek, euroda istikrarlı yükselişin süreceğini iddia ediyor. İsrail’deki saldırılar sonrası ABD ekonomisindeki büyümenin gecikmesi ve borsadaki kötü gidişin sürmesi beklenirken, paranın Avrupa’ya kaydığını belirtiliyor. 
     Dolar faizinin düşüklüğünün euroya ilgiyi artırdığına dikkat çeken analistler, ABD’ye parkeden fonların da "güvenilir liman" olarak görülen İngiliz Sterlini, İsviçre Frangı’na kaydığını bundan euronun da yararlandığını dile getiriyor. 
     



 EKONOMİ 






















</TEXT>
</DOC>
