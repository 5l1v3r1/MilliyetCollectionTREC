<DOC>
<DOCNO> 97166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sontur09.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
35 Milletvekili otomobillerini Meclis'te unuttu 
</HEADLINE>
<TEXT>

     TBMM'nin kapalı otoparkında eski ve yeni milletvekillerine ait 35 otomobilin uzun süredir alınmadığı açıklandı. 
     TBMM Başkanı Ömer İzgi, AK Parti Aksaray Milletvekili Ramazan Toprak'ın soru önergesini yanıtlarken, TBMM yerleşkesi içinde bulunan otoparktaki otomobiller hakkında bilgi verdi. 
     Otoparkta terkedilmiş ve sahipsiz hiçbir araç olmadığını kaydeden İzgi, milletvekillerine ve eski milletvekillerine ait 35 otomobil bulunduğunu belirtildi. 
     İzgi'nin verdiği bilgiye göre, otoparkta eski Amasya Milletvekili Savaş Arpacıoğlu'nun otomobili 1997 yılından, eski Çanakkale Milletvekili Hikmet Aydın'ın otomobili ise 1998 yılından beri bekliyor. Otoparktaki 35 otomobilden 16'sı eski milletvekillerine ait. Eski Sakarya Milletvekili Ahmet Neidim'e ait 3 otomobil bulunuyor. 
     ANAP Kırklareli Milletvekili Cemal Özbilen ve ANAP İstanbul Milletvekili Bülent Akarcalı'ya ait 2 otomobil, İçişleri Bakanı Rüştü Kazım Yücelen, ANAP Malatya Milletvekili Ahmet Özal, Afyon Milletvekili Halil İbrahim Özsoy, Bursa Milletvekili Turhan Tayan, Ordu Milletvekili Şükrü Yürür ve Trabzon Milletvekili Ali Kemal Başaran, DYP Antalya Milletvekili Kemal Çelik ve Tokat Milletvekili Ali Şevki Erek, MHP Kırşehir Milletvekili Mustafa Haykır ve Mersin Milletvekili Enis Öksüz'e ait otomobiller de otoparkta duruyor. 
     Otoparkta bekleyen araçlar arasında DSP'den istifa eden Ankara Milletvekili Esvet Özdoğu, Tekirdağ Milletvekili Ahmet Zamantılı, Mardin Milletvekili Mustafa Kemal Tuğmaner, Ankara Milletvekili Oğuz Aygün'e ait otomobiller de bulunuyor. 
     





</TEXT>
</DOC>
