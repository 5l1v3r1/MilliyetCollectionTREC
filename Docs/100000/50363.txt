<DOC>
<DOCNO> 50363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun03.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta itfaiyecilerle polis arasında olay çıktı 12 gözaltı.. 
</HEADLINE>
<TEXT>

     New York'da 11 Eylül'deki terörist saldırılar sonucu yıkılan Dünya Ticaret Merkezi'nin kalıntılarındaki arama çalışmalarına katılan görevlilerin sayısının azaltılması kararını protesto eden yüzlerce itfaiyeci ile polis arasında çıkan olaylarda 12 itfaiyecinin gözaltına alındığı bildirildi. 
     Yetkililerin açıklamasında, beş polisin hafif yaralandığı olaylarda itfaiyecilerin bariyerleri yıkarak polise saldırdıklarını belirtti. 
     Gözaltına alınan itfaiyecilerin, polise karşı direnmek ve saldırmakla suçlandıkları kaydedildi. 
     İtfaiyecilerin protestolarına neden olan kararı alan New York Belediye Başkanı Rudolph Giuliani yaptığı açıklamada, ''Tüm bu itfaiyecilere çok büyük sempati besliyoruz, ancak itfaiyecilerin bugün sergiledikleri davranış kabul edilemez. Acı içinde de olsanız New York polisine saldıramazsınız, bu tür davranışta bulunanlar hapise gideceklerdir'' dedi. 
     Giuliani, bu kararı kalıntıların bulunduğu bölgenin gittikçe daha tehlikeli hale geldiği yönünde uyarılarda bulunan güvenlik uzmanlarının tavsiyeleri çerçevesinde aldıklarını açıkladı. 
     Yeni karar uyarınca bölgede çalışan itfaiyecilerin sayısı 25 ile sınırlandırılıyor. 
     Bu arada İtfaiyeciler Birliği, Dünya Ticaret Merkezi'nin kalıntıları altında halen 265'den fazla itfaiyecinin cesedinin bulunduğunu bildirdi. 
     






</TEXT>
</DOC>
