<DOC>
<DOCNO> 93596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/siyaset/siy03.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SİVAS KATLİAMI’na kırmızı bülten çıktı 
</HEADLINE>
<TEXT>

Sivas davası sanıklarından Cafer Erçakmak’la ilgili Interpol’ün kırmızı bülten çıkarmasının ardından, altı kişiye daha uluslararası yakalama işlemi başlatıldı 
     TOLGA ŞARDAN Ankara 

     Adalet Bakanlığı’nın isteği üzerine yargılandıkları davada ceza alan ancak kayıplara karışan altı Sivas katliamı hükümlüsü için "uluslararası yakalama" işlemi başlatıldı. Türk Interpolü, iki kişi için kırmızı bülten, dört kişi için de difüzyon çıkardı. 
     Sivas davası sanıklarından Cafer Erçakmak’la ilgili İnterpol’ün kırmızı bülten çıkarmasının ardından Adalet Bakanlığı altı kişi için daha uluslararası arama ve yakalama işlemi başlatılmasını istedi. 
     Bu talep üzerine harekete geçen Emniyet Genel Müdürlüğü Interpol Daire Başkanlığı, Interpol Genel Sekreterliği’ne başvurarak, Ankara 1. Nolu DGM’nin isteği üzerine 2000’de idam cezasına mahk m olan Harun Kavak, 1997’de idam cezasına çarptırılan ve hakkında gıyabi tutuklama kararı verilen Mehmet Yılmaz için "kırmızı bülten" çıkardı. 
     1999’da 7 yıl hapse mahk m olan ve hakkında gıyabi tutuklama kararı verilen Adem Ağbektaş, 2001’de gıyabi tevkif çıkarılan ve idam cezasına çarptırılan ancak 18 yaşından küçük olduğu için cezası 20 yıl hapse çevrilen Sedat Yıldırım, yine haklarında gıyabi tutuklama kararı bulunan Ali ve Sadettin Temiz için de difüzyon çıkarıldı. Kırmızı bülten ve difüzyonlar kısa süre önce yürürlüğe girdi. Davada adı geçen toplam yedi kişi, tüm dünyada iade edilmek üzere aranmaya başlandı. 
     



 SİYASET 















</TEXT>
</DOC>
