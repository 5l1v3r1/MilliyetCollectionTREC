<DOC>
<DOCNO> 73958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas08.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders uğruna can verdi 
</HEADLINE>
<TEXT>

Gözü gibi baktığı bisikletiyle ders çalışsın diye arkadaşına defter götüren Salman, çarptığı TIR’ın altında hayatını kaybetti... 
     YAVUZ YIKILMAZ Kayseri DHA 

     Kayseri’de Kadir Has İlköğretim Okulu 6-B sınıfı öğrencisi Salman İlikli 15 , yurtta kalan sınıf arkadaşının okulda unuttuğu kitabı bisikletiyle götürürken, TIR altında kalarak can verdi. 
     Daha 15 yaşındaydı Salman İlikli. Kayseri’de kaldığı yurttan 10 kilometre uzaklıktaki Kadir Has İlkögretim Okulu’na her gün bisikletiyle gidip geliyordu. Önceki gün kaldığı yurtta yemek yerken sınıf arkadaşı Ahmet Karcı, defterini okulda unuttuğunu söyledi. Bunun üzerine Salman da bisikletiyle defterleri getirebileceğini söyleyerek yurttan ayrıldı. 
     
     Şoför görmemiş 
     Defteri almış geri dönüyordu ki, caddeye ara sokaktan kontrolsüzce çıkınca Mustafa Yılmaz’ın kullandığı TIR’a yandan çarptı. Dorsenin altında kalan Salman oracıkta can verdi. Salman İlikli’nin TIR’a çarparak öldüğünü, vatandaşların uyarısı üzerine öğrenen şoför Mustafa Yılmaz, "Yük almak için Kayseri’ye gelmiştim. Bisikletli öğrencinin TIR’a çarptığını görmedim. Bisikletiyle duramayınca, TIR’a çarpıp dorsenin altında kalmış" dedi. 
     



 YAŞAM 





















</TEXT>
</DOC>
