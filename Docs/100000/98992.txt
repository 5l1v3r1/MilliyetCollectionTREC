<DOC>
<DOCNO> 98992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/ekonomi/eko06.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU - 5 CEVAP 
</HEADLINE>
<TEXT>
ÖTV’li yaşam yarın başlıyor 
     Özel Tüketim Vergisi ÖTV yarın hayatımıza giriyor. Mal ve hizmetlerden alınan KDV’deki beş temel oran da üçe indiriliyor 
     
     1- Özel Tüketim Vergisi ne zaman yürürlüğe giriyor ve ne getiriyor 
     1 Ağustos’ta yarın uygulamaya giriyor. KDV’de yüzde 26 ve 40’lık oranlar ÖTV içine alınıyor. Yüzde 1, yüzde 8 ve yüzde 18 oranları ise devam edecek. 
     
     2- Yeni yasa ile hangi ürünlerde yüzde 1 ve 8 KDV ödenecek 
     Ceviz, fındık, antep fıstığı gibi kuru yemişler. Tahıllar, patates, soğan, sarımsak ve buğday unlu ekmekler ile gazete ve dergiler. Yüzde 8 olanlar ise kümes hayvanları ve balık eti, süt, yoğurt ve ayran, yumurta, peynir, zeytin, çay, kristal ve kesme şeker, pirinç, bulgur, yemeklik yağlar, taze sebze ve meyveler. 
     
     3- En üst KDV oranı yüzde 18, hangi mal ve hizmetler için ödenecek 
     Elektronik aletler, alkolllü içecekler ve lüks tüketim de yüzde 18 olarak olacak. 
     
     4- İkinci el otomobil satışlarından alınan vergiler ile akaryakıt vergileri de kaldırılıyor mu 
     İkinci el oto alımlarında Taşıt Alım Vergisi kaldırıldı. Akaryakıt ürünlerine uygulanacak ÖTV miktarları da yeniden belirlendi. Otogazda litre başına 562 bin 812 lira, kurşunsuz benzinde 793 bin 440 lira, motorinde de 534 bin 109 lira ÖTV uygulanacak. Akaryakıt Fiyat İstikrar Fonu, ÖTV’ye dahil oldu. Kararnamelerle, kurşunsuz benzinin ÖTV’si litre başına 793 bin 440 lira, süper benzinin 805 bin 852 lira, motorinin 534 bin 109 lira olarak belirlendi. 
     
     5- Parasal olarak belirlenmiş ÖTV tutarları sürekli sabit mi kalacak 
     ÖTV kapsamaındaki mal ve hizmetler dört listeye bölünürken, 1 nolu listede yer alan akaryakıt ürünlerinden alınacak ÖTV miktarları, Bakanlar Kurulu aksi yönde bir karar almadığı sürece her ay TEFE endeksine parlel bir şekilde artırılacak. 
     



 EKONOMİ 























</TEXT>
</DOC>
