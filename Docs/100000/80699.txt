<DOC>
<DOCNO> 80699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/cemal.html </URL>
<DATE> 2002/04/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kışlayla demokrasi, camiyle irtica... 
</HEADLINE>
<TEXT>

     Bu köşede dün çıkan yazım, "Tayyip'leri durdurmak için ne mi lazım " başlığını taşıyordu. Bu konuyu sürdürmek istiyorum. Dünkü yazımın son bölümü, Refah'ın 1994 yerel seçim zaferi üzerine o tarihte yaptığım bir değerlendirmeden bazı satırlarla başlıyordu 
     "Tekrar ediyorum 
     Eğer önümüzdeki genel seçimlere kadar siyasal koşullar aynı kalırsa, yani bugünkü bölünmüşlük sürer, seçim sistemi de değiştirilmezse, Refah'ın birinci sıraya oturması sürpriz olmayacak.' 
     Nitekim sürpriz olmadı. 
     1994 sonrasında ne seçim sistemi değişti, ne de liderler uzlaştı. Hoca'nın Refah Partisi böylece milletvekili seçimlerini kazandı. Çiller'le Yılmaz birbirlerini yemeye devam ettikleri için de Erbakan Hoca başbakanlık koltuğuna oturdu. 
     Ve istikrarın içine edildi. 
     Asker ve 28 Şubat 
     Peki, ders aldık mı 
     Almış olsak, bugün de Tayyip Erdoğan ve AKP seçim araştırmalarında birinci çıkar mıydı Ders almış olsak, biz hala 1990'lardaki gibi seçim sistemlerini tartışır olur muyduk " 
     Burada bir soru eksikti. 
     Dün yazım fazla uzadığı için o soruyu bugüne bıraktım Ders almış olsak, asker hala "28 Şubat bin yıl daha sürer " der miydi 
     Hayır demezdi. 
     Eğer merkez sağ ve sol kendini yenileyip toparlanmış olsaydı. Siyaset sahnesindeki bölünmüşlük uzlaşmalarla sona erdirilmiş olsaydı. Partiler ve seçim sisteminde istikrar açısından gerekli düzenlemeler yapılmış olsaydı. 
     Bir başka deyişle 
     Siyasette merkezi temsil eden partiler, halkın gözünde güvenilir ve inandırıcı hale gelselerdi, politika sahnesinde Tayyip'ler ve radikalizm güçlenir miydi Hayır. 
     28 Şubat sürer miydi Hayır. 
     Bu bir olguya, eski deyişle bir vakıaya işaret etmektir. Bir tespittir. 
     Kimileri öteden beri bizim siyasette 'kışla'dan yakınır. Siyasette kışlaya dönüp bakma, yani askerden medet umma alışkanlığından yakınır. 
     Kimileri de bu yakınmayı, siyasetin kışlayla cami arasında sıkışması diye sloganlaştırır. 
     Ama dikkat etmek lazım. 
     Eğer siyasetin camiyle kışla arasına sıkışmasını istemiyorsanız, caminin siyasete sokulmasına kararlılıkla karşı çıkmanız gerekir. Dini siyasete alet edenlere hayır demeniz gerekir. 
     Daha önemlisi 
     Demokrasi açısından kışlayla, yani askerle dini siyasete alet edenleri aynı kaba koymak gibi derinlikten yoksun bir alışkanlıktan da vazgeçmeniz gerekir. 
     Kışla, yani asker bir yanda. 
     Cami, yani din öbür yanda. 
     Öyle mi Değil. 
     Doğrusu şu 
     Asker bir yanda, Türkiye'de devlet ve toplum düzenini dini temele oturtmak isteyenler, yani 'irtica' bir yanda... Ve bu ikisini aynı kaba koymayı 'demokrasi havariliği' sanmak tam bir yanılgıdır. 
     Askere haksızlıktır 
     Hem de bu topraklardaki modernleşme ve çağdaşlaşma çabalarında askerin rolüne ilişkin hatalı bir bakış açısıdır. 
     Peki, askerin her yaptığı doğru mu Hayır. Her yaptığı haklı mı Hayır. Bazı konularda geçmişten gelen aşırılık ve takıntıları vardır askerin. Bunlar bugün demokratikleşme ya da örneğin AB'ye üyelik gibi konularda bazı sıkıntılara neden olmaya da devam ediyor. 
     Ben kitaplarımda, yazılarımda askeri darbe ve rejimleri, 12 Mart'ları, 12 Eylül'leri eleştirdim. Bu tabii aynı zamanda askerin eleştirisiydi. 
     Ama yalnız askerin değil. 
     Sivilin de eleştirisiydi. 
     Konunun bu yanını unutsam, eksik kalırdı, yanlış olurdu. 
     Bu ülkede eğer politikacılar, partiler, parlamento, yani seçimle gelen siyaset kurumu tıkır tıkır işliyor olsaydı, asker kışlasından çıkmaz ya da bazen sesini yükseltme ihtiyacını hissetmezdi. Türkiye iyi yönetilseydi, siyasette Tayyip'ler, radikal uçlar güçlenmezdi. 
     Türkiye bugün de siyaset sahnesinde yenilenmeyi, iyi yönetilmeyi bekliyor. Sorun kimilerinin sandığı gibi asker sorunu değil. 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
