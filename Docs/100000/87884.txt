<DOC>
<DOCNO> 87884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/soneko12.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince "Yeniden yapılanmanın nedeni hissedar değerini artırmak" 
</HEADLINE>
<TEXT>

     Türkiye İş Bankası Genel Müdürü Ersin Özince, İş Bankası ve grup şirketlerini kapsayan yeniden yapılandırma projesinin amacının, hem peştamaliye, yani itibari değer, hem de verimlilik olarak hissedar değerini artırmak ve şirketlerin önünü açmak olduğunu söyledi. 
     Basının ekonomi servisi yöneticileriyle biraraya gelen Özince, İş Bankası'nın geçtiğimiz güçlerde kamuoyuna açıkladığı Schroder Salomon Smith Barney'in danışmanlığında gerçekleştirilecek yeniden yapılandırma projesi hakkında bilgi verdi. 
     Özince, Türkiye'de yapılmak istenen anglo sakson sisteminde, artık finansa da, sanayiye de daha çok sermaye konulması gerektiğine dikkat çekti. 
     80 civarında iştiraki bulunan İş Grubu'nda, yeniden yapılandırma 
     çalışmasının planlamasının bir yıla yakın sürebileceğini belirten Özince, şirketlerin birleştirilmesi gibi ayrıştırmalar için de yasalarda, vergi uygulamalarında değişiklikler gerektiğini vurguladı. 
     Yeniden yapılandırmada hiçbir modeli baz almadıklarını belirten Özince, Deutsche Bank modelinde banka ve bankanın altında yatırım şirketi bulunduğunu ve bütün iştiraklerin burada yer aldığını hatırlattı. 
     Şirketlerin bazılarını elde tutmak veya birleştirmek gerekebileceğini vurgulayan Özince, bazı şirketlerde hisse oranının yüzde 51'in altına da düşürülebileceğini, bu durumda şirketlere çok ciddi bir sermaye girişi sağlanabileceğini kaydetti. 
     ''Diyelim ki cam holding diye Şişecam'ı daha da halka açarak veya stratejik ortağa açarak daha da büyütebilirsiniz'' diyen Özince, açıklamalarını şöyle sürdürdü 
     ''Diyelim ki farklı modelde grubu böleceğiz. Bir sınai holding, bir finans holding veya 3'e böleceğiz, sınai holding, finans holding, servis holding. Bölünce ne olacak Borsada halka arz edeceğiz. 
     Umduğumuzu bulamazsak ne olacak Bütün amaç yatırımcı değerini, verimliliği artırmak değil mi İki temel amacımız var bir, hissedar değerini, piyasa değerini yükseltmektir, İkincisi, verimliliğini artırmaktır. Üçüncü bir neden de değişen sermaye kuralları içinde bu şirketleri kısıtlamamak, önünü açmaktır. 
     Bir kere şunu söylüyorum. Bu şirketlerin şu anda bankayla çalışmayla ilgili problemi yok. Biz bunu bugünden yarına mecburiyet karşısında yapmıyoruz.'' Türkiye'nin bugünkü koşullarında halka arz yapmaya borsa koşullarının pek uygun olmadığı görüşünü dile getiren Özince, ''Farzedelim ki iş holding yapısını halka açsanız yeterli hacimlere ulaşabilir misiniz Çünkü şurası muhakkak ki, milyar dolar seviyesinde öz varlığı olan bir şirketin itibari değerini koyduğunda biri ikiye bölmek istediğiniz zaman, 50 kuruş istersiniz en azından. 50 kuruşu bugün veren yoksa, demek ki hissedarlarınıza bir değer yaratamamışsınız'' dedi. 
     
     CHP'DEN DESTEK 
     Ersin Özince, CHP'li ortaklarının banka ve grubun yeniden yapılanmasına nasıl baktığına ilişkin bir soruyu yanıtlarken de, CHP hisseleriyle ilgili bir problemlerinin bulunmadığını söyledi. Özince, ''İş Bankası Yönetim Kurulu'nun oybirliğiyle aldığı karardır. Bilakis CHP'den gelen Yönetim Kurulu üyelerinin tamamı da grubumuzun yeniden yapılanma ile ilgili olarak her zaman aktif destek verdi. Yönetim Kurulu'nun bu konuda bir duraksaması yok'' dedi. 
     Özince, alınacak kararların Genel Kurul'un da onayına sunulacağını bildirdi. 
     
     ORTAK OLMAK İSTEYEN NAMLI FİRMALAR VAR 
     Türkiye'nin en kurumsallaşmış firmalarından biri olduklarını belirten Özince, bankalarına ortaklık teklif eden dünyanın namlı firmaları bulunduğunu söyledi. 
     Dünyanın turizm, sigorta, camda ilk 3 arasına girecek firmalarıyla ortaklık yapabilecek durumda olduklarını aktaran Özince, şu anda camda stratejik ortaklık için onlarca firmanın kapıda olduğunu bildirdi. 
     ''Biz yabancı ortaklığa açığız'' diyen Özince, ancak kesinlikle yabancı sermaye muhtaç olmadıklarını kaydetti. Ersin Özince, şöyle konuştu. 
     ''Bugün bu büyükte bankaları sermayedar olacağım diyen bir bankanın Telecom Italia kadar elini cebine atması lazım. Milyar dolarla başlar bu işi. Bu şirketin bugün bayılmış borsada değeri 4 milyar dolarsa, yüzde 25'ine ortak olacaksa, bir milyar dolarla açılır bu piyasa. Var mı Türkiye'de bankacılık sektöründe bu civarında yabancı işittiniz mi '' Özince, evlenme problemleri ya da evde kalmış psikolojileri bulunmadığını söyledi. 
     





</TEXT>
</DOC>
