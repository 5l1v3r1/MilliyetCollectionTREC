<DOC>
<DOCNO> 74713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo03.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Nets ve Spurs de play - off'a kalmayı garantiledi 
</HEADLINE>
<TEXT>

     ABD Profesyonel Basketbol Ligi'nde NBA , 21. hafta mücadelesi, bu sabaha karşı yapılan 6 maçla başladı. 
     Ligde bu sabaha karşı yapılan maçlardan sonra, Pasifik Grubu lideri Sacramento Kings'in ardından 2. sıradaki Los Angeles Lakers, Atlantik Grubu lideri New Jersey Nets ve deplasmanda Los Angeles Clippers'ı yenerek, Dallas Maveriks'i geride bırakan ve zirveye yerleşen Ortabatı Grubu'nun yeni lideri San Antonio Spurs da play off'a kalmayı garantiledi. 
     San Antonio Spurs, 70. maçında 49. galibiyetini aldığı karşılaşmada, deplasmanda Los Angeles Clippers önünde ''ikiz kuleler'' olarak adlandırılan oyunculardan Tim Duncan'ın 33 sayı, 13 ribaunt ve 5 asistlik mükemmel performansıyla güldü. Konuk ekipte ayrıca 
     ''amiral'' lakaplı David Robinson, 19 sayı ve 5 ribaunt, Bruce Bowen da 12 sayı ve 5 asistle galibiyete büyük katkı yaptı. 
     Ev sahibi ekipte ise Michael Olowokandi, 26 sayı ve 17 ribaunt, Elton Brand, 15 sayı ve 10 ribaunt, Jeff McInnis de 14 sayı ve 5 asistle oynamalarına karşın yenilgiyi önleyemedi. 
     Lige, yarın sabaha karşı yapılacak 9 maçla devam edilecek. 
     NBA'de, günün maçlarında alınan sonuçlar şöyle 
     
     
Miami Heat 82 - Boston Celtics 87 New York Knicks 83 - Denver Nuggets 84 Phoenix Suns 102 - Cleveland Cavaliers 96 Seattle Supersonics 106 - Utah Jazz 92 Portland Trail Blazers 100 - Memphis Grizzlies 103 Los Angeles Clippers 85 - San Antonio Spurs 91 
     






</TEXT>
</DOC>
