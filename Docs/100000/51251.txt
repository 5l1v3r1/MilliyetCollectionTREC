<DOC>
<DOCNO> 51251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/civaoglu.html </URL>
<DATE> 2001/11/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
23 cesur adam 
</HEADLINE>
<TEXT>

     Bu hükümetin uzatmaları oynadığı görülüyor, ama "bir seçim neyi değiştirecek ki " sorusu karanlıkta. 
     Parçalanmış bir Parlamento, eski yüzler, liderler tarafından atanmışcasına listelere konulan milletvekilleri, liderlerin işaretine göre Parlamento'da kalkacak eller... 
     Krizi katsayıyla derinleştiren bu umutsuzluktur. 
     Işın Çelebi'nin öncülüğünde DSP, DYP, ANAP milletvekilleriyle bağımsızlardan 23 imzayı taşıyan "Seçim ve Siyasi Partiler Yasası değişiklik önerisi", bir ışık gibi algılanabilir... 
     Öneriler şöyle 
     
Yöneten demokrasi      Milletvekili listeleri, başkanın adamlarından oluşan örgüt tarafından belirlenir. 
     Yeni yasa değişikliği önerisinde ise "adayları, partilerin kayıtlı üyelerinin doğrudan seçmesi" öngörülüyor. 
     Parti üyelerinin kaydı ve ön seçimi de bilgisayar ortamında, hakim denetiminde gerçekleşecek. 
     
Kalite kontenjanı      Ama... Liderler, örgüt aracılığıyla ön seçimi bile kendi "taht" alanlarına müdahale gibi görüyorlar... 
     Listelerdeki milletvekili sıralaması, doğrudan genel merkezde genel başkanların kalem oynatmalarıyla oluşuyor. 
     Yani... Bir çizik, bir siyasi hayat... 
     Aslında... Örgüt boğuşmalarına giremeyecek olan kendi alanlarında uzman değerlerin de listelerde yer almaları için liderlere olanak tanınmalı. 
     Yasa önerisinde bu amaçla, liderlere yüzde 5 kontenjan tanınıyor. 
     Ancak... Kontenjan adaylarının isimleri, seçim bölgeleri ve listede kaçıncı sırada yer alacakları ön seçimden 10 gün önce genel başkan tarafından açıklanmış olması gerekiyor. 
     Böylece dik kafalı adayların ön seçimlerle ilk sıralarda yer almaları halinde, onları çizip yerlerine kontenjan adayı koyarak "rendeleme" kozu, liderlerin elinden alınmakta. 
     Peki... Okuma yazma bilmeyen seçmenler ne yapacak 
     Belki de "oy kullanma odasına okuma yazması olan refakatçiyle girme" olanağı sağlanır. 
     Yahut "oy pusulasında her adayın fotoğrafı olur." 
     
Dar bölge ve ittifak      Seçimler, 6 milletvekilinden oluşan dar bölgelerde yapılacak. 
     Küçük illerde az sayıda seçmene karşılık, İstanbul gibi büyük kentlerde "çok sayıda seçmene 1 milletvekili düşmesi" gibi bir adaletsizlik, "nüfus seçmen sayısı, bölü 2" formülüyle büyük ölçüde gideriliyor. 
     Fark azalıyor. 
     Bunun yararı, küçük yerleşim birimlerindeki radikal partilerin daha fazla milletvekili çıkarmalarını ve kentlere dayalı merkez partileri aleyhine olan dengeyi sağlamaktır. 
     Ayrıca... İttifaklara da yer veriliyor. Her parti, bir ittifak grubu oluşturarak seçimi kazandığı taktirde hangi koalisyonda yer alacağını açıklayarak seçime giriyor. 
     Böylece "barajı aşma sorunu" da ittifak oyları dikkate alınarak aşılıyor. 
     Peki... Seçimler, Fransa'da olduğu gibi 2 turlu yapılsa ve birinci turda yüzde 50'yi aşan bütün illerde, bütün seçim yörelerinde milletvekilleri seçilmiş sayılsa... İkinci turda ittifaklar seçime girse nasıl olur 
     Ama... Sakıncaları var. 
     Örneğin HADEP, G.Doğu'da daha birinci turda 60'ın üzerinde milletvekili çıkarabilir ve "diğer patilerden hiç milletvekili çıkmaması" gibi yanlış bir görüntü çizebilir. 
     HADEP, G.Doğu'da bağımsız milletvekilleriyle girse gene 20 - 30 milletvekili çıkaramaz mı 
     Çıkarır. Ama... Böylece hem Parlamento'da temsil edilmiş olur, hem de HADEP'le hiçbir partinin ittifak yapmaması gibi bir sakınca ortadan kalkmış bulunur. 
     Ve nihayet... "Genel başkanların 3 dönemden fazla görev yapmamaları" ilkesi... 
     Neredeyse "hayat boyu genel başkanlık" manzaralarının çizildiği Türkiye'de, 3'er yıllık kongre dönemini kapsayan 9 yıllık görev süreleri, bir sınırlamadır. 
     Keşke yasaların ötesinde siyaset ilkelerinin gereği "çekilmeyi bilmek" geleneği de oluşsa... 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
