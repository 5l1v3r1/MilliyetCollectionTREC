<DOC>
<DOCNO> 70712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun35.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da 23 kişi soğuktan hayatını kaybetti 
</HEADLINE>
<TEXT>

     Amerika'nın orta bölgelerini etkisi altına alan soğuk, tipi ve kar fırtınası sonucu şimdiye kadar 23 kişi hayatını kaybetti. 
     Ölenlerin bir kısmının soğuktan dondukları, bazılarının ise kar ve fırtına yüzünden meydana gelen kazalarda hayatlarını kaybettikleri belirtildi. Teksas'ta 5, Oklahoma'da 9, Missouri'de 5, Wisconsin'de 2, Michigan ve Colorado eyaletinde birer kişi öldü. 
     Orta kesimdeki ovalar ve Michigan vadisinde ısının rekor derecede düştüğü, Springfield kentinde ise sıcaklığın sıfırın altında 19 derece olduğu bildiriliyor. 
     Meteoroloji yetkilileri, aşırı soğukların, kutuplardan gelen soğuk havanın Teksas eyaletine kadar inmesi sonucu ortaya çıktığını belirttiler. 
     Michigan eyaletinde soğuk ve fırtına sonucu kar kalınlığının 43 cm'e ulaşırken, Grand Rapids bölgesinde kar kalınlığının bir günde 35 cm arttığı kaydedildi. 
     Soğuk ve fırtınadan en fazla etkilenen kesimler arasında Teksas, Missouri, Kansas, Arkansas ve Louisiana eyaletleri bulunuyor. 
     Kayalık Dağlar bölgesindeki kar fırtınası sonucu Colorado'nun Eldorado Springs kesiminde kar kalınlığının 36 cm'e ulaştığı, Teksas dahil bölgede 500'den fazla trafik kazası meydana geldiği verilen bilgiler arasında. Bu arada Dallas havaalanı yetkilileri, 100'den fazla uçuşun iptal edildiğini bildirdiler. 
     






</TEXT>
</DOC>
