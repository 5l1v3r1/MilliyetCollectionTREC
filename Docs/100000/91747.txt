<DOC>
<DOCNO> 91747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun29.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel'de bomba alarmı 
</HEADLINE>
<TEXT>

     Belçika'nın başkenti Brüksel'de verilen bir bomba alarmı, panik ve kargaşaya neden oldu. 
     Bir cami önüne park etmiş bir taşıtın içinde cam kenarına bırakılmış bir kağıtta, ''bomba'' yazısı gören çevre sakinleri, durumu polise bildirdiler. Polis, camiyi ve çevresini boşalttı, bölge trafiğini durdurdu ve askeri bomba uzmanlarını alarma geçirdi. 
     Taşıt etrafında önlemler alınması ve askeri uzmanların müdaheleye hazırlanması sırasında, arabanın sahibi olay yerine geldi. Jacqueline isimli, 50 yaşındaki Belçikalı sürücü, ''bomba'' yazan kağıdın bir ''not'' olduğunu, bir kadın arkadaşına iletmesi gereken bu notu, ''bomba'' olarak adlandırılan bir saç tokasını unutmamak için arabasında direksiyonun önüne koyduğunu anlattı. 
     Savcılık, polis ve silahlı kuvvetler birimlerinin alarma geçirilmesi dışında, bölge trafiğinin kesilmesi ve toplu taşım araçlarının seferlerinin bir saat süreyle aksaması nedeniyle, kadının ağır para cezasına çarptırılacağını bildirdi. 
     





</TEXT>
</DOC>
