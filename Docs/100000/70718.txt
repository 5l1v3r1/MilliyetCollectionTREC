<DOC>
<DOCNO> 70718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/soneko06.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl hangi il ne kadar yatırım alacak 
</HEADLINE>
<TEXT>

     Devletin bu yıl yapacağı toplam 15 katrilyon 3 trilyon 564 milyar liralık yatırım içinde, geçen yıl olduğu gibi bu yıl da en fazla pay 1 katrilyon 218 trilyon 364 milyar lira ile İstanbul'a, en az pay da 2 trilyon 927 milyar lira ile Bayburt'a ayrıldı. 
     Devlet Planlama Teşkilatı DPT verilerine göre, bu yıl yapılacak kamu yatırımlarının Belediye yatırımları, vakıf döner sermaye işletmeleri gelirleri ile muhtelif fonlardan finanse edilen yatırımlar ve İller Bankası projelerindeki belediye katkı payları dahil , 8 katrilyon 271 trilyon 888 milyar lirası muhtelif illerdeki birden fazla ili kapsayan yatırımlara ayrılırken, geriye kalan 7 katrilyon 261 trilyon 676 milyar lira 81 il arasında dağıtılacak. 
     Bu rakam içinde en büyük pay 1 katrilyon 218 trilyon lira ile İstanbul'a ait olacak. Bu ili 825 trilyon 586 milyar lira ile Ankara, 551 trilyon 285 milyar lira ile de Adana izleyecek. 
     Öte yandan, 2 trilyon 927 milyar lira ile en az kamu yatırımı alacak il Bayburt olurken, sırasıyla 3 trilyon 682 milyar lira 
     Kırklareli ve 4 trilyon 683 milyar lira Burdur bu ili takip edecek. 
     Bu arada, geçen yıl ve bir önceki yıl da iller bazında yatırımlardan en büyük payı İstanbul, en az payı Bayburt almıştı. 
     
     Eğitim ve ulaştırma yatırımlarının başkenti İstanbul 
     Kamu yatırımlarının sektörel dağılımına bakıldığında ise Türkiye'nin nüfus açısından en büyük ili olan İstanbul'un ağırlığı görülüyor. 
     Geçtiğimiz yıl da eğitim, ulaştırma-haberleşme alanlarında en fazla yatırımı alan İstanbul, bu yıl muhtelif iller dışındaki 771 trilyon 662 milyar liralık eğitim yatırımının yaklaşık yüzde 12'lik bölümüne denk gelen 92.3 trilyon lirasını alacak. 
     Ulaştırma-haberleşme yatırımının 597.2 trilyon lirası, başka bir deyişle yaklaşık yüzde 28'i de İstanbul'a gidecek. 
     
     Enerji 
     Bu yıl içinde yapılacak toplam enerji yatırımı 2 katrilyon 60.2 trilyon lira olarak belirlenirken, bu rakamın 977.2 trilyon lirası muhtelif illere ayrıldı. 
     Geriye kalan 1 katrilyon 82.9 trilyon liralık enerji yatırımının 334.9 trilyon lirası, Afşin Elbistan santralı gibi büyük enerji 
     yatırımlarının bulunduğu, Kahramanmaraş'a yapılacak. 
     Bu ili 105.1 trilyon liralık yatırımla, Çoruh üzerindeki baraj projelerinin yürütüldüğü Artvin ili izleyecek. 
     İmalat sanayi sektöründeki kamu yatırımlarının yıldızı bu yıl yine İzmir olacak. 
     İzmir'e imalat sektöründe aktarılacak kaynak 96 trilyon 850 milyar lira, Balıkesir'e aktarılacak kaynak 60 trilyon 8 milyar lira, Kütahya'ya ayrılacak kaynak da 38 trilyon 989 milyar lira olacak. 
     
     Sağlıkta Ankara lider 
     Başkent Ankara bu yıl da sağlık sektöründe lider konumda olacak. 
     Ankara'ya yapılacak sağlık harcamaları 42 trilyon 654 trilyon lira olarak hesaplanırken, bu sektörde İstanbul'a 39 trilyon 43 milyar, İzmir'e de 24 trilyon 931 milyar liralık yatırım yapılacak. 
     Tarım'da, GAP projesinin ağırlıklı merkezi olan Şanlıurfa'ya 47 trilyon 911 milyar lira, madencilikte, kömür madenlerinin bulunduğu Zonguldak'a 15 trilyon lira yatırım yapılacak. 
     Turizmde 90 trilyon 451 milyar lira ile Muğla, konutta 1 trilyon 369 milyar lira ile Van en fazla kamu yatırımını alacak. 
     






</TEXT>
</DOC>
