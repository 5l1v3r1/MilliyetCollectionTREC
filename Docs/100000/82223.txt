<DOC>
<DOCNO> 82223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun06.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail birlikleri bir kez daha Tulkarim'e girdi 
</HEADLINE>
<TEXT>

     İsrail kuşatması altındaki Milad Kilisesi'nde saklanan Filistinlilerin adlarının yer aldığı bir listenin, bir Avrupalı temsilciyle bir Filistinli görüşmeciye verildiği bildirildi. 
     Filistinli yetkililer, kilisedekiler tarafından hazırlanan listenin dün gece, İngiliz temsilci Alister Cook ve Filistinli arabulucu İmad Naşe'ye ulaştırıldığını söylediler. 
     Kilisedeki 123 kişinin ismini içeren liste, yetkililere kiliseden çıkan bir rahip tarafından verilirken, İsrail ve Filistin tarafları arasında, Milad Kilisesi'ndeki gerginliğin sona erdirilmesi çerçevesinde dün gece de üst düzey görüşmeler yapıldı. 
     Öte yandan İsrail askerlerinin, Batı Şeria'nın kuzeybatısındaki Filistin kenti Tulkarim'e girdiği bildirildi. 
     Görgü tanıkları, İsrail askerlerinin 20 kadar İsrail tankı ve zırhlı araçla kente girdiklerini ve helikopterlerin kent üzerinde uçtuğunu söylediler. 
     Askerlerin kente girişi sırasında tanklardan ateş açıldığı, ancak ölen ya da yaralanan olmadığı belirtildi. 
     İsrail askeri kaynaklarına göre, İsrail güçleri Tulkarim'deki mülteci kampına girerek, buradaki bir grup şüpheliyi yakaladı. 
     İsrail, geçen ay Batı Şeria'daki Filistin kentlerine yönelik operasyonu sırasında Tulkarim'i 3 kez işgal etmişti. 
     





</TEXT>
</DOC>
