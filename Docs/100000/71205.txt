<DOC>
<DOCNO> 71205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/guncel/gun05.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeç katilinin idamı onandı 
</HEADLINE>
<TEXT>

     ANKARA Milliyet 

     Yargıtay 9. Ceza Dairesi, gazeteci-yazar Çetin Emeç ve Turan Dursun ile İran rejim muhalifi Ali Akbar Gorbani’nin öldürülmesi olaylarının da aralarında bulunduğu birçok eylemden sorumlu tutulan ve idam cezasına çarptırılan İslami Hareket Örgütü’nün "İcra Şurası" üyesi İrfan Çağrıcı hakkındaki hükmü onadı. Kararın, Emeç’in ölümünün 12. yıldönümünden bir gün önce verilmesi anlamlı bulundu. 
     İstanbul 3 No’lu DGM’nin, 16 sanık hakkında verdiği kararların incelemesini sonuçlandıran daire, İrfan Çağrıcı’ya verilen idam cezasını onadı. Aynı maddeden önce idam daha sonra da iyi halden müebbet ağır hapse mahkum edilen Mehmet Ali Şeker, Cengiz Sarıkaya ve Tamer Arslan hakkındaki hükmü de DGM’nin kararı doğrultusunda onayan daire, örgüt üyeliğinden ceza verilen Kudbettin Gök’ün de idama mahk m edilmesi gerektiğini savundu. 
     



 GÜNCEL 















</TEXT>
</DOC>
