<DOC>
<DOCNO> 97887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/yazar/myilmaz.html </URL>
<DATE> 2002/07/25/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Erdoğan’ı beğenenler askere güveniyor 
</HEADLINE>
<TEXT>

     Milliyet’in İnput ile ortaklaşa yürüttüğü gençlik araştırması çelişkili gibi görünen çok ilginç bazı sonuçlar içeriyor. 
     Başbakan Ecevit’in AKP ve HADEP’i "rejim için tehlike" olarak niteleyen açıklamasını değerlendirmek isteyenler için de ilginç bir sonuç bu. 
     Şöyle Türkiye’de 16 - 28 yaş arasındaki genç nüfusun yüzde 18’i AKP lideri Recep Tayyip Erdoğan’ı lider olarak görmek isityor. Araştırmanın yapıldığı dönemde henüz parti kurucusu ve genel başkanı olacağı belli olmayan İsmail Cem’i destekleyenlerin oranı yüzde 15. Kemal Derviş aynı dönemde üçüncü isim olarak ortaya çıkıyordu Yüzde 10. 
     Şimdi böyle bir tabloda şunu düşünmek mümkün AKP, geleneksel siyasal islamcı hareketin bölünmesinden ortaya çıkmış bir parti. Lideri, eski konuşmaları ve tavırları nedeniyle "takiye" suçlaması ile sık sık karşılaşan Recep Tayyip Erdoğan. Bu durumda Erdoğan’ı lider olarak benimsediğini söyleyen böyle bir kitlenin 28 Şubat sürecine, dolayısıyla askere, MGK’ya, Cumhurbaşkanlığı’na biraz mesafeli durması beklenir. 
     
İlginç çelişki      Bu konudaki genel sonuçları vereyim önce... Gençlerin yüzde 71’i en çok güvendiği kurumun ordu olduğunu söylüyor. Cumhurbaşkanı’na da güvendiğini söyleyenler yüzde 62. Devlet Güvenlik Mahkemesi’ne de güvendiğini söyleyenler yüzde 51. Milli Güvenlik Kurulu’na da güvenenler yüzde 51. Gençler birden çok tercih yaptıkları için oranların toplamı yüzü geçiyor. 
     Aynı araştırmanın ayrıntılı tabloları incelendiğinde şu sonuç görünüyor Recep Tayyip Erdoğan’ı gelecekte siyasi lider olarak görmek isteyenlerin içinde en güvendiği kurum olarak orduyu belirtenlerin oranı yüzde 68. Genel eğilimin sadece üç puan altında bir oran bu... Ve ilginç bir başka ayrıntı Siyasi lider olarak Deniz Baykal’ı görmek istediğini söyleyenler içinde en güvendiği kurum olarak orduyu belirtenlerin oranı yüzde 69. Erdoğan’dan sadece bir puan fazla Aynı grup içinde DGM’lere güvendiğini söyleyenlerin oranı yüzde 49. Bu da genel eğilimin çok az altında... 
     
Gençler sıkıldı      Cumhurbaşkanlığı, Milli Güvenlik Kurulu, ordu ve DGM’ler geleneksel olarak Türkiye’de "rejimin teminatı" sayılan kurumlar. 
     Bu genel eğilim ile Başbakan’ın AKP ile ilgili açıklamasını birleştirdiğimizde şöyle bir sonuç çıkıyor Rejimin teminatı sayılan kurumlara çok güvenen gençler, lider olarak rejimi tehdit eden adamı tercih ediyorlar 
     Bu çıplak çelişki nasıl açıklanmalı 
     Benim kişisel düşüncem şu Gençler de bu toplumun bir parçası olarak ülkemizin geleneksel olarak güven duyulan kurumlarına güveniyorlar. Ama yine bu toplumun bir parçası olarak işsizlikten, siyasette eskiyen yüzlerden, çözüm üretemeyen hükümetlerden bıkmış durumdalar. En çok güvendikleri siyasetçilerin daha önce parti lideri olarak karşılarına hiç çıkmamış bu üçlü Erdoğan, Cem, Derviş olmasının nedeni bu. 
     Yoksa ne kimsenin rejimin değişmesini istediği var, ne de Erdoğan’ı beğenenlerin tümü şeriatçı... 
     
Seçim ortamı yokken...      Tekrar vurgulamak istiyorum ki bu araştırma yapıldığında henüz Yeni Türkiye ortada yoktu, erken seçimin yapılması tartışmaları da başlamamıştı. Seçim ortamına girildiğinde, partilerin tutumları, gösterecekleri adayların nitelikleri, parti liderlerinin kampanya performansı gibi etkenler daha çok öne çıkıyor. Ve doğal olarak seçim ortamında yapılan bir araştırma ile seçim ortamında yapılmayan bir araştırma aynı örneklem içinde bile farklı sonuçlar verebiliyor. Bu nedenle yukarıda aktardığım bu sonuçları, bir seçim tahmini olarak algılamamak gerekir. 
     
     







HADEP 


Yahu sıkmayın canınızı... 


İdamsız AB yasaları 


Kabus senaryosu ne anlama geliyor 


Bir ihtilalin oluşumundan anılar .. 


Midye siyaseti 


Posof İnternet Cafe 


Nereye gidiyoruz 


Erdoğan’ı beğenenler askere güveniyor 


İsmail Cem’in pastırma sorunu 


Paşabahçe kapanmasın 


TEAŞ’ın zararı, Demirel - Çiller döneminden... 


Ayşe Teyze ABD’nin batıklarından bana ne 


Oğullar Cola’da yetişiyor 


</TEXT>
</DOC>
