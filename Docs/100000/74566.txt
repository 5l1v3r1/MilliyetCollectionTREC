<DOC>
<DOCNO> 74566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/dunya/adun.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem sertleşiyor 
</HEADLINE>
<TEXT>

Dışişleri Bakanı Brüksel’de, Bazı AB yöneticileri Türkiye’de sömürge valisi gibi davranıp, bize ders vermeye kalkıyorlar’ dedi 
     GÜVEN ÖZALP Brüksel 

     Bir dizi temasta bulunmak üzere Brüksel’e gelen Dışişleri Bakanı İsmail Cem, Avrupa Birliği’nin AB Türkiye’nin bazı duyarlılıklarını görmezden geldiğine dikkat çekti ve bazı Birlik yöneticilerinin "sömürgeci bir yaklaşım" sergilediğini söyledi. 
     Avrupa - Türkiye Vakfı tarafından düzenlenen bir konferansta konuşan Cem, "Bazı AB’li meslekdaşlarımız Türkiye’yle görüşürken ya da Türkiye’ye geldiklerinde kolonyal yaklaşım içine giriyorlar" dedi. Bu yetkililerin Türkiye’nin "nasıl davranması gerektiği, neler yapması gerektiği" konusunda ders vermeye kalktıklarından şikayetçi olan Cem, "Bu tanımı kolay olmayan bir yaklaşım ancak biz kendi aramızda bunları geçmişte kalan büyük güçlerin sömürge valileri olarak tanımlıyoruz" dedi. 
     
AB Kıbrıs’ta tek yanlı      Cem’in Türkiye-AB ilişkilerinde rahatsızlık duyduğu diğer iki unsuru ise, Birliğin Ankara’nın bazı duyarlılıklarını dikkate almaması ve Kıbrıs konusu oluşturdu. Cem, AB tarafından oluşturulan terör listesinin bu "duyarsızlığın en belirgin örneklerinden biri" olarak gösterirken Kıbrıs konusunda da Birliği tek taraflı davranmakla suçladı. Cem, verilen mesajlarla Rum tarafının cesaretlendirildiğini söyledi. 
     Türkiye - AB ilişkilerinin şu aşamadaki durumu itibarıyla "aşk evliliğinden ziyade mantık evliliği" konumunda bulunduğunu belirten Cem, ilişkinin her iki taraf açısından da "zor bir niteliğe sahip" olduğunu kaydetti. 
     Cem, AB’nin genişlemeden sorumlu üyesi Günter Verheugen’le de bir görüşme gerçekleştirdi. 
     
     



 DÜNYA 











</TEXT>
</DOC>
