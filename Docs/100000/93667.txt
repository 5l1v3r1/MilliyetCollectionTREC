<DOC>
<DOCNO> 93667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun20.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail muhalefeti "Filistin topraklarında insani durum çok kötü" 
</HEADLINE>
<TEXT>

     İsrail'de muhalefet partisi Meretz lideri Yossi Sarid, Filistin topraklarında insani durumun çok kötü boyutlarda olduğunu belirtti. 
     Sarid, askeri radyoya yaptığı açıklamada, bu durumun sorumlularının ABD Başkanı George Bush ile İsrail Başbakanı Ariel Şaron olduğunu savunarak, ''Başkan Bush, Ortadoğu konusunda yaptığı konuşmasının İsrail'in Filistin topraklarını yeniden işgal etmesine ve Filistin topraklarındaki insani durumun daha da kötüye gitmesine neden olacağını bilmelidir'' dedi. 
     Sarid, açıklamasında, Avrupa, ABD ve BM'nin Filistin halkının acılarını azaltmak için gıda ve ilaç yardımı yapması gerektiğini vurgulayarak, ''Bush ile Şaron'a, sivilleri aç bırakmanın bir insanlık suçu olduğunu hatırlatmak gerekir'' dedi. 
     





</TEXT>
</DOC>
