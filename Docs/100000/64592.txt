<DOC>
<DOCNO> 64592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko05.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kira vergisinde son 4 gün... 
</HEADLINE>
<TEXT>

     Ev sahiplerinin geçen yıl elde ettikleri kira gelirlerine ilişkin beyanname verme süresi, 31 Ocak Perşembe günü mesai saati bitiminde sona eriyor. 
     Gelir Vergisi Kanunu uyarınca, geçen yıl kira geliri dışında gelir vergisine tabi başka bir geliri bulunmayan ev sahipleri, bu ay içinde beyanname verip, gelir vergisinin ilk taksidini ödecek. 
     Bu çerçevede ev sahipleri, 2001 yılı içinde 700 milyon lirayı aşan kira gelirleri için en son, Perşembe günü mesai saati sonuna kadar gelir vergisi beyannamesi verecek ve tahakkuk eden verginin üçte birlik bölümünü yatıracak. Kalan 2 taksit ise Nisan ve Temmuz aylarında ödenecek. 
     Kirada işyeri bulunanlar da, başka bir gelirleri yoksa, aynı şekilde bu ay beyanname verip vergi ödeyecek. 
     






</TEXT>
</DOC>
