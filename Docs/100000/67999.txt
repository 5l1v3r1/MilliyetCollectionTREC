<DOC>
<DOCNO> 67999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/soneko06.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında dalgalı bir seyir izlerken, altın fiyatları yükseldi. 
     Avrupa piyasasında Pazartesi günü 1.4213 dolarda kapanan İngiliz Sterlini, Cuma günü saatlerinde 1.4320 dolara çıktı. 
     Londra Borsası'nda haftaya 0.8771 dolarda giren euro, Cuma günü 0.8725 dolara geriledi. 
     Çin Yeni Yıl tatilinden dolayı haftaya kapalı giren Hong Kong altın piyasası, Cuma gününü 300.12 dolarda kapattı. 
     Londra Borsası'nda Pazartesi 4.38 dolarda kapanan gümüşün ons fiyatı ise Cuma günü 4.60 dolara çıktı. 
     New York Menkul Kıymet Borsasında Wall Street'de Dow Jones Endeksi geçen hafta yüzde 1,6 oranında puan kazanarak, Cuma gününü 9,903,04 puandan tamamladı. Nasdaq Endeksi ise binde 8 azalışla 1,805.20 puana geriledi. 
     Borsacıların ABD'nin bilgisayar devi IBM'in yeni muhasebat uygulamalarına dair endişeleri ile borsada daha önceki yükselişlerden istifade hisse senetlerini kar amaçlı elden çıkarmaları sonucu, Wall Street'de hisse senetleri hafta sonuna doğru değer kaybetti. 
     Londra Borsası'nın FTSE-100 endeksi ise bankacılık sektörünün hisselerindeki düşüşe karşın, petrol şirketlerindeki hisse senetlerinin yükselişi sayesinde geçen hafta yüzde 54,4 puan artarak, Cuma kapanışta 5,182,5 puana çıktı. 
     Tokyo Borsası'nda ise geçen hafta yükseliş vardı. Japon hükümetinin bankaların batık kredisi sorunlarını halletmesine yardım edeceğinden duyulan iyimserlik ve şirketlerin karlılık beklentisiyle borsanın temel göstergesi Nikkei Endeksi haftayı 362,04 puan yükselişle 10,048.10 puanda tamamladı. 
     






</TEXT>
</DOC>
