<DOC>
<DOCNO> 60827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/yas02.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmanın önünde taksiye binip kaçtılar 
</HEADLINE>
<TEXT>

Tuvaletten çatıya, oradan yan bahçeye geçtiler, jandarmanın gözleri önünde tel örgülü duvarı tırmanıp taksiye bindiler. Üç azılı kapkaççı, Bayrampaşa Cezaevi’nden kolayca firar etti 
     ŞAKİR AYDIN İstanbul 

     Yaptıkları kapkaç nedeniyle gasp suçundan yargılanıp ceza alan Hayrettin Alp 26 , hırsızlıktan tutuklu Necmettin Kızıl 22 ve Tamer Demir, Bayrampaşa Cezaevi’nden kaçtı. Firariler jandarmanın fark etmesine rağmen, duvardan atladıktan sonra taksiye binip kaçmayı başardı. 
     Dün saat 03.00’te meydana gelen firar şöyle gelişti Gasp ve hırsızlık suçlarından cezaevinde yatan Alp, Kızıl ve Demir, 47’nci koğuşta yatıyordu. Gece ilerleyen saatlerde C Blok tuvaletinden cezaevinin çatısına çıktılar. Oradan da yan bahceye geçtiler. Sonra 5 metre yüksekliğindeki duvarı tırmanmaya başladılar. Duvarın üstünde 1.5-2 metre yüksekliğinde tel örgüler vardı. 
     
     Uyarı ateşi açtılar 
     Üç firarinin tırmanışı sırasında jandarma olayı fark etti. Hemen havaya uyarı ateşi açtı. Firariler ateşe rağmen durmadı ve duvarı atlayarak kaçtı. Cezaevinden firar eden Alp, Kızıl ve Tekin, Esenler Otogarı mevkide de 34 TEJ 72 plakalı bir taksiye binerek kayıplara karıştı. İl genelinde yapılan tüm çalışmalara rağmen kaçak mahk mların izine rastlanmadı. 
     
Gasptan 13 yıl 9 aya mahk m olmuşlardı      Firar edenlerden Hayrettin Alp, arkadaşları Aydın Kızıl ve Mithat Pişkin’le Etiler’de kızıyla birlikte yolda yürüyen Leyla Sağesen’in çantasının gasp edilip yaralanmasına yol açtığı iddiasıyla yargılanmıştı. 10 Ağustos 1999 akşamı meydana gelen olayda, Sağesen’in çantasını gasp edip yaralanmasına yol açan 3 kişiden biri olan Alp, İstanbul 2. Ağır Ceza Mahkemesi’nde 10 Nisan 2001 günü yapılan duruşmada, 13 yıl 9 ay ağır hapis cezasına çarptırılmıştı. 
     



 YAŞAM 



















</TEXT>
</DOC>
