<DOC>
<DOCNO> 83929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko11.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları son 8 ayın en yüksek düzeyinde... 
</HEADLINE>
<TEXT>

     ABD stoklarının azalacağı ve yıl sonunda petrol arzında yeni bir daralma görüleceği beklentilerinin güçlenmesiyle uluslararası petrol fiyatları yükseldi. 
     Asya piyasalarında ABD hafif petrolünün varil fiyatı 28 sent artışla 28.66 dolara çıktı. 
     Bu fiyat geçen Eylül ayının ortalarından beri ulaşılan en yüksek fiyat düzeyi oluyor. 
     Petrol fiyatlarını izleyen Uluslararası Enerji Ajansı IEA gelecek aylarda güçlü bir talebin oluşması ve Petrol İhraç Eden Ülkeler Örgütü'nün OPEC üretim kısıntısını katı biçimde sürdürmesi durumunda, gelecek Eylül ayına doğru Batılı ülkelerin petrol stoklarının tehlikeli biçimde düşebileceği uyarısında bulunuyor. 
     İsrail'in Filistin'e karşı yürüttüğü operasyon da fiyatlar üzerinde bir başka baskı kaynağı oluşturuyor. Sektör uzmanları, Ortadoğu'da gerginliğin sürmesinin petrol fiyatlarını yukarı ittiğini belirtiyor. 
     





</TEXT>
</DOC>
