<DOC>
<DOCNO> 51423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/pulur.html </URL>
<DATE> 2001/11/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fatih Terim de alışacak... 
</HEADLINE>
<TEXT>

     ALIŞACAKSIN "Fatih Terim, alışacaksın... 
     Eğer, şimdiye kadar alışamadıysan... 
     İtalyanları bırak da, bize bak, bize .. 
     Yakında ne marifetlerin varmış sen de öğreneceksin .. 
     "Florya'ya bizi sokmazdı "dan başlayıp, Adana'dan İstanbul'a ilk geldiğin yıl, "ayakkabılarının arkasına basardın" diye marifetlerini bir bir sıralayacaklar. 
     
     ADANALI bir seyyar satıcının oğlunun, İtalyancayı basın toplantısı yapacak kadar öğrenmesini, dünyanın en büyük futbol takımının başına "imparator" unvanıyla geçişini asla hazmedemezler. 
     
     HEM bilirsin, bizim bir kuralımız vardır, her ne kadar "Düşene vurulmaz" dersek de, tersini yapmak, bazılarına gizliden gizliye, haz verir, oh çektirir. 
     Üstelik, başarılı insanı cezalandırmak, hem devletin hem de toplumun genel kurallarından biridir. 
     Dedik ya, hazır ol, daha ne marifetlerin varmış, öğreneceksin 
     Bak Pir Sultan Abdal ne diyor 
     "Dar günümde dost düşmanım belli oldu 
     On derdim var ise şimdi elli oldu." 
     
     HEM hikayeyi belki bilirsin... 
     Bir turizm şirketi cehenneme tur düzenlemiş... 
     Bir bölümde içi kızgın zift dolu, koca kazanlar, fokur fokur kaynıyor, başında da bir zebani duruyor. Her kazanın başında bir de levha var, İngiliz, Fransız, Alman... gibi. Kazandan kaçıp kurtulmak isteyenleri, muhafız zebani bir tekmede tekrar kazanın dibine yolluyor... 
     Baş zebani anlatmış 
     "Bu kazanlarda, günahkarları kaynatıp cezalandırıyoruz. Nöbetçi de kaçmak isteyenleri geri gönderiyor." 
     
     "Türk" yazılı kazanın başında ise, kimse yokmuş, merak etmişler 
     "Hani, bu kazanın başında zebani yok " 
     Baş zebani başını sallamış 
     "Gerek yok, fırsat bulup kaçmak isteyenleri, kazandaki Türkler, hemen ayağından yakalayıp aşağı çekiyorlar " 
     Evet, Fatih Terim, alışacaksın... 
     
     SURETİ haktan görünüp "Eeee orası İtalya, burada yaptıklarını sana yaptırmazlar " deyip gözyaşlarını - ama ne gözyaşları - içlerine akıtanlar, televizyon ekranlarında boy göstermeye başladılar. 
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
