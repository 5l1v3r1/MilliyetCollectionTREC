<DOC>
<DOCNO> 55985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/okur.html </URL>
<DATE> 2001/12/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Yoyo oyunu" 
</HEADLINE>
<TEXT>

     Patent bize ait değil. Ata Menkul Kıymetler Başekonomisti Altuğ Karamenderes’e ait. Oyunun adı, "Yoyo". "Elinizde ipe bağlanmış lastik bir top ya da elastik bir yumak var. Elinizi sallıyorsunuz, hareket tamam. Top ya da elastik yumak bir aşağı bir yukarı gidip geliyor." Bugün piyasaların içinde bulunduğu durum aynen "yoyo" oyunu gibi. Kurlar bir aşağı bir yukarı... 
     
Kim kazandı, kim kaybetti      Ne olacak sorusunu soruyorsunuz. Yanıtı yine bir piyasa profesyoneli olan Karamenderes veriyor. Karamenderes’e göre, bu oyunda kaybeden taraf, hep küçük tasarruflarını korumaya çalışan kesim. Kazananlar ise işi döviz, borsa, bono üçgeninde günlük rant sağlamak üzerine kurulu olanlar. Peki neden böyle bir benzetme yapılmış. Karamenderes, "kurların nasıl yukarı hızla tırmandığını göremeyenler şimdi de niye aynı hızla düştüğünü göremeyip durumu siyasi içerikli açıklamalara bağlamakla yetinecekler" diyor... Oysa 19 Şubat krizinden bugüne kısa bir gezinti yaparsak bakın nasıl bir sonuç çıkıyor Şubat likidite kriziydi. O yüzden krizi aşmak için piyasaya Merkez Bankası kaynaklı ucuz likidite bırakıldı. Talep, devalüasyon şokuyla aniden daraldı. Yükselen enflasyon devalüasyondan kaynaklandı. Üstelik fazla ve ucuz likidite küçük çaplı devalüasyonlar için zemin hazırladı. Parola "TL borçlan, döviz al ödı. 
     Karamenderes, bu noktada neye ihtiyaç duyulduğunu ise şöyle özetliyor "Moral bozucu siyasi anlaşmazlıklar biraz abartıldı. Bu vesile ile ucuz alınan dövizler uygun fiyattan tekrar birilerine satıldı." Kurun artması gecelik piyasada park etmiş yüksek miktardaki TL’yi de bir güzel eritti. Tablo, devletin borcunun azaldığı anlamına geldiği için çoğu kişi sevindi. 
     
Niye düşüyor      Şimdi sıkı durun Kurların yukarı çıkışını sağlayan barut, bu kez kurların aşağı çekilmesi için kullanılıyor. Barutun adı, fazla TL likiditesi. Ucuz TL ile döviz açığa atılabiliyor. Peki bunun için ne yapılıyor Karamenderes "İlk önce döviz borç alıp bunu satacaksınız, satışın etkisiyle kur gerileyecek. O zaman düşük kurdan döviz alıp borcu kapayacaksınız" diyor. 
     Ancak kaynak nerede Yanıt hazır "Piyasada mevcut olan fazla ve ucuz TL likiditesi, borç alınan TL, döviz borcuna teminat olarak gösterildiği için kurdaki düşüş oranı, teminat maliyetinden fazla kar yazıyor. Fakat bu sefer de yem, yine siyasi içerikli açıklamaların olumlu yanını abartmak." Bu yoyo oyunu böyle sürüp gidecek. Ama bu işte her zaman risk altında olan ihracatçı da yakında isyan edecek. Şimdi biz soruyoruz Döviz rezervlerimiz ne durumda 2000 yılında her türlü kaynağın ithalata gittiğini bilenler, yastık altı parayı sisteme nasıl döndürecekler 2002’de 2000 yılının tüketim çılgınlığının, borç faizini ödeyeceğiz. 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
