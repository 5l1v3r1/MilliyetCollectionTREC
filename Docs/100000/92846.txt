<DOC>
<DOCNO> 92846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/soneko11.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda dolar ve altın düştü 
</HEADLINE>
<TEXT>

     Uluslararası piyasalarda geçen hafta ABD Doları önemli para birimleri karşısında gerilerken, altın fiyatları da düştü. 
     ABD Doları'nın özellikle Japon Yeni karşısındaki zayıflık, ABD, Avrupa ve Japonya merkez bankalarını doları desteklemek için Cuma günü para piyasalarına ortak müdahalede bulunmak zorunda bıraktı. 
     Müdahale sonucunda ABD Doları, Japon Yeni karşısında bir miktar toparlansa da bu toparlanma hafta içindeki kayıplarını karşılamaya yetmedi. 
     ABD Doları'nın Avrupa döviz borsalarında diğer önemli para birimleri karşısında Pazartesi ve Cuma kapanışları itibariyle değerleri şöyle 
     
     
Döviz PARA BİRİMİ CUMA PAZARTESİ Japon Yeni 119.83 121.27 İsviçre Frangı 1.4881 1.5021 Kanada Doları 1.5173 1.5179 
     Londra Borsası'nda Pazartesi günü 97.76 sentten kapanan euro, hafta sonuna 98.82 sentte girdi. 
     Aynı borsada Pazartesi 1.5049 dolardan kapanan sterlin, Cuma kapanışta 1.5238 dolara çıktı. 
     
     ALTIN FİYATLARI 
     Altın fiyatları ABD Doları'nın zayıflığından ve New York Borsası'ndaki tedirginlikten avantaj sağlayamadı. Doların ve borsaların gerilemesiyle ''güvenli sığınak'' olarak geçen haftalarda önemli yükselişler gösteren altın fiyatları bu hafta geriledi. 
     Altının ons fiyatı bazı borsalarda hafta başı ve sonu kapanışları itibariyle şöyle oldu 
     
     
Altın fiyatları BORSA CUMA PAZARTESİ Londra 317.65 325.70 Zürih 317.75 325.80 Hong Kong 318.85 326.55 
     Londra piyasasında dün 4.85 dolardan kapanan gümüşün ons fiyatı, hafta sonunda 4.86 dolara çıktı. 
     
     MENKUL KIYMET PİYASALARI 
     ABD'li iletişim devi WorldCom'da ortaya çıkarılan muhasebe yolsuzluğu nedeniyle hafta içinde dünya borsalarında yaşanan sarsıntı hafif atlatıldı. 
     Skandalın ardından hemen hemen bütün dünya borsalarında yaşanan düşüş, bir çok borsada hafta sonuna dek telafi edilerek yükselişe geçildi. 
     Enron'un çöküşünün ardından art arda açığa çıkan büyük şirket skandallarına karşı deyim yerindeyse ''şerbetlenen'' borsalar, hafta sonunda ABD'nin büro donanımı üreticisi Xerox'ta ortaya çıkarılan milyarlarca dolarlık yeni muhasebe usulsüzlüğüne pek az tepki gösterdi. 
     New York Borsası, haftayı dalgalı, bu hafta sona eren yılın ikinci 3 aylık dönemini ise düşüşle tamamladı. 
     Borsanın temel göstergelerinden Dow Jones Endeksi haftayı 10. 
     puan ya da yüzde 0.1 düşüşle 9,243.26 puanda tamamladı. Yılın Nisan-Haziran arasındaki ikinci çeyreği itibariyle Dow Jones'in kaybı yüzde 11.2 oldu. Teknoloji şirketlerini izleyen Nasdaq Endeksi ise geçen haftayı 22.25 puan ya da yüzde 1.5 yükselişle tamamladı. Üç aylık dönem itibarıyla ise Nasdaq yüzde 20.7'lik düşüş kaydetti. ABD'deki kaygıları ve ortaya çıkarılan şirket yolsuzluklarını dikkatle izlemekle birlkte, diğer büyük borsalar haftayı yükselişle tamamladı. Londra Borsası'nda FTSE 100 Endeksi haftayı 51.1 puan yükselişle 4,656.4 puanda tamamladı. Frankfurt Borsası'nın DAX Endeksi 150.16 puan kazandığı haftayı 4,382.56 puanla geçti. Tokyo Borsası'nın Nikkei Endeksi de hafta içinde 267.49 puan yükselerek Cuma günü 10,621.84 puanda kapandı. 
     





</TEXT>
</DOC>
