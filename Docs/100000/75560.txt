<DOC>
<DOCNO> 75560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/ekonomi/eko06.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Değişime direnmeyin 
</HEADLINE>
<TEXT>

Özilhan Reformların her adımında direnç gösterilmesi yüzünden güven oluşmuyor 
     ANKARA Milliyet 

     TÜSİAD Yönetim Kurulu Başkanı Tuncay Özilhan, hükümet ortaklarını parti hesapları için popülizm yapmakla’ suçladı. Özilhan, "Hükümet, yapısal değişimde çok adım attı. Ama her adımda açık direniş gösterildiği için güven uyandıramadı" dedi. 
     TBMM’de düzenlenen Küreselleşme ve Avrupa Birliği Sürecinde Türk Kamu Yönetimi’ konulu sempozyumda konuşan Özilhan, krizin en büyük yapısal nedeninin, hantal, verimsiz kamu düzenini ayakta tutma, büyütme çabası olduğunu vurguladı. Özilhan daha sonra şöyle konuştu 
     "Değişim, çıkar hesaplarını bozuyor. Bu hükümet, reform niteliğinde en çok kanun çıkardı. Ama piyasalarda güven uyandıramadı. Çünkü, atılan her adımda açık bir isteksizlik ve direniş gösterildi. Parti hesaplarının, popülizmin öne çıktığı bir görüntü sergilendi. Oysa hızla uygulamaya geçilse durum çok farklı olabilirdi. İstikrar açısından endişe uyandıran bir siyasi yapının egemen olduğu bir ortamdan, geleceği olan bir ülke’ manzarası çıkmaz." 
     Anadilde yayın ve öğrenimin, Türkiye için özel olarak öne sürülmüş şartlar olmadığını belirten Özilhan, "Türkiye’de bu değişikliklerle ilgili belirli bir uzlaşmanın oluşmaya başladığı görülmektedir. Dileğimiz bu olumlu havanın somut yaklaşımlara çevrilerek Kopenhag Kriterlerine uyumunun tamamlanmasıdır" diye konuştu. 
     



 EKONOMİ 
















</TEXT>
</DOC>
