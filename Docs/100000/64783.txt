<DOC>
<DOCNO> 64783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/soneko05.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ekonomik Forumu'na 11 Eylül olayları damgasını vuracak 
</HEADLINE>
<TEXT>

     Eylül ayında ABD'ye yapılan terörist saldırının ardından gerçekleştirilen en geniş katılımlı platform olan Dünya Ekonomik Forumu'nun yıllık toplantıları, bu yıl Davos yerine New York'ta, 31 Ocak-4 Şubat tarihlerinde farklı bir programla yapılıyor. 
     Gelecek yıl tekrar Davos'a döneceği açıklanan Forum'un Kurucusu ve Başkanı Klaus Schwab, içeriğin değiştirildiğini, daha yaşanır bir dünya için yapıcı görüşlerin ortaya çıkmasını hedefleyen programlar düzenlendiğini vurguladı. 
     11 Eylül saldırısının ardından dünyada ortaya çıkan yeni durumun ele alınacağı toplantılarda, Türkiye'yi temsil edecek olan Dışişleri Bakanı İsmail Cem, Ekonomiden Sorumlu Devlet Bakanı Kemal Derviş ve Özelleştirme İdaresi Başkanı Uğur Bayar da, en çok tartışılan konulardaki 4 ayrı toplantının konuşmacıları arasında yer alıyor. 
     30 Devlet Başkanı, 100'ü aşkın bakan, IMF, Dünya Bankası, Birleşmiş Milletller, Dünya Ticaret Örgütü, Avrupa Birliği gibi onlarca etkin uluslararası kuruluşun başkanı, 100'ün üzerinde sivil toplum örgütü, nobel ödüllü bilimadamları, Bono, Peter Gabriel gibi aralarında bulunduğu sanatçılar, medya temsilcileri, İstihbarat Örgütü Şefleri ile 1000'in üzerinde çokuluslu şirket yöneticisinin katılacağı Davos toplantılarının bu yıl New York'ta yapılacak oturumları, 11 Eylül'ün ardından oluşturulan en kapsamlı tartışma ve görüşme platformu olması açısından büyük önem taşıyor. 
     ''Hassas Dönemlerde Liderlik Paylaşılmış Bir Gelecek İçin Vizyon'' başlığıyla Waldorf-Astoria Oteli'nde 31 Ocak-4 Şubat tarihlerinde toplanacak Davos yıllık toplantılarına 3 bin kişi katılacak. 
     
     Hillary Clinton 
     ABD'nin etkin dergisin Newsweek, Aralık-Şubat ''Özel Davos Baskısı'' yaparken, Tıme Dergisi de 31 Aralık-7 Ocak'da ''Özel Davos Baskısı'' ile birlikte iki ayrı dergi çıkartarak, New York'ta yapılacak toplantıların önemine dikkati çekti. 
     Birçok toplantıda konuşmacı olan New York belediye Başkanı Rudy Giuliani'yi ise yılın adamı seçti. 
     Newsweek Dergisi'nin özel Davos sayısında ''Müslüman savaşları Çağı'' başlığıyla yayınlanan yazısında, müslümünların birbirileriyle ve müslüman olmayanlarla savaşmasının, diğer uygarlıklarla karşılaştırıldığında çok fazla olduğunu ileri süren Samuel P. Huntingon'un katılacağı toplantı ise katılımcıları nedeniyle, Forum'un en ilginç toplantılarından birisi olacak. 
     Uluslararsı Politik Ekonomi Profesörü Francis Fukuyama, ABD Stratejik ve Uluslararası Araştırmalar Merkezi Danışma Kurulu Eş Başkanı Zibigniew Brzezinski, Soros Fonu Başkanı George Soros, Harvard Uluslararası Uluslararası ve Bölgesel Araştırmalar Akademisi Başkanı Samuel P. Huntingon'u biraraya getirecek ''Gelecek için Paradigma'' başlıklı oturuma, New York Senatörü Hillary Rodham Clinton da 'challenger' meydan okuyan olarak katılacak. 
     Toplantıyı, BBC televizyonunun akılcı ve acımasız sorularıyla ünlü Hardtalk Programının sunucusu Timothy Sebastian yönetecek. 
     Bu yılki toplantılarda ağırlıklı olarak, dünyanın ekonomik, politik, toplumsal sorunları, ABD ve AB politikaları ve dünyadaki fakirliğin azaltılması tartışılacak. 
     
     İsmail Cem Javier Solana ile bir araya gelecek 
     Bu arada Dışişleri Bakanı İsmail Cem, Cuma günü Avrupa Konseyi Genel Sekreteri Javier Solana Madariaga'nın da katılacağı ''Dünyaya tek ses Avrupa'nın bir dış politikasi olabilir mi '' konulu toplantıda konuşacak. Workshop olarak gerçekleştirilecek toplantıya aralarında, Polonya Devlet Başkanı Aleksander Kwasnievski, Makedonya Devlet Başkanı Boris Trajkovski'nin de bulunduğu tarihçi, şirket yöneticisi ve ünlü gazetecilerden oluşan 20 kişi katılacak. 
     
     Derviş Dünya Bankası Başkanları ile 
     Ekonomiden Sorumlu Devlet Bakanı Kemal Derviş de, son dönemlerde sürekli gündeme getirilen Dünya Bankası ile IMF'nin reformun gerekli olup olmadığının tartışılacağı ''IMF ve Dünya Bankası'nı yeniden düşünmek Daha fazla reform mu, yoksa tamamıyla yeniden düzenleme mi '' başlıklı toplantıda, IMF Başkanı Horst Kohler, Dünya Bankası Başkanı James Wolfensohn ile birlikte, bu etkin kurumların rolü ve geleceği üzerine konuşacak. 
     Cumartesi günü 12 00-13 45 arası yapılacak workshopa ayrıca, Harward Üniversitesi Başkanı Lawrance H. Summers, Brezilya Merkez Bankası Başkanı Arminio Fraga, Arjantin Banco Hipotecario Genel Müdürü Miguel A. Kiguel ile Bolivya Devlet Başkanı Jorge Qıroga ve Avrupa Kalkınma ve Yeniden Yapılanma Bankası Başkanı Jean Lemierre'nin de aralarında bulunduğu, OECD yetkilileri, ekonomist ve gazetecilerden oluşan 16 kişi katılacak. 
     
     Türkiye oturumunu Özal'ın danışmanı yönetecek 
     Dünya Ekonomik Fourumu'nun yıllık toplantılarında Türkiye üzerine düzenlenen özel toplantı ise 2 şubat Cumartesi günü gerçekleştirilecek. Dışişleri Bakanı İsmail Cem, Devlet Bakanı Kemal Derviş, Özelleştirme İdaresi Başkanı Uğur Bayar ve Doğan Şirketler Grubu başkanı İmre Barmanbek'in katılacağı ''Türkiye'ye bakış'' konulu toplantıyı, Eski Başbakanlardan Turgut Özal'ın Davos toplantılarına katılmasını, dönemin OECD başkanı ile birlikte organize eden Hollandalı Ekonomi Praofesörü Victor Halberstadt yönetecek. 
     Cumartesi aksamı saat 20 00-22.00 arasında gerçekleştirilecek Türkiye toplantısında ayrıca ''Ekonomi politikalarıyla neler garanti edebilir '' ve ''Neler politik liderlerin sorumluluğuna girer '' alt başlıklarında da konuşmacılar görüşlerini açıklayacaklar. 
     Yine Cumartesi günü saat 14 15-16 00 arasında ''Avrupa'nın geleceği zor seçimin önünde'' konulu workshopa, Özelleştirme İdaresi Başkanı Uğur Bayar ile gazeteci Hasan Cemal katılacak. Slovenya Başbakanı Janez Drnovsek, Avusturya Devlet Başkanı Thomas Klestil, Polonya Devlet Başkanı Aleksander Kwasnievski, Avrupa Sendikalar Konfederasyonu Genel Sekreteri Emilio Gabeglio ile gazeteci, bilimadamı ve şirket yöneticilerinden oluşan 28 kişi katılacak. 
     Dünya Ekonomik Forumu, New York'ta gerçekleştirilecek toplantıların programını açıklarken, her zaman olduğu gibi, toplantı katılımcı ve zamanlarında bazı değişiklikler olabileceğini de belirtiyor. 
     






</TEXT>
</DOC>
