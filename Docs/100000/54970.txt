<DOC>
<DOCNO> 54970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/ekonomi/eko02.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet hızla küçüldü 
</HEADLINE>
<TEXT>

Özel sektörün nihai tüketim harcamalarının yüzde 9.4 azaldığı temmuz - eylül döneminde, devletin harcamalarındaki düşüş yüzde 14.3’e ulaştı 
     ANKARA Milliyet 

     Mali piyasalarda 19 Şubat’ta başlayan krizin ekonomide yarattığı küçülme sürüyor. Yılın üçüncü çeyreğinde temmuz - eylül ekonomi yüzde 8.5 küçüldü. 
     Devlet İstatistik Enstitüsü DİE 2001 yılının üçüncü üç aylık dönemine ilişkin gayri safi milli hasıla GSMH ve harcama yöntemiyle hesaplanan gayri safi yurt içi hasıla GSYİH sonuçlarını açıkladı. 
     Yılın üçüncü çeyreğinde GSMH milli gelir cari fiyatlarla 125 katrilyon 290 trilyon, sabit fiyatlarla 82 trilyon 182 milyar lira oldu. Böylece dokuz ayın sonunda milli gelir yüzde 8.5 azaldı. GSYİH ise yüzde 7.1 azaldı. 
     Üçüncü çeyrekte en yüksek küçülme, ithalattaki gerilemenin etkisiyle yüzde 27.9 azalan ithalat vergisinde oldu. Bunu yüzde 9.2 küçülen sanayi ve mali kuruluşlar izledi. 
     
Kişi başına gelir 2 bin 948      Harcama grupları itibariyle milli gelirde en büyük gerileme, yüzde 28.2 ile gayri safi sabit sermaye oluşumunda meydana geldi. Bu gelişme kriz nedeniyle yatırımların durmasından kaynaklandı. 
     DİE, 2002 yılı GSYİH sonuçlarını da açıkladı. Buna göre, 2000 yılında kişi başına milli gelir döviz bazında yüzde 2.4 artışla 2 bin 948 dolar olarak belirlendi. 
     
GSMH 125.6 katrilyona düştü      Yılın üçüncü çeyreğinde devlette, özel sektöre oranla çok daha hızlı bir küçülme yaşandı. GSYİH verilerine göre, anılan dönemde özel sektörün nihai tüketim harcamaları geçen yılın eş dönemine göre sabit fiyatlarla yüzde 9.4 azalırken, devletin nihai tüketim harcamalarındaki küçülme yüzde 14.3’e ulaştı. Bu arada 2000 yılında, üçer aylık dört dönemin toplamı olarak elde edilen GSMH, cari fiyatlarla 125 katrilyon 596 trilyon lira olarak açıklandı. 
     



 EKONOMİ 












</TEXT>
</DOC>
