<DOC>
<DOCNO> 69875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur16.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra yoluyla satılan inek elde kaldı, yediemin isyan etti.. 
</HEADLINE>
<TEXT>

     Bursa'da, sahibinin borcu yüzünden icra yoluyla satışa çıkarılan 8 yaşındaki ''Hatun'' adındaki ineğe, açık artırmayla satışın ikinci gününde de alıcı çıkmadı. 
     Niüfer İlçesi'ne bağlı Çalı Beldesi'nde hayvan ticaretiyle uğraşan Hasan Aytekin'in Durak Canbaz'dan aldığı hayvana karşılık verdiği 1.5 milyar liralık senedi ödeyememesi üzerine haczedilen ''Hatun'' adlı Holstein cinsi inek, dün yapılan açık artırmada alıcı bulamayınca, bugün Bursa 1. İcra Dairesi Müdürlüğü'nce yeniden satışa sunuldu. 
     ''Hatun''un yediemini olan Atıcılar Semti'ndeki Ahmet Sefer'e ait evin ahırında düzenlenen ve dünkü bedel olan 1.5 milyar liradan alıcı bulunamaması nedeniyle 650 milyon liradan başlatılan açık artırmada bugün da satış gerçekleşmedi. 
     Alacaklı Durak Canbaz, ineği dün 600 milyon liradan kabul edeceğini söylediğini, ancak 650 milyon lirayı ödeyemeyeceğini söyleyerek ''Hatun''u almaktan vazgeçtiğini iletti. 
     Bu arada, alıcı çıkmaması ve satışın gerçekleşmemesi üzerine icra satış kararı düştü ve ''Hatun'', yeni bir satış kararı çıkana kadar yedieminde kaldı. 
     Satışın gerçekleşmemesi, yediemin olarak ahırında ''Hatun''a bakan Ahmet Sefer'i çileden çıkardı. 
     1. İcra Dairesi'nin, yeni bir satış kararı vermesinin 1 yıl 
     sürebileceğini öğrendiğini belirten Sefer, ''Ben zaten 4 aydır bu ineğe bakıyorum. Nasıl 1 yıl daha bakarım Bakım masraflarını kimden alacağım Para alamazsam ineği salarım gider'' dedi. 
     






</TEXT>
</DOC>
