<DOC>
<DOCNO> 50118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/siyaset/siy02.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’den Yılmaz’a Yapamıyorlarsa gitsinler 
</HEADLINE>
<TEXT>

     HANZADE ÜNUZ İzmir DHA 

     Dokuzuncu Cumhurbaşkanı Süleyman Demirel, Türkiye’nin içinde bulunduğu ağır kriz ortamından kendisini sorumlu tutan Başbakan Yardımcısı Mesut Yılmaz ile Çalışma ve Sosyal Güvenlik Bakanı Yaşar Okuyan’a sert yanıt verdi. Demirel, "Yanlış kapı çalmışlar, öyle yağma yok. Herkes kendi iktidarından sorumludur" dedi. 
     Polemiğe girmeyeceğini söyleyen Demirel şöyle konuştu "Benim kimseyle halleşmeye, cebelleşmeye niyetim yok. Benim söylediklerime itiraz edenlerin ülkeyi içinde bulunduğu bu durumdan çıkarmaları lazım. Bana cevap vermeleri sorun değil, esas cevap verecekleri şey ülkeyi içinde bulunduğu durumdan çıkarmaktır." Demirel konuşmasına şöyle devam etti "Daha önce de iktidardılar, 4 - 5 senedir iktidardalar. Kime, ne hesap soruyorlar Ülkeyi içine düştüğü durumdan çıkarsınlar, yapamıyorlarsa gitsinler. Kimse de bunlara Yapıyorsunuz’ demiyor. Ben sadece halkın sesini dile getiriyorum. Yanlış kapı çaldılar." 
     



 SİYASET 











</TEXT>
</DOC>
