<DOC>
<DOCNO> 80037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/magazin/mag00.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıro deme başka ihsan istemem’ 
</HEADLINE>
<TEXT>

Kadınlar Özcan Deniz’i, Asmalı Konak dizisiyle yeniden keşfetti yolda yürüyemez hale getirdi. Oysa onun tek isteği "Arabeskçiyse kırodur" önyargısını yıkabilmek 
     NURDAN AKINER 

     Kendi deyimiyle modern, alternatif’ arabeskçi Özcan Deniz, Seğmen Ağa tiplemesiyle yeniden doğdu. "İnsanlar bir kadına ikinci kez şık olurmuşçasına beni yeniden sevdiler ve bir başka Özcan varmış gibi davranmaya başladılar" diyen sanatçı, plakçıların 10 Mayıs’ta çıkacak yeni albümü için kuyruğa girdiği şu günlerde, Milliyet’e konuştu. Yapımcılığını Abdullah Oğuz’un üstlendiği Asmalı Konak’la reyting rekorlarını altüst eden yıldızın tek istediği "Arabeskçiyse kırodur" imajını yıkabilmek. 
     
     Arabesk yıldızları genelde muhafazak r bir çevreye hitap eder, çıplak pozları verirken tepki almaktan korkmadın mı 
     Çıplak poz verdim diye, "Erkeklik elden gitti" dediler. Yok yağlarımı aldırmışım, burnumdan estetik olmuşum. Burnumda solunum daralması vardı, operasyon geçirdim estetikle ilgisi yok. Üstelik çıplak pozlara halktan kötü tepki almadım. Anadolu’nun ortasında dizi çekiyoruz ve insanlar beni tepesinde gezdiriyor. 
     
     Arabeskçiler arasında kendini yenileyen yenileyene hayırdır... 
     Benim tarzımdaki birçok arkadaşımın modernleşme çabası içinde olduğunu görüyorum. Oysa çıplak pozları verdiğimde çok sert eleştirilerde bulunmuşlardı. Şimdi rahat rahat dans ediyorlar, çünkü onlara alan açtım. Biri saçını jöleliyor, biri kolyeler takıyor, son moda gömlekler giyiyorlar... Ben yeni kuşak arabeskçilere, alternatif, modern bir örneğim. 
     
     Kadınlardan beklentin de değişti mi 
     30 yaşıma geldim ve keşfettim ki... 
     
     Hadi canım, bu zamana kadar bir dünya mankenle çıktın yeni mi keşfettin 
     4 kişiyle çıktım Allah aşkına, nedir ki yapma... Hatta 3... Evet evet 3... Hey Allahım... Kahkahayla gülüyor . Aşkın bir level’ı var, bir noktası var ayrılığa ramak bırakıyor. Onu atlattın mı mutlu oluyorsun, atlatamayınca kavga ediyor ayrılıyoruz. Ben bu saatten sonra aşktan korkuyorum, birinin alıp beni o korku tüneline sokmasını istiyorum. Gücüm kalmadı, yanlış ilişki enerjimi alıp götürüyor, doğru kişinin de enerjime enerji katacağını biliyorum. 
     
     Aşklarını hep mankenlerle yaşadın sonuncusu da Ebru Destan’dı. Bir de Şebnem Schefer’le dedikodu çıktı. Yaşadığın ilişkilerden hiç pişmanlık duydun mu 
     Şebnem sadece arkadaşım. Aşklarım nedeniyle asla pişmanlık duymadım. Evlenmeyi ve 5, hatta 6 çocuğumun olmasını istiyorum. 
     
     Tarzındaki modernleşme çabası, albümüne yansıyacak mı 
     Yeni albümümde sözü ve bestesi bana ait 6 eser var. Bunlardan biri çok özel biri için hazırlandı. Ama ismini söylemem, duyarsa çok ağlar. Benim söz yazdığım anonim şarkı Leyla ise çıkış şarkım olacak. Tarzımda da değişiklik oldu, etnik öğeler ağırlıkta. Balkan müziğinin motiflerini duyabileceğiz, daha bir evrensel. Ama arabesk olarak adlandıramayız. 
     
     Dış kabuk değişirken, içerde neler oldu 
     Şu sıralar felsefeye merak saldım. Orhan Pamuk’un Kar’ına başlamıştım. Çok ağır geldi bıraktım. Montaigne’in Türkçe okunuşuyla söylüyor Denemeler’ini okuyorum ve yavaş yavaş evrensel düşünceyi kavrıyorum. 
     
Sesimiz pigme popçulardan çok daha iyi’      "Arabeskçiyse kesin kırodur" nitelendirmesi seni rahatsız ediyor mu 
     Özünde Tarkan da, İbrahim Tatlıses de, Sezen Aksu da ben de aynıyız. Hepimiz müzikte aynı coğrafyadan besleniyoruz. Tek farkımız müziğe kendi karakterlerimizi koymamız. Ben arabesk müziği seviyorum ama arabesk yaşamı dışlıyorum. Bu ülkede popçu, halkın gözünde kültürlü. Çünkü onun atası, Sezen Aksu, Barış Manço, Nilüfer gibi isimler. Ama arabeskçi, Oxford’u bile bitirse insanların gözünde kafadan kıro. Çünkü atası İbrahim Tatlıses, Ferdi Tayfur... Oysa arabeskçiyle popçuyu yan yana koyun, Avrupalı kadın arabeskçinin boynuna atlar. Arabeskçi erkekler esmer, kara kaş kara göz, üstelik Akdeniz’in kemikli vücut yapısı var... Kadınların geberdiği, bayıldığı bir tip. Hem popçular gibi pigme değiller. Benim kulvarımdaki arkadaşlardan birinin sesi bile bütün popçuları duvara çakar. 
     



 MAGAZİN 
















</TEXT>
</DOC>
