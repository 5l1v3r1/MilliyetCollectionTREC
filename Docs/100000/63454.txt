<DOC>
<DOCNO> 63454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sontur05.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz yıl 12 milyon turist ağırladık... 
</HEADLINE>
<TEXT>

     2001 yılında Türkiye'ye gelen turistlerin sayısı, yüzde 11.4'lük artış göstererek 11.6 milyonu geçti. 
     Devlet İstatistik Enstitüsü'nden yapılan açıklamaya göre, 2001 yılında Türkiye'ye giriş yapan yabancı ziyaretçilerin sayısı 11 milyon 619 bin 909 oldu. Turist sayısında, bir önceki yılki 10 milyon 428 bin 1'lük düzeyine göre yüzde 11.4'lük artış meydana geldi. 
     Aynı dönemde çıkış yapan yabancı ziyaretçilerin sayısı da yüzde 12.9 artarak 11 milyon 276 bin 1 oldu. 
     
     Avrupa ülkeleri öncelikli 

     Türkiye'ye giriş ve çıkış yapan turistlerin büyük bölümünü OECD üyesi Avrupa Birliği ülkelerinin vatandayları oluşturdu. AB ülkelerinden giriş yapanların sayısı yüzde 20.2 artarak 6 milyon 854 bin 504'e, diğer Avrupa ülkelerinden giriş yapanların sayısı yüzde 9.1 artarak 1 milyon 3 bin 101'e ulaşırken, diğer OECD ülkelerinden giriş yapanların sayısı yüzde 11.9 azalarak 646 bin 143 oldu. BDT ülkelerinden gelenler yüzde 3.7 artarak 1 milyon 431 bin 190, Afrika ülkelerinden gelenlerin sayısı yüzde 5.1 artarak 181 bin 301 olurken, Asya ülkelerinden giriş yapanların sayısı yüzde 4.4 azalarak 1 milyon 74 bin 877'ye indi. Çıkış yapanların 6 milyon 694 bin 736'sını Avrupa Birliği ülkelerinin vatandaşları, 1 milyon 295 bin 185'ini diğer Avrupa ülkelerinin vatandaşları oluşturdu. AB ülkelerinin vatandaşlarından çıkış yapanların sayısı yüzde 22, diğer Avrupa ülkelerinden çıkış yapanların sayısı yüzde 7.9 artarken, diğer OECD ülkelerinden çıkış yapanların sayısı yüzde 10 azalarak 635 bin 166 oldu. 2001'de BDT ülkelerinden çıkış yapanların sayısı yüzde 4.5 artarak 1 milyon 370 bin 335, Afrika ülkelerinden çıkış yapanların sayısı yüzde 5.1 artarak 174 bin 825 olurken, Asya ülkelerinden çıkış yapanların sayısı yüzde 1.2 azalarak 1 milyon 28 bin 273'e geriledi. 
     
     Ülkelere göre giriş çıkış yapanlar 

     Aralık ayında Türkiye'ye giriş yapan yabancıların yüzde 21.3'le 84 bin 649'luk en büyük bölümünü Almanlar oluşturdu. 
     Almanları 57 bin 627'yle Bulgarlar, 19 bin 451'le Ruslar, 14 bin 47'yle Fransızlar, 13 bin 999'la Azeriler izledi. 
     Çıkış yapanların da yüzde 19.4 oranındaki 70 bin 433'lük bölümü Almanlardan oluştu. Daha sonra bin 951'le Bulgarlar, 21 bin 37'yle Ruslar, 13 bin 981'le Gürcüler, 11 bin 791'le Azeriler geldi. 
     






</TEXT>
</DOC>
