<DOC>
<DOCNO> 71774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas06.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölünce sevdiğime kavuşur muyum ’ 
</HEADLINE>
<TEXT>

14 yaşındaki Işınsu, sevdiği genci başka kızla görünce canına kıydı. Talihsiz kızın, evlatlık olduğunu bir hafta önce öğrendiği belirlendi 
     İSMAİL POLAT İstanbul 

     Kartal’da karşılıksız aşk yüzünden babasının tabancasıyla intihar ettiği iddia edilen 14 yaşındaki Işınsu Güngör’ün, bir hafta önce evlatlık alındığını öğrendiği bildirildi. İntihara karar veren genç kızın, bir gün önce babasına, "Ölenler, öbür dünyada sevdiğine kavuşur mu " diye sorduğu ortaya çıktı. 
     Kartal İlköğretim Okulu öğrencisi Işınsu’nun emekli h kim olan avukat babası Suat Güngör, "Evlendikten sonra 10 yıl çocuğumuz olmadı. Eşim Işık’la birlikte evlat edinmeye karar verdik. Bu yüzden Işınsu’yu h kimlik yaptığım Van’ın Erciş ilçesinde bulunan Çocuk Esirgeme Kurumu yuvasından aldık. Öz çocuğumuz gibi davrandık. Evlatlık olduğunu hiç hissettirmedik. Hatta ismini bile isimlerimize uygun şekilde belirledik. Nasıl olduysa bir hafta önce evlatlık olduğunu öğrenmiş. İntihar etmesinin nedeni evlatlık olduğunu öğrenmesi olamaz. Kıskançlık nedeniyle intihar ettiğini düşünüyoruz" dedi. 
     
     Paylaşılamayan sevgili 
     Olaydan kısa bir süre önce Işınsu’nun evinde olan arkadaşları ise, genç kızın Pendik Lisesi’nde okuyan ve aynı sitede oturan Furkan’a şık olduğunu söyledi. Furkan’ın yine aynı sitede oturan başka bir genç kızla çıktığı, genç kızın aşkına ise karşılık vermediği iddia edildi. 
     
     İntihar günah mı 
     Işınsu’nun bir hafta önce bir imama giderek, "İntihar edersem günah işler miyim " diye sorduğu öğrenildi. Işınsu’nun, intihar etmeden bir gün önce de babasına "Ölenler öbür dünyada sevdiklerine kavuşur mu " diye sorduğu öne sürüldü. 
     Bu arada genç kızın cenazesi toprağa verilmek üzere Burdur’a gönderildi. 
     



 YAŞAM 






















</TEXT>
</DOC>
