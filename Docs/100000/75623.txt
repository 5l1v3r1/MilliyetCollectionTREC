<DOC>
<DOCNO> 75623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/sazak.html </URL>
<DATE> 2002/03/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş'in siyasi geleceği 
</HEADLINE>
<TEXT>

     İsrail'in Arafat'ı yok etmek üzere Ramallah'ı işgali üzerine dünyanın ilgisi savaşın eşiğindeki Ortadoğu'ya çevrilirken, Ankara'da haftaya damgasını vuran "üst kurulların özerkliği" tartışması nedeniyle kendi "iç savaşı"nı yaşıyor. 
     Başbakan Ecevit'in "ülkeyi kurullar yönetecekse seçime ne gerek var " çıkışı üzerine Kemal Derviş, ekonomi editörleriyle buluşarak geleceğe dönük sinyaller verdi. 
     Derviş, Türkiye'ye geldiği günden bu yana tartışılan "siyasete girecek mi " sorusunun yanıtı sayılabilecek bir değerlendirmeyle "Kriz bitince benim meşruiyetim de biter" dedi ve bundan sonraki yapılanmanın kapısını aralayan şeyler söyledi 
     "Ben akut kriz bitti derken kamu borçlanmasını kastettim. Türkiye gerçekten borçlarını çeviremeyecek durumdaydı. Bugün artık böyle bir sorunumuz yok. Bu açıdan akut kriz bitti. Artık bazı konuları kişiselleştirmek istemiyorum. Ben olsam da olmasam da Türkiye'de geleceğe dönük çok güzel bir altyapı oluştu. Yeni jenerasyon şeffaf yönetimden, iyi yönetimden yana. Türkiye özerk kurulları benimseyecek. 
     Benim içinde bulunduğum durum kriz ortamında meşru sayılabilir. Ama kriz bittiğinde, benim meşruiyetim de biter. Bana sorarlar, 'Seni kim seçti, siyasi görüşün, partin hangisi, tabanın ne, kaç vekilin var ' diye. Bunu sormakta haklılar." 
     Derviş'in Ankara'daki söyleşisine katılan Finansal Forum Genel Yönetmeni Gökhan Çırnaz, bu sorgulamadan çıkan izlenimi, "fikirlerini daha geniş kitlelerle paylaşmak için yeni bir makas değişimine gidebileceği" şeklinde yorumlamış. 
     Derviş makas değiştirirse, gideceği iki yön var 
     Üniversite ya da siyaset. 
     Sonuçta ikisi de aynı yere çıkar Derviş, Özal'ın 1980'lerin başındaki serüveni gibi "teknokrat" kimliğiyle "siyasetin ekonomiden elini çekmedikçe Türkiye'nin düze çıkamayacağı" yargısını toplumda pekiştirerek hükümetten ayrılırsa 2 yıl içinde yapılacak seçimde "güçlenerek geri dönebilir " Derviş'in "IMF 30 milyar dolar verdi, artık para isteyecek yüzüm yok, 24 saat bizi izliyorlar" sözleri de Washington'a mesajdır. 
     Yol ayrımındaki Derviş'in önündeki siyasi seçeneklere gelince 
     Yaklaşan seçimlere parti kurarak 'yeni oluşumun lideri' olarak katılabilir. 
     DSP, ANAP ya da CHP'den birine katılabilir 
     Derviş Türkiye'ye gelirken aklından hiç kuşkusuz Ecevit'in çekileceği bir ortamda 'başbakanlık' bekliyordu, DSP kurultayında 'genel başkanlıktan, başbakanlığa giden yol açılabilirdi.' Olmadı. Bülent Bey'in İstanbul'da yaptığı IMF karşıtı çıkış gösteriyor ki, bundan sonraki seçim planlamasında DSP'yi seçime yine kendisi hazırlayacak Cem - Derviş senaryosu gerçekleşmeyecek. 
     Kulislerde başka spekülasyonlar da var Mesut Yılmaz - Kemal Derviş... Baykal - Derviş gibi... Bu olasılıklar, Derviş kendi partisini kurmazsa gündeme gelebilir 
     Bu yıl seçim olacaksa manzara yakında netleşir. 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
