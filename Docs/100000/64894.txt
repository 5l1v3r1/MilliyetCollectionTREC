<DOC>
<DOCNO> 64894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/guncel/gun07.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağdeviren çetesi dağları devirmiş 
</HEADLINE>
<TEXT>

Malki, Kırcı ve Mengi’yle bağlantıları bulunan Ahmet Dağdeviren ile 9 adamı gözaltına alındı 
     ERDEM ÖZTÜRK İstanbul 

     İşadamı Nesim Malki’nin öldürül-mesi olayına da adı karışan Ahmet Dağdeviren ile 9 adamı, Halkalı ve Atışalanı’nda yapılan baskınlarda çete suçundan gözaltına alındı. 
     Uğur Mumcu, Bahriye Üçok ve Ahmet Taner Kışlalı suikastlarıyla ilgili "Umut Operasyonu" davası kapsamında 12 yıl 6 ay ceza alan Muzaffer Dağdeviren’in kardeşi olan Ahmet Dağdeviren’in polisteki sorgusunda, Burhanettin Türkeş ve Mehmet Sümbül’ün Malki’yi öldürmesi için kendisine teklifte bulunduğunu, ancak kabul etmediğini söylediği kaydedildi. Talimatları Eskişehir Cezaevi’ndeki Muzaffer Dağdeviren ve Haluk Kırcı’dan aldığı öne sürülen Ahmet Dağdeviren ve adamlarının, İSTOÇ’ta çalışan Cüneyt Yaşar Kılıç’ı kurşunladıkları belirtildi. 
     Birçok işadamından da Kırcı adına haraç aldıkları iddia edilen zanlıların, İstanbul Mazlum - Der eski Başkanı Tufan Mengi’nin talimatıyla Fatih Saraç’a gözdağı veren Yılmaz Çelik’i de vurduğu ortaya çıktı. Zanlılarla yüzleştirilen Çelik’in tetikçi ile Dağdeviren’i teşhis ettiği belirtildi. 
     



 GÜNCEL 






















</TEXT>
</DOC>
