<DOC>
<DOCNO> 94532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko08b.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar tüm zamanların en yüksek değerinde 
</HEADLINE>
<TEXT>

Bahçeli’nin erken seçim açıklaması ve Özkan’ın istifası doları bankalararası piyasada 1 milyon 700 liraya kadar çıkardı. Borsadaki düşüş yüzde 4.6 oldu 
     EKONOMİ SERVİSİ 

     Ekonomiden sorumlu Devlet Bakanı Kemal Derviş’in cuma günü "Siyasette daha etkin olacağım" yönündeki açıklamasıyla rahatlayan piyasalar, Başbakan Yardımcısı ve MHP Genel Başkanı Devlet Bahçeli’nin 3 Kasım’da erken seçim çağrısı yapması ile yeniden şoka girdi. Sabah saatlerinde dolar 1 milyon 682 bin liraya ulaşırken, gün içindeki tarihi en yüksek değerine ulaştı. Borsa yüzde 6.1’lik şok düşüş yaşadı ve faizler 3 puan artarak yüzde 78’in üzerine çıktı. Bu arada piyasalar mayıs ayı sanayi üretiminin yüzde 11’lik artışını bile dikkate almadı. 
     
     Derviş’in mesajı etkili oldu 
     Derviş’in öğlene doğru yaptığı açıklamada, Türkiye’nin içinde bulunduğu siyasi belirsizlik durumunun çok uzun sürmemesi halinde ekonomik hedeflerde önemli bir sapma olmayacağını söylemesi, piyasalardaki endişeleri az da olsa giderdi. Dolar ve faizde gevşemeler, borsada küçük çapta alımlar geldi. İkinci seansın başında ise MHP Grup Başkan Vekili Koray Aydın’ın Bahçeli’nin TBMM’nin 3 Eylül’de olağanüstü toplantıya çağrılması konusunda sürecin başlatılması talimatını verdiğini açıklaması ise erken seçim tartışmalarını ciddiye bindirdi. İMKB - 100 Endeksi gün sonunda yüzde 4.69’luk kayıpla 8.912 puana geriledi. Dolar ise serbest piyasada 1 milyon 670 bin liraya kadar yükseldi. 
     
     İstifalar yağmur gibi geldi 
     Devlet Bakanı ve Başbakan Yardımcısı Hüsamettin Özkan ile 20 milletvekilinin DSP’den istifa etmesi doları, bankalararası piyasada satışta 1 milyon 700 bin liraya kadar çıkardı. TL’nin MB kuruna göre dünkü değer kaybı yüzde 2.5 oldu. 
     
Derviş tansiyonu düşürdü Yatırım aracı Cuma değeri Sabah açılış Dünkü kapanış Borsa 9.351 8.709 8.912 Dolar 1.618.000 1.682.000 1.670.000 Faiz 76.22 78.00 77.39      
     9 Nisan 2003 vadeli bono. 
     



 EKONOMİ 


























</TEXT>
</DOC>
