<DOC>
<DOCNO> 91482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sontur24.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlamalarda 1 bayan yaralandı 
</HEADLINE>
<TEXT>

     Kırıkkale'de Milli Takım'ın Senegal'i 1-0 yenerek yarı finale yükselmesinin sevinci yaşanırken, rastgele açılan ateş sonucu bir kadın yaralandı. 
     Maçtan sonra coşkunun yaşandığı Kırıkkale'de Gülperi Can 65 , sokaktaki gösterileri izlemek için Ankara Caddesi'nde bulunan 2. kattaki evinin balkonunda çıktı. Bu sırada rastgele açılan ateş sonucu koluna mermi isabet eden yaşlı kadın, Kırıkkale Devlet Hastanesi'ne kaldırıldı. 
     Gülperi Can'ın koluna isabet eden mermi ameliyatla çıkarılırken, polis Milli Takım'ın galibiyetini silah atarak kutlamak için elinde pompalı tüfekle sokağa çıkan A.G'yi gözaltına aldı. 
     Bu arada, Kırıkkale Belediyesi Mehter Takımı, sokaklarda gösteri yaptı, Cumhuriyet Meydanı'nda 5 pare top atışıyla Belediye binası önünde havai fişek gösterisi yapıldı. 
     





</TEXT>
</DOC>
