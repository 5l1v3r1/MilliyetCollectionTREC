<DOC>
<DOCNO> 95711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/ekonomi/aeko.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Türkiye için iyi bir şans 
</HEADLINE>
<TEXT>

Bakan Derviş’in yurtdışında çok iyi tanındığını belirten Akbank Yönetim Kurulu Murahhas Üyesi Suzan Sabancı Dinçer, Kendisini başarılı buluyoruz. Ankara’daki güçlü bürokratik yapı da bize güven veriyor’ dedi 
     

     Cumhurbaşkanı Ahmet Necdet Sezer’in girişimiyle istifasını geri alan Ekonomiden Sorumlu Devlet Bakanı Kemal Derviş’in yurtdışında güçlü iletişim ağına sahip olduğunu ifade eden Akbank Yönetim Kurulu Murahhas Üyesi Suzan Sabancı Dinçer, "Kemal Bey gibi insanların varlığı Türkiye için önemli" dedi. 
     Derviş’in yurtdışında yaptığı temaslarda insanların ilgisini çektiğini ve insanlarla iletişiminin güçlü olduğunu belirten Suzan Sabancı Dinçer, Derviş gibi insanların Türkiye için şans olduğunu söyledi. 
     
     İlgi çekiyor 
     "Kemal Derviş gibi yurtdışında tanınan daha fazla sayıda insanımız olsa çok daha iyi olur" diyen Suzan Sabancı Dinçer şöyle konuştu 
     "Kemal Derviş’i çok başarılı buluyoruz. Yurt-dışında yaptığı sunumlarda, gittiği yerlerde insanların ilgisini çekiyor. Herkes kendisini tanıyor. Bu Türkiye açısından çok önemli bir faktör. Kemal Bey gibi dışarda tanınan çok sayıda insanımız olsa daha iyi olur. Yurtdışında ciddi kuruluşların başında olan kişiler tarafından tanınması ülkemiz açısından bir şans. İletişim kurduğunuz insanları tanıdığınız zaman daha rahat olursunuz. Derviş’in iletişim ağı çok güçlü. Bu çok önemli." 
     
     Hazine ve Merkez başarılı 
     Kriz yönetiminde Merkez Bankası ve Hazine kadrolarının başarılı olduğunu vurgulayan Dinçer, "Ankara’daki bürokratik kadrolar çok güçlendi" dedi. Merkez Bankası Başkanı Süreyya Serdengeçti için "Kendisini piyasada çok kabul ettirmiş bir şahsiyet" diyen Dinçer, "Piyasaları çok iyi bilen bir başkan. Hazine Müsteşarımız da aynı dinamizmi taşıyor. Bu piyasaya güven veriyor" diye konuştu. 
     Siyasi istikrarsızlığın piyasalara belli bir süre hareketlilik getireceğini ifade eden Dinçer, "Bizim için en önemli konu programın şaşmaması. Programın uygulandığını gördüğümüz sürece bir problem görmüyoruz" dedi. Programın, seçim olsun olmasın veya kim gelirse gelsin, uygulanması gerektiğini belirten Dinçer, "Benim bankacı olarak gördüğüm en önemli konu bu" diye kaydetti. 
     Türkiye’de yaşanan siyasi gelişmeleri "Siyasette tribülanslar olur. Bu doğaldır" şeklinde değerlendiren Dinçer, "Bunu hayırlıdır diye düşünüyorum. Sonuçlarını önümüzdeki günlerde görürüz. Piyasalar bunu bu şekilde algılıyor. Türkiye’de bilinçli, olgunlaşmış bir piyasa var. Oyuncular ve bürokrasi bu ciddiyette. Türkiye’nin artık bu konularda tereddütlü veya başka türlü düşünme şansı yok" dedi. 
     
     Bankaların sermaye ihtiyacı var 
     Üçlü denetimden geçen bankacılık sektöründeki son tabloyu da değerlendiren Dinçer, sektörün serbest sermaye ihtiyacının bulunduğunun net olarak görüldüğünü vurguladı. Bunun için zamana ihtiyaç duyulduğunu belirten Dinçer şöyle konuştu "Tablo biraz daha açık ve net gözüküyor. En açık şey Türk bankacılık sistemindeki serbest sermayedeki açıklıktır. Burada sermaye ihtiyacı gözüküyor. Bunun zaman içinde bir şekilde artması gerekiyor. Çünkü sonuçta bankalar ne kadar kuvvetli serbest sermayeye sahip olurlarsa o oranda aktif bankacılık yapabilirler ve ekonomiye müspet katkı sağlarlar." 
     
Pamukbank’ı araştırıyoruz      Akbank’ın Tasarruf Mevduatı Sigorta Fonu’nun satışa çıkardığı bankalarla ilgilendiğini ancak bunların kendilerine bir katkı sağlamayacağının anlaşılması üzerine harekete geçmediklerini bildiren Suzan Sabancı Dinçer şunları söyledi. 
     "Pamukbank’la ilgili henüz bir şey söylemem doğru olmaz. Arkadaşlarımız bu konudaki çalışmalarını tamamlayıp yönetim kuruluna sunmadılar. Çalışma bitmiş değil." Dinçer, Akbank’ın hedefinin satın alma ve ortaklıklar ile sektörde hep bir numara kalmayı hedeflediğini söyledi. 
     
Bilançolar yeniden değerlemeye göre yapıldı      Bankacılık Düzenleme ve Denetleme Kurulu’nun BDDK açıkladığı bilançoların uluslararası muhasebe standartları değil yeniden değerleme standartlarına göre olduğuna dikkat çeken Dinçer, ileride bu farklılığın kaldırılarak uluslararası muhabese standartlarının getirilmesinin faydalı olacağını söyledi. Dinçer, iki sistem arasındaki en önemli farkın banka iştiraklerinin, sabit varlıklarının ve bazı menkul kıymetlerin özkaynağa olumlu etki yapacak şekilde değerlendirilmesi olduğunu bildirdi. 
     
Faiz düşse de k rlılık zor      Bankaların k rlı hale gelebilmesi için sermaye artışı gerekeceğini, bunun da zaman alacağını vurgulayan Dinçer, batık kredilerin temizlenmesinin varlık yönetim şirketinin kurulmasına bağlı olduğunu kaydetti. Bankaların yeniden yapılandırma ile birlikte verimlilik ve k rlılığa önem vermesi gerektiğini bildiren Dinçer, k rlılığın istikrarlı büyümenin bulunduğu düşük faizli ortamlarda bile güç olduğunu ifade etti. 
     



 EKONOMİ 












</TEXT>
</DOC>
