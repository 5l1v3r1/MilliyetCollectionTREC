<DOC>
<DOCNO> 93622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/ayas.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Her zaman çapkınımdır uşağum .. 
</HEADLINE>
<TEXT>

Çocuklar Duymasın’ın çapkın patronu İsmail, aslında hayat kurtarmak için zaman zaman ölümü bile göze alan bir ambulans şoförü 
     ÜMRAN AVCI İstanbul 

     Çocuklar Duymasın dizisinin Fashion TV bağımlısı, elinden ağız spreyi düşmeyen, çapkın patronu İsmail’i canlandıran Süleyman Yağcı, gerçekte bir ambulans şoförü. 
     İstanbul İl Sağlık Müdürlüğü 112 Acil Servis’te görevli olan Yağcı, canlandırdığı karakterden pek farklı olmadığını söylerken, "Ben çapkın bir taş fırın erkeğiyim" diyor. 
     24 saat boyunca tuttuğu nöbetin ardından üç gününü dizi setinde geçiren ve konuşma tarzı ile şivesi dizidekiyle aynı olan Yağcı, şöhretle gelen ilgiden memnun. Onu ambulans kullanırken ya da sedye taşırken görenlerin yaşadığı şaşkınlığı şöyle anlatıyor "Bazen dizinin oynadığı saatlerde evden hasta almaya gidiyorum. Bir televizyona, bir bana bakıyorlar ve salavat getiriyorlar. Hastanede dolaşırken görenler de İsmail Abi geçmiş olsun, hasta mısın ’ diye soruyor." 
     
     Eski aşkını arıyor 
     Peki, dizide gözlerini kadınların bacaklarından ayırmayan, iş arkadaşlarına bile sürekli kur yapan tiplemeye çevreden tepki geliyor mu Yağcı’yı da şaşırtan bu aslında. Diyor ki "Tam tersine, çok sıcak bir ilgi ve sevgiyle karşı karşıyayım. 70 yaşındaki hacı amcalar bile boynuma sıkı sıkı sarılıp sevgilerini dile getiriyorlar." 
     Çapkın olduğunu ink r etmeyen Yağcı, zaman zaman eve gelen telefonlar ve cep telefonuna gönderilen mesajlar yüzünden eşine defalarca yakalanmış ama uslanmamış. H l eski aşkına ve arkadaşlarına bizim aracılığımızla mesaj göndermeye gayret ediyor 
     "Çok sevdiğim, unutamadığım üç insana tüm aramalarıma rağmen ulaşamadım. Bunlardan biri arkadaşım Eşref Güngör, astsubay İbrahim Aygüneş ve kız arkadaşım Nilgün. Nilgün, benim gerçek aşkımdı. Bu üç kişiyle görüşmek istiyorum. Lütfen beni arasınlar." 
     



 YAŞAM 



















</TEXT>
</DOC>
