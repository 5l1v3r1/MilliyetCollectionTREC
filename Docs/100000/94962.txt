<DOC>
<DOCNO> 94962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur35.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in muhalif 9'larla görüşmesi sona erdi... 
</HEADLINE>
<TEXT>

     Başbakan Bülent Ecevit'in, kamuoyunda ''Dokuzlar'' olarak bilinen ve DSP'nin olağanüstü kongreye gitmesini isteyen DSP'li 9 milletvekiliyle yaptığı görüşme sona erdi. 
     Başbakanlık Resmi Konutu'ndaki görüşme yaklaşık 35 dakika sürdü. 
     Ankara Milletvekili Uluç Gürkan, görüşme sonrasında yaptığı kısa açıklamada, şunları söyledi 
     ''DSP'nin yeniden yapılanması için gerçekleştirdiğimiz olağanüstü kurultay çağrısı konusundaki düşüncelerimizi, bunun Türk siyasetinin önünü açmaktaki etkinliğini, bu konudaki görüşlerimizi Sayın Başbakan'a ve genel başkanımıza aktardık. 
     Kendisi bizim bu konuda gösterdiğimiz duyarlılığa teşekkür etti, çok değer verdiğini vurguladı ve bu konuda düşüneceğini, bizi bilgilendireceğini belirtti.'' Gürkan, erken seçim konusundaki bir soru üzerine ise, ''Hayır, bizim konumuz bu değildi, biz sadece olağanüstü kurultayla ilgili görüşlerimizi, partinin yeniden yapılandırılması, demokratik bir biçimde yapılandırılması konusundaki görüşlerimizi söyledik. O da bu duyarlılığımıza teşekkür etti ve değer verdiğini söyledi'' diye konuştu. 
     Gürkan, diğer soruları yanıtsız bıraktı. 
     





</TEXT>
</DOC>
