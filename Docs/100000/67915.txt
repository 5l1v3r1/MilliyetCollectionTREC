<DOC>
<DOCNO> 67915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/guncel/gun07.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten garip’ açıklama 
</HEADLINE>
<TEXT>

Susurlukçu Bir’in yurtdışına çıkıp çıkmadığını bilmiyorlar 
     ANKARA Milliyet 

     Emniyet Genel Müdürlüğü Sözcüsü Feyzullah Arslan’ın, "yurtdışına çıkış yasağı" olan ve Milliyet’in "Şike Çetesi" haberiyle yeniden gündeme gelen Susurluk sanığı Ali Fevzi Bir’le ilgili sözleri kafaları karıştırdı. Arslan, Bir’in yurtdışına çıkıp çıkmadığını bilmediğini söyledi. Arslan, dünkü bilgilendirme toplantısı sonunda gazetecilerin sorularını yanıtlarken, şöyle konuştu 
     "Bu konuda mahkeme kararı ile yapılan bir dinlemede buna dair birtakım bilgilerin olduğu konusunda bilgimiz var. Konu adliyeye intikal etmiş. Ama henüz soruşturulmuyor. Onu biliyorum. Eğer yurtdışına çıkan kişinin hakkında herhangi bir tahdit yoksa, çok rahatlıkla çıkabilir. Ben o bahsettiğiniz kişinin yurtdışına çıkıp çıkmadığını bilmiyorum. Ama hakkında tahdit varsa hudut kapısından çıkarken kesinlikle müsaade edilmez. Hatta yakalaması varsa yakalanır. Ama eğer yakalaması ve tahdidi yoksa, her Türk vatandaşının seyahat özgürlüğünden hareketle yurtdışına çıkma ve Türkiye’ye girme hakkı vardır." 
     İçişleri Bakanı Rüştü Kazım Yücelen de, "Benim dönemimde, benim emrimde olan bir şey değil. DGM’de devam ediyor" dedi. 
     



 GÜNCEL 




















</TEXT>
</DOC>
