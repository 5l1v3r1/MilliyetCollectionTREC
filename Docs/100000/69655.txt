<DOC>
<DOCNO> 69655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur10.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu'da kar yağışı.. 357 köy yolu ulaşıma kapandı 
</HEADLINE>
<TEXT>

     Doğu Anadolu Bölgesi'nde etkisini sürdüren kar yağışı nedeniyle 357 köy yolu ulaşıma kapandı. 
     Köy Hizmetleri 10. Bölge Müdürlüğü'nden edinilen bilgiye göre, akşam saatlerinde başlayan kar yağışı nedeniyle Muş'ta 170, Erzurum'da 69, Erzincan'da 59, Ağrı'da 56 ve Kars'ta 3 köy yolu olmak üzere toplam 357 köy yolu ulaşıma kapandı. 
     Karla mücadele çalışmalarının aralıksız sürdürüldüğünü belirten yetkililer, kar yağışının durması halinde 2 günde kapalı köy yollarının ulaşıma açılabileceğini kaydettiler. 
     Meteoroloji Erzurum Bölge Müdürlüğü yetkilileri ise kar yağışı ve soğuk havanın, yarından itibaren bölgeyi terk edeceğini bildirdiler. 
     Kar kalınlıklarının Ağrı'da 55, Ardahan'da 32, Erzurum'da 21, Muş'ta 20, Palandöken Dağı Kış Turizm Merkezi'nde ise 46 santimetreye ulaştığını belirten yetkililer, yarın kar yağışının durmasının beklendiğini bildirdiler. 
     

     
</TEXT>
</DOC>
