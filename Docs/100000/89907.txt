<DOC>
<DOCNO> 89907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur12.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Avrupa turuna çıkıyor... 
</HEADLINE>
<TEXT>

     Kapatılan RP'nin Genel Başkanı Necmettin Erbakan, bir hafta süresince doğal lideri olduğu Avrupa Milli Görüş Teşkilatlarının IGMG Holanda ve Almanya'daki etkinliklerine katılacak. 
     Bugün ilk olarak Holanda'ya gidecek olan Erbakan, yarın Milli Görüş Topluluklarının bu ülkede yapılacak genel kuruluna katılacak. SP'nin dış ilişkilerden sorumlu Genel Başkan Yardımcısı Temel Karamollaoğlu ile birlikte gidecek olan Erbakan, genel kurulda Avrupalı Milli Görüşçülere seslenen bir konuşma yapacak. Erbakan daha sonra Almanya'ya geçerek bu ülkede Milli Görüş Topluluklarının faaliyetlerini izleyecek. 
     Avrupa Mili Görüş Teşkilatlarını bizzat kuran Erbakan, her yıl aksatmadan teşkilatın Avrupa'daki etkinliklerine katılıyor. Teşkilatların başkanlığını da Erbakan'ın yeğeni Mehmet Sabri Erbakan yürütüyor. Erbakan'ın bu yılki Avrupa turunda Milli Görüş Teşkilatlarıyla Türkiye'nin AB üyeliği çerçevesinde gündemde olan idam, anadilde yayın ve eğitim konuları ile teşkilatın Avrupa'daki çalışma koşullarının ele alınması bekleniyor. 
     





</TEXT>
</DOC>
