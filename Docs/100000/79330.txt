<DOC>
<DOCNO> 79330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur17.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da banka soyguncuları bu kez soyamadan yakalandı 
</HEADLINE>
<TEXT>

     İstanbul'da, banka soymak amacıyla hazırlık yaptıkları belirlenen 3 kişi, 3 adet tabanca, maske ve eldivenlerle yakalandı. 
     Asayiş Şubesi Gasp Büro Amirliği'nden alınan bilgiye göre, Bahçelievler'de uygulama yapan polis ekipleri, çalıntı olduğu belirlenen 34 JAN 38 plakalı otomobili durdurdu. 
     Araçta yapılan aramada, 3 adet ruhsatsız tabanca ile maskeler ve eldivenler ele geçirildi. Otomobilde bulunan Hakan Çiçekdal ile Necati Onar ve Faruk Akman adlı kişiler gözlem altına alındı. 
     Bu kişilerin yapılan sorgularında, İstanbul'da bir banka şubesini soymayı planladıklarını ve bu amaçla otomobil çalıp hazırlık yaptıklarını anlattıkları öğrenildi. 
     Uzun süredir işsiz olduklarını belirten 3 kişinin, ''banka soymayı paraya ihtiyaçları olduğu için planladıklarını'' söyledikleri belirtildi. 
     Sabıkaları bulunmadığı kaydedilen bu kişilerin sorgusunun sürdüğü bildirildi. 
     





</TEXT>
</DOC>
