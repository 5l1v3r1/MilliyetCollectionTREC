<DOC>
<DOCNO> 68721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur19.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu Başkanı Prodi, Ecevit'e e-mailleri sordu 
</HEADLINE>
<TEXT>

     Başbakan Bülent Ecevit, AB Komisyonu Başkanı Romano Prodi ile telefonda görüştü. 
     Alınan bilgiye göre, Prodi, bugün öğle saatlerinde Başbakan Ecevit'i aradı. 
     Görüşmede, Prodi'nin Ecevit'le, AB Komisyonu Türkiye Temsilcisi Büyükelçi Karen Fogg'un açıklanan e-mailleri konusunu görüştüğü öğrenildi. 
     Edinilen bilgiye göre, görüşmede Ecevit, dışarıdan müdahalede bulunularak söz konusu yazışmaların basına yansıtılmasından üzüntü duyduklarını, konuya ''önem verdiklerini ve özen gösterdiklerini'' belirtti. 
     Ecevit ayrıca, konunun yargıya intikal ettiğinin de altını çizerek, adli makamların en kısa zamanda konuyu sonuçlandıracağına inandığını kaydetti. 
     Bu arada, Dışişleri Bakanlığı kaynakları, Fogg'un yazışmalarının içeriği nedeniyle ''istenmeyen kişi'' persona non grata ilan edileceği şeklinde basında yer alan haberleri ''spekülasyon'' olarak nitelediler ve Bakanlığın bu konuda herhangi bir girişiminin olmadığını belirttiler. 
     






</TEXT>
</DOC>
