<DOC>
<DOCNO> 78301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yazar/pulur.html </URL>
<DATE> 2002/04/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mardin'in kayık ve sal tarifesi 
</HEADLINE>
<TEXT>

     BİR soru... 
     Acaba Mardin'de, kayık ve sallarla nehirden geçen insan, hayvan, taşıt araçları ve eşyadan kaç para alınıyor bunun tarifesi ne 
     Başta Mardinliler, herkesin yüzümüze garip garip baktığını hisseder gibiyiz 
     Yooo, öyle demeyin, bu şaka değil, devlet işi 
     
     EĞER, 1984'ten beri, Bakanlar Kurulu kararı değişmemişse kayık ve sallarla nehirden geçiş ücreti, tarifeye uygun olarak alınacaktır, ya da alınır olmalıdır. 
     
     AŞAĞIDAKİ tarife, Ulaştırma Bakanlığı'nın teklifi ve Bakanlar Kurulu'nun onayı ile yürürlüğe girmiştir. 
     Mesela hayvanların geçiş ücreti 
     "Küçük hayvan yavruları 100 kuruş. 
     Küçük hayvanlar 200 kuruş. 
     Büyük hayvan yavruları 200 kuruş. 
     İnek, öküz, manda grubu 250 kuruş. 
     At, katır, deve, eşek grubu yüklü 425 kuruş, yüksüz 250 kuruş. 
     Vahşi hayvanlar 750 kuruş." 
     Hayvanların tarifesi olur da insanların olmaz mı 
     "Büyükler 175, küçükler 75 kuruş." 
     Bir de insanların ve de yolcuların "beleş" geçenleri var, onlardan ücret alınmıyor 
     "Askerler, jandarmalar, posta memurları, göçmenler, ziraat için geçen köy ahalisi." 
     Bu insanların, hayvanları ve eşyaları da ücretsiz. 
     
     BU Bakanlar Kurulu kararının altında 1979'un Cumhurbaşkanı rahmetli Korutürk'ün ve Başbakan Ecevit ile, kimi vefat etmiş, kimi politikadan çekilmiş 33 bakanın imzası var. 
     Politikaya devam eden iki kişi var Bülent Ecevit ile Enerji Bakanı Deniz Baykal... 
     
     DİYECEKSİNİZ ki, uzun lafı bırak da bu Bakanlar Kurulu kararı neyin nesi 
     Bu kararın aslı, 1936 yılına dayanıyor. 
     Sanki bütün işler bitmiş gibi, Mardin'deki nehirlerden sal ve kayıklarla, karşıdan karşıya geçiş ücretini Bakanlar Kurulu tayin ediyor. 
     1936'da çıkan bu Bakanlar Kurulu kararı, ondan sonra her yılın mart ayında bir daha hazırlanıp Bakanlar Kurulu'nun imzasına açılıyor ve Cumhurbaşkanı'na onaylatılıyor. 
     Bürokrasinin gereği bu... 
     Kararnameyi 1979'da keşfeden yılların bürokratı Teoman Yazgan, bu işi 1984'e kadar takip etmiş, ondan sonra ne olduğunu bilmiyor. x 
     Her yılın mart ayında bu Bakanlar Kurulu kararı, Resmi Gazete'de yayımlanmış... 
     Allah'ın bir kulu da çıkıp "Yahu kardeşim, her iş bitti de Mardin'deki kayık ve sal seferlerinin ücreti mi kaldı " dememişse, mutlaka bu yıl da yayımlanmıştır. 
     
     MARDİN'de, kim sal işletecek, kim kayık işletecek, üç beş fukara karşıdan karşıya adam taşıyacak, hayvan taşıyacak, devlet buna da burnunu sokacak... 
     Koskoca cumhurbaşkanı, koskoca başbakan ve bakanlar "yüksüz eşek" ile "yüklü deve"nin tarifesini onaylayacaklar. 
     Peki, o tarifenin uygulanıp uygulanmadığını kim kontrol edecek 
     Derler ya, fukaranın şeyine devletin işine karışılmaz, diye. 
     Tam o hesap 
     ----------- 
     x Bu kararnamenin tarih ve numarası ile daha ayrıntılı bilgi Teoman Yazgan'ın "Kendilerine Yalan Söylenen İnsanlara Mektuplar" adlı kitabında var Tekin Yayınları . 
     
     







Vay benim köse sakalım... 


Türban 2002 


Yücelen'den Müdüre destek 


Jenin katliamı, Şaronizm, intihar terörizmi 


Sinemalarım 


Sıra bizim kuşakta 


Avrupa Birliği'ne giriş sürecinde eğitim 


Sahip olduğumuz tek şey yaşadığımız andır 


Mardin'in kayık ve sal tarifesi 


Işıkara'dan Abdülhamid'e deprem jurnalleri 


Bankacıyla gazetecinin köşe yazarı olarak farkı 


Bir yıldızın hayat müfredatı 


Siz "ne"siniz 


Yeni lider adayı hakkında 


Büyümenin önündeki en büyük engel kafalarımızda 


Her soruna bakıyoruz gençleri unutuyoruz 


Türkiye altın takı ülkesi olur mu 


</TEXT>
</DOC>
