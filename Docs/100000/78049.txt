<DOC>
<DOCNO> 78049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur05.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan ve şempanze, aynı genetik zincire sahip 
</HEADLINE>
<TEXT>

     Araştırmacılar, insanların ve şempanzelerin yaklaşık yüzde 98.7 oranında aynı genetik zincire sahip olduğunu ve varolan farklılığın çoğunun da insanda daha karmaşık olan beyin yapısında bulunduğunu bildirdiler. 
     Avrupalı ve Amerikalı bilim adamlarından oluşan bir ekip tarafından yapılan araştırmada, insan ile şempanzenin beyin, karaciğer ve kandaki gen hareketleri karşılaştırıldı, vücut dokularının çok benzer olduğu, ancak insan beynindeki genlerin şempanzelerinkinden yaklaşık 5 kat daha fazla çalıştığı ortaya çıktı. 
     California Üniversitesi'de tıp profesörü Dr. Ajit Varki, araştırma sonucunun, şempanzelerle insanları ayıran evrimsel değişimlerin çoğunun beyinde meydana geldiğine işaret ettiğini belirtti. 
     İnsanın gelişimi sürecinde çok sayıda genetik değişiklik meydana geldiğini belirten Dr. Varki, bu çalışmanın, beyindeki değişimlerin, şempanzeden evrim geçiren insanın ana gelişim yollarından biri olduğunu gösterdiğini vurguladı. 
     





</TEXT>
</DOC>
