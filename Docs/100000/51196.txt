<DOC>
<DOCNO> 51196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/guncel/gun09.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Organları emanette 
</HEADLINE>
<TEXT>

     Yıldız Yazıcıoğlu 

     Sağlık Bakanı Osman Durmuş, Çalışma ve Sosyal Güvenlik Bakanı Yaşar Okuyan ve Kültür Bakanı İstemihan Talay, organlarını tıbba hizmet için bağışladıklarını açıkladılar. Diyanet İşleri Başkanı Mehmet Nuri Yılmaz da organ bağışlamanın sevap olduğunu söyledi. Başkent Üniversitesi ile Türkiye Organ Nakli Derneği’nce düzenlenen "Böbrek Naklinde 25. Yıl Kongresi" açılış törenine katılan üç bakan, başka insanların yaşamını sürdürmesi için organlarını bağışladıklarını kaydettiler. Yılmaz, Din İşleri Yüksek Kurulu kararına göre, ölen kişi veya yakınlarının rızası olması ve hastalığın tedavisinde nakil zorunluluğu bulunması durumunda organ naklinde dinen sakınca bulunmadığını bildirdi. 
     



 GÜNCEL 






















</TEXT>
</DOC>
