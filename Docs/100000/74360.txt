<DOC>
<DOCNO> 74360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/soneko02.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD "Türkiye ekonomisi yeniden toparlanmaya başlıyor.." 
</HEADLINE>
<TEXT>

     Ekonomik İşbirliği ve Kalkınma Örgütü OECD Türkiye Masası Şefi Alexandra Bibbee, mali piyasa koşullarındaki gelişmelerin, Türkiye ekonomisinin yeniden toparlanmaya başladığının ilk işareti olduğunu söyledi. 
     Alexandra Bibbee, önümüzdeki dönemde, Türkiye ekonomisine ilişkin 2002 tahminlerini üye ülkelerle tartışacaklarını belirtti. 
     Bibbee, IMF destekli ekonomik programda öngörülen önlemlerin, planlandığı gibi uygulanması halinde, ekonomik canlanmanın sağlanacağını belirterek, bunun için biraz zaman ve sabıra ihtiyaç bulunduğunu ifade etti. 
     OECD Türkiye Masası Şefi Bibbee, ekonomik tahminlerde bulunabilmek için ise ekonomik verilere ihtiyaçlarının olduğunu da vurguladı. 
     OECD'nin daha önce yayınladığı raporda, Türkiye'de ekonomi alanında en acil işin bankacılık sektörünün yeniden yapılandırılması olduğu ve ekonomideki istikrarın, reform girişimlerinin tesisine bağlı olduğu vurgulanmıştı. 
     Yüksek borçların düşürülmesi için harcamaların kısılması gerektiğine dikkat çekilen raporda, toplumun geniş kitlelerine ilişkin adil ücret politikası uygulanmasının da önemi vurgulanmıştı. 
     






</TEXT>
</DOC>
