<DOC>
<DOCNO> 53541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/akyol.html </URL>
<DATE> 2001/11/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Millet' olmak 
</HEADLINE>
<TEXT>

     AFGANİSTAN etnik ve din motifli ama aslında kabileler arası bir iç savaşa doğru sürükleniyor... 
     Taliban lideri Molla Ömer'in sözcüsü Seyid Tayyad Ağa'nın, basın toplantısındaki sözleri çok açık 
     - Kandahar ve Kunduz'da direneceğiz. Bunun için gerekli askeri gücümüz var. Halk da bizi istiyor. Savaş, dini bir vecibedir... 
     Tayyad Ağa, Bin Ladin'le bir haberleşmelerinin olmadığını söylemek suretiyle, onu teslim etmeyeceklerini de belirtmiş oldu... 
     Halbuki Kandahar'ın teslim olması için müzakerelere başlandığı ve Taliban'ın Bin Ladin'i sınır dışı edebileceği söyleniyordu. 
     Taliban'ın hakim olduğu Kandahar eyaleti ve kuzeyde direnişini sürdürdüğü Kunduz bölgesi, bir gerilla savaşını besleyebilecek genişliktedir 
     
     TALİBAN, gerilla savaşı için yeterli nüfus unsuruna da sahiptir Taliban'ın dini fanatizmiyle bütünleşmiş etnik Peştun milliyetçiliği ve gittikçe radikalleşen üç milyon mülteci... 
     Taliban, silah ve cephanesi müsaitse, gerilla savaşını yıllarca yürütebilir. 
     Öteki etnik gruplar, Tacikler, Şii Hazaralar ve Özbekler de kendi yörelerinde kendi egemenliklerini güçlendirmeye çalışıyorlar... 
     Geçici hükümet konusunda ise "bütün kesimlerin temsil edileceği geniş tabanlı hükümet" şeklindeki soyut bir formülden öteye somut bir gelişme yok... 
     Çünkü herkesi birleştirecek ortak değerler o kadar zayıf ki, herkesi birleştirecek siyasi yapılanmalar fevkalade zor oluyor... Hele de on yıllık iç savaşta farklılıklar daha da keskinleştikten sonra... 
     İslam tek ortak değerdir. ABD ile Pakistan, Taliban'ı desteklerken etnik kimliğin değil, dini kimliğin ön plana çıktığı bu hareketin birleştirici olabileceğini sanmışlardı Böylece "talebeler" istikrarı ve güveni sağlayarak uyuşturucu ticaretini önleyeceklerdi. Petrol boru hatlarına uygun bir ortam da oluşacaktı... 
     
     BÜYÜK sosyolog İbn Haldun, Mukaddeme adlı muhteşem eserinde altı asır önce yazmıştı 
     "Çok sayıda kabilelerin bulunduğu, asabiyetlerin bağnazlıkların çeliştiği arazilerde devletler kurmak ve sulhu sağlamak zordur..." 
     İbn Haldun da dinin birleştirici rolüne işaret ediyor ama bunun için dinin geniş ve hoşgörülü yorumu lazımdır. Eski imparatorlukların hoşgörüsünü hatırlayın... 
     Taliban o kadar bağnaz ki, İslamı birleştirici olmaktan çıkardı, kamplaştırıcı bir siyasi faktör haline getirdi Bu dar kafaya Afganistan bile sığamaz 
     Taliban'ın militan bağnazlığı Afganistan'a felaketler getirdi, şimdi kabileler arası iç savaş felaketi ufukta belirmiş bulunuyor 
     Elbette öncelikle Taliban'ın askeri gücünün kırılması gerekiyor... Birleştirici unsur ise artık, öncelikle, savaştan usanmışlıktır, güven ve ekmektir... Buradan yola çıkması gerekir Afganistan'ın... 
     Kendi tarihinde bugününü birleştirecek zengin birikimler bulunmayan Afganistan'da, zamanla ekonominin ve eğitimin gelişmesiyle ortak çıkarlar ve ortak değerler güçlenecek... Ve Afganis'tan o zaman kabileler yığını olmaktan kurtulup "millet" ulus haline gelecek... 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
