<DOC>
<DOCNO> 56531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/guncel/agun.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afedersiniz, insan hakları mı dediniz 
</HEADLINE>
<TEXT>

Park Orman'da dans eden Bayan A.'yı gerekçesiz gözaltına alıp işkence yapan polisler hakkında yine 'polis' rapor tuttu. Raporda ifadeleri yer alan tanık ise Park Orman'ın 'polis' emeklisi güvenlik amiriydi. Sonuç Soruşturma gereksiz 
     ESRA KURT İstanbul 

     Bir radyonun partisine katılmak üzere gittiği İstanbul'daki Park Orman'da şüpheli olarak gözaltına alındıktan sonra hayatı altüst olan kadın memur A.E, "haksız gözaltı" nedeniyle İstanbul Valiliği İnsan Hakları İl Kurulu'na şik yette bulundu. Polisleri soruşturmak için bir emniyet amiri görevlendirildi. 
     
     HEP OLAY ÇIKARIRDI ’ 
     Ön incelemeyi yapan Emniyet Amiri Hikmet Taşdelen, sadece suçlanan polislerle, Park Orman'ın güvenlik müdürü İsmail Kapucu'nun ifadelerini aldı. Kapucu, A.E.'nin her hafta sonu eğlenmeye geldiğini, hep olay çıkardığını ve hakarette bulunduğunu öne sürdü. Polisler ise uyuşturucu kullandığından şüphelendikleri A.E.'nin üst aramasını yapmak istediklerinde, kendisini yerlere atıp bağırmaya başladığını, bunun üzerine onu kelepçelediklerini söyledi. Raporda, polisler hakkında "soruşturma izni verilmemesine" karar verilirken, A.E. de savcılığa yaptığı başvuruyu geri aldığını kaydetti. 
     
     BİR ÇOCUK ANNESİ 
     Bir çocuk annesi olan 34 yaşındaki A.E., 27 Temmuz 2001'de Park Orman'da dans ederken koluna yapışan sivil giyimli kişiler tarafından gözaltına alındı. Kendisiyle birlikte 7 erkeğin gözaltına aldığını belirten A.E., daha sonra yaşadıklarını şöyle anlattı 
     
     DEPRESYONA GİRDİM’ 
     "Panik atak olduğum halde kelepçe taktılar. Bir kadın polis, çantayla 3 kez kafama vurdu. Üç kez 'şanlı narkotik polisi' diye bağırttılar. Sadece bende uyuşturucu çıkmadı. İzinli olduğum halde işyerim aranarak, gözaltına alındığım anlatıldı. Yaşadıklarımdan sonra İstinye Devlet Hastanesi'nde depresyon tedavisi gördüm." 
     
Herkesin başına gelebilir      Park Orman güvenlik amiri ifadesinde A.E.’yi partilerde açık saçık dolaşmak ve abartılı davranmakla suçladı. Oysaki yaz boyu yapılan benzer partilerde bu suçlama niyetiyle sözlediği sözler pek çok genç için geçerliydi. 
     
Komisyona yeniden başvuruda bulunsun      Hukukçular, A.E.'nin amirine bilgi verilmesinin zorunlu olmadığını belirtirken, İnsan Hakları İl Kurulu'ndan bir yetkili, inceleme raporunun kendilerine verilmediğini dile getirdi. TBMM İnsan Hakları Komisyonu Başkanı Hüseyin Akgül ise, şik yet edilenler polis olduğu halde, inceleme raporunun bir emniyet amirince hazırlanmasını, "Doğru da olsa, şaibe bırakır" diyerek değerlendirdi. Başkanvekili Emre Kocaoğlu da A.E.'nin de komisyona yeniden başvurabileceğini söyledi. 
     



 GÜNCEL 






















</TEXT>
</DOC>
