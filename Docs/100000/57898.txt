<DOC>
<DOCNO> 57898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/yazar/pulur.html </URL>
<DATE> 2001/12/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Televizyon defterinden... 
</HEADLINE>
<TEXT>

     OTURMA odasında, televizyon seyrederken, gazete okurken ufak notlar aldığımız bir defter vardır. Bazen bu notları karıştırırız, ya güncelliği geçmiştir, ya önemini kaybetmiştir, ya da aynı konuyu başkaları da yazmıştır. 
     
     BAYRAMDA son yaprakları şöyle bir karıştırdık... 
     "Film, tarihi gerçek değildir, kurmacadır. 
     Türk insanı, tarihiyle yüzleşmelidir." 
     "Salkım Hanımın Taneleri" için yapılan tartışmadan tuttuğumuz notlarda... 
     Hem film gerçek değildir, kurmacadır, diyecekler, hem de Türklerin tarihiyle yüzleşmesinden söz edecekler. Madem film kurmaca, tarihi gerçek nerede ki yüzleşelim 
     
     BİR not daha... 
     "Atilla Dorsay - övgü - Hülya Koçyiğit, Türkan Şoray - suya sabuna dokunmayan filmler." 
     Tartışmaya telefonla katılan ünlü ve önemli sinema eleştirmeni "Salkım Hanımın Taneleri" filmini övüyor ve bir karşılaştırma yapıyor 
     "Yani ne isteniyor Televizyonlarda saat altıda oynatılan Hülya Koçyiğit'in, ya da Türkan Şoray'ın filmleri gibi suya sabuna dokunmayan filmler mi oynatılsın " 
     Demek Atilla Dorsay, suya sabuna dokunmayan filmler çeviren Türkan Şoray'ın yaşamı için kitap yazmış Bunun altında bir not daha var... 
     Tartışmaya kendi köşesinden katılan İlhan Selçuk yazısını şöyle bitirmiş " .... bir filmin sanat mı, propaganda mı olduğunu belirleyen en yetkili yargıç, eleştirmendir." 
     ... mi acaba 
     
     NOTLAR sürüyor 
     "Hulki Cevizoğlu - Eşkiya filmi karşılaştırması." 
     Evet hatırladık, tartışmayı yöneten Hulki Cevizoğlu'nun tavrı... 
     Belki yanılmışızdır ama, Hulki Cevizoğlu tartışmada adeta "bir taraf" gibiydi... Filmi savunurken Yavuz Turgul'un yönettiği ve Şener Şen'in destanlaştırdığı "Eşkiya" için neredeyse "bölücülük" diyecekti. 
     
     UFAK bir not 
     "Abdurrahman Dilipak'ın kulakları çınlasın " 
     Neden acaba 
     Dilipak, bir tarihte başı örtülü tesettürlü kızların pop konserlerinde coşup eğlendiklerini yazmış ve eleştirmişti. 
     Mehmet Ali Erbil'in "Çarkıfelek" programına gelen başörtülü kızlardan biri öyle kahkaha atıyordu ki, Mehmet Ali Erbil kızı yanına aldı ve sunucu yaptı 
     Yine başörtülü bir kız, Mehmet Ali Erbil'e evlilik hediyesi verdi ve sarılıp yanaklarından öptü... 
     Demek takvime karşı yarışılmıyor. 
     
     TUNCEL Kurtiz - İsrail - "faşist " 
     Bir notun da çözümü şu... 
     Nebil Özgentürk'ün programına konuk olan yılların solcusu sinema, tiyatro oyuncusu Tuncel Kurtiz dert yanıyordu 
     "İsrail'de film çevirdim diye beni faşist ilan ettiler." 
     
     HAYAT bu, akıp gidiyor işte... 
     Notlarla, yazılarla, tartışmalarla... 
     Bakalım kubbede, hoş bir ses, b ki kalacak mı 
     
     
     







İyi yönetilmek.. 


Kas Derneği... 


Afganistan'a milli ordu ve Türk askeri 


Üniversiteleri ne de çok seviyorlarmış 


IMF’nin kamu bankaları operasyonu kimleri zengin etti 


Aynı anda iki kişiyle yaşanan aşk mı 


Ne kadar yaklaştık 


Eylem yapacaklar 


Televizyon defterinden... 


21. yüzyılın bayramları nasıl olmalı 


Kasaba otellerinde... 


Çorapçı olduk 


</TEXT>
</DOC>
