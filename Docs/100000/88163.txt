<DOC>
<DOCNO> 88163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sontur24.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil Toplum Örgütleri'nden AB'ye destek çağrısı 
</HEADLINE>
<TEXT>

     Sivil toplum kuruluşlarının temsilcilerinin katıldığı toplantı öncesinde kuruluş temsilcileri AB üyeliğinin Türkiye'ye getirecekleri konusunda görüşlerini dile getirdiler. 
     İKV Başkanı Meral Gezgin Eriş, "Türkiye'nin yeri Avrupa Birliği'dir. Kaybedecek zamanımız yok" mesajıyla yola çıkan 175 kuruluştan oluşan Sivil Toplum Platformu toplantısı 
     öncesinde, yaptığı değerlendirmede, Türk toplumunun AB hedefinin arkasında olduğunu dile getirerek, "Siyasetçilerimiz de toplumun bu geniş kesiminin sesini dinlemek zorundadır" dedi. Hem Türk siyasetçilerine, hem de Türk kamuyona bu mesajı vereceklerini kaydeden Eriş, "Bir başka önemli mesaj Brüksel'e yönelik olacaktır. Türk toplumunun sesini dinlemek zorunda olan aynı zamanda AB siyasetçileridir. Bu toplantı Türk kamuoyuna, Türk siyasetçisine AB'ndeki siyasetçilere bir mesaj niteliği taşıyor. Toplantıda Türk toplumunun çok değişik kesimleri, işadamı, sendikacılar, işçisi, esnafı, öğrencisi, genci, kadını herkes Türkiye'nin geleceğini AB'de olduğu sesini haykıracaktır. Türkiye bugün AB hedefine geçmişte hiçbir zaman olduğu kadar yakın olduğu hedefini hiç zaman kaybedilmeden iyi değerlendirmelidir" diye konuştu. Eriş, bir gazetecinin MHP'nin idam cezası konusundaki tavrının hatırlatması üzerine, "Toplantıda Türkiye'nin daha bütüncül anlayışla ana hedefine bakmak istiyoruz" dedi. 
     ATO Başkanı Sinan Aygün ise toplantıda oturup konuşacaklarını ve bir konsensüs sağlanıp sağlanmayacağının anlaşılacağını söyledi. Aygün, "Alacağımız mesaj önemli. 
     Eğer biz kendi onurumuzdan taviz vereceksek AB'ye girmek için 2008-2010 yılı gözüküyor. Bugünden Apo, Kürtçe konularını konuşmak erkendir" değerlendirmesinde bulundu. 
     TÜRSAB Başkanı Başaran Ulusoy da, Türkiye'ye gelen ziyaretçilerin yüzde 65'inin AB ülkelerinin vatandaşlarından oluştuğunu vurgulayarak, "Biz zaten AB'ye entegre olmuşuz. 
     AB ile uyum içinde çalışıyoruz. AB'ye hazır olan bir sektör olarak da bundan mutluluk duyuyoruz. Rekabet şartlarımızı onlara göre hazırladık. Onlarla da boy ölçüşüyoruz. 
     İnanıyorum ki, Türkiye kendi sınırları içinde kalamaz" şeklinde konuştu. 
     Türk-İş Başkanı Bayram Meral ise, AB'nin diğer Avrupa ülkelerinden farklı olarak Türkiye'yi önce Gümrük Birliği'ne soktuğunu bundan da Türkiye'nin 60 milyar dolara yakın kaybı olduğunu anımsattı. Meral, konuşmasını şöyle sürdürdü 
     "Ondan sonra ve bazen yapmamızda zorluk çıkacağı konuları şart koşuyor. Umuyorum ki, AB eğer saflarına almak istiyorsa Türkiye'yi sıkıştırmaz, oldu bittiye getirmez, tahrik etmez, sorun çözülür. Toplantıda, ülkemizin çıkarları, birliği, bütünlüğü ön planda tutulacaktır. Özgür parlamentonun vereceği kararlara da herkesin saygı duyması gerekir." Meral, Türkiye'nin AB'ye girmek istediğini ancak önünde işsizlik, yoksulluk, ekonomik sorunlar, sıkıntılar gibi önemli sorunları bulunduğunu belirterek, işadamlarından Türkiye'de yatırım yapmalarını istedi. Meral, "Özel sektör yatırımlarını geliştirsinler, Avrupa'nın şart koştuğu yoksulluğu el birliği ile ortadan kaldıralım. Aksi taktirde, Avrupa 'yok' da demez 'var' da demez. '2014 yılı" der ondan sonra döner "2030' der bu oyuna son vermenin yolu güçlü olmaktır." İTO Başkanı Mehmet Yıldırım da "Bu oyuncağın politikacıların elinden alınıp, milli bir mesele olarak gerekirse referanduma gidilerek kesin bir temele bağlanacağı günün geldiğine inanıyorum. Her hükümet değişikliğinde bu konunun pazarlık meselesi yapılmasının gündemden kaldırılması gerekir" dedi. 
     TOBB Başkanı Rifat Hisarcıklıoğlu da, toplantıda AB konusunda bir ortak metin üzerinde uzlaşılıp, kamuoyuna açıklanacağını söyledi. Hisarcıklıoğlu, toplantının yarın yapılacak liderler zirvesine bir baskı olup olmayacağı yönündeki soru üzerine, toplantının baskı unsuru olarak değil, destek unsuru olarak değerlendirilmesini istedi. 
     Hisarcıklıoğlu, "AB ile entegrasyon hem AB'nin hem Türkiye'nin lehinedir. Liderler zirvesine destektir bu. Türk halkının yüzde 70'i ve tüm siyasi partiler 'evet' diyor. AB giriş noktasında farklı bir görüş yok. Farklılıklar giriş şekli noktasında" diye konuştu. 
     Turizm Yatırımcıları Derneği Başkanı Tavit Köletavitoğlu ise turizmciler olarak AB ile bağlantılı her türlü girişimi desteklediklerini vurgulayarak, "Turizm standartları itibariyle AB'ye girdi ama sosyal ve ekonomik standartları ile AB'ye ihtiyaç duyuyor. AB'ye ihtiyaç duyan, bir meslek, küçülecek olan bir sektör" dedi. 
     





</TEXT>
</DOC>
