<DOC>
<DOCNO> 95890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur33.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Genişletilmiş Başkanlık Divanı toplandı. 
</HEADLINE>
<TEXT>

     ANAP Genişletilmiş Başkanlık Divanı, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın başkanlığında toplandı. 
     Parti genel merkezindeki toplantıya, Başkanlık Divanı Doğal Üyeleri ve Bakanlar katıldı. 
     Toplantı öncesi soruları yanıtlayan Grup Başkan Vekili Nihat Gökbulut, Meclis'te diğer partilerin grup başkan vekilleriye yaptıkları toplantıda, erken seçimle ilgili karar almadıklarını söyledi. Partiler arasında görüş teatisinde bulunduklarını belirten Gökbulut, toplantıyı ileriye dönük olarak uzlaşma temini için yaptıklarını söyledi. 
     Toplantıda ortak noktalar tespit ettiklerini belirten Gökbulut, ''Tespit ettiğiniz ortak noktalar nelerdir'' sorusu üzerine, ''Tespit ettiğimiz ortak noktalar, erken seçimin kaçınılmazlığı, ama bazı partiler daha erken seçim istiyor, bazıları zamanında seçim. Ortak noktayı bulmaya çalışıyoruz'' dedi. 
     





</TEXT>
</DOC>
