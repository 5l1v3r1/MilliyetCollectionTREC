<DOC>
<DOCNO> 58637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur12.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi şoförünü gasp etmek isteyen kişi de taksici çıktı 
</HEADLINE>
<TEXT>

     İzmir'in Bornova İlçesi'nde, sabaha karşı bindiği taksinin şoförünün paralarını ustura çekerek gasp etmek isterken yakalanan Oruç Batur'un, taksi şoförü olduğu ortaya çıktı. 
     Alınan bilgiye göre, Asayiş Şube Müdürlüğü Gasp Büro Amirliği'nde sorgulanan Oruç Batur 24 , kendisinin de taksi şoförü olduğunu ve olaydan pişmanlık duyduğunu söyledi. Yaklaşık 4 ay önce trafik kontrolü sırasında ehliyetine el konulduğunu belirten Batur, ''Olay gecesi aşırı alkollüydüm. Ne yaptığımı hatırlamıyorum. Kendimde olsam böyle bir şey yapmazdım'' dedi. Batur, Bornova Adliyesi'ne sevk edildi. 
     Bornova Sakarya Caddesi'nde bindiği 35 T 7404 plakalı taksinin şoförü Göksel Ereskici'yi 45 , 249 2 sokak içinde ustura ile yaralayan Oruç Batur, üzerindeki paraları istemişti. Batur, kendisine direnen Ereskici ve çevrede bulunanların yardımıyla etkisiz hale getirilerek karakola teslim edilmişti. 
     






</TEXT>
</DOC>
