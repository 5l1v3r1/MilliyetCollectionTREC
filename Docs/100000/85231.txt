<DOC>
<DOCNO> 85231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun09.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül öncesinde Bush'dan bilgi gizlendi iddiası 
</HEADLINE>
<TEXT>

     New York Times gazetesi, Adalet Bakanı John Ashcroft ve Federal Soruşturma Bürosu'nun FBI , Başkan George Bush'a, bir FBI ajanının ''teröristlerin uçuş okullarında eğitim aldıkları'' yönündeki uyarı notu konusunda bilgi vermediklerini bildirdi. 
     New York Times, hükümet yetkililerine dayanarak bugün yayımladığı haberde, bu açıklamanın, FBI'ın performansıyla ilgili eleştirileri artırmasının beklendiğini yazdı. FBI'ya yapılan eleştiriler arasında, 11 Eylül'deki saldırılardan önce bu not konusunda harekete geçmemesi 
     bulunuyor. 
     Ashcroft ve FBI Başkanı Robert Mueller'in, nottan haberdar oldukları zaman, bunu kamuya açıklamadıkları belirtilen haberde, üst düzey güvenlik yetkililerinin bu notu, 11 Eylül saldırıları konusunda atlanmış önemli bir işaret olarak değerlendirdikleri kaydedildi. 
     Phoenix'deki bir FBI ajanı, geçen yıl 10 Temmuz'da merkezine gönderdiği notta, uluslararası terörist Usame Bin Ladin'in adamlarının Amerika'daki uçuş okullarında eğitim aldıklarından şüphelenildiği uyarısında bulunmuştu. 
     





</TEXT>
</DOC>
