<DOC>
<DOCNO> 98181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko23.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da banka şubeleri grevde... 
</HEADLINE>
<TEXT>

     Almanya'nın Berlin ve Münih kentlerinde yaklaşık 230 banka şubesinin, banka memurlarının grevinden dolayı kapalı kaldığı öğrenildi. 
     Almanya'nın en büyük sendikası olan Ver.di tarafından yapılan açıklamada, yaklaşık 3 bin banka memurunun ücret artışı talebi ile greve gittikleri belirtildi. 
     Berlin'de, ağırlıklı olarak Berliner Sparkasse adlı banka şubelerinin aralarında bulunduğu 150, Münih'te ise HypoVereinsbank, Dresdner Bank, Commerzbank ve Raiffeisenbank bankalarına ait yaklaşık 80 banka şubesinin kapalı kaldığı kaydedildi. 
     Ver.di sendikası ülke çapında çalışan yaklaşık 460 bin banka memuru için yüzde 6,5 oranında ücret artışı talebinde bulunurken, Bankalar Birliği yüzde 3,1 oranında artış önerdi. 
     





</TEXT>
</DOC>
