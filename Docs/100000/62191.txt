<DOC>
<DOCNO> 62191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun21.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da bombardımanda 15 kişinin öldüğü iddia ediliyor 
</HEADLINE>
<TEXT>

     Amerikan savaş uçakları Afganistan'ın doğusundaki Zevar bölgesini bombalamayı sürdürürken, bombardımana hedef olan bir köyde 15 kişinin öldüğü iddia edildi. 
     Nur Ali adlı kişi, Pakistan sınırı yakınındaki Paktia bölgesinin Zevar yöresinde bombalanan yeraltı tünellerine üç kilometre mesafede bulunan köyüne 3 gün önce bombaların düştüğünü söyledi. 
     Kamyonla bölgeden kaçmaya çalışan Ali, bombardımanda kendi evi dahil 35 evin yıkıldığını, 15 kişinin öldüğünü ve yaralananlar olduğunu belirtti. Ali, köye 15 bombanın düşmüş olabileceğini söyledi. 
     Host güvenlik yetkilisi Sur Gül de, çoğu Pakistanlı, Çeçen ve Arap, aşırı dinci militanların yaklaşık iki haftadır Amerikan savaş uçaklarına hedef olan Zevar'daki yeraltı tünellerinde saklanmayı sürdürdüğünü söyledi. 
     ABD Savunma Bakanlığı'na Pentagon göre, istihbarat raporları El Kaide ve Taliban üyelerinin bu tünelleri toplanma ve Pakistan'a geçiş noktası olarak kullandığını gösteriyor. 
     Bu arada, merkezi Pakistan'da bulunan Afgan İslami Basın Ajansı AIP , uluslararası barış gücüne bağlı ilk grubun bugün Gazne bölgesine vardığını ve Amerikan helikopterlerinin Gazne'yi başkent Kabil'e bağlayan karayolu üzerinde uçtuğunu duyurdu. 
     






</TEXT>
</DOC>
