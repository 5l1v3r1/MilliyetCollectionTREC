<DOC>
<DOCNO> 90831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/dunya/dun02.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da yeni hükümet 
</HEADLINE>
<TEXT>

     DIŞ HABERLER SERVİSİ 

     Afganistan’ın aşiretler meclisi Loya Jirga tarafından Devlet Başkanı seçilen geçici hükümetin lideri Hamid Karzai, dün 18 ay süreyle görev yapacak yeni geçiş hükümetini kurdu. Karzai, yeni kabinenin Loya Jirga tarfından onaylanmasının ardından Yüksek Mahkeme Başkanı önünde şu yemini etti "İslamın kurallarına uyacağım, ülkemin bütünlüğünü savunacağım, Afgan İslam halkı için çalışacağım." 
     Listesinde rakip etnik gruplar arasındaki ince dengeyi de göz önüne alan Karzai’nin 14 bakan, 3 devlet başkan yardımcısının bulunduğu 18 aylık geçiş hükümetinde, geçici hükümetten 3 bakan yer aldı. Dışişleri Bakanı Abdullah Abdullah, Savunma Bakanı General Muhammed Kasım Fehim görevlerini korurken, eski İçişleri Bakanı Yunus Kanuni Eğitim Bakanlığı görevine getirildi. Fehim, ayrıca Devlet Başkan Yardımcılığı görevini de üstlendi. Eski geçici hükümette Savunma Bakan Yardımcısı olarak görev yapan Özbek General Raşid Dostum’un liste dışı kaldığı dikkat çekti. 
     



 DÜNYA 











</TEXT>
</DOC>
