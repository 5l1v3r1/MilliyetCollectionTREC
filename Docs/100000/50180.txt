<DOC>
<DOCNO> 50180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sondun15.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da ilk şarbon vakası görüldü 
</HEADLINE>
<TEXT>

     Almanya'nın Thüringen Eyaleti Sağlık Bakanlığı, ülkede ilk şarbon vakasının tespit edildiğini açıkladı. 
     Açıklamada, şüpheli zarfta bulunan toz üzerinde yapılan 2 testin de pozitif sonuç verdiği ve şarbon bakterisinin tespit edildiği belirtildi. 
     Numunelerin, araştırmaların sürdürülmesi amacıyla Berlin'e gönderildiği kaydedilen açıklamada, daha önce Jena kentindeki bir laboratuvarda testler yapıldığı, mektubun Thüringen eyaletinin güneyinde yaşayan bir kişiye gönderildiği bildirildi. 
     Bu konuda başka bilgi verilmezken, eyalet Sağlık ve İçişleri Bakanlığı'nın daha sonra ayrıntılı açıklama yapacağı belirtildi. 
     






</TEXT>
</DOC>
