<DOC>
<DOCNO> 99298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yasam/yas02a.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den kaza hatırası 
</HEADLINE>
<TEXT>

Antalya’da üç aracın birbirine girdiği trafik kazasında yaralanan Amerikalı çift, hatıra fotoğrafları çektirirken komik görüntüler oluştu 
     TESLİME TOSUN Antalya DHA 

     Antalya Dumlupınar Bulvarı’nda dün meydana gelen zincirleme trafik kazasında yaralanan Amerikalı Mett ve Rebecca Grote çifti, "hatıra olsun diye" birbirlerinin fotoğrafını çekti. 
     Dumlupınar Bulvarı’nda, gurbetçi Şükrü Karagöz’ün kullandığı Mercedes marka otomobil, seyir halindeyken aniden fren yaptı. Yavuz Porsuk yönetimindeki kamyonet de ani fren yapan araca çarptı. Yaşar Bağlı’nın kullandığı, otelden havalimanına giden Amerikalıları taşıyan araç da kazaya karıştı. 
     Üç aracın birbirine girdiği kaza sonunda, Mercedes’te bulunan gurbetçi aileden Şükrü Karagöz, eşi Gülizar Karagöz, çocukları Berna ve Berhan, minibüste bulunan sürücü Yaşar Bağlı, Amerika’da göz doktoru olduğu belirtilen Hasan A. Benler, eşi Pamela Benler, çocukları Erin, Alex ve Shan, kayınbiraderi Mett ile eşi Rebecca Grote hafif yaralandı. 
     
Gülümse hayatım ’      12 kişinin yaralandığı kazada olay yerine ambulans gelmesi beklenirken, Amerikalı Rebecca ve Mett Grote çiftinin birbirinin yaralı halini fotoğraflaması ise ilginç bir görüntü oluşturdu. 
     



 YAŞAM 




















</TEXT>
</DOC>
