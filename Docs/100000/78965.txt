<DOC>
<DOCNO> 78965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/dunya/adun.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell hafif kaldı 
</HEADLINE>
<TEXT>

Ortadoğu’ya ağırlığını koymak üzere bölgeye gelen ABD Dışişleri Bakanı Powell’ın mekik turlarından, ateşkes veya işgali sona erdirmek bir yana, umut’ dahi çıkmadı 
     DIŞ HABERLER SERVİSİ 

     Büyük umutlarla çıktığı Ortadoğu turunda İsrail Başbakanı Ariel Şaron ve Filistin lideri Yaser Arafat arasında barış için mekik dokuyan ABD Dışişleri Bakanı Colin Powell’ın çabaları sonuçsuz kaldığı gibi, bazı iddialara göre Filistinlilerin durumu daha da kötüleşti. Ortadoğu’daki gelişmeleri uzun süre uzaktan seyrettikten sonra geçen hafta ağırlığını koymak üzere harekete geçen ABD’nin hafif kalması sonucu İsrail, Filistin kentlerindeki işgalini sürdürürken, görüşmelere birçok kesimden olumsuz tepkiler geldi. Powell, dün bir kez daha geleceğini söyleyerek, İsrail’den ayrılırken, Mısır Devlet Başkanı Hüsnü Mübarek ile Kahire’de dün yapılacak görüşme de iptal edildi. 

</TEXT>
</DOC>
