<DOC>
<DOCNO> 83574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/soneko01.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi Başkanlığı'na Turgut Bozkurt atandı 
</HEADLINE>
<TEXT>

     Özelleştirme İdaresi Başkanlığı'na Turgut Bozkurt'un getirilmesine ilişkin atanma kararı, Resmi Gazete'nin bugünkü sayısında yayımlandı. 
     Özelleştirme İdaresi Başkanlığı'na atanan Turgut Bozkurt, 1949 yılında Çanakkale Biga'da doğdu. 
     Yüksek öğrenimini Orta Doğu Teknik Üniversitesi İdari İlimler Fakültesi'nde yapan Bozkurt, daha sonra San Diego State Unıversıty İş İdaresi Fakültesi'nde pazarlama ve işletme alanında eğitim gördü. 
     Evli ve bir çocuk babası olan Bozkurt, Petkim Genel Müdürlüğü ve Yönetim Kurulu üyeliği görevinde bulundu. Bozkurt ayrıca, Orkar Tekstil Pazarlama Sanayi A.Ş'de Genel Müdürlük, Orta Anadolu T.A.Ş'de Genel Koordinatör, Henkel Ecolab'da Genel Müdür, Komili Yağ, Sabun, Gliserin A.Ş'de Planlama Müdürü, Emek Gıda Ticaret ve Sanayi A.Ş'de ortaklık ve yöneticilik yanında, Unılever Pazarlama Bölümünde Ürün Müdürü olarak çalıştı. 
     Bozkurt, halen Enerji Piyasası Düzenleme Kurulu üyeliği görevinde bulunuyordu. 
     





</TEXT>
</DOC>
