<DOC>
<DOCNO> 94837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun05.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Metropolitan Müzesi'nin ''11 Eylül'' zararı 20 milyon 
</HEADLINE>
<TEXT>

     New York Metropolitan Müzesi'nin 11 Eylül saldırıları yüzünden yaklaşık bir milyon ziyaretçi kaybettiği ve ortalama 20 milyon dolar zarar ettiği belirtiliyor. 
     Amerikan Forbes dergisi ve New York Post gazetesinin haberine göre, müzeyi son 2 yıl içinde ortalama 5'er milyon kişi ziyaret ederken, 11 Eylül'den sonra bu sayı 4 milyonun altına indi. 
     Müze sözcüsü Harold Holzer, ziyaretçi sayısının yaklaşık yüzde 20-25 oranında düştüğünü, özellikle Avrupalı ve Asyalı turist sayısında azalma olduğunu ifade etti. 
     Müze Müdürü Philippe de Montebello ise ''müzenin satın aldığı sanat eserleri ve özel sergilerin saldırılardan etkilenmediğini'' söyledi. 
     ''Müzenin zararının yaklaşık 20 milyon dolar olduğunu'' belirten Holzer, ''Masrafları 10 milyon dolar kıstık. Buna rağmen bu yılki bütçede 7,5 milyon dolardan fazla açık var'' diye konuştu. 
     Sözcünün verdiği bilgiye göre, müze gelirleri, giriş ücretleri ile lokanta ve satış mağazalarında kazancın azalması yüzünden önemli çapta azaldı. 
     





</TEXT>
</DOC>
