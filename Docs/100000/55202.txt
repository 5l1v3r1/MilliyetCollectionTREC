<DOC>
<DOCNO> 55202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/soneko05.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirliler "ALO"yu seviyor... 
</HEADLINE>
<TEXT>

     Türk Telekom A.Ş. İzmir Bölge Müdürlüğü yetkilileri, kentteki telefon abonesi sayısının 1 milyon 251 bin 780'e ulaştığını bildirdiler. 
     Türk Telekom yetkilileri, kentte haberleşme altyapısına ağırlık verdiklerini, kentin eski bölgelerindeki analog santralları, dijital santrallar ile yenileyeceklerini belirttiler. 
     Otomotik santral hat kapasitesinin 29 bin 688 hat ilavesiyle 1 milyon 389 bin 5 hatta, telefon abone sayısının da 24 bin 6 ilave ile 1 milyon 251 bin 780'e ulaştığını belirten yetkililer, İzmir'de 100 kişiye düşen abone sayısının da yüzde 37.45 oranına çıktığını 
     kaydettiler. 
     Yetkililer, zaman zaman borçlarından dolayı telefon hat kapanması durumu yaşanmasına rağmen, bu yıl içinde hat ve abone sayısının artmasının sevindirici olduğunu söylediler. 
     Bu yıl içinde 112 kilometre fiber optik kablo tesisatının yapıldığını, kent içindeki kablo ağının bin 856 kilometreye çıktığını ifade eden yetkililer, şöyle konuştular 
     ''Çok fazla sayıda televizyon ve radyo yayınını sürekli ve kaliteli bir şekilde imkan sağlayan Kablo TV hizmetinden 93 bin 466 kişi yararlanırken, TTNET Internet abone sayısı 12 bin 311'e ulaştı. 
     2001 yılında yatırımlar için ayrılan 31 trilyon 379 milyar liralık 
     ödeneğin büyük bir bölümünü hızla haberleşme altyapısı için kullandık.'' Yetkililer, şehir merkezlerinde verilen her türlü hizmeti, kırsal kesime de götürmeyi amaçladıklarını, İzmir'de evlere kadar otomatik telefon hizmeti götürülen köy sayısının 690'a ulaştığını belirtiler. 
     






</TEXT>
</DOC>
