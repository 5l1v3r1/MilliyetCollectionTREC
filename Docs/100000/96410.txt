<DOC>
<DOCNO> 96410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur35.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan Wolfowıtz'e "Sürprizle karşılaşmak istemiyoruz" 
</HEADLINE>
<TEXT>

     Ankara, ABD Savunma Bakan Yardımcısı Paul Wolfowitz'e, "Irak konusunda bir sürprizle karşılaşmak istemiyoruz" mesajı verdi. 
     Edinilen bilgiye göre, Wolfowitz'in Ankara'daki temasları sırasında Türkiye, Irak konusunda kaygılarını sıraladıktan sonra, bu konuda bir sürprizle karşılaşmak istemediği mesajını verdi. 
     Ankara, Türkiye ve ABD'nin iki yakın müttefik ve stratejik ortak olduğunu belirterek, bu işbirliğinin doğası gereği sürekli danışmalar içinde bulunulması gerektiğinin altını çizdi. ABD tarafı da bu konuda Türkiye ile danışmalarda bulunulacağını kaydetti. 
     Türkiye'nin bölge ülkeleri arasında böylesi bir operasyondan en fazla etkilenecek ülke olduğunu kaydeden Türk yetkililer, Irak'ın federal bir yapıya dönüştürülmesinin bu ülkedeki "ayrışımı hızlandıracağı" uyarısında bulundu. 
     





</TEXT>
</DOC>
