<DOC>
<DOCNO> 88559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur07.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller toplantıya niye katılmamış.. 
</HEADLINE>
<TEXT>

     DYP Genel Başkanı Tansu Çiller, Türkiye'nin, AB dahil, her sorunu için bir hükümete gerek bulunduğunu söyledi. 
     Cumhurbaşkanı Ahmet Necdet Sezer'in başkanlığında yapılan AB toplantısına katılmayan Çiller, Bilkent'teki konutundan ayrılırken gazetecilerin sorularını yanıtladı. 
     AB dahil, Türkiye'nin her meselesi için bir hükümete gerek bulunduğunu ifade eden Çiller, hükümetin yaz boyunca çalışması ve uygulamalar yapması gerektiğini vurguladı. 
     Çiller, hükümetin, ''bir sorunu Meclis'e getirip, çıkaramadığını'' savunarak, ''Keşke getirseler'' dedi. 
     Bir devlet politikası olabilmesi için hükümet politikası gerektiğini belirten Çiller, ''Hükümet yokluğunda bu meselelerin çözülebileceğini ima eden bir duruşun bir parçası olmak, anamuhalefet partisinin görevi olmadığı gibi millete karşı sorumluluğu gereği, bunun tescilini ortaya koyabilmesi lazım'' diye konuştu. 
     





</TEXT>
</DOC>
