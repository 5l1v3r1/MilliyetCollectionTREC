<DOC>
<DOCNO> 85581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/siyaset/siy01.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’ten lafın gelişi’ savunması 
</HEADLINE>
<TEXT>

Malvarlığının "1 milyon dolar"ı bulduğunu söylemesi üzerine savcılığa çağrılan AKP lideri Tayyip Erdoğan, "lafın gelişi öyle söyledim" diye savunma yapacak 
     ANKARA Milliyet 

     Hakkındaki malvarlığı soruşturması nedeniyle bugün Ankara Cumhuriyet Başsavcı Vekili Bekir Selçuk’a ifade verecek olan AKP Genel Başkanı Recep Tayyip Erdoğan’ın, "1 milyon dolarım yok, lafın gelişi öyle söyledim" diyerek kendisini savunacağı belirtildi. 
     Erdoğan hakkındaki soruşturmayı yürüten Selçuk, Erdoğan’ın saat 10.00’da gelmesini istedi. Erdoğan’ın ifadesinde öncelikle, Habertürk televizyonunda yayınlanan röportajdaki, "Malvarlığım 1 milyon doları bulur" şeklindeki sözlerine açıklık getireceği kaydedildi. Erdoğan’ın, bu sözleriyle ilgili açıklama yaparken şu görüşleri savunacağı bildirildi "Spiker, Malvarlığınız 1 milyon doları bulur mu ’ diye sorunca, ben de Bulur’ dedim. Bunları lafın gelişi söyledim. Resmi malvarlığımı, büyükşehir belediye başkanı olduğum dönemde İstanbul Valiliği’ne, parti genel başkanı olarak da Yargıtay Cumhuriyet Başsavcılığı’na bildirdim." 
     
     Mallarına tedbir 
     Avukatı Hayati Yazıcı da, Erdoğan’ın belediye başkanı ve parti genel başkanı olduğu dönemlerde verdiği beyanlar arasındaki farklılığın da "zamanöla açıklanabileceğini kaydetti. Aradan 3 yıl geçtiğinin altını çizen Yazıcı, bu artışın normal olduğunu savunurken, Erdoğan’ın da bugün bu şekilde ifade vereceği belirtildi. 
     Soruşturmayı yürüten Selçuk, Erdoğan’ı dinledikten sonra mallarına tedbir konulmasını isteyebilecek. Erdoğan, bu soruşturma sonunda dava açılırsa, 5 yıla kadar hapis cezası istemiyle yargılanacak. 
     
     



 SİYASET 

















</TEXT>
</DOC>
