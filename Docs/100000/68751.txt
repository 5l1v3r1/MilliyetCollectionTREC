<DOC>
<DOCNO> 68751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun02.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lamba saltanatı son bulacak 
</HEADLINE>
<TEXT>

Milliyet’in haberi üzerine 106 kritik noktaya yerleştirilen polis ekipleri, gerekçe bildirmeden mavi tepe lambası kullanan araçlara ceza kesecek 
     ELVAN EZBER İstanbul 

     Milliyet’in "Lambayı yak, keyfine bak" manşetiyle duyurduğu tepe lambası rezaleti üzerine İstanbul Emniyet Müdürlüğü harekete geçti. Trafik Denetleme Şube Müdürlüğü önceki gün düzenlediği toplantıda siren ve lambaların kullanımı hakkında yeni kararlar aldı. Bu karara göre, sadece sivil araçların değil, polislerin de tepe lambalarını gereksiz kullanmaları engellenecek. Bu kararın ardından kritik noktalara yerleştirilen resmi ve sivil 106 ekip denetimlere başladı. Alınan kararlar çerçevesinde bundan böyle cankurtaran, itfaiye, ambulans ve koruma dışındaki sivil veya resmi polis otoları, operasyona veya göreve giderken, gidecekleri güzerg hı, araç plakasını ve telsiz kodunu haber merkezine bildirecek. 
     
     Yakalanan 40 milyon verecek 
     Haber merkezi de, lamba takacak aracın yolu üzerinde bulunan ekipleri uyararak cezai işlem uygulamamalarını sağlayacak. Bu kurallara uymayan polis otolarının lambaları sökülüp bağlı olduğu kuruma bildirilecek. Kurallara uymayan sürücülere, 40 milyon 700 bin lira para ve 1 puan cezası verilecek. 
     



 GÜNCEL 




















</TEXT>
</DOC>
