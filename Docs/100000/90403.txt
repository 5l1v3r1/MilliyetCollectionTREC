<DOC>
<DOCNO> 90403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur28.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı, ''Sayın Apo'' diyen ekonomist hakkında delil topluyor... 
</HEADLINE>
<TEXT>

     Şile Cumhuriyet Başsavcılığı'nca, ''Ekonomi Politikaları Zirvesi''nde, terör örgütü elebaşı Abdullah Öcalan'dan ''sayın'' diye bahseden, Devlet Bakanı Tunca Toskay ve diğer katılımcılarla da tartışan ekonomist Atilla Yeşilada hakkında başlatılan inceleme sürüyor. 
     Şile Cumhuriyet Savcısı Ali Güngör, inceleme kapsamında jandarmadan toplantının video kasetlerini ve bu toplantıya katılan birkaç kişinin tanık olarak dinlenmesi amacıyla isimlerini istediklerini söyledi. 
     Savcı Güngör, ''Delilleri toplayacağız, suç unsuru olup olmadığını inceleyeceğiz'' dedi. 
     Ekonomist Atilla Yeşilada hakkında, Ekonomistler Platformu tarafından TİM'in katkılarıyla Şile'deki Doğa Club'da düzenlenen ''Ekonomi Politikaları Zirvesi''nin 8 Haziran'daki oturumunda yaptığı konuşmada terör örgütü elebaşı Öcalan'dan ''sayın'' diye bahsetmesi ve bu hitabında ısrarlı davranması, Devlet Bakanı Toskay ve diğer katılımcılarla tartışması üzerine inceleme başlatılmıştı. 
     





</TEXT>
</DOC>
