<DOC>
<DOCNO> 99064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/gureli.html </URL>
<DATE> 2002/07/31/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Fıkra gibi ve ibretlik haberler 
</HEADLINE>
<TEXT>

     Gümüşhane’nin Tamzı köyünde yaşayan 65 yaşındaki Ömer Ağaç, eşinin oyu ile muhtar seçilecek. Köy halkının gurbette olduğunu belirten Ömer Ağaç, Sadece yaz aylarında geliyorlar. Kayıtlı 13 seçmenimiz var, ama seçim günü gelemeyecekler. Köyde karım ve ben yaşıyoruz. Karımın oyu ile dokuzuncu kez muhtar olacağım’ dedi." 
     Seçim zamanı için tartışan politikacılara akıl vermek üzere aktardığımız bu satırlar fıkra değil, Nurettin İğci’nin kitabından Medyatik Temel, Era Yayıncılık, Haziran 2002 aldığımız bir haber özetidir. 
     Bizim politikacılar da "dar bölge sistemi" ile kendilerine Ömer Ağaç gibi birer köy bulsalar, tartışmalarına hiç gerek kalmayacak. 
     Zekası ve enerjisi ile sorunlara çözüm üreten Karadeniz insanı kendisiyle dalga geçecek kadar güçlü bir kişiliğe sahiptir. Çoğunu kendilerinin ürettiği Temel fıkraları bunun güzel bir örneği değil mi 
     Nurettin İğci gazetelerde yayımlanan ve ilk bakışta fıkra gibi gelen haberlerden seçmeleri özetleyerek kitaplaştırmış. İğci’nin 13 Aralık 2001 tarihli Posta gazetesinden özetlediği fotoğraflı şu haber, yıllardır süren sel ve heyelan sorununu çözemeyenleri sanki hicvediyor. 
     "Samsun’un Gündüzlü köyünde heyelan tehlikesi yüzünden yıkım kararı alınan 54 öğrencili ilköğretim okulunun tek katlı binası, olası bir toprak kaymasına karşı halat ve demirlerle ağaca bağlandı. 
     Birilerinde erken seçim aceleciliği, bir başkalarında AB’ye girme telaşı... Sonunda, şu haberdekine benzer bir durumla karşılaşır mıyız dersiniz 
     "Olay Trabzon’daki Farabi Tıp Fakültesi’nin önünde geçiyor. Taşıt araçları son hızla acil servis kapısının önüne geliyor. İçlerindekiler fırlıyor. Öndeki arabadan çıkan kişi, diğerindekilere Hastayı yavaş çıkarın’ diyor. Ötekiler şaşırıyor Hasta sizin arabada değil mi ’ 
     Anlaşılıyor ki, vatandaşlar Rize’den Trabzon’a yanlarına hastayı almayı unutarak gelmiş." 
     
     Bir sabıka notu 
     Fıkra gibi haberlerden sonra bir de "ibretlik" haber aktaralım, önceki günkü Milliyet’ten. 
     Körfez Belediye Başkanı Erhan Yenilmez gaz dolum tesislerinin yarattığı tehlikeyi anlatan ve önlem alınmasını isteyen raporu dönemin Başbakan Yardımcısı Hüsamettin Özkan’a ilettiklerini, ancak sonuç alamadıklarını söylüyor. 
     Yeni oluşumcuların nasıl "yeni" olduklarına bakar mısınız 
     
Bir şiir      Sanal şairimiz Bulut’un dizeleriyle noktalıyoruz haftayı 
     "Yazıyı keşfettim seninle sonra ateşi suyu. Senden duydum ilk sesi senden aldım ilk kokuyu. Seninle tanıdım sevdayı sonra özlemi ve kavuşmayı. Bulutları gördüm ilk sende bulutlarda sevdamı. Ve böylece gözyaşlarımızı paylaştık seninle" 
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
