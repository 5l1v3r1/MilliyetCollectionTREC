<DOC>
<DOCNO> 88602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/guncel/agun.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UZAN AİLESİ cezalandırılsın 
</HEADLINE>
<TEXT>

Nokia ve Motorola, Uzanlar’ın itirazının bir sahtek rlık örneği olduğunu belirterek, tüm aile bireylerinin ceza almasını istedi. 
     SEMA EMİROĞLU 

     New York Federal Mahkemesi, Telsim hisselerine ilişkin aldığı ihtiyati tedbir kararını tanımadıklarını açıklayan Uzanlar’ın cezalandırılmasını istedi. Motorola ve Nokia avukatları, "en son sahtek rlık örneği, taktik ve aldatmaca" diye nitelendirdikleri Uzanlar’ın itiraz yanıtını dün New York Güney Bölge Mahkemesi’ne iletti. 
     Sanıkların itirazlarının uydurdukları bahanelerin bir toplamı olduğunu belirten avukatlar, Uzanlar’ın en son taktiğinin, "borçlarına karşı teminat olarak gösterdikleri yüzde 73.5 oranındaki Telsim hisselerini New York Mahkemesi kalemine göndermelerinin, üç Türk mahkemesinin ihtiyati tedbir kararınca engellendiğini savunmak" olduğunu bildirdi. Hakan Uzan’ın, "Telsim’in teminat hisselerini mahkemeye göndermeme girişimini tamamen kendi başına yaptığı ve bunlarda aile fertlerinin hiçbir sorumluluğu bulunmadığı" açıklamasını da inandırıcı bulmayan avukatlar, iddiaların reddedilmesini ve tüm aile fertlerinin cezalandırılmasını istedi. 
     



 GÜNCEL 















</TEXT>
</DOC>
