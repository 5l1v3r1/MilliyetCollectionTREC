<DOC>
<DOCNO> 83542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/yas08.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren ilaçlar 
</HEADLINE>
<TEXT>

Sağlık Bakanlığı, ölümcül yan etkisi olan nimesulid’ içeren 9 ilacı toplatıyor... 
     Sağlık Bakanlığı, ağrı kesici ve ateş düşürücü olarak kullanılan "nimesulid" etken maddeli 9 ilacı "ölümcül yan etki" nedeniyle toplatıyor. Nimesulid’ etken maddeli preparatlarla ilgili Finlandiya İlaç Ajansı’nın ölümcül yan etki’ bildirdiğini, İspanya İlaç Ajansı’nın aynı kararı aldığını, Avrupa İlaç Ajansı’nın da konuyu takip ettiğini belirten Sağlık Bakanlığı İlaç Eczacılık Genel Müdürü Orhan Canbolat, ilgili etken maddeyi içeren preparatların ruhsatlarının askıya alınması ve ürünlerin geri çekilmesine başlandığını açıkladı. Öldürücü yan etkileri olan ilaçların 1. sınıf geri çekmeyle 24 saat içinde toplatıldığını ifade eden Canbolat, diğer ilaçların ise 2. sınıf geri çekmeyle üç günde toplanacağını bildirdi. 
     
     İşte tehlikeli dokuz ilaç 
     Mesulid 100 miligram tablet, Mesulid 100 miligram granül, Mesulid yüzde 1 süspansiyon, Motival 100 miligram tablet, Nimes 100 miligram tablet, Nimes 100 miligram toz, Coxilut 100 miligram tablet, Sulidin yüzde 1 jel, Nimelit 100 miligram tablet. 
     



 YAŞAM 


















</TEXT>
</DOC>
