<DOC>
<DOCNO> 95106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sondun32.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da daha sıkı bir göç yasası yürürlüğe giriyor 
</HEADLINE>
<TEXT>

     İtalya'da yeni Göç Yasası kabul edildi. Meclisten 4 Haziran'da geçen yasayı bugün Senato da onayladı. 
     Yeni Göç Yasası uyarınca, oturma izni alacak veya iznini yenileyecek göçmenlerden parmak izi alınacak. 
     Göçmen işçilere verilen oturma izninin süresi de 5 yıldan 2 yıla indirildi. Ayrıca iş akdi olmayan göçmene oturma izni verilmeyecek. 
     Yasadışı yollardan ülkeye giriş yapanlar bir sosyal merkezde en fazla 60 gün ağırlanacak. Üzerinde kimlik bulunmayan kaçağın kimliği 3 gün içerisinde tespit edilemezse kaçak sınır dışı edilecek. Sınır dışı edilen bir kişinin yeniden ülkeye giriş yaptığı tespit edilirse, bu hareket suç sayılacak. 
     Yasa, kaçak göçü organize etmekten suçlu bulunan, ancak pişmanlık duyarak güvenlik güçleriyle işbirliğine gidenlerin cezalarında indimi de öngörüyor. Yasadışı göçü engellemek amacıyla ayrıca Deniz Kuvvetleri'ne bağlı birimlerin yetkileri de genişletildi. 
     Göçmenler, en az 5 yıl maaşlarından emeklilik kesintisi yapıldıktan sonra emekliliğe hak kazanacaklar, ülkelerine dönmeleri halinde, 5 yıllık kesintiyi geri alabilecekler. Ayrıca göçmenler yalnızca eş ve çocuklarını yanlarına getirebilecekler. 
     





</TEXT>
</DOC>
