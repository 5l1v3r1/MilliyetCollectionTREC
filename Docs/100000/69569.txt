<DOC>
<DOCNO> 69569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun03.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de günün konusu "İnek bin Ladin" 
</HEADLINE>
<TEXT>

     ABD'de, mezbahanın 2 metrelik çitini atlayarak ormanlık alana kaçan bir inek medyada günün konusu olurken, belediye başkanı, "yakalanırsa" ineğin "affedileceği" sözünü verdi. 
     Cincinnati'deki bir mezbahanın bahçesinden bir hafta önce kaçan inek, radyo ve televizyon talk şovlarında, haberlerde ve günlük konuşmalarda yer alıyor. 
     Bir radyonun, "Möösama Bin Ladin" adıyla andığı ineğin peşinde, yerel polis, mezbaha yetkilileri, Hayvanlara Karşı Zalimliği Önleme Derneği'nin yanı sıra, televizyon kanallarının özel helikopterleri bulunuyor. 
     Ormanlık alanda zaman zaman yeri tespit edilmesine rağmen, ağırlığı dolayısıyla kaçak ineğin yakalanmasında şu ana kadar başarı kazanılamadığı belirtiliyor. 
     Belediye Başkanı Charlie Luken, 7 yaşındaki kaçak ineğin yakalanması halinde, kesilmekten kurtulacağı sözünü verirken, ineğe şehrin anahtarını sunmak istediğini de söyledi. 
     Mezbaha çalışanları ise, bir daha hiçbir ineğin kaçamaması için, 10 metrelik çit ısmarladıklarını belirttiler. 
     






</TEXT>
</DOC>
