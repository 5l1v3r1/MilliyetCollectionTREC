<DOC>
<DOCNO> 86213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sondun08.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Arafat, Filistin halkını hayal kırıklığına uğrattı" 
</HEADLINE>
<TEXT>

     ABD Başkanı George Bush, Filistin lideri Yaser Arafat'ın, ''halkını hayal kırıklığına uğrattığını'' söyledi. 
     Resmi ziyaret için Rusya'da bulunan Bush, St Petersburg kentinde gazetecilere yaptığı açıklamada, ''Arafat, Filistin halkını hayal kırıklığına uğrattı. Söz verdiği reformları yapmadı. ABD'nin eski Başkanı Bill Clinton'un çabaları sayesinde barışı garantileme şansı vardı. Yapmadı. Terörizmle mücadele etme şansı vardı. Onu da yapmadı'' dedi. 
     ''Filistin yönetimi içinde bazılarının, Arafat'ın yapabilecekleri konusunda yeni bir yaklaşıma sahip olduğunu'' belirten Bush, ''Arafat'ın reformları yapıp yapmayacağını göreceğiz. İnsanlar, neden başarı sağlanamadığını yüksek sesle sorgulamaya başladı'' diye konuştu. 
     Bush, bölgeye Amerikan Merkezi Haberalma Örgütü CIA Başkanı George Tenet'i gönderme niyetinde olduğunu belirterek, ''Bölgeye Tenet'i göndereceğimi söylemiştim ve bu fikrimi değiştirmedim. 
     İhtiyacımız olan, Filistin devleti için gerekli olan kuruluşların geliştirilmesi'' dedi. 
     





</TEXT>
</DOC>
