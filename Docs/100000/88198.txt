<DOC>
<DOCNO> 88198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gun11.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’li Erdener’den ürperten iddia 
</HEADLINE>
<TEXT>
Zehirli ballar vatandaşa yedirildi’ 
     ANKARA Milliyet 

     DSP İstanbul Milletvekili Yücel Erdener, Dünya Çevre Günü nedeniyle TBMM’de yaptığı konuşmada alfotoksin içerdiği için ihraç edildiği Avrupa ülkelerinden geri gönderilen biberlerin imha edildiğini, ancak aynı nedenle geçen yıl geri gönderilen balların iç piyasada satılarak vatandaşlara yedirildiğini söyledi. 
     Erdener, doğaya aykırı değil, doğayla birlikte hareket ederek tarım ürünlerini ıslah edip besin ürünlerini artırmanın mümkün olduğunu belirtti. Bedelsiz yarar olamayacağını vurgulayan Erdener, "Doğanın geri tepmesi olasılığını hesaba katarak temkinli olunmalıdır. Bugünlerde kamuoyunun gündeminde hormonlu sebze ve meyvelerden söz edilmektedir. Örneğin çarliston biberinin alfotoksin içermesinden dolayı Almanya’dan geri gönderilmesi, ihracatımız için önemli bir kayıptır" diye konuştu. 
     



 GÜNCEL 




















</TEXT>
</DOC>
