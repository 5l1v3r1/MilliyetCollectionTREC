<DOC>
<DOCNO> 56333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo09.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 3 - Antalyaspor 1 maç bitti 
</HEADLINE>
<TEXT>

     Birinci Süper Lig'de Diyarbakırspor, kendi sahasında Antalyaspor'u 3-1 yendi. 
     Birinci Süper Lig'de Diyarbakırspor kendi sahasında Antalyaspor ile yaptığı maçın ilk yarısını 1-0 önde kapattı. 
     Gece boyunca yağan yağmur nedeniyle çok ağır olan zeminde yapılan maça ev sahibi takım daha baskılı başladı. 
     4. dakikada Diyarbakırspor atağında Kona'nın kafayla aşırttığı 
     topu önünde bulan Ali, kaleyi karşıdan gören yerden sert vurdu, top yandan auta çıktı. 20. dakikada Diyarbakırspor atağında, Celalettin'nin soldan ceza sahasına ortaladığı topu iyi takip eden Ali, plase bir vuruşla topu filelere göndererek takımını 1-0 öne geçirdi. 28. dakikada Antalyaspor atağında Atilla'nın pasında kaleci ile karşı karşıya kalan Mustafa'nın şutunda kaleci ilk müdahalesinde topu kaçırdı. Kaleciyi geçen topu defans uzaklaştırdı. 38. dakikada Diyarbakıspor atağında Celalettin'in pasında topu düzelten Kona'nın rövaşatasında top üsten auta çıktı. 43. dakikada Antalyaspor atağında Atilla'nın sağdan gönderdiği topu kaleci Bahattin son anda uzanarak yumrukla uzaklaştırdı. Maçın geri kalan dakikalarında başka gol olmayınca maçın ilk yarısını Diyarbakırspor'un 1-0 üstünlüğüyle kapandı. Öte yandan Seyrantepe Spor Kompleksi'nde oynanan maçta Diyarbakırspor PAF takımı, Antalyaspor PAF takımına 1-0 yenildi. Diyarbakırspor, ikinci yarıya daha atak başladı. 48. dakikada Murat Alaçayır'ın sağdan ortasında Kona, güzel bir vuruşla topu filelere gönderdi 2-0. 50. dakikada gelişen Diyarbakırspor atağında, Murat Alaçayır-Ali verkaçında son topa sahip olan Murat Alaçayır oldu. Murat Alaçayır'ın vuruşunda, top kaleciden döndü. Kaleciden dönen topa Ali vurdu. Kaleci yine gole izin vermedi. 52. dakikada Antalyaspor'da, Atilla'nın yerine Mehmet xx oyuna dahil oldu. 55. dakikada Antalyaspor'un kazandığı serbest atış sonrası, ceza alanı içinde içinde meydana gelen karambolde topu önünde bulan Mehmet topu filelere gönderdi 2-1. 60. dakikada Diyarbakırspor'un kazandığı serbest atışı Selçuk kullandı. Selçuk'un doğrudan kaleye gönderdiği topu kaleci Adnan direğin dibinden zorla çeldi. 61. dakikada Antalyaspor'da, Mustafa'nın yerine Fatih x , Diyarbakırspor'da da Muammer'in yerine Bülent x oyuna dahil oldu. 66. dakikada gelişen Diyarbakırspor atağında, Celalettin'in sıfırdan ortaladığı topta Fazlı, uygun pozisyonda topu boş kale yerine üsten auta attı. 69. dakikada Diyarbakırspor'un kazandığı köşe atışını Selçuk kullandı. Topu iyi izleyen Kona, kafa vuruşuyla topu filelere gönderdi 3-1. 74. dakikada Diyarbakırspor'da, Kona'nın yerine Tuncay x , oyuna dahil oldu. 78. dakikada Antalyaspor'da, rakibine sert giren Guintchev, sarı kart gördü. 82. dakikada Antalyasporlu Uğur, topsuz alanda Selçuk'a arkadan müdahale edince maçın hakemi tarafından kırmızı kartla oyun dışında bırakıldı. Hakem itiraz eden yedek kulübesindeki yardımcı antrenöre de kırmızı kart gösterildi. Antalyaspor, maçın geri kalan dakikalarında 9 kişiyle oyunu südürmek zorunda kaldı. Maçın geri kalan dakikalarında başka gol olmayınca Diyarbakırspor maçı 3-1 kazandı. 
     






</TEXT>
</DOC>
