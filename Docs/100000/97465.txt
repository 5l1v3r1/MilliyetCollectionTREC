<DOC>
<DOCNO> 97465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun03.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, İsrail'in Gazze'ye düzenlediği saldırıyı kınadı 
</HEADLINE>
<TEXT>

     Birleşmiş Milletler BM Genel Sekreteri Kofi Annan, İsrail'in Gazze'de düzenlediği ve aralarında Hamas'ın askeri kanat liderinin de bulunduğu belirtilen çok sayıda kişinin ölümüne yol açan saldırıyı kınadı ve olası sonuçlarından endişe duyduğunu açıkladı. 
     Annan adına açıklama yapan BM Sözcüsü Fred Eckhard, Annan'ın, İsrail ve Filistin'e tüm güçlerini her iki taraftaki sivillerin güvenlik ve korunmasını sağlamak için kullanmaları çağrısında bulunduğunu kaydetti. 
     Eckhard, İsrail'in masum insanların ölmesini engelleyici önlemleri almada yasal ve ahlaki sorumluluğu bulunduğunu belirterek, Gazze'de bir apartmanın füze saldırısıyla yıkılmasının bundan farklı olduğu eleştirisinde bulundu. 
     Eckhard, Annan'ın İsrail hükümetini, "bu tip saldırılarını durdurmaya, uluslararası yasalarla uyumlu davranmaya çağırdığını" söyledi. 
     





</TEXT>
</DOC>
