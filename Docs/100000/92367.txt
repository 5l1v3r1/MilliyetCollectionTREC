<DOC>
<DOCNO> 92367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yasam/yas09.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre, Pendik’te can aldı 
</HEADLINE>
<TEXT>

     İSMAİL POLAT İstanbul 

     Pendik’te bir genç, imam nikahlı amca kızını ve birlikte kaçtığı sevgilisini kurşun yağmuruna tuttu. Saldırıda genç kadın ağır yaralanırken, sevgilisi öldü. 
     Vedat Kaya 22 isimli gencin imam nik hlı eşi Elif Kaya 18 , 20 gün önce, sevgilisi Selim Aktürk 28 ile kaçtı. Savcılığa başvuran Vedat Kaya, eşi Elif’in zorla kaçırıldığını ve şik yetçi olduğunu belirtti. Gözaltına alınarak dün Pendik Adliyesi’ne çıkarılan Aktürk ve Elif Kaya, evlenmeye karar verdiklerini söyleyince serbest bırakıldı. 
     Adliye çıkışında Aktürk ile Kaya’nın üzerine saldıran Kaya ailesi, aşıkları tartaklamak istedi. Taksiyle uzaklaşmak isteyen iki sevgili Vedat Kaya ve yakınlarınca izlendi. Aşıklara yetişen Vedat Kaya, bir çay bahçesi önünde ikisini önce bıçakladı, ardından kurşun yağmuruna tuttu. Aktürk olay yerinde ölürken, başından ağır yaralanan Elif Kaya, hastanede ameliyata alındı. 
     



 YAŞAM 















</TEXT>
</DOC>
