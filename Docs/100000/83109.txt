<DOC>
<DOCNO> 83109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur13.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Depoya giren hırsızlar sadece viski ve sodaları çaldılar... 
</HEADLINE>
<TEXT>

     Balıkesir'in Edremit İlçesi'nde, bir meşrubat ve likitgaz deposuna giren hırsızlar, sadece viski ve soda çaldılar. 
     Alınan bilgiye göre, eski CHP İlçe Başkanı Bayram Kayahan'a ait depoya çatıdan giren hırsızlar, 11 koli çeşitli markalarda viski ile 266 koli maden suyunu, işyerine ait 10 KU 843 plakalı minibüse 
     yüklediler. 
     Hırsızlar, minibüsün anahtarının üzerinde olması nedeniyle olay yerinden kolaylıkla kaçarken, minibüs, daha sonra terk edilmiş olarak Balıkesir'de bulundu. 
     Olay, depo sahibi Bayram Kayahan'ın sabah işyerine gelmesiyle ortaya çıktı. Çalınan viski ve sodaların 5 milyar lira değerinde olduğunu söyleyen Kayahan, soygunun, işyerini yakından tanıyan kişilerce tasarlanarak yapıldığını öne sürdü. Kayahan, ''Minibüsün anahtarını üzerinde bıraktığımızı, deponun ana kapısını içeriden kilitlediğimizi, çatıdan girilecek yeri bile hesaplamışlar. Bunlar, soygunu yapan kişi ya da kişilerin, işyerimizi yakından tanıdığı sonucunu ortaya çıkıyor'' dedi. 
     Emniyet Müdürlüğü yetkilileri ise soruşturmanın çok yönlü olarak sürdürüldüğünü belirttiler. 
     





</TEXT>
</DOC>
