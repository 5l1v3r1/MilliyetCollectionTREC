<DOC>
<DOCNO> 58069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yasam/yas04.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Katilin yeri belli yakalayan yok’ 
</HEADLINE>
<TEXT>

Kavga ayırmak isterken Metin Kaya’nın kurşunuyla can veren Faruk Öztürk’ün babası iddialı konuştu "Katil korunuyor. Rusya’da saklanıyor, bile bile yakalanmıyor" 
     BÜLENT ÖZDEMİR İstanbul 

     Bağdat Caddesi’nde iki sürücü arasında çıkan tartışmayı yatıştırmak isterken tabancayla vurularak öldürülen reklamcı Ömer Faruk Öztürk’ün emekli yargıç olan babası, katil gencin Rusya’nın Soçi kentinde saklandığını, bazı güçler’ tarafından korunduğunu savundu. 
     Sanatevi Reklam Şirketi’nin ortaklarından olan Öztürk, bir taksiciyle tartışan Metin Kaya tarafından kavgayı ayırmak isterken vurulmuştu. Hızını alamayan Kaya, Öztürk’ün cesedini de tekmelemişti. 
     
Kılına bile dokunmam’      Emekli yargıç Turgut Öztürk, katilin bulunamamasını kabul edemediğini belirterek, şunları söyledi "Polis istediğini 24 saatte yakalıyor. Metin Kaya’ya cinayetin ilk gününden itibaren kaçması için her türlü kolaylık sağlandı. Dava açıldı, ortada sanık yok. Sadece ailesini takibe alsalar şimdiye kadar çoktan yakalanmıştı." 
     Bir dedektif gibi oğlunun katilini arayan Öztürk, Kaya’nın Rusya’nın Soçi kentinde yaşadığını tespit ettiğini belirterek, "Varlıklı bir ailenin tek çocuğu. Aile, çocuklarının yakalanmaması için tüm imk nlarını seferber etmiş. Bölge mafyanın kontrolünde ve güçlü olan ayakta kalıyor" dedi. 
     



 YAŞAM 



















</TEXT>
</DOC>
