<DOC>
<DOCNO> 99686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur13.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Kesinlikle İsmail Bey ile birlikteyim'' 
</HEADLINE>
<TEXT>

     Devlet Bakanı Kemal Derviş, Yeni Türkiye Partisi YT Genel Başkanı İsmail Cem ile bu sabah biraraya geldi. İsmail Cem, Derviş'in Pembe Köşk Konutu sitesindeki evine gitti. 
     Yaklaşık 2 saat süren toplantı bitiminde Kemal Derviş hükümetteki görevinin başında olduğunu vurgulayıp "Kesinlikle İsmail Bey ile birlikteyiz" dedi ve ekledi "Bazı konularda farklı değerlendirmelerimiz olabilir" . 
     Görüşmenin ardından, evinin önünde bekleyen gazetecilere açıklamalarda bulunan Devlet Bakanı Kemal Derviş, "Bekar evinde kahvaltı ettik. Beraber çalışmamız devam ediyor" dedi. Cem'le çalışmalarında herhangi bir değişiklik olmadığını belirten Derviş, Hükümetteki görevinin devam etmesinden dolayı siyasette aktif rol alamayacağını belirtirken görüşmeye ilişkin şu açıklamayı yaptı 
     "Hükümetteki görevim devam ediyor. Bunun da tabii gerekleri, sınırları var. Zaten önceden konuştuk. Aramızda bir görüş ayrılığı yok. Onun dışında sanıyorum ikimizin de amacı önümüzdeki yıllarda Türkiye'yi en çağdaş en yenilikçi ortama kavuturabilmek. 
     Ancak benim de özel bir konumum var. Bu ekonomik programın devamı benim için çok çok önemli. Türkiye için çok önemli. Önümüzdeki yıllarda insanlarımızın refahı bizim için çok önemli. Dolayısıyla bu konuda herhangi bir istikrarsızlık olmasın geçici de olsa bir zorluk yaşamayalım diye çok uğraşıyoruz. Bunu en iyi şekilde nasıl yapabiliriz' diye çalışmalarımızı devam ettiriyoruz. Kesinlikle İsmail Cem'le devam ediyor" 
     
     ÇAĞDAŞ ÇOĞUNLUK 

     Devlet Bakanı Kemal Derviş, "Benim için çok önemli olan bütün sorunları tartışabilmek ve en iyisini yapabilmek" derken, önemli olanın çağdaş çoğunluğun, çağdaş yenilikçi yaklaşımın en azami derecede güç bulması olduğunu kaydetti. 
     Derviş, bu düşüncelerine İsmail Cem'in de katıldığını belirtti. 
     
     İSMAİL CEM "ÇAĞDAŞ ÇOĞUNLUK" 

     YTP Genel Başkanı İsmail Cem de, "Biz yeni Türkiye'nin olumuşumu için, güçlü olabilmesi için, partimizin daha da güçlenmesi ve çağdaş çoğıuğunluğun ittifakını Türkiye'de gerçekleştiribilmek için çalışan insanlarız" dedi. 
     Her yanda YTP'nin güçlendiğini belirten Cem, aynı vizyondaki insanların geniş siyasi beraberliklerini de sağlamaya çalıştıklarını kaydederek şöyle konuştu 
     "Burada ber yanda partimiz güçleniyor. Bir yandan acaba daha başka yani YTP'nin konumuyla katkısıyla öncülüğüyle daha başka daha geniş siyasi beraberlikler olabilirmi anlayışı veya Derviş'in daha önce bahsettiği benzer vizyonu paylaşan insanların birlikteliği bu konularda da Sayın Derviş'in saygıyla karşıladığım bazı arayışları var. Ancak bütün bunlar özü değiştirmiyor. Öz Yeni Türkiye'nin güçlü olmasıdır. Öz yeni Türkiye'nin kurulabilmesidir. 
     Çocuklarımıza güzel bir geleceğin verilebilmesidir. 
     Büyük kentlerde kendini dışlanmış hisseden insanlarımız yüzde 50 işsizlik oranlarıyla, dünyanın en büyük bebek ölüm orunanlarıyla yaşayan insanlarımızın derdine çare olabilmektir. Mesele Anadolu'nun gerçekten artık yoksululluğu yaşayabilen kırsal kesmine yardımcı olmak, Türkiye'nin dinamiğini harekete geçirmek, dinamizmini ortaya koyabilmektir". 
     Bu konularda, Bakan Derviş'le farklı düşünceleri olmadığını belirten Cem, "Farklı düşüncelerimiz olsaydı zaten birlikte bazı şeyleri öngörmezdik. Biz bu yolda devam ediyoruz" diye konuştu. 
     Devlet Bakanı Kemal Derviş'in Hükümette özel bir konumu olduğuna dikkat çeken İsmail Cem, "Hepimizin gücel hayatını etkileyen bir eikonomi sorumluluğu taşımaktadır. Biz bunu ilk günler böyle konuşmuştuk. Sayın Derviş'in kendi uygun göreceği zamanda siyasi harekete katılmasını uygun gördük. Hatta biz söyledik. Bu konuda herhangi bir sıkıntı olmamasını istedik. Mesele bundan ibaret. Birlikteyiz. Ve elbete devam edeceğiz. Yeni Türkiye Partimizi de hızla büyütmeye devam ediyoruz" diye konuştu. 
     
</TEXT>
</DOC>
