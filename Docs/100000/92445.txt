<DOC>
<DOCNO> 92445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/soneko25.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar yeniden 20 bin lira geriledi 
</HEADLINE>
<TEXT>

     Başbakan Bülent Ecevit'in, erken seçimle ilgili açıklamalarının yanlış anlaşıldığını belirterek, ''2004 yılının Nisan ayından önce seçim söz konusu değil'' sözlerinin ardından, dolar yeniden 20 bin lira geriledi. 
     Saat 15.20 itibariyle serbest piyasada 1 milyon 590 bin liradan alınan dolar, 1 milyon 610 bin liradan satılıyor. Euro'nun alış fiyatı 1 milyon 570 bin lira, satış fiyatı 1 milyon 590 bin lira oldu. 
     Ayaklı Borsa'da dolar 1 milyon 596 bin lira, Euro 1 milyon 575 bin liradan satılıyor. 
     Bankalararası döviz piyasasında da, dolar satış kotasyonları en düşük 1 milyon 601 bin, en yüksek 1 milyon 606 bin lira düzeyinde bulunuyor. 
     Erken seçimle ilgili açıklamanın düzeltilmesinin piyasaları olumlu etkilediğini ifade eden döviz piyasası ilgilileri, düşüşte ay sonu nedeniyle yaşanan nakit ihtiyacının da katkısı bulunduğunu kaydettiler. 
     





</TEXT>
</DOC>
