<DOC>
<DOCNO> 65129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/spor/spo02.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü ve teknik 
</HEADLINE>
<TEXT>

Fener’in, Ömer Kaner’in tavsiyesi ile transfer ettiği Brezilya Simao’nun, Johnson gibi güçlü, Batista gibi teknik olduğu bildirildi. Galatasaraylı Batista da "İyi futbolcu" dedi 
     YUSUF KOBAL 

     Yararlı olacak’ 
     SARI - Lacivertli ekibin, transfer süresinin bitimine bir gün kala Brezilya’dan transfer ettiği Simao’yu, Ömer Kaner’in izleyerek beğendiği ve tavsiye ettiği bildirildi. Kaner’in raporuna göre, orta sahada oynayan Simao’nun, Johnson gibi güçlü, Batista gibi teknik olduğu da ortaya çıktı. Fenerbahçeli yöneticiler, Simao’yu çok yararlı olacağına inandıkları için transfer ettiklerini söylediler. 
     
     Güçlükle alındı’ 
     34 yaşındaki futbolcunun, ilerleyen yaşına rağmen, Brezilya Ligi takımı Sao Caetano’da mükemmel performans ortaya koyduğu ifade edildi. Yöneticiler, Simao ile Fenerbahçe orta sahasının daha da güçleneceğini ileri sürdüler. Ayrıca yöneticiler, tecrübeli oyuncuyu Brezilya kulübünden güçlükle aldıklarını eklediler ve Simao’nun, "Gitme, kal. Orada paranı alamazsın" uyarılarına karşın İstanbul’a gelmeyi kabul ettiğini belirttiler. 
     
     Hazır gelecek’ 
     BREZİLYA Ligi’nde maçlarda yer alması nedeniyle İstanbul’a hazır gelmesi beklenen Simao’nun, Teknik Direktör Werner Lorant’ın uygun görmesi halinde Kocaelispor maçında forma giyebileceği de bildirildi. Bu arada Galatasaray’ın Brezilyalısı Batista da, Simao’ya kefil oldu. Sarı - Kırmızılı oyuncu, "Simao iyi bir futbolcu, onu tanıyorum. Yaşının büyük olması önemli değil. Türkiye’de birçok olgun ve başarılı futbolcu var" dedi. 
     
Markajı süperCassiano Gobbet Brezilyalı gazeteci - Sao Paolo 
     "Reginaldo Simao Brezilya’da Simao’ olarak tanınır. Kariyerinin başında daha çok defansif bir orta saha oyuncusu görüntüsü çizen tecrübeli futbolcu, Sao Caetano’da zaman zaman ofansif rolü de üstlendi. Orta sahada adam markajında başarılı olan Simao, bu yönüyle büyük takdir topladı. Markajla rakibini adeta yıldıran bir tarzı vardır. İlerleyen yaşına rağmen, çalışkanlığı ile de hemen dikkat çeker. 
     
Özel çalışmalar      Lorant, dünkü antrenmanda savunmaya ve forvete yönelik özel çalışmalar yaptırdı. Yardımcı Antrenör Oğuz Çetin, Oktay, Andersson, Rapajc ve Serhat’tan oluşan forvet oyuncularına sağ kanattan Fatih, Lazetic, soldan da Abdullah ve Ali Akdeniz’e ortalar yaptırdı. Golcülerin ön ve arka direkte bulunduğu çalışmada özellikle Oktay attığı gollerle dikkat çekti. Lorant da Uche ve Serkan’dan oluşan savunma oyuncularına özel bir idman yaptırdı. 
     
Bilet gibi saat      Fenerbahçe, Biletix ve Swatch işbirliğiyle, Sarı - Lacivertli taraftarlar için hazırlanan özel saatler tanıtıldı. Futbolcular ile yöneticilerin katıldığı tanıtıma büyük ilgi gösterildi. Otomatik geçiş özelliği olan saatlerin içinde bulunan elektronik çipe, Biletix satış noktalarından veya telefonla yüklenecek kontörle, Fenerbahçe’nin sahasındaki istenilen maça gidilebileceği kaydedildi. 
     
Yabancılar tedirgin      YUSUF DURSUN 

     SARI - Lacivertli takımın transfer ettiği Simao’nun, kadroya 7. yabancı olarak dahil olması, diğer yabancı oyuncuları tedirgin etti. 7 yabancıdan 5’nin sahaya çıkması, birinin kulübeye, diğerinin de tribüne çıkacak olması nedeniyle futbolcular arasında gizli bir rekabet başladı. 
     FENERBAHÇE’DE dünün konusu, yabancı şişkinliği nedeniyle kadro dışı kalacak oyuncu oldu. Lorant’ın, Andersson’dan övgüyle söz etmesi, Revivo’yu jokeri gibi görmesi, Johnson ile Mirkoviç’i sürekli banko oynatması yüzünden, Rapajc ile Lazetic’ten birini tribüne göndermesi bekleniyor. 
     
Kadıköy gerginleşti      FENERBAHÇE’DE muhalefetle, Başkan Aziz Yıldırım arasındaki çekişme savcılığa yansıyor. Birleşik Grup Derneği lideri Onur Kayador, tehditler aldığını ileri sürerek Kadıköy Cumhuriyet Savcılığı’na başvuracak. Savcılığa bugün şikayet dilekçesini teslim edecek Kayador, "Aziz Yıldırım’a olan üslubuna dikkat et" diye isimsiz tehdit telefonları aldığını bildirecek ve korunmasını isteyecek. 
     
Mustafa çok zor      SARI - Lacivertli takımda sakatların tedavileri de hızlandırıldı. Revivo, Johnson ve Mustafa Doğan dün takımdan ayrı çalıştı. Ancak Mustafa Doğan’ın durumunun iyi olmadığı ve Kocaelispor’a karşı forma giymesinin zor olduğu açıklandı. Revivo ile Johnson’da ise umut bulunduğu bildirildi. 
     



 SPOR 






















</TEXT>
</DOC>
