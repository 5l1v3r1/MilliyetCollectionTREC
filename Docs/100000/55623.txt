<DOC>
<DOCNO> 55623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yasam/yas06.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cocukların zaferi 
</HEADLINE>
<TEXT>

Çocuklar için yazılan modern masallar, sinemaları fethetti... Türk seyircisi, dünyayı büyüleyen "Harry Potterödan önce, 21 Aralık’ta "Yüzüklerin Efendisi" ile tanışacak 
     Merakla bekleniyor... 
     HARRY Potter’in sinema filmi, Amerika ve Avrupa’da gişe rekorları kırıyor. İşin ilginç yanı büyükler de onu okuyor, onu seyrediyor. Harry Potter’ın filmi 16 Şubat’ta Türkiye’de gösterime girecek. J.R.R. Tolkien’in modern masalı "Yüzüklerin Efendisi" de 21 Aralık’ta beyazperdelerimize arzı endam ediyor. Peter Jackson’ın sinemaya uyarladığı "Yüzüklerin Efendisi"ni de 7’den 70’e herkes merakla bekliyor. 
     
     Kamera arkası görüntüleri 
     TÜRKİYE’NİN en çok okunan popüler bilim ve yaşam dergisi Focus, "Yüzüklerin Efendisi" filmiyle ilgili bilmek istediğiniz her şeyi Aralık sayısında işlemiş. 100 farklı yerde 274 gün süren çekim maratonu... Peter Jackson, milyonlarca okurun düş gücüyle gireceği düelloya nasıl hazırlandı Bu soruların yanıtları ve kamera arkası görüntüleri Focus’ta... 
     
Küçükler için Türkçe dublaj      BİRSEN ALTUNTAŞ 

     KÜÇÜKLERDEN gelen yoğun istek üzerine Yüzüklerin Efendisi’ne Türkçe dublaj yapıldı. 16 dublaj sanatçısının görev aldığı filmin dağıtım şirketi Umut Sanat’ın yetkilileri, başroldeki Elijah Wood’u seslendirmesi için Tarkan’ı düşündüklerini açıkladı. 
     
     Tarkan’dan vazgeçildi... 
     ANCAK, Tarkan’ın popülaritesinin filmin önüne geçeceği düşüncesiyle vazgeçildi ve Wood’u Emrah Özertem seslendirdi. Diğer karakterleri, İstemi Betil, Yekta Kopan, Volkan Severcan ve Erol Günaydın gibi ünlü sanatçılar seslendiriyor. 
     



 YAŞAM 
















</TEXT>
</DOC>
