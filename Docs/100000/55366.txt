<DOC>
<DOCNO> 55366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo13.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Hakem hatalarında kasıt aramak yanlış..." 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, maçta verilen kararlardan aşırı biçimde yakınmanın anlamının olmadığını belirterek, sözlerini şöyle sürdürdü 
     ''Bizim bugüne kadar verilmeyen gollerimizin, ofsayt diye kesilen akınlarımızın dökümünü yaparsak, şikayetçi olanlar şikayetlerini bir kez daha gözden geçirirler. Her takım hakemlerin yaptığı yanlış yorumlardan aynı oranda etkileniyor. Bunlarda kasıt aramak yanlıştır.'' Belirli takımların kayırıldığını belirtmenin de hata olacağını dile getiren Düren, ''Geçmişte bazı maçlardan sonra biz de isyan ettik, ancak belirli takımların kayrıldığını iddia etmedik. Sadece, hakemlerden kendilerini gözden geçirmelerini istedik. Yanlı ve taraflı olduklarını ifade etmedik'' dedi. 
     






</TEXT>
</DOC>
