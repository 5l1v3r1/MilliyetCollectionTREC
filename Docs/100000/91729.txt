<DOC>
<DOCNO> 91729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun11.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'nın en çok terleten kenti San Antonio 
</HEADLINE>
<TEXT>

     Gariplikleriyle tanınan Amerikalılar, yaşanacak en güzel kent, yabancılar açısından en dost kent gibi seçimlerden sonra, şimdi de ''en fazla terleten kenti'' seçti ve birinciliği Texas'ın San Antonio kentine verdi. 
     Seçim ''Old Spice'' firmasının deodorant kolunca yapıldı. Seçici kurul tarafından yapılan açıklamaya göre, tipik bir yaz günü San Antonio'da açık havada 1 saat süreyle yürüyen bir kişi terleme yoluyla 1 litre su kaybediyor. Diğer ''en çok terleten şehirler'' arasında ise 
     Dallas, New Orleans, Houston ve Palm Beach yer aldı. 
     Terleten kentlerin sıralaması, haziran, temmuz ve ağustos aylarındaki yüksek sıcaklık ve nem oranları dikkate alınarak yapıldı. 
     Old Spice'ın terleme uzmanı Mark Davis, ''Bazı kişiler terlemenin rahatsız edici bir şey olduğunu düşünseler de, terleme vücudu serin tutma açısından çok önemlidir'' diye konuştu. Old Spice firmasının, ''en fazla terleten kent'' seçilen San Antonio'nun belediye başkanına, bir kasa ''Red Zone'' marka deodorant göndereceği bildirildi. 
     Buna karşılık en az terleten kentler arasında Alaska, San Fransisco, Seattle, San Diego ve Los Angeles bulunuyor. 
     





</TEXT>
</DOC>
