<DOC>
<DOCNO> 97456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yazar/guclu.html </URL>
<DATE> 2002/07/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde şeffaf dönem 
</HEADLINE>
<TEXT>

     Hükümetin ömrü ne kadar olur Erken seçim ne zaman yapılır Hiç belli değil. Biliyorum diyen yalan söylemiş olur... 
     Erken ya da geç eninde sonunda erken seçim gündemde. Ama en azından yeni hükümet kuruluncaya kadar mevcut hükümet iş başında. Anlaşılan o ki Milli Eğitim Bakanlığı şeffaf bir bakanı geç buldu, çabuk kaybedecek. 
     Bakan Necdet Tekin, eğitimin kangrenleşen tüm sorunlarına el atıyor. Sorunları süremiz el verdiği sürece çözmeye çalışacağız diyor. Örneğin önemli bir sorun haline gelen Galatasaray İlköğretim’inden, Galatasaray Lisesi’ne geçişte yaşanan sıkıntıya bizzat el koydu ve çözüm noktasına getirdi... Fen edebiyat fakültelerinin gasp edilen öğretmenlik haklarının yeniden verilmesi konusundaki çalışmalar son aşamasında. 12 yıllık temel eğitim, anadolu liselerinde yabancı dille eğitime devam mı, tamam mı Burs ve yurt konuları gibi akla gelebilecek tüm konularda yoğun çalışmalar var. Elde edilen sonuçlar bir bir açıklanacak. 
     Bu bir seçim yatırımı mı Evet demek zor. Yeni bakan konulara gerçekten samimiyetle yaklaşıyor. Örneğin önceki bakanlardan çoğu, konulara h kim olmadıkları için canlı televizyon programlarından ısrarla kaçarken, Bakan Tekin, şeffaflıktan yana olduğunu ve her konunun kamuoyu önünde tartışılması gerektiğini ısrarla vurguluyor. 
     Bakanın bu konudaki ilk ciddi sınavı bu gece Kanal D’de Genç Bakış’ta gerçekleşecek. Gençlerden, velilerden, öğretmenlerden, kısacası eğitimle uzaktan yakından ilgisi olan herkesten gelen sorulara cevap verecek. Samimiyetini, konulara h kimiyetini, şeffaflığını hep birlikte göreceğiz... 
     Aşağıdaki mektup çok ilginç. Birlikte okuyalım 
     
Garip bir durum      "Aktaracağım bu olay aynen vakidir. İstanbul’da bir anadolu lisesinde aynı sırayı paylaşan iki öğrencinin de yarı yıl karnesinde 8’er zayıfı vardı. Birinci öğrenci nasıl olsa sınıfta kalıyorum, matematiksel olarak ortalama yükseltme puanımı 3’e yükseltmem mümkün değil düşüncesi ile okula devam etmedi ve devamsızlıktan sınıfta kaldı. 
     İkinci öğrenci ise okulun kurallarına uygun olarak okula devam ettiği halde not ortalamasını 3’e yükseltemediği için sınıfta kaldı. 
     Şimdi 5.7.2002 tarihli genelge ile devamsızlıktan kalan öğrencilere, başarısız oldukları derslerden telafi eğitimi uygulanarak yeni bir sınav hakkı veriliyor. 2 aldığında da sınıf geçebilecek. Ama okulu yarım bırakmayıp derslere devam eden öğrenci bu yetiştirme programına şekil olarak katılmayıp ikinci not yükseltme sınavına tabi tutuluyor. Ancak ortalamayı 3’e yükseltmesi matematiksel olarak mümkün olmadığı için hiçbir yararı olmuyor. 
     Netice olarak okula devam etmeyen öğrenci yıl sonu yetiştirme programına alınıp ilgili öğretmenin her ders için verdiği iki puanla sınıf geçebiliyor ama okulun kurallarına uyan, zayıfı olduğu halde okula devam eden öğrenci ikinci not yükseltme puanını tutturamadığı için sınıfta kalıyor. 
     Sonuçta derslerine devam etmeyen öğrenci mük fatlandırılıyor. Derslerine devam eden ise cezalandırılıyor. Bu bir çifte standart değil midir .." 
     Özetin özeti Velilerin de, öğrencilerin de kafaları karmakarışık. Umarız Bakan Bey, bu gece yüreklerini biraz olsun rahatlatır. Her an kendisine ulaşılabilecek telefon numaralarını da açıklar. 
     
     







Yeni bir parti kurmak 


Karar Günü Çiller’den Ecevit’e öneri 


Yenilik sözde değil artık 


Ankara puslu 


Geçmiş olsun Bülent ’ 


Eğitimde şeffaf dönem 


Hayır Kanser amansız hastalık’ değil 


AB ve seçim tehlikede 


İş Bankası Pamukbank’a neden talip 


Halkın derdi başka Ankara’da olan başka 


Derviş AKP’ye gider mi 


</TEXT>
</DOC>
