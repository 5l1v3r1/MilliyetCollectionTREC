<DOC>
<DOCNO> 95471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yasam/yas06.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
30 saniyede bir Mercedes çalarız’ 
</HEADLINE>
<TEXT>

Bir Bulgar hırsızın yanında staj yaparak’ yarım dakikada lüks otomobilleri çalmayı başaran iki kardeş yakalandı 
     ELVAN EZBER İstanbul 

     Lüks otomobilleri 30 saniyede çalan, parçaladıktan sonra da satan 2 kardeş yakalandı. 34 yaşındaki Salih Kurtuluş ile 44 yaşındaki ağabeyi Sinan Kurtuluş’un özel yapım anahtarla otomobil çalmayı bir Bulgar hırsızdan öğrendikleri anlaşıldı. 
     Oto Hırsızlık Büro Amirliği’nce Maltepe’de bir depoya düzenlenen operasyonda Salih Kurtuluş ve Sinan Kurtuluş gözaltına alındı. 
     Kurtuluş kardeşlerin hızı ve kullandığı yöntem, ünlü aktör Nicholas Cage’nin başrolünü oynadığı "60 Saniye" adlı filme taş çıkartırken, polisleri de şaşkına çevirdi. 
     Bu yöntemi, otomobil kaçakçılığı suçundan Bulgaristan’da cezaevinde yatarken öğrendiklerini anlatan Kurtuluş kardeşler şunları söyledi 
     
     Çalamayacağımız araç yok’ 
     "Ünlü bir Bulgar oto hırsızı bize işin tüm inceliklerini anlattı. 
     En güvenli otomobili çalmak bile 30 saniyeden fazla bir zamanımızı almıyor. Çok sevdiğimizden dolayı Mercedes dışındakileri çalmıyorduk. Mercedes otomobiller için özel anahtarlar yaptık. Dünyada çalamayacağımız araba yok." 
     Depoda yapılan aramada 4’ü parçalanmış 5 otomobil bulundu. 
     
     



 YAŞAM 




















</TEXT>
</DOC>
