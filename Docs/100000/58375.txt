<DOC>
<DOCNO> 58375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/ekonomi/eko01.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Duayen, Migros’a veda ediyor 
</HEADLINE>
<TEXT>

Perakende sektörünün duayenleri arasında yer alan Migros Genel Müdürü Oktay Irsıdar, yaş haddinden dolayı emekliye ayrılıyor 
     EKONOMİ SERVİSİ 

     Migros Türk TAŞ Genel Müdürü Oktay Irsıdar, 31 Aralık 2001 tarihi itibariyle yaş haddinden emekliye ayrılıyor. 1957’den bu yana aralıksız 44 yıl süre ile Migros’un değişik kademelerinde çalışan Irsıdar, görevini Ömer Bozer’e devredecek. 
     Sektörün duayenleri arasında yer alan Irsıdar, 870 trilyon liraya ulaşması beklenen cirosuyla organize perakende sektöründe yüzde 25’lik payla lider konumdaki Migros’un başarısında önemli katkılarda bulundu. Özellikle Migros markalı ürünler konusunda büyük emeği olan Irsıdar, 1939 doğumlu. 
     İsviçre’de ekonomi eğitimi aldıktan sonra perakende sektörüne ilk adımını İsviçre Migros’ta atan Irsıdar, 1964’ten itibaren Migros Türk Anonim Şirketleri’nde çeşitli kademelerde çalıştı. 1981’de genel müdür yardımcılığına getirilen Irsıdar, 2000 yılı Mart ayından itibaren de Migros’ta Genel Müdür olarak görev yapıyor. 
     
Irsıdar’ın yerine Bozer      Migros Türk Yönetim Kurulu dünkü toplantısında, 1 Ocak 2002 tarihinden geçerli olmak üzere Genel Müdürlüğe Ömer Bozer’in atanmasına karar verdi. 
     Bozer, Devlet eski Bakanı Ali Bozer’in oğlu. Koç Holding’de 1983’te yetiştirme elemanı olarak göreve başlayan Ömer Bozer, daha sonra Maret AŞ’nin kuruluş aşamasında görev aldı. Bozer, 1994’e kadar Maret Genel Müdür Yardımcılığı görevinde bulunduktan sonra, halen sürdürdüğü Düzey AŞ Genel Müdürlüğü’ne atandı. 1958 doğumlu Bozer, ODTÜ ve ABD Georgia State Üniversitesi MBA mezunu. 
     



 EKONOMİ 





















</TEXT>
</DOC>
