<DOC>
<DOCNO> 75610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yasam/yas02a.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Önüm, arkam dibim’ batık 
</HEADLINE>
<TEXT>

Türk ve yabancı sualtı arkeolojisi uzmanları, denizlerimizde şimdiden 50’den fazla batık buldu. Tek sorun, sualtı talanı’ 
     ÖMER ERBİL İstanbul 

     Türkiye Sualtı Arkeolojisi Vakfı TINA , Uluslararası Sualtı Arkeoloji Enstitüsü INA ve Kültür Bakanlığı işbirliği ile yapılan sualtı arkeoloji haritası çalışmalarında Türkiye’nin batık cenneti olduğu ortaya çıktı. 
     İki aylık sualtı taramalarında 50’nin üzerinde batık tespit eden Türk ve yabancı sualtı araştırmacıları, Roma ve Bizans dönemlerine ait çok önemli batıkların bulunduğu araştırmada Ege, Akdeniz ve Marmara sahillerinin tümünü tarıyor. Taramanın ardından bu batıkların envanteri çıkarılacak ve Türkiye Sualtı Arkeoloji Haritası’ hazırlanacak. Böylece önemli batıkların bulunduğu yerlere sualtı arkeoloji turizmi’ düzenlemek mümkün olacak. 
     
Her gün bir batık      Araştırma ekibinin başında bulunan ve aynı zamanda TINA Başkanı olan Ayhan Sicimoğlu da, daha önce batıkları yüzerek aradıklarını, yurtdışından getirilen özel sualtı aracı sayesinde bulunan batık sayısının patladığını söylüyor. 
     Bu özel sualtı aracı ile batıkların yerinin hem çok daha net belirlendiğini hem de tarama hızlarının kat kat arttığını kaydeden Sicimoğlu, bu sayede hemen her gün’ bir batık bulduklarını belirtiyor. Sicimoğlu, Foça, Bozcaada ve Gökçeada sahillerini de önümüzdeki haziran ayından itibaren, Yunanistan’dan gelecek dalgıç ve bilim adamları ile birlikte tarayacaklarını bildiriyor. 
     Batıkların büyük ölçüde talan ve tahrip edilmesine yol açan kaçak dalışlara da değinen Sicimoğlu, bu konuda da şöyle konuşuyor 
     "Batıkların derinlerde olması tahribatı nispeten engelliyor. Turistler de çok kaçak dalış yapıyor. Envanter sistemi tamamlanıp turistlere gözetim altında dalış imk nı verildiğinde kaçak dalışlar ve yağmalama bitmiş olacak." 
     
İşte batıkların fatihi COROLYN’      INA kurucusu Prof. George Bass ile TINA Başkanı Sicimoğlu başkanlığındaki çalışmalar, yurtdışından getirtilen Corolyn’ isimli özel denizaltı ile gerçekleştiriliyor sağda . Kış nedeniyle ara verilen araştırmalara önümüzdeki ay yeniden başlayacak Türk ve yabancı sualtı araştırmacılarının tahrip edildiğini belirledikleri batıklar için tek umutları ise Sahil Güvenlik ekipleri.. 
     



 YAŞAM 
















</TEXT>
</DOC>
