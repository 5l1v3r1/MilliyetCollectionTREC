<DOC>
<DOCNO> 59728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/soneko02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler 5 trilyonluk ikramiyenin talihlisinde... 
</HEADLINE>
<TEXT>

     Milli Piyango'nun yılbaşı özel çekilişi, yeni yılın ilk trilyonerlerini de ortaya çıkaracak. 
     Milli Piyango İdaresi'nin yılbaşı özel çekilişi için bastırdığı 23 milyon 400 bin bilet, kısa sürede bayilerce alındı. 
     Tam biletin 8 milyon, yarım biletin 4 milyon, çeyrek biletin de 2 milyon liradan satıldığı özel çekilişte böylece 56 trilyon liralık satış hasılatı elde edildi. 
     Milli piyangonun düzenlediği özel çekilişin birinci bölümü saat 09.00'da İdare'nin Kızılay Binası'ndaki çekiliş salonunda başlayacak. 
     İkinci bölüm çekilişe ise saat 22.00'de TRT Arı Stüdyosunda geçilecek. Bu çekilişte son 3 rakamına göre 10 adet 30 milyon ve 2 adet 250 milyar liranın talihlileri belli olacak. 
     Saat 23.00'de de son 2 rakamına göre 7 adet 16 milyon kazananlar ile 2 adet 500 milyarın sahipleri ortaya çıkacak. 
     Saat 00.15'de bu defa şans topları yeni yılın ilk trilyonerleri ile amorti sahipleri için dönecek. Özel çekilişin bu final bölümünde 1 adet 5 trilyon ile 1 adet 1 trilyon liralık ikramiyenin çekilişi yapılacak. 2 adet amorti numarası da tespit edilecek. 
     TRT'nin Arı Stüdyosundaki bu çekilişler, TRT-1 kanalından canlı olarak da yayınlanacak. 
     






</TEXT>
</DOC>
