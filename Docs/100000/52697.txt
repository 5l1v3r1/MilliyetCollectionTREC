<DOC>
<DOCNO> 52697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko02.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İyileşmek için acı ilaç 
</HEADLINE>
<TEXT>

Kamuda 7.1 katrilyonluk tasarruf önlemleri açıklandı. Kamu kuruluşlarına bağlı 330 bölge müdürlüğü kapatılıyor. Fedak rlık sırasının kamuda’ olduğu belirtilen açıklamada önlemlerin kronikleşmiş’ sorunlara çözüm getireceği belirtildi 
     ANKARA Milliyet 

     Devlette küçülmeyi öngören 7.1 katrilyon liralık önlemler paketi açıklandı. Kapatılması tartışma konusu olan Köy Hizmetleri Genel Müdürlüğü kurtuldu. Konsolide bütçeye dahil kuruluşların 330 bölge müdürlüğü kapatılıyor. 
     Akaryakıt Tüketim ATV , Özel İşlem, Motorlu Taşıtlar Vergisi’nde yeni ayarlamalar’ yapılacak. 1 katrilyon lira gelir yaratmak amacıyla doğalgaz da ATV kapsamına alınacak. Belediyelerin Emlak Vergisi gelirleri artırılarak bütçe üzerindeki yükleri hafifletilecek. KİT’lerde prim, ikramiye, fazla mesai ödemeleri kaldırılacak. 
     Koalisyon liderlerinin 12 Kasım’da yaptığı zirvede kararlaştırılan önlemler, dün Başbakanlık tarafından açıklandı. Ekonomik programın birikerek kronikleşen temel sorunlara çözüm için alındığı belirtilen önlemlerin, bütçede yüzde 6.5 faiz dışı fazla hedefini gerçekleştirmeyi amaçladığı ifade edildi. Uygulanma sürecinde toplumun çeşitli kesimlerinin sıkıntılar yaşıyabildiği ve büyük fedak rlıklar göstermek zorunda kalabildiklerine dikkat çekilerek, "Kamu sektörünün de diğer tüm kesimler gibi kendi üzerine düşen fedak rlıkları yapması gerekir" denildi. 
     
KİT zamları yolda      Açıklanan önlemlere göre, tarımda iki ürün dışında bütün destekleme pirim ödemeleri, Türk Telekom ve THY gibi KİT’lerin çeşitli kesimler için uyguladığı bütün indirimler kalkıyor. Yine KİT’ler, ürün ve hizmetlerinin fiyatlarını belirlerken, ticari’ olmayan, bedelsiz ve tarife altı uygulamalar yapamayacaklar. Bu da KİT’lerin ürün ve hizmet fiyatlarının zamlanacağı anlamına geliyor. 
     Enerji, sosyal güvenlikte kaçak yolları kapatılırken, gelir yaratıcı alanlarda yeni önlemler öngörülüyor. Motorlu Taşıtlar, Akaryakıt Tüketim, Özel İşlem gibi vergilerde, Bakanlar Kurulu yetkisinde olan artırma oranlarının en üst sınırlarının uygulanacağı belirtiliyor. Aynı şekilde belediyelerin bütçe üzerindeki yüklerini azaltmak amacıyla emlak vergisi gelirlerinin de artırılması hedefleniyor. 
     
     
     



 EKONOMİ 




















</TEXT>
</DOC>
