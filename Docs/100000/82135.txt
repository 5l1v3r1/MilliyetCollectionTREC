<DOC>
<DOCNO> 82135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur27.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit "Bülent Ecevit'in durumu iyi yarın çıkacak" 
</HEADLINE>
<TEXT>

     DSP Genel Başkan Yardımcısı ve Başbakan Bülent Ecevit'in eşi Rahşan Ecevit, Bülent Ecevit'in sağlık durumunun iyi olduğunu ve yarın hastaneden çıkarılacağını bildirdi. 
     Rahşan Ecevit Başkent Hastanesi'nden ayrılırken Başbakan Ecevit'in sağlık durumuyla ilgili gazetecilere açıklamalarda bulundu. 
     Herşeyin yolunda olduğunu belirten Rahşan Ecevit, ''Bu akşam biraz tutmak istiyorlar kendisini burada, herşeylerine baktılar, hiçbir şey bulamadılar. O da memnun doktorlar da memnun, kendisi de rahat'' dedi. 
     Ecevit'in bu akşam hastanede tutulacağını ancak yarın çıkarılacağını belirten Rahşan Ecevit, Başbakan Ecevit'in rahatsızlığının nedenine ilişkin bir soru üzerine, ''Bulamadılar hiçbir şey ama şimdi rahatladı'' diye konuştu. 
     Başka bir soru üzerine Başbakan Ecevit'in yarın hastaneden çıkarılacağını yineleyen Rahşan Ecevit, ''Ama yarın, ne zaman bilemiyorum. Herşeyine baktılar birşey bulamadılar'' dedi. 
     Cerrahi bir müdahalenin söz konusu olup olmadığına ilişkin bir soruya da Rahşan Ecevit, ''Birşey yokken neden cerrahi müdahale olsun'' yanıtını verdi. 
     Başbakan Ecevit'in bir açıklaması olup olmayacağına ilişkin bir soru üzerine Rahşan Ecevit, ''Hayır onu yatırdılar o da doktorlar ne derse onu yapıyor'' diye konuştu. 
     Rahşan Ecevit, bir soru üzerine hastaneye yeniden döneceğini söyledi. 
     





</TEXT>
</DOC>
