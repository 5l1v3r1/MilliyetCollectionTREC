<DOC>
<DOCNO> 85751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur16.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisine "ihtiyar" diye seslenen Valiyi güreşe davet etti 
</HEADLINE>
<TEXT>

     Aydın Valisi Emir Durmaz, ''ihtiyar'' diye seslendiği kişiden ''güreşelim'' teklifi aldı. 
     Vali Durmaz, Karacasu İlçesi'ne bağlı Işıklar Köyü'nde yaptığı ziyarette, Köy Muhtarı Mustafa Girgin'den köyün sorunları hakkında bilgi aldı. 
     Köy Kahvesi'ndeki toplantı sırasında karşısında oturan 92 yaşındaki Hasan Ali Çetinkaya'ya ''ihtiyar'' diye seslenen Vali Durmaz, Çetinkaya'dan beklemediği teklif aldı. 
     Çetinkaya, kendisini hiç bir zaman ihtiyar olarak görmediğini belirterek Vali Durmaz'a, ''Ben ihtiyar değilim. Sen benim yaşıma bakma. Bu yaşımla seninle hem güreşir hem de yarışırım. Soluğu derede alırsın. İstersen deneyelim'' dedi. 
     Vali Durmaz, Hasan Ali Çetinkaya'nın sözleri üzerine kendisinden özür dileyerek sözünü yanlış algıladığını söyledi. 
     





</TEXT>
</DOC>
