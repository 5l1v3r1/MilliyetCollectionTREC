<DOC>
<DOCNO> 69869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur10.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide üyesi diye gözaltına alınan Afgan temiz çıktı... 
</HEADLINE>
<TEXT>

     Trabzon'da El Kaide Örgütü üyesi olduğu şüphesiyle gözaltına alınan ve Trabzon ile İstanbul Emniyet Müdürlüğü yetkilileri tarafından 1,5 ay sorgulanan Muhammer Enver Hüseyin'in, herhangi bir örgüt üyesi olmadığı belirlendi. 
     Yaklaşık 1,5 ay önce Almanya'ya gitmek isterken, Trabzon Havaalanı'nda sahte pasaport ile yakalanan Muhammer Enver Hüseyin 37 , Trabzon Emniyet Müdürlüğü yetkilileri tarafından, El Kaide Örgütü üyesi olduğu şüphesiyle gözaltına alındı. Hüseyin'in yapılan sorgulamasında, Türkiye'ye İran üzerinden yasadışı yollardan girdiği belirlendi. Hüseyin, sorgulamasında, İstanbul'da 5-6 yıl çalıştığını ve pasaportunu İstanbul'dan aldığını ileri sürünce, Kurban Bayramı öncesi Trabzon Emniyet Müdürlüğü yetkilileri ile İstanbul Emniyet Müdürlüğü yetkilileri ortak çalışma başlattı. 
     İstanbul'da da bir hafta kadar sorgulanan Hüseyin, burada çalıştığına dair herhangi bir yer gösteremeyince, yalan ifade verdiği belirlendi. 
     Daha sonra tekrar Trabzon'a gönderilen Hüseyin'in, İçişleri Bakanlığı'ndan gelen bilgiler doğrultusunda, herhangi bir örgüt üyesi olmadığı tespit edildi. 
     Hüseyin'in, önümüzdeki günlerde sınırdışı edileceği bildirildi. 
     






</TEXT>
</DOC>
