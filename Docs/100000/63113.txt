<DOC>
<DOCNO> 63113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/uras.html </URL>
<DATE> 2002/01/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İş ilanlarında kıpırdama’ var 
</HEADLINE>
<TEXT>

     Pazar günleri gazete satın alanların bir bölümünün, iş ilanlarını izlemek için gazete aldıklarını öğrendiğimden bu yana hafta sonları gazete bayilerinin önünden geçerken gazete satın alanların öncelikle gazetelerin hangi bölümüne baktıklarına dikkat ederim. Gazetelerin "İnsan Kaynakları" eklerine gösterilen ilgi dikkatimi çeker. Bizim gazetelerimizin "İnsan Kaynakları" eklerinde iş arayanların değil, işçi arayan büyük kuruluşların ilanları yayımlanır. "İnsan Kaynakları" ekinde aranan işçi "beyaz yakalı" ve "iyi eğitim görmüş veya deneyimli" işçidir. 
     Ekonomik kriz ile birlikte gazetelerin "İnsan Kaynakları" eklerinin sayfaları azaldı, azaldı... Bazı ekler gazetenin içinde yer alan sayfalara dönüştü. 
     Ekonominin canlı dönemlerinde 36 sayfaya kadar tırmanan Hürriyet’in İnsan Kaynakları eki 8 sayfaya kadar indi. 
     Ama geçen hafta sonu Hürriyet’in İnsan Kaynakları eki 18 sayfa yayımlandı. Ekin 12 sayfasında ise sadece iş ilanları yer alıyordu. 
     Sayın okuyucularım, bu çok önemli bir gelişmedir... Demek ki, Türkiye’de bazı firmalar işçi çıkarmayı sürdürürken, bazıları da büyüme arayışına girmiş durumda. Üretim yapamayan, gelecek hakkında iyimser bekleyişleri olmayan hiçbir işveren para ile ilan vererek eleman aramaz. Demek ki, bazı firmalarda "uyanış" var. 
     
İlanlar artmış      Acaba Hürriyet İnsan Kaynakları ekinde yer alan iş ilanlarının sayısı geçmişe göre nasıldı Gazetenin Reklam Grup Başkanı Ayşe Cemal Sözeri’ye sordum. 
     Bana verilen bilgiye göre, yılbaşında iş ilanları genelde artarmış. Geçen pazar günü Hürriyet İnsan Kaynakları ekinde 330 eleman ilanı yer alıyormuş. Bu sayı bir yıl öncenin İnsan Kaynakları ekinde yer alan 278 ilanın üzerinde imiş. 
     Bir kriz döneminin bitip bitmediğinin tartışıldığı günlerde bu tablo ümit vericidir. 
     Ama acaba ilanların niteliği ne İşverenler yatırım için mi, üretim için mi eleman arıyor. 
     Teker teker ilanları inceleyince, bir şey dikkatimi çekti İlanların çoğunda işveren satış ve pazarlama elemanı arıyordu. Hem de "deneyimli satış ve pazarlama" elemanı. Demek ki, işveren şu anda üretimin önündeki engeli aşmak için pazarlamaya önem veriyor. 
     Satış ve pazarlama elemanları yanında üretime dönük eleman arayışı da vardı. Bu tür iş ilanlarında, kaliteye ağırlık verilmesi dikkati çekiyordu. Arananlar, kalite yönetim mühendisi, kalite güvence mühendisi, kalite kontrolörü gibi uzmanlaşmış elemanlardı. 
     
İstihdam genişlerse...      Bilgisayar sektöründe ise, yazılım uzmanları en fazla aranan elemanlardı. 
     Sektör olarak, "tekstil sektörü" en fazla eleman arayan sektör özelliğini koruyordu. Bu sektörde tasarımcılar, modelistler en fazla aranan elemanlardı. 
     Metal sektörü ise, mühendis ve tekniker arıyordu. 
     Muhasebe müdürü, muhasebeci ise her dönem aranan elemanlardandı. 
     Sayın okuyucularım, ekonomideki iyileşmenin göstergesi, istihdam imkanlarının genişlemesidir. "Her ne kadar çalışanların yarısı işsiz kaldı ise de, her ne kadar iş arayan hiç kimse iş bulamıyor ise de, ekonomi düze çıktı... Her şey çok iyi" denilemez. Bu nedenle ekonomide iyileşmenin olup olmadığını merak ediyorsanız siz de iş ilanlarına bakınız... İş ilanlarının artması ekonomide uyanmanın ve iyiliğin işaretidir. 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
