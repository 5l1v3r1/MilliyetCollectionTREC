<DOC>
<DOCNO> 76286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun07.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Kral’ı yakan ifade 
</HEADLINE>
<TEXT>

     ANKARA Milliyet 

     Ankara’da eski futbolcu Tanju Çolak’a ait çalıntı kayıtlı jipi kullanırken yakalanan Gökhan Sevgi, aracın satış işlemlerini polise tek tek anlatırken, Çolak’a 19 bin dolar peşin para verdiğini iddia etti. Gözetim süresinin ardından savcılığa çıkarılan ve tutuksuz yargılanmak üzere serbest bırakılan Sevgi, olayı şöyle anlattı 
     
     Tam 19 bin dolar verdim’ 
     "Arkadaşım Hasan Basri Erdem, Mayıs 2001’de beni arayıp Tanju Çolak’a ait satılık olan jipi alıp almayacağımı sordu. Çolak’ın 30 - 40 bin dolar istediğini söyledi. 19 bin doları peşin, 5 bin 5 bin dolara 30 - 60 gün vadede anlaştık. Ruhsata baktım haciz, rehin yoktu. 19 bin doları peşin verdim. Yedek anahtar istedim, 'Göndereyim’ dedi. Bolu’da radara yakalandım. Plakaya ve ehliyetime ceza kesildi. Çolak, sonra plakanın özel olduğunu belirtip geri istedi. 2.5 - 3 ay sonra plaka ve ruhsat, kargo ile geldi." 
     
     Jipi evin önünden çaldılar’ 
     Geçen pazartesi gizlice savcılığa gidip ifade veren Çolak ise "Sevgi jipi istemeyince anahtarları aldım, ayrıldık. 3 - 5 gün sonra aracın evin önünde olmadığını gördüm. Karakola gittim. Sigortadan 25 - 30 milyar para aldım. İfadeleri uydurmadır. Ben, Kasko’dan aldığım paraya muhtaç değilim. Sevgi’den şik yetçiyim" dedi. 
     



 GÜNCEL 























</TEXT>
</DOC>
