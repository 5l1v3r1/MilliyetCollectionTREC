<DOC>
<DOCNO> 51947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/dun01.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Harek t planı Türk imzası taşıyor 
</HEADLINE>
<TEXT>
Mezar-ı Şerif’i Türk zek sı kurtardı 
Mezar-ı Şerif'in ele geçirilmesini operasyonun en başarılı adımı olarak tanımlayan İzvestiya, zaferde Türklerin payının büyük olduğunu yazdı 
     CENK BAŞLAMIŞ Moskova 

     İzvestiya, manşetten verdiği haberde, devrik Devlet Başkanı Burhanettin Rabbani'ye bağlı güçlerin Mezar - ı Şerif'e girmesiyle sonuçlanan saldırıyı Türk ve ABD'li askeri uzmanların uzun süredir titiz bir şekilde planladığını belirterek, "ABD'liler ve Türkler zaferden pay çıkarabilir" ifadesini kullandı. 
     
     İŞ BÖLÜMÜ YAPTILAR 
     Gazete, Mezar-ı Şerif'in ele geçirilmesi sırasında iş bölümü yapıldığını ve Kuzey İtttifakı güçlerinin Taliban, Afgan giysileri içindeki Amerikalı komandoların ise Usame bin Ladin yanlısı yabancı gönüllülerin oluşturduğu birlikle savaştığını belirtti. İzvestiya, aralarında Arapların da bulunduğu yabancılar birliğinin daha önce başka ülkelerde çatışmalara katılmış deneyimli ve ideallari için ölmeye hazır savaşçılar olduğunu, ancak Amerikalı komandoların saldırısı üzerine Mezar-ı Şerif'ten çekildiklerini kaydetti. 
     
     ABD'LİLER 100 KİŞİ 
     Gazete, "Dünya, televizyon ekranlarında Afgan muhalefeti ile Taliban arasındaki çatışmaların görüntüsünü izliyor. Gerçekte ise, onların ardında savaşın kaderini belirleyen yabancılar bulunuyor" diye yazdı. İzvestiya'ya göre, şu anda sayıları 100 civarında olan Amerikalı komandolar doğrudan büyük çatışmalara girmek yerine stratejik hedeflerin ele geçirilmesini ve Kuzey İttifakı güçlerinin saldırılarda az kayıp vermesini sağlamaya çalışıyor. 
     
Taliban Herat’ın düştüğü yalan...      Taliban, Afganistan'da stratejik öneme sahip kentlerden Herat'ın Kuzey İttifakı birliklerince ele geçirildiği haberlerini yalanladı. Katar'dan yayın yapan El - Cezire televizyonunun Kabil muhabiri de "Herat'ın düştüğü yolundaki haberler temelsiz, Taliban hala kenti kontrol ediyor" dedi. El - Cezire'nin, Taliban askeri yetkililerine dayanarak verdiği haberinde, "Herat Taliban'ın denetiminde görünüyor" denildi. 
     



 DÜNYA 




















</TEXT>
</DOC>
