<DOC>
<DOCNO> 67650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo01.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Halka arzlar Beşiktaş ile Galatasaray dostluğunu pekiştirdi 
</HEADLINE>
<TEXT>

     Galatasaray Kulübü'nün bünyesinde bulunan Galatasaray Sportif AŞ'nin hisselerinin bir bölümünün halka arzının tanıtım toplantısı bugün Swiss Otel'de yapıldı. 
     Yaklaşık bin kadar kişinin katıldığı toplantıda izdiham yaşanırken, Galatasaray ve Beşiktaş kulüp başkanları dostluk gösterisinde bulundu. 
     Galatasaray Kulübü Başkan Cansun, Beşiktaş Kulübü Başkanı Serdar Bilgili ve Genel Sekreter Hüsnü Güreli'ye Galatasaray şapkası giydirip medyaya poz verdi. 
     Başkan Cansun, Beşiktaş ile yıllardır süregelen dostluklarının devam ettiğini belirterek, ''Biz dostuz. Taraftarlar da düşman olmasın. Ben Beşiktaş'ın halka arzının kokteyline gittim. Beşiktaş Başkanı Bilgili de bizim bu önemli gecemize geldi. Fenerbahçe de çağırırsa gideriz'' diye konuştu. 
     Sahada sonuna kadar mücadele ettiklerini ve şampiyonluk yarışında Beşiktaş ile rakip olduklarını kaydeden Cansun, ''Saha dışında ise en değerli dostum Bilgili'dir'' dedi. 
     Başkan Bilgili ise Galatasaray ile her zaman dost olduklarını vurgulayarak, yaşanılan bu dostluğun herkese örnek olacak nitelikte bulunduğunu, kendilerinin Galatasaray ve Fenerbahçe ile hiçbir zaman gerginliklerinin olmadığını söyledi. 
     Bilgili, bir soru üzerine Ankaragücü maçına değinerek, bu karşılaşmada puan kaybetmeye tahammüllerinin olmadığını vurguladı. 
     
     Notlar 
     Halka sunum toplantısına Galatasaray Teknik Direktörü Mircea Lucescu ve eşi, sarı-kırmızılı futbolculardan kaptan Bülent Korkmaz, Victoria, Kerem, Serkan, Fleurquin, kaleci Mehmet, Murat, Batista, Capone ve Suat da katıldı. 
     149   Mart ayında yapılacak seçimli genel kurulda aday olduğunu açıklayan Özhan Canaydın ile diğer aday şimdiki başkan Mehmet Cansun toplantı sırasında bir araya geldi. 
     149   Halka arz sunum toplantısına eski başkan Faruk Süren de katıldı. 
     149   Galatasaray'ın halka sunum video gösterisinde, sarı-kırmızılı kulübün UEFA Kupası ve Süper Kupa'yı kazandığı maçların görüntüleri yer alınca salonu dolduranlar yoğun bir şekilde alkışladı. Bu sırada bazı üyelerin gözyaşlarına engel olamayarak ağlamaları da dikkat çekti. 
     149   Tanıtım filmi ''Galatasaray Türkiye'nin en güçlü uluslararası markası'' yazısıyla sona erdi. 
     Bu arada Galatasaray Kulübü'nün yapılan bir araştırmada ''Olgun taraftarlar'' anketinde kendilerinin yüzde 36, Fenerbahçe'nin yüzde 32, Beşiktaş'ın yüzde 14, Trabzonspor'un yüzde 9 ve diğer takımların ise yüzde 10 taraftar profiline sahip olduğu belirtildi. 
     149   Tanıtımda Galatasaray'ın 20 milyon taraftarının bulunduğu kaydedildi. 
     149   Sportif AŞ Genel Müdürü Ebru Köksal, toplantıya katılanlara çağrıda bulunarak ''14 Şubat Sevgililer Günü''nde sevgilileri için ayırdıkları bütçelerini Galatasaray hissesi alarak kullanmalarını istedi. 
     149   Toplantıya katılan ve bir konuşma yapan İstanbul Menkul Kıymetler Borsası İMKB Başkanı Osman Birsen'e Başkan Cansun, Galatasaray Forması hediye etti. 
     149   Başkan Cansun, şu ana kadar hafta sonunda yapacakları derbi maç 
     için Fenerbahçe Kulübü'nün, kendilerine verdiği bin 100 bilet sayısında bir artırım yapmadığını belirterek, yarın vilayette yapılacak olan güvenlik toplantısında bu konunun çözüme kavuşacağını dile getirdi. Cansun, Kolombiya'lı Gonzalez'in bonservis işlemlerinin sürdüğünü, gerçekleşmesi halinde de bu futbolcunun Fenerbahçe maçında oynayabileceğini kaydetti. 
     149   Galatasaray'ın 28 trilyon lira gelir beklediği halka arzdan 
     Beşiktaş Kulübü'nün ise yaklaşık 20 trilyon lira gelir sağlayacağı öğrenildi. 
     149   Oldukça kalabalık bir topluluğun katıldığı toplantıda 
     Galatasaray'ın Mart ayında yapılacak kongresi için kulislerin yapılması da dikkat çekti. 
     149   Özhan Canaydın'ın bu toplantının ardından Galatasaray Adası'nda 
     liseli mezunlarla bir araya geldiği öğrenildi. 
     149   Toplantı sırasında katılımcılara halka arzla ilgili bilgilendirme 
     dosyaları verilirken, bunun yanında talep formları dağıtılarak konukların hisse alabilmeleri için başvuru yapma imkanı sağlandı. 
     






</TEXT>
</DOC>
