<DOC>
<DOCNO> 63537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yasam/yas05.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözüme bak ve oy ver 
</HEADLINE>
<TEXT>

Hindistan’ın Uttar Pradesh Kent Meclisi üyeliği için aday olan Hindu bir sihirbaz, seçim hilesini baştan açıkladı Halkı toptan hipnotize edip, bütün oyları alacağım.. 
     DIŞ HABERLER SERVİSİ 

     Sıradışı yeteneklerini kullanarak şansını politikada denemeye karar veren Hindistanlı bir sihirbaz, önümüzdeki haftalarda yapılacak yerel seçimleri hipnoz’ ile kazanacağını açıkladı. 
     Altı yaşından bu yana sihirbazlık yapan ve kariyeri boyunca 26 bin gösteri düzenleyen Hindistan’ın en tanınan sihirbazlarından O. P. Sharma, siyasette ulaşabileceği en yüksek noktaya kadar gitmek için kararlı olduğunu açıkladı. Bu amaçla siyaset merdivenine alt basamaklardan başlamaya karar veren sihirbaz Sharma, Uttar Pradesh kenti meclis üyeliği için adaylığını koydu. Sihirbaz Sharma, seçimleri kazanmak için tüm yeteneğini ve yaşamı boyunca edindiği deneyimleri sonuna kadar kullanacağını da sözlerine ekledi. 
     Sharma, bu bağlamda yürüteceği seçim kampanyasının adımlarını da açıkladı. 
     
     Meslekdaşları destekledi 
     Kampanya süresince de Uttar Pradesh’te bedava halk gösterileri düzenleyeceğini belirten sihirbaz Sharma, sıradışı yeteneklerini de bu noktada ortaya koyacak. Ve ünlü sihirbaz, izleyicileri hipnotize ederek kendisine oy vermelerini isteyecek. Hipnotize yeteneğinden çok emin olan ve seçimleri kazanacağına kesin gözüyle bakan Sharma, sihirli kampanyası’nın hazırlıklarına da çoktan başladı. Hindistan’ın dört bir yanındaki sihirbazların seçimleri kazanması için kendisine yardım sözü verdiğini açıklayan Sharma, sihirbaz dostlarından 200’üyle şimdiden anlaştığını dile getirdi. 
     



 YAŞAM 
























</TEXT>
</DOC>
