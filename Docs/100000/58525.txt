<DOC>
<DOCNO> 58525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/ekonomi/eko04.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada umut yılı 
</HEADLINE>
<TEXT>

     AYFER YILDIZ 

     Yılbaşından bu yana TL bazında yatırımcısına yüzde 33 değer kazandıran borsanın, 2002’nin ilk aylarında 15 bin seviyelerini görmesi bekleniyor. IMF’le yeni stand by anlaşmasının imzalanacak olması, 2001 yılında bankacılık sektöründeki yeniden yapılanma çalışmaları, Anayasa değişiklikleri 2002’de ekonomideki umutları artırıyor. 
     2002’nin ilk çeyreğinde ekonomide canlanmanın başlayacağı ve bunun piyasalara olumlu yansıyacağını belirten uzmanlar, borsanın alternatif yatırım araçlarına göre daha cazip olduğunu söylüyor. Borsacılar, yatırımcıların düşüşleri alım fırsatı olarak değerlendirmelerini öneriyor. Ancak, hisse ve sektör seçimi büyük önem taşıyor. Faaliyet k rı yüksek, ihracat yapan, kapasite kullanım oranı yüksek şirketlerin ön plana çıkacağı 2002’de, yabancıların hem sermaye hem de yatırım olarak paylarını artırması bekleniyor. 
     
Yurtdışı etkili olacak      Bu arada, geçen hafta Arjantin’de hükümet değişikliği, Irak’a olası bir müdahale konusundaki belirsizliğin sürmesi ve dolardaki yükseliş k r satışlarında etkili oldu. Arjantin, Irak’taki gelişmeler ve yurtdışı piyasaların seyri 2002’nin ilk günlerinde de piyasanın yönünde belirleyici olacak. 
     Şubat ayındaki devalüasyonun piyasaları şok ettiğini ve 11 Eylül’le birlikte dengelerin değiştiğini belirten Es Yatırım’dan Özgür Gezer, "Yeni standby’ın olumlu bir gelişme. IMF’in mali yardım konusundaki açıklamaları, borç ödemelerindeki tedirginliği azaltıyor. Bundan sonra hükümet uyum yasalarını çıkarırsa önemli bir soun yaşanmaz" dedi. Gezer, 2002’de dayanıklı tüketim, inşaat, çimento ve otomiv sektörünün ön planda olacağını söyledi. 
     



 EKONOMİ 














</TEXT>
</DOC>
