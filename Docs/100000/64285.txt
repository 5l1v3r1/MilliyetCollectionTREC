<DOC>
<DOCNO> 64285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun01.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu restorana Jennifer Lopez giremez.. 
</HEADLINE>
<TEXT>

     Ünlü sinema ve pop yıldızı Jennifer Lopez, Londra'nın dünyaca ünlü restoranından veto yedi. Restoran yönetimini garip istekleriyle bıktıran Lopez'in lüks mekana girmesi yasaklandı. 
     Internetteki ''peoplenews'' sitesinin haberine göre, Ivy adlı restoran, Lopez'e resti çekti. Devamlı müşterileri arasında Nicole Kidman, Madonna, Victoria-David Beckham, Jack Nicholson gibi ünlüler bulunan restoranın kapıları Lopez'e kapandı. 
     Lopez'e restoranın kapılarını kapayan olay, şarkıcının Londra'da verdiği konser gecesinde meydana geldi. Konserin ardından bir soluk almak için restorana gitmeye karar veren Lopez ve beraberindekiler, daha mekana varmadan sıkıntılar başladı. 
     Lopez'in asistanı, tam üç kez arayarak rezervasyonun saatini son anda değiştirdi. Olaylar bununla da bitmedi, restorana gruptan önce gelen üç koruma, herkesi gözden geçirerek güvenlik taraması yapmak istedi. Restoran yönetimi bunu kabul etmeyince korumalar vazgeçti. 
     Ancak, bu kez de asistanı güzel yıldızın yemeğini otelinde yemeye karar verdiğini bildirdi. 
     Bütün bunlar üzerine çileden çıkan Ivy'nin müdürü, Lopez'i telefonla arayarak bu davranışlarının kabul edilemeyeceğini belirtti ve bir daha restoranlarına gelmemesini istedi. 
     

     
</TEXT>
</DOC>
