<DOC>
<DOCNO> 96992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/soneko05.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te neredeyse traktör kadar karabasan kullanılıyor 
</HEADLINE>
<TEXT>

     Tarımda mekanizasyonun tartışılmadığı günümüzde, Gaziantep'te tarım sektöründe 6 bin 591 karasaban ve 8 bin 313 traktör kullanıldığı belirlendi. 
     Tarım İl Müdürlüğü'nce hazırlanan İstatistiki Bilgiler raporunda, 2001 yılı verilerine göre, Gaziantep'te, değişik beygir güçlerindeki 8 bin 313 traktörün yanı sıra, 6 bin 591 karasaban tarım sektöründe kullanılıyor. Gaziantep Ziraat Odası GAZO Başkanı Zihni Kepkep, karasabanın hiç bir zaman önemini kaybetmediğini, motorine, yedek parçaya ve lastiğe yapılan zamlar sonrası hiç de kaybetmeyeceğini söyledi. Motorine sürekli zam sonrasında traktörle tarım yapan çiftçinin para kazanamayacağını kaydeden Kepkep, ''Zamlar sonrasında karasaban tercih edilmeye başlandı. Çiftçi ahırına astığı karasabanı, yeniden hayvanına koşmak zorunda kaldı'' dedi. Kepkep, karasaban kullanımının zorunlu olduğu taşlık ve dik araziler bulunduğunu ve traktörün orada istenilse de kullanılamayacağına dikkati çekerek, ''Ancak, işin acı tarafı, motorine gelen zamlar sonrası karasaban traktörün girdiği arazilerde de kullanılmaya başlandı'' diye konuştu. 
     





</TEXT>
</DOC>
