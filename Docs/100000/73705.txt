<DOC>
<DOCNO> 73705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun04a.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Atık variller İtalya’ya 
</HEADLINE>
<TEXT>

Karadeniz’de büyük kirlilik yaratan ve sahile vurduktan sonra Samsun ile Sinop’ta depolanan atık dolu 367 varil, sahibine yani İtalya’ya iade ediliyor 
     ANKARA Milliyet 

     Çevre Bakanı Fevzi Aytekin, Karadeniz kıyılarında bulunan atık varillerinin, geldikleri yer olan İtalya’ya gönderileceğini söyledi. 
     TBMM Genel Kurulu’nda gündem dışı söz alan DSP Giresun Milletvekili Hasan Akgün, Karadeniz’deki çevre kirliliğinin giderek arttığını ve kentsel atık sorununun çözülmesi gerektiğini söyledi. 
     
Yeniden inceleme yapıldı      Akgün’ü yanıtlayan Aytekin de, Karadeniz’de katı atıkların depolanmasında coğrafi konumdan kaynaklanan sorunlar yaşandığını bildirdi. Karadeniz sahillerinde bulunarak Samsun ve Sinop’ta depolanan 367 varili Greenpeace ile yeniden incelediklerini bildiren Aytekin, "İtalya’dan geldiği belirlenen bu varillerin İtalya’ya iadesi konusunda olumlu görüş aldık" dedi. 
     



 GÜNCEL 

























</TEXT>
</DOC>
