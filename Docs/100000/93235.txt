<DOC>
<DOCNO> 93235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/spor/spo04.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio’dan suçlama 
</HEADLINE>
<TEXT>

Trabzon’un Brezilyalı yıldızı, kampa gelmeyen Da Silva ve Jarro’nun bahanelerini gerçekçi bulmadığını söyledi 
     BİR günlük rotarın ardından kampa katılan Trabzonspor’un Brezilyalı futbolcularından Aurelio, kampa katılmayan vatandaşları Da Silva ve Jarro’yu sert bir dille eleştirdi. İki futbolcunun da hatalı davrandığını açıklayan Aurelio, öne sürdükleri bahanelerin gerçekçi olmadığını belirtti. Brezilyalı futbolcu, "Da Silva da, Jarro da bence doğru söylemiyor" diye konuştu. 
     AURELİO sözlerini şöyle sürdürdü "Artık işleyiş 2001’deki gibi değil. Buradan yatırdığınız paralar, bankaya kısa sürede ulaşıyor. Portuguesa’nın parası gitmemiş olamaz. Ama yine de Da Silva gelmiyor. Air France’taki grev de bizi sadece bir gün geciktirdi. Jarro ise sekiz gün geç kaldı. Onlar maksatlı hareket ediyorlar. Neden böyle yaptıklarını anlayamadım." 
     



 SPOR 





























</TEXT>
</DOC>
