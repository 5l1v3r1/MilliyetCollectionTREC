<DOC>
<DOCNO> 51701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yasam/yas05.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıp öğrencileri bile AIDS’liden korkuyor 
</HEADLINE>
<TEXT>

Tıp öğrencilerinin yüzde 93'ü, "Ailemden biri AIDS'li olsa, evden gitmesini isterim" diyor.. 
     AYTEN GÖRGÜN İstanbul 

     İnönü Üniversitesi Tıp Fakültesi Psikiyatri ve Mikrobiyoloji Anabilim Dalı tarafından yapılan yeni bir araştırmaya göre, AIDS hakkında eğitim almış tıp fakültesi öğrencileri bile, AIDS'li hastalardan uzak duruyor. 
     Bu ürpertici sonucu ortaya koyan anket, AIDS Haftası etkinlikleri dahilinde yapıldı. Ve sonuçlarına göre, üniversite öğrencilerinin yüzde 87'si, korumalı ve korumasız herhangi bir şekilde AIDS'li bir hastanın kan ve vücut sıvılarına dokunmak istemiyor. 
     
     "AIDS'liye karşıyız " 
     Toplam 7 soruluk 'evet hayır' şeklinde cevaplanan ankete katılan öğrencilerin tamamına yakını AIDS hastası kendi aile bireyleri dahi olsa aynı evi paylaşmayı istemeyecek kadar hastalıktan çekiniyor. Ankete katılanların yüzde 93'ü, "Ailemden biri AIDS'li olsa onun evden gitmesini isterim" şıkkını işaretledi. "AIDS'li olanlara her bakımdan karşıyım", "AIDS'li olursam kimse destek olmaz", "AIDS finansal bir yüktür", "AIDS'li olana yardım sunmam, acımam" ve "AIDS'ten beni korumak için politik destek yok" cümlelerine verilen karşılıklar da, hep "Evet" oldu. 
     
     Konferans bugün 
     Bu arada hastalık hakkındaki her soruya yanıt verilecek olan AIDS konferansı bugün Milliyet'in katkılarıyla, Harbiye Askeri Müze Kültür Sitesi'nde düzenlenecek. 
     Katılımın ücretsiz olduğu konferans sonrası Leman Sam geliri AIDS Savaşım Derneği'ne bağışlanacak olan bir konser verecek. 
     



 YAŞAM 

















</TEXT>
</DOC>
