<DOC>
<DOCNO> 66074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sontur01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sis ulaşımı felç etti 
</HEADLINE>
<TEXT>

     İstanbul'da geceyarısından sonra etkili olan yoğun sis nedeniyle sabah saatlerinde Eminönü-Kadıköy, Beşiktaş-Kadıköy, Üsküdar-Eminönü ve boğaz hattında çalışan vapur seferleri yapılamadı. Seferler saat 10.00'dan sonra normale döndü. 
     Yetkililer, Kadıköy-Karaköy, Üsküdar-Kabataş ve Sirkeci-Adalar vapur seferleri ile Harem-Sirkeci arasındaki arabalı vapur seferlerinin gerçekleştirildiğini belirttiler. 
     Öte yandan, sis nedeniyle İstanbul Boğazı, saat 03.00'ten itibaren transit gemi trafiğine kapatıldı. 
     İstanbul'da yoğun sis, hava ulaşımını da olumsuz etkiledi. 
     Sis nedeniyle Türk Hava Yolları'nın Singapur-Bangkok seferinden dönen TK 61 sefer sayılı yolcu uçağı, Atatürk Havalimanı yerine Sabiha Gökçen Havaalanı'na indi. 
     Kentte etkisini sürdüren sis ayrıca, iç ve dış hatlardaki bazı uçak seferlerinde rötarlara yol açtı. 
     






</TEXT>
</DOC>
