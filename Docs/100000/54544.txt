<DOC>
<DOCNO> 54544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko18.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirim yaygınlaşıyor...Carrefour ve YKM de kampanyalar başlattı 
</HEADLINE>
<TEXT>

     Carrefour Ümraniye ve İçerenköy Alışveriş Merkezleri ile YKM de indirim kervanına katıldı. 
     Carrefour Ümraniye ve İçerenköy Alışveriş Merkezleri başlattıkları kampanyayla 30 Kasım ve 1-2 Aralık tarihlerinde tüketicilere indirim fırsatları sunacak. 
     Carrefour'dan yapılan açıklamaya göre, bayram ve yılbaşı öncesinde tüketicilerin kaliteli markalara uygun fiyatlarla ulaşmalarını sağlayacak kampanya kapsamında Kiğılı, Karaca, Tik Tak, Park Bravo ve Mudo'da yüzde 50'ye, Polo Garage, Nine West, Beymen Business, Abbate, Zeki Triko'da ise yüzde 40'a varan indirimler yapılacak. 
     Altuğ ve Sevil Parfümeri, Benetton, İpekyol, NetWork, Tefal, Klik, Dorothy Perkins, Evans, Topshop, Silk Cashmere, Afrodit, Damat Tween, Derimod, Desa, Mango, Cacharel, Swatch gibi birçok mağazanın da önemli oranlar indirimler uygulayacağı bildirildi. 
     
     YKM 
     Yılbaşı ve bayram alışverişleri için avantajlı kampanyalar düzenleyen YKM de, yılbaşına kadar müşterilerine hediye çekleri verecek, kozmetik reyonlarında da yüzde 20 indirim yapacak. 
     YKM'den yapılan açıklamada, müşterilerin hediye çeki uygulaması kapsamında 75 milyon liralık alışverişleri için 7,5 milyon liralık, her 150 milyon liralık alışverişleri için 17 milyon liralık, her 300 milyon liralık alışverişleri için 35 milyon liralık ve her 600 milyon liralık alışverişleri için de 75 milyon liralık hediye çeki kazanacakları belirtildi. 
     






</TEXT>
</DOC>
