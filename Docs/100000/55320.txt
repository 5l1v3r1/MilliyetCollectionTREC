<DOC>
<DOCNO> 55320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun22.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail sözcüsü "Harekat Arafat'a bir mesaj" 
</HEADLINE>
<TEXT>

     İsrail'in Gazze'ye düzenlediği füze saldırısının, ''Filistin lideri Yaser Arafat'a bir mesaj'' olduğu bildirildi. 
     İsrail askeri sözcüsü Ron Kitriy, yaptığı açıklamada, harekatın Arafat'ın Filistinli militanlara karşı attığı adımların yeterli görülmemesinden duyulan düş kırıklığını iletmeye yönelik bir mesaj olduğunu söyledi. 
     Kitriy, birkaç dakika süren saldırının sona erdiğini, ancak civarda halen İsrail helikopterlerinin bulunduğunu kaydetti. 
     Saldırı sırasında, Arafat'ın Gazze'deki karargahının, evinin ve helikopter pisti ile burada bulunan 2 helikopterinin hedef alındığı belirtiliyor. 
     İsrailli askeri kaynaklar, Arafat'ın helikopter pistinin ve helikopterlerinin vurulmasının, ''Filistin liderinin hareket serbestisinin kısıtlanacağına'' ilişkin bir mesaj olduğunu belirttiler. 
     Ramallah'ta bulunduğu belirtilen Arafat'ın, bu çerçevede bulunduğu yerden ayrılmasına izin verilmeyeceği anlaşılıyor. 
     






</TEXT>
</DOC>
