<DOC>
<DOCNO> 65202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko14.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyeri değişikliği yapanların nema ödemeleri... 
</HEADLINE>
<TEXT>

     İşyeri değişikliği veya sair nedenlerle en son 2000 yılı Mayıs ayı aylık ve ücretlerine ilişkin tasarruf kesintisi ve katkısını yatıran kurum veya işyerinden farklı bir kurum veya işyerinde çalışan hak sahiplerine, istedikleri takdirde, yapılacak nema ödemelerine ilişkin usul ve esaslar belirlendi. 
     Yüksek Planlama Kurulu'nun YPK bugünkü Resmi Gazete'de yayımlanan Tebliğine göre, yapılacak nema ödemeleri için, ''Çalışanların Tasarrufa Teşvik Edilmesi ve Bu Tasarrufların Değerlendirilmesine Dair Kanun'' kapsamına giren kurum veya işyerinde çalışan hak sahipleri, halihazırda çalıştığı kurum veya işyerine müracaat edecek. 
     Hak sahibi, halihazırda çalıştığı kurum veya işyerinin bu Kanun kapsamında 10 kişiden az işçi çalıştıran yerler olmaması durumunda ise en son 2000 yılı Mayıs ayı aylık ve ücretlerine ilişkin tasarruf kesintisi ve katkısını yatıran kurum veya işyerine başvuracak. 
     İlgili tebliğ ile işyerleri tarafından yapılacağı belirtilen işlemler bu kurum veya işyeri tarafından, banka şubeleri tarafından yapılacak işlemler sözkonusu kurum veya işyerlerinin tasarruf kesintilerini ve katkılarını yatırdıkları Ziraat Bankası şubelerince yerine getirilecek. 
     Tebliğ yarın itibariyle yürürlüğe girecek. 
     






</TEXT>
</DOC>
