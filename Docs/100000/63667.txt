<DOC>
<DOCNO> 63667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/aeko.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlıştan dönülüyor 
</HEADLINE>
<TEXT>

Hükümet, Başbakan Ecevit’in talimatıyla, Emlak Vergisi’nde anormal artışlara neden olan yüksek rayiçlere karşı bu yıl beyanname alınmaması için yasal çalışma başlattı 
     SERPİL ÇEVİKCAN Ankara 

     Hükümet, Emlak Vergisi’ne esas alınacak rayiç bedellerin yüksek belirlenmesine gelen yoğun tepkiler üzerine, yanlıştan dönüyor. Yeni bir yasal düzenleme yapılacak. Genel beyan döneminin ertelenmesi ya da rayiç bedellerin yeniden belirlenmesi seçeneği üzerinde duruluyor. 
     Belediyelerin bünyesindeki takdir komisyonlarının, krizler nedeniyle emlak fiyatlarındaki reel gerilemeyi dikkate almadan belirledikleri rayiç bedellerin astronomik seviyelere çıkmasına halktan gelen tepkiler üzerine Başbakanlık’ta çalışma başlatıldı. 
     Başbakan Yardımcısı Hüsamettin Özkan konuyu incelemeye aldı. Özkan, dün Maliye Bakanı Sümer Oral ile görüşerek yeni uygulamanın "mükerrer vergi artışı"na neden olacağı, hem beyan, hem de yeniden değerleme artışıyla mükelleflerin emlak ve veraset -intikal vergilerini ödeyemez duruma düşecekleri konusunda uyardı. Özkan, bu nedenle yeni bir düzenleme yapılarak ya beyandan ya da yeniden değerlemeden kaynaklanan artıştan birinin kaldırılması gerektiğini savundu. 
     Oral ise konu üzerinde Maliye teknisyenlerinin çalıştığını, mükerrerliği önleyecek bir çalışma yapıldığını kaydetti. Bu çerçevede hükümet, ya yasa tasarısı ya da grup başkanvekillerinin vereceği yasa teklifi ile mükerrerliği önleme kararı aldı. 
     
     Ecevit Emlakta ölçü kaçtı 
     Başbakan Bülent Ecevit de yeni bir düzenleme yapılması için talimat verdiğini söyledi. Ecevit, dün yaptığı açıklamada "Emlak Vergisi konusunda ölçünün kaçtığını" ifade ederek, "Vatandaştan haklı yakınmalar geliyor" dedi. Ecevit, verdiği talimatla yasada düzenleme yapılacağını vurgulayarak, vergilerin daha makul düzeylere indirileceğini kaydetti. 
     Emlak Vergisi rayiç bedellerindeki anormal artışı önlemek için şu seçenekler üzerinde duruluyor 
     
     Tartışılan seçenekler 

</TEXT>
</DOC>
