<DOC>
<DOCNO> 87283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/ekonomi/eko01.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık piyasa da tedirgin 
</HEADLINE>
<TEXT>

Başbakan Bülent Ecevit’in sağlık sorunları ve siyasi gelişmeler artık piyasaları tedirgin etmeye başladı. Pozisyonların dövize dönmeye başlaması, doları 1 milyon 452 bin liraya kadar yükseltti. Faiz ise yüzde 63.34’e çıktı. Gün içinde 10 bin puana yaklaşan borsa yılın en düşük seviyesine indi 
     EKONOMİ SERVİSİ 

     Başbakan Ecevit’in hastaneye kaldırılmasından sonra siyasi gelişmeleri izlemeye alan piyasalarda tedirginlik h kim olmaya başladı. Yatırımcıların bonodan çıkarak dövize kayması, borsayı yılın en düşük değerine, doları yılbaşındaki, faizi iki ay önceki seviyesine çekti. 
     Bu haftaya kadar dengeleri koruyan piyasa, Başbakan’ın MGK’ya katılamaması, Başbakan Yardımcısı Devlet Bahçeli’nin AB için beş şart öne sürmesi ve son olarak Başbakan’ın parkinson olduğu haberine TL’den dövize geçerek tepki verdi. 
     Ekonomik verileri değil koalisyonun geleceğini, seçimi ve Başbakanlığa vek leti konuşmaya başlayan piyasada dolar kotasyonları dün 1 milyon 454 bin liraya kadar yükseldi. Bankalar arası piyasada en yüksek işlem 1 milyon 453 binden geçerken serbest piyasada dolar 10 bin lira yükselişle 1 milyon 440 bin liradan günü tamamladı. Doların Ecevit’in sağlığının bozulmasından bu yana yaşanan değer kazancı yüzde 4.96 oldu. 
     Aylardır döviz satıp bonoya girerek faizlerin düşmesini sağlayan bankalar ve büyük oyuncular, geçen haftaya kadar yüzde 60’tan dönmesini sağladı. Ancak dövize kayışın artması, faizleri dün yüzde 64 seviyesine çıkardı. Piyasanın en aktif bonosu 9 Nisan 2003 vadeli k ğıdın yıllık bileşiği dün aynı gün vadeli işlemlerde yüzde 63.34’ten kapanırken, pazartesi valörlü işlemlerde yüzde 64.5’e yükseldi. Böylece faizler iki ay önceki seviyelerine dönmüş oldu. 
     
     Borsa da tedirgin 
     Tedirginlik borsayı da etkiledi. Endeksin dün bir ara 10.132 puana gerilemesi piyasada 10.000 puanın altına inme korkusu yaşattı. Hisse senetleri yüzde 0.9 düşerken, endeks 10.413 puana indi. Başbakan’ın hastalanmasından bu yana geçen süredeki kayıp yüzde 11.72 oldu. 
     Uzmanlar, sadece yabancılar değil yerli bankaların da pozisyonlarının bir kısmını kapattığını belirterek, aylardır iyi giden olumlu havanın olumsuza döndüğünü dile getirdi. 
     
Hazine’nin kritik ayı      Hazine, 10 katrilyon 435 trilyonu iç, 1.8 katrilyonu dış borç olmak üzere haziranda toplam 12.3 katrilyon lira borç ödeyecek. Dün borçlanma programını açıklayan Hazine, borcun 7.8 katrilyon lirasını iç borçlanma ile karşılayacak. 
     12 Haziran’da 2 katrilyon 56 trilyon, 19 Haziran’da 3 katrilyon 999 trilyon lira iç borç ödemesi bulunan Hazine en yüklü borç ödemesini 26 Haziran’da gerçekleştirecek. Hazine söz konusu gün 4 katrilyon 94 trilyon lira ödemede bulunacak. 
     Öte yandan Hazine 4 Haziran’da 1 yıl vadeli döviz cinsinden tahvil ihalesi, 18 Haziran’da üç ay vadeli referans bono ihalesi yapacağını duyurdu. 
     
Cari işlemler açık verdi      Cari işlemler dengesi yılın ilk üç aylık döneminde 120 milyon dolarlık açık verdi. Merkez Bankası’nın dün açıkladığı verilere göre, ocakta 115 milyon dolar fazla, şubatta 291 milyon dolar açık veren cari işlemler, martta 61 milyon dolar fazla verdi. İlk üç ayda ihracat 8 milyar 888 milyon dolar, ithalat 9 milyar 325 milyon dolar olurken, dış ticaret dengesi 437 milyon dolar eksi bakiye verdi. Dış ticaret geçen yılın ilk üç ayında 2 milyar 46 milyon dolar açık vermişti. 
     
Merkez ihaleleri sürecek      Merkez Bankası nisan ayı başından bu yana sürdürdüğü döviz alım ihalelerini haziranda da sürdürecek. Ancak günlük 20 milyon dolar olan ihalelerde teklif gelmemesi durumunda bir sonraki ihalede 40 milyon dolarlık satış yapılabilecek. Yine nisanda başlatılan dört hafta vadeli olarak yapılan TL depo alım ihaleleri ise 250 trilyon liradan 350 trilyon liraya çıkarıldı. Her çarşamba ve cuma yapılacak ihalelerde tutar en fazla 175 trilyon olacak. 
     
Sakıp Sabancı Sağlıklı takımlar kurmalıyız      Başbakan Ecevit’in sağlık durumu iş çevrelerinde de yankısını buldu. İşadamı Sakıp Sabancı, "Başarı için mutlaka sağlıklı takımlar kurmak gerekir" dedi. 
     Üsküdar Amerikan Lisesi’nde, Şevket Sabancı Oditoryumu’nun açılışına katılan Sabancı, gazetecilerin sorularını yanıtladı. Sabancı, sorular üzerine şöyle konuştu 
     "Başarı için mutlaka sağlıklı takımlar kurmak lazım. Kişi değil takımlar olacak. Bunun için de tecrübeli ama dinamik insanlar isterim. Tecrübesi var da dinamizmi yoksa, bir yere varılamaz. Bugün Başbakan bir ömür boyunca bu memlekette çok ama çok hizmetler vermiş. Ama bir yere gelmiş, vakamız var. Vakamız önümüzde kardeşim. Türkiye gelişmek, koşmak istiyor. Zaten rötarlıyız. Onun için bir gün yerine birini yetiştirmesi, birine fırsat vermesi ne zaman olacak " 
     İş Bankası Genel Müdürü Ersin Özince, de Başbakan Bülent Ecevit’in sağlık durumunun piyasalara olan et-kisiyle ilgili bir soru üzerine, "Türkiye, en ufak bir esintide her şeyin riske gireceği bir ülke olarak düşünülmemelidir" dedi. 
     Konya Sanayi Odası ve Konya Ticaret Borsası’na ziyareti sırasında konuşan TOBB Başkanı Rifat Hisarcıklıoğlu da "Ben de Sayın Derviş gibi doların dalgalanmasının çok mahzuru olmadığını söylüyorum. Dolar baskı altındaydı. Şimdi olması gereken yere geldi" diye konuştu. 
     



 EKONOMİ 



















</TEXT>
</DOC>
