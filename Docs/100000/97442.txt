<DOC>
<DOCNO> 97442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/yas03.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizin katili keyif gemileri’ 
</HEADLINE>
<TEXT>

Turizm amaçlı lüks yolcu gemilerinin denize bıraktıkları atıklarla ziyaret ettikleri sahillerde doğal yaşamı öldürdüğü, rakamlarla kanıtlandı 
     DIŞ HABERLER SERVİSİ 

     Dünya denizlerindeki kirliliğin, okyanuslardaki doğal yaşamın her geçen gün biraz daha yok olmasının en büyük nedenlerinden birinin, lüks yolcu gemileri olduğu açıklandı. Amerika’da faaliyet gösteren Okyanus Koruma’ isimli kuruluşun araştırmasına göre, her yıl milyonlarca turisti, dünyanın gözde köşelerine taşıyan dev gemiler, bu sulara bıraktıkları atıklarla denizlerin ölümüne neden oluyor. 
     
     Kanunsuzca yapılıyor 
     2 bin 500’e kadar yolcu, 1200’e kadar mürettebat taşıma kapasitesine sahip yeni nesil lüks yolcu gemilerinin her gün denizlere, binlerce litre atık su, lağım ve çöp bıraktığını bildiren Okyanus Koruma’ yetkilileri, Kuzey Kutbu denizlerindeki doğal yaşamın bile turizm yüzünden tehdit altında olduğunu söyledi. 
     Raporda, 2000 yılında 240 dev turist gemisinin doğal yaşamın en kırılgan olduğu bölgelere 10 milyon kişiyi taşıdığı belirtiliyor. Bu gemilerin gözde mekanları arasındaysa Alaska, Karayipler ve Akdeniz’in tarihi limanları da bulunuyor. 
     



 YAŞAM 




















</TEXT>
</DOC>
