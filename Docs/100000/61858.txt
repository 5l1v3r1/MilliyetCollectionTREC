<DOC>
<DOCNO> 61858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko09.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayıştay, artık kurul denetlemeyecek 
</HEADLINE>
<TEXT>

     TARIK YILMAZ 

     Bankalara kaynak aktarımı sağlamak için hazırlanan yasada, BDDK’ya Sayıştay denetimi getirilmek istenirken, hükümetin verdiği önergeyle denetim Başbakanlık, Yüksek Denetleme Kurulu YDK ve Maliye müfettişinden oluşan komisyona devredildi. 
     Plan ve Bütçe Komisyonu’nda büyük çabalarla eklenen üst kurulların denetiminin Sayıştay’ca yapılması hükmü, genel kurulda, "Başbakanlıkça belirlenen Başbakanlık müfettişi, YDK denetçisi ve Maliye müfettişinden oluşan komisyon tarafından denetlenir" şeklinde değiştirilmesi koalisyon partisine mensup milletvekillerinin bile tepkisini çekti. 
     Kurulların faaliyetleriyle ilgili yıllık rapor her yılın mayıs sonuna kadar Bakanlar Kurulu’na sunulacak. Ayrıca her kurul yılda bir kez Bütçe Komisyonu’nu bilgilendirecek. Değişikliğin gerekçesinde, denetimin Sayıştay’dan alınmasının nedeni "kurulların idari ve mali özerkliğini ortadan kaldıracaktı" denilmesi dikkat çekti. 
     



 EKONOMİ 


















</TEXT>
</DOC>
