<DOC>
<DOCNO> 54379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sonspo05.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
12 dev adam İstanbul'da sadece bir kere kaybetti 
</HEADLINE>
<TEXT>

     33. Avrupa Erkekler Basketbol 
     Şampiyonası grup eleme 3. maçında yarın Ukrayna ile kendi sahasında karşılaşacak Türkiye, antrenör Aydın Örs döneminde İstanbul'da rakiplerine geçit vermiyor. 
     A Milli Basketbol Takımı, Aydın Örs'ün antrenörlüğünde İstanbul'da yaptığı 8 maçın 7'sini kazanırken, sadece bir maçta salondan yenik ayrıldı. 
     32. Avrupa Basketbol Şampiyonası'na hazırlanırken Çek Cumhuriyeti 
     ile İstanbul'da yaptığı 4 hazırlık maçını kazanan milliler, şampiyonada Abdi İpekçi Spor Salonu'nda çeyrek ve yarı final maçlarında seyircinin de büyük desteğiyle galip gelerek, finale yükseldi. Finalde güçlü rakibi Yugoslavya'ya yenilen Türkiye, Örs döneminde İstanbul'daki tek yenilgisini bu maçta aldı. Milliler, Aydın Örs yönetiminde Türkiye'de yaptığı 19 maçın ise 15'ini kazanırken, 4 maçı yitirdi. 
     
     İstanbul'daki maçlar 
     Millilerin, Aydın Örs döneminde İstanbul'da yaptığı maçlar ve sonuçları şöyle 
     
     
Maç sonuçları Maç Tür Yer Sonuç Türkiye-Çek Cum. Özel İstanbul 81-51 Türkiye-Çek Cum. Özel İstanbul 92-47 Türkiye-Çek Cum. Özel İstanbul 73-57 Türkiye-Çek Cum. Özel İstanbul 82-71 Türkiye-Hırvatistan 32. Avrupa Şamp. İstanbul 87-85 Türkiye-Almanya 32. Avrupa Şamp. İstanbul 79-78 Türkiye-Yugoslavya 32. Avrupa Şamp. İstanbul 69-78 Türkiye-Bulgaristan 33. Avp.Şmp.El.Gr. İstanbul 84-79 
     
     Örs'ün 40. maçı 
     Türkiye, Ukrayna ile yapacağı karşılaşmayla, Aydın Örs'ün antrenörlüğünde 40. maçına çıkacak. 
     A Milli Basketbol Takımı, Örs döneminde yaptığı 39 maçın 24'ünü kazanırken, 15 karşılaşmada da salondan yenik ayrıldı. 
     Milliler, 39 maçta 2 bin 877 sayı maç başına 73.76 atarken, 2 bin 758 sayı maç başına 70.71 yedi. 
     






</TEXT>
</DOC>
