<DOC>
<DOCNO> 86208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sondun03.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Görünmez kaza... Elektrik kablosuna dokunan otobüs yandı 65 ölü 
</HEADLINE>
<TEXT>

     Hindistan'ın kuzeyinde bir yolcu otobüsünün elektrik kablosuna dokunarak alev alması sonucu, 65 yolcu hayatını kaybetti. 
     Yetkililer, Uttar Pradeş eyaletine bağlı Kudwa Köyü yakınında meydana gelen olayda, otobüsün tavanındaki metal bir kutunun yolda asılı duran yüksek voltaylı elektrik hattına dokunarak alev alması sonucu otobüsteki 65 yolcunun öldüğünü belirttiler. 
     Yolcuların bazılarının yanarak, bazılarının da elektrik çarpması sonucu öldüğünü kaydeden yetkililer, 80 kadar yolcunun ise vaktinde otobüsten çıkarak kurtulmayı başardıklarını ifade ettiler. 
     Otobüsteki yolcuların bir düğün partisinin konukları olduklarını belirten yetkililer, olay sırasında gelin ve damadın başka bir araçta bulunduğunu kaydettiler. 
     





</TEXT>
</DOC>
