<DOC>
<DOCNO> 98934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo23.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolcular imza dağıttı... 
</HEADLINE>
<TEXT>

     Fenerbahçeli futbolcular, yeni sezon öncesi poster fotoğrafı çekimi yaptırıp, Fenerium mağazasında taraftarlara imza dağıttı. 
     Fenerbahçe Şükrü Saracoğlu Stadı'nda basına kapalı olarak gerçekleştirilen fotoğraf çekimi sonrası, takım halinde stattaki Fenerium mağazasına giden sarı-lacivertli futbolcular, burada taraftarlara imza dağıttı. Mağazada alışveriş yapan taraftarlar, forma satın alıp futbolculara imzalatarak, fotoğraf çektirdi. 
     Teknik direktör Werner Lorant, taraftarların yoğun ilgisiyle karşılaştı. Alman çalıştırıcı kedisine ilgi gösteren taraftarlara sempatik tavırlar sergiledi. 
     Bu arada sarı-lacivertli futbolcular, yeni sezon hazırlıklarını sabah basına kapalı olarak gerçekleştirilen çalışmayla sürdürdü. 
     Milli takım kamplarında bulunmaları nedeniyle sağlık kontrolünden geçmeyen Rüştü, Abdullah, Serhat, Ümit, Fatih ve Rapaiç, Özel Acıbadem Hastanesi'nde yarın sağlık kontrollerinden geçecek. 
     





</TEXT>
</DOC>
