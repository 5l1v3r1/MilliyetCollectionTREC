<DOC>
<DOCNO> 95267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yazar/sazak.html </URL>
<DATE> 2002/07/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’e Sezer freni 
</HEADLINE>
<TEXT>

     Başbakanlık Konutu’nda... Ecevit - Derviş görüşmesindeki azil’ tehdidi, kabinenin Türkiye’nin uluslararası ilişkilerdeki 2 kilit bakanını istifa zorunda bıraktı. 
     Derviş’in arabası öğleden sonra Konut’tan ayrıldığında Dışişleri Bakanı İsmail Cem’in kararı açıklandı, akşam saatlerinde ise Kemal Derviş’in istifa ettiği bildirildi. Böylece Özkan’la başlayan depremin iki artçı şoku da ülkeyi sarsmış oldu. 
     DSP’li 9’ların Acele etmeyin, kurultayı bekleyin’ önerisi de sonucu değiştirmedi. Hükümetten kopmayın’ telkinini Kemal Derviş’le kişisel dostluğu olan Devlet Bakanı Fikret Ünlü de yaptı. Ecevitler’e yakınlığıyla bilinen Nami Çağan ise bu şekilde devam edemeyeceğini Derviş’e anlatmıştı. 
     Sonuçta en net mesajı Başbakan Ecevit, dünkü görüşmede verdi 
     Yeni oluşumda yer alacaksa görevi bırakması gerektiğini’ söyledi. 
     Derviş de, Cem ve Özkan’la görüşerek, daha önce mutabakata vardıkları partileşme çerçevesinde istifa kararı aldı ancak, Sezer’ devreye girdi’ ve dilekçe Başbakan tarafından işleme konulmadı’. 
     Dışişleri Bakanı İsmail Cem 5 yıl gibi yakın siyasal tarihin bu koltukta en uzun süre oturan kabine üyesi olma özelliğini taşıyordu. 
     Kemal Derviş de 2001 Şubat krizi ardından Dünya Bankası başkan yardımcılığı görevini bırakarak Türkiye’de ekonomi yönetimini devralmıştı. MHP ve Bahçeli ile yıldızı barışmayan ve Telekom krizi sırasında Ulaştırma Bakanı’nın görevden alınmasını sağlayan Derviş, o günlerde istifa’ya sürüklenirken, yakın çevresinin telkiniyle devam kararı almıştı. 
     Derviş, Başbakan’ın rahatsızlığı üzerine siyasal belirsizliğin’ ortadan kalkması için koalisyon liderlerini seçim takvimi yapmaya çağırmıştı. 
     Kemal Derviş, son günlerde siyasette aktif olacağı’ mesajını vermeye başlamıştı. Ecevit’in DSP’de yeni yapılanmaya olanak tanımayarak Hüsamettin Özkan’ı gözden çıkarması, Derviş’i de hareketlendirdi. 
     Bu hareketlenmenin nedenini Başbakan Ecevit dünkü görüşmede Kemal Derviş’e açıkça sordu. Ve yeni oluşum’la bağını kesmesini beklediğini duyurdu. 
     Oysa Derviş ve Cem, Özkan’la partileşme’ konusunda çoktan düğmeye basmışlardı. 3’lü ittifak, Alman Sosyal Demokratlar’ın son seçimde uyguladığı modeli akla getiriyor. Orada La Fontain, Sharping, Schröder üçlüsü başbakan adayı’ olarak aralarındaki en teknokrat ismi öne çıkarmışlardı. 
     Yeni oluşumda Cem parti lideri gibi gözükse de, başbakan adayı Kemal Derviş’tir 
     Hükümet bu istifalardan sonra ayakta kalabilecek mi 
     Zor. Derviş’e Sezer freni, DSP’den yeni kopmaların hızını ne ölçüde kesebilecek. Ecevit’in Bulun 276’yı, düşürün’ eşiğine yaklaşılıyor. 
     Ankara’daki siyasi havayı şu günlerde Candan Erçetin’in şarkı sözleri yansıtıyor 
     Ne aradığını bilmez bir derviş gibi Yüründükçe bitmez yollarda gezdim. Sözleri dinledim sustum sessizliklere İsyanlar gördüm, vardım derinliklere Gördüm bilmediğimi, bilmediklerimizi. 
     
     







Derviş olayı 


Her şey iyiye gidiyor, enseyi karartmayın... 


Mühendisler 


Ecevit Önce ekonomi, sonra siyaset 


Derviş, Cem’e sözünü tutacak ama... 


Vatanı hatırlamak 


Eğitim profesörlere emanet 


Kayıtsız ekonominin boyutları 


Diplomasi kaybediyor, politika kazanıyor 


Programında AB olan yeni bir hükümet kurulur mu 


Masalistan’dan bir masal... 


Derviş’e Sezer freni 


Ecevit’e Amerikan komplosu 


Şahsi bir siyasi girişim İyi Kalpli İnsanlar Partisi 


Derviş gitti geldi 


</TEXT>
</DOC>
