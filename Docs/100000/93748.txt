<DOC>
<DOCNO> 93748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur18.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace'den İstanbul boğazında eylem... 
</HEADLINE>
<TEXT>

     Greenpeace üyeleri, İstanbul Boğazı'nın Karadeniz girişinde, Yunan bandıralı bir petrol tankerine tırmanarak eylem yaptı. 
     Çevre örgütü üyeleri, öğle saatlerinde ''Esperanza'' adlı gemileriyle Yunan bandıralı ''CRUDE DIO'' adlı 274 metre boyunda 160 bin ton petrol taşıdığı belirtilen tankeri, Boğaz'ın Karadeniz girişinde karşıladı. 
     Esperanza'dan 4 botla ayrılan 10'u Türk 26 eylemci, tankere halatlarla tırmanarak, üzerinde İngilizce ve Türkçe olarak ''Petrol Kartellerini Durdurun Çözüm Temiz Enerjide'' yazılı bir pankart astı. 
     Tankerin durması üzerine, örgüt üyesi iki kişi de kendilerini tankerin çıpasına zincirledi. 
     Greenpeace enerji kampanyası sorumlusu Melda Keskin, yaptığı açıklamada, dünya ülkeleri hükümetlerinin Rio İklim Anlaşması'nı imzaladıktan sonra yapmaları gereken şeyi, yani petrol endüstrisini durdurmayı amaçladıklarını söyledi. 
     Keskin, eylemlerinden önce Türk yetkililerini arayarak yapacakları etkinliği haber verdiklerini ve petrol tankerinin Boğaz'dan geçişine izin verilmemesini istediklerini kaydetti. 
     Tanker üzerindeki eylem halen devam ediyor. 
     





</TEXT>
</DOC>
