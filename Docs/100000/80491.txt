<DOC>
<DOCNO> 80491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/spor/spo03.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat bilmecesi 
</HEADLINE>
<TEXT>

Galatasaray, İstanbulsporlu Murat Erdoğan ile ön protokol imzaladığını bildirip, federasyon sözleşmesiyle bu futbolcuyu renklerine bağladığını açıkladı. Beşiktaş yönetimi ise aksini iddia etti 
     HALİL ÖZER 

     Kartal’a söz verdi 
     İSTANBULSPORLU Murat’ın transferi Beşiktaş ve Galatasaray’ı müthiş bir yarışa soktu. Kendileriyle anlaşma imzaladığını ileri sürdükleri bu futbolcunun Galatasaray ile de söz kesmesi üzerine ateş püsküren Siyah - Beyazlılar, Murat’a resti çekip, "Anlaşmaya uymazsan iki yıl futbol oynayamazsın" dediler. Murat’ın, Galatasaray’dan 50 bin dolar peşinat aldığı ve bunu iade edip, sorunu çözeceği sözünü verdiği öğrenildi. 
     
     Cim - Bom rahat 
     GALATASARAY cephesi ise, Murat’ın transferine bitti gözüyle bakıyor. Yönetimin bu futbolcu ile hem özel protokol yaptığı, hem de federasyonun resmi sözleşmesine imza attırdığı ortaya çıktı. Bu oyuncunun alacağı ücretin ise lig sonunda yapılacak görüşmelerden sonra netlik kazanacağı ifade edildi. İstanbulspor’daki sözleşmesi biten Murat’ın da yöneticilere kesinlikle başka takıma gitmeyeceğini söylediği bildirildi. 
     
     Telefonunu kapat’ 
     SARI - Kırmızılı yöneticiler, bu oyuncu ile şampiyonluğun kesinleşmesinin ardından resmi imza atmaya hazırlanıyor. Yönetim, Beşiktaş’ın ısrarı nedeniyle Murat’tan telefonlarını kapatmasını istedi. Siyah - Beyazlılar’a da tepki gösteren yöneticiler, ezeli rakiplerinin geçen yıl İlhan ve Tümer konusunda da aynı tavrı gösterdiğini hatırlatıp, bu davranışı "centilmenliğe aykırı" bulduklarının altını çizdiler. 
     
Effenberg ısrarı      SARI - Kırmızılılar, Bayer Münih’in ünlü futbolcusu için geri sayıma geçti. Yönetim, ilk etapta Effenberg’in transferini bitirmeyi planlarken, tek pürüz olarak bu oyuncunun yüksek ücret istemesi ve buna Başkan Özhan Canaydın’ın karşı çıkması gösteriliyor. Ancak yöneticiler bu sorunun çözüleceği umudunu taşıyor. Bu arada Effenberg’in, Manchester City’nin teklifini geri çevirmesi Galatasaray’ı rahatlattı. 
     
UltrAslan-UNİ her yerde      CÜNEYT KARAKAYA 

     "HER YERDEYİZ" sloganıyla yola çıkan, Ultraslan felsefesini benimseyip, rotasını çizen UltrAslan - UNİ hızla büyüyor. Kısa sürede 3459 üyesi bulunan grup, 11 üniversiteyle başlayan çalışmalarını bugün 60’a çıkarırken, tüm Dünya’da yoğun ilgi görmenin mutluluğunu yaşıyor. Kayhan Berberoğlu başkanlığındaki grup, eski açık tribünün ismini de üniversite tribünü olarak değiştirmiş. 
     ÜNİVERSİTELİ Cim-Bomlular, UtrAslan-UNİ hakkında şu bilgileri sıralıyorlar "Üniversiteliyiz diye diğer taraftarları ayırma gereği duymuyoruz. Barcelona yenilgisinden sonra Avrupa basınına bile konu olan rakibi alkışlayan portremizle, Türk taraftarının kötü imajını sildik. Üyelerimiz arasında Avrupa’dan, Afrika’dan Avustralya’ya kadar yabancılar var". 
     
İlginç buluşma      ÇIRAĞAN Oteli’nde Galatasaray II. Başkanı Ali Dürüst, eski yöneticilerden Atilla Donat, Fatih Terim ve kendisinin eski yardımcısı, alt yapı sorumlusu Müfit Erkasap’ın bir araya gelmesi akıllarda soru işaretleri yarattı. Terim ile Dürüst arasındaki buzların eridiği ifade edilirken, taraflar otelin barında tesadüfen karşılaştıklarını ileri sürdüler. 
     
G.Amerika seferi      CİM - Bom, transferde gözünü Güney Amerika’ya çevirdi. Yönetim, sezon sonu ucuz ve kaliteli oyuncular bulmak amacıyla Güney Amerika’ya bir ekip gönderecek. Öncelikle ekonomik kriz nedeniyle Arjantin tercih edilecek. Bu ülkedeki oyuncuların ucuz olacağını düşünen yönetim, Brezilya’yı da yakın takibe alacak. 
     



 SPOR 


























</TEXT>
</DOC>
