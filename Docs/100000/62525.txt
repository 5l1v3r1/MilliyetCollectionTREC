<DOC>
<DOCNO> 62525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/akyol.html </URL>
<DATE> 2002/01/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cezaevi ve örgüt 
</HEADLINE>
<TEXT>

     ADALET Bakanı Hikmet Sami Türk'ü ben her şeyden önce "hukuk profesörü" olarak tanırım ve saygı duyarım. Genelkurmay Başkanı'nın yargıyla ilgili bir konuşması üzerine, basın açıklaması yaparak Anayasa'nın "kimse yargıya telkinde bulunamaz..." şeklindeki 138. maddesini hatırlatacak kadar 'hukukun üstünlüğü' bilincine sahiptir. 
     Terminolojisine ve gerekçesine dönük eleştirilerim var ama yeni Medeni Kanun'un büyük bir başarı olduğunu da belirtmeliyim. 
     Türk'ün demokrasi için gayretlerini de biliyoruz. Önceki akşam gazetecilere verdiği "çalışma yemeği"nde, 312. maddeyi demokratikleştiriyoruz derken, aksine, suç kapsamının genişletildiğini söylediğimde de, çiğ politikacılar gibi hemen savunmaya geçmedi 
     - Bu tasarı bir uzlaşma metni... Meclis'e geldiğinde tartışılır, kamuoyunda da tartışılır. 
     Bakalım kamuoyu ne kadar duyarlık gösterecek 
     
     BİLGİN, teorisyen, entelektüel ve teknisyen olmak başka şeylerdir, iyi yönetici olmak başka... Türk'ün eski bakanlara göre yöneticilik kıratını bilemem, çünkü bakanlıkta çalışmıyorum. 
     Ölüm oruçlarına karşı yapılan "operasyon"dan dolayı sert eleştiriler aldığını biliyoruz. Bu sorun daha 'yumuşak' bir şekilde yönetilemez miydi 
     Tabii sorulması gereken başka bir soru daha var Örgütler yumuşayamazlar mıydı 
     Bu iki yumuşama gerçekleşseydi herhalde ölümler bu kadar vahim boyutlara tırmanmazdı... 
     Örgütler ölüm oruçlarının 'zafer' getirmeyeceğini, kamuoyunda destek bulamadığını, aksine eleştirildiğini görmelidir. Ölüm orucu eylemlerini bazı solcu yazar arkadaşlar eleştirdi. Örgütlerin internet sitelerinde bu solcu yazarlara, mesela benim de her zaman ilgiyle okuduğum Cumhuriyet yazarı Aydın Engin'e nasıl küfürler yağdırdıklarını görüyorum. 
     
     BAKAN'IN verdiği yemekte tartışma çıktı Bazı gazeteciler "madem terör mahkumları, gereken neyse o yapılsın" görüşündeydi... 
     Bazıları da dört baro başkanının F tipi cezaevleri için önerdiği "üç kapı, üç kilit" formülünü savundular. 
     Buna göre üç "oda"nın kapıları gün boyu koridora açık olacak, böylece 9 mahkum koridorda bir araya gelip konuşacak, halleşecekti. 
     Aydın Engin, bu formül kabul edilirse, mahkumların kendi kararlarıyla ölüm orucunu bırakacağı, örgütlerin etkisinin de böylece kaybolacağı görüşünde... 
     Bakan ise, koridorlar arasında iletişimin çok kolay olduğunu, koridorlar arası örgütsel haberleşme, organizasyon hatta toplu eylemlerin yapılabileceğini söylüyordu. 
     Koridorların resimlerini gördük ama asıl mekanı görmeden karar vermek zor... Ayrıca hem modern infaz hukukunu, hem benzer hükümlülere Avrupa Birliği'nde nasıl işlem yapıldığını incelemiş olmak gerekir. 
     İlke düzeyinde benim söyleyeceğim şu "Sık dokulu" örgütlerin kontrolünden kurtulmak, bireyleşmenin, özgürleşmenin en önemli adımıdır. Bunun yolu "tecrit" de değildir, örgüt denetiminin devam edeceği "küçültülmüş koğuş"lar da değildir... 
     Kütüphane, spor, atölye, eğlence gibi Bakan'ın da kabul ettiği "ortak kullanım mekanları"ndaki zamanın artırılması bir çözüm olabilir. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
