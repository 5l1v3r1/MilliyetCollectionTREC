<DOC>
<DOCNO> 68659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko11.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıksız çek sayısı 58 bin 133'e düştü 
</HEADLINE>
<TEXT>

     Merkez Bankası tarafından bankalara duyurulan toplam karşılıksız çek sayısı bu yıl Ocak ayında, Ekim 2000 tarihinden bu yana en düşük seviyesine indi. 
     Merkez Bankası'nın verilerine göre, Ekim 2000 tarihinde toplam karşılıksız çek sayısı 27 bin 806 idi. 
     Merkez Bankası tarafından bankalara duyurulan toplam karşılıksız çek sayısı, geçen ay bir önceki aya göre, yüzde 15.8 oranında azalarak 58 bin 133'e düştü. 
     Karşılıksız çek sayısı Ocak ayında geçen yılın aynı ayına göre ise yüzde 42.6 oranında geriledi. 2001 Ocak ayında toplam karşılıksız çek sayısı 101 bin 250 idi. 
     Söz konusu çeklerin 56 bin 792'si banka ve özel finans kurumlarının bildirimlerine göre Merkez Bankası'nca duyurusu yapılan çeklerden, bin 341'i de mahkemeler tarafından yapılan bildirimlere göre Merkez Bankası'nca duyurulan yasaklama kararı adetinden oluşuyor. 
     Banka ve özel finans kurumlarının bildirimlerine göre, Merkez Bankası tarafından duyurusu yapılan çek sayısı Ocak ayında bir önceki aya göre yüzde 16.1 oranında azaldı. Geçen yıl Aralık ayında bu kapsamdaki karşılıksız çeklerin sayısı 67 bin 687 idi. 
     Mahkemeler tarafından yapılan bildirimlere göre Merkez Bankası tarafından duyurulan yasaklama kararı adeti ise geçen ay bir önceki aya göre yüzde 2.1 oranında azaldı. Bu çeklerin sayısı da Aralık ayında bin 370 idi. 
     Türkiye'de Merkez Bankası tarafından bankalara duyurulan karşılıksız çek miktarı geçen yıl toplam 1 milyon 199 bin 329 adet olarak gerçekleşti. 
     Bu rakamın 1 milyon 179 bin 299'u banka bildirimlerinden, 20 bin 30'u da mahkeme kararı adetinden oluşuyor. 
     






</TEXT>
</DOC>
