<DOC>
<DOCNO> 68854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo06.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile Kocaelispor ligde 36. randevuya çıkıyor 
</HEADLINE>
<TEXT>

     Beşiktaş ile Kocaelispor, yarın yapacakları karşılaşmayla birlikte, Birinci Süper Futbol Ligi'nde 36. 
     kez karşı karşıya gelecek. 
     2 takım arasında geride kalan 35 maçta Beşiktaş, Kocaelispor'u 18, 
     İzmit ekibi de rakibini 5 kez yenebildi. 2 takım arasında yapılan 12 karşılaşma da berabere sonuçlandı. Beşiktaş, Kocaelispor filelerine 62 gol bırakırken, ''Körfez'' ekibi ise 35 gol kaydetti. 
     Beşiktaş, ligin ilk yarısında İstanbul'da yapılan karşılaşmayı 4-2 kazandı. Beşiktaş, genel toplamdaki üstünlüğünü, İzmit'teki maçlara da yansıttı. Siyah-beyazlılar, deplasmanda yaptıkları 17 maçta, Kocaelispor'u 7 kez yenerken, 3 kez yenildi, 7 karşılaşma da berabere sonuçlandı. 
     Beşiktaş, İzmit'teki maçlarda 22 gol atarken, kalesinde 16 gol gördü. 
     2 takım arasında bugüne dek yapılan maçlarda Beşiktaş, en farklı 
     skorlu galibiyetini 1994-95 sezonunda rakibini 7-1 yenerek aldı. 
     Kocaelispor da 1998-99 sezonunda deplasmanda siyah-beyazlıları 3-0 yenerek, rakibi karşısındaki en farklı skorlu galibiyetine ulaştı. 
     
     Beşiktaş'a Cuma maçları yaramıyor 
     Kocaelispor ile cuma günü karşılaşacak olan Beşiktaş, bu sezon elde ettiği 4 yenilginin 2'sini cuma günleri aldı. 
     Bu sezon cuma günleri 5 maç yapan siyah-beyazlılar, bunların 2'sini yitirirken, 2 galibiyet, 1 de beraberlik aldı ve toplam 8 puan 
     kaybetti. 
     






</TEXT>
</DOC>
