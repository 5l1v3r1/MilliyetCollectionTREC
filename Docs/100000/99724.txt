<DOC>
<DOCNO> 99724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko01.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren de yaklaşım’ istedi 
</HEADLINE>
<TEXT>

Galatasaray eski Başkanı Faruk Süren, şirketlerine ait borçları yeniden yapılandırmak için girişimde bulundu 
     EKONOMİ SERVİSİ 

     Galatasaray Spor Kulübü eski başkanlarından Faruk Süren’e ait Makina Takım Endüstrisi ve Transtürk Holding AŞ, bankalara olan borçlarını yeniden yapılandıracak. 
     Transtürk Holding’den Borsa’ya gönderilen açıklamada, Alacaklı Bakanlar Konsorsiyumu ile toplantının, Türkiye Vakıflar Bankası İstanbul Bölgesi Genel Müdürlüğü Yardımcılığı’nın Levent’teki adresinde bugün gerçekleşeceği duyuruldu. Makina Takım ve Transtürk Holding hisseleri, İMKB’de Gözaltı Pazarı’nda işlem görüyor. 
     Öte yandan ÇBS Grubu şirketleri de "İstanbul Yaklaşımı" çerçevesinde banka borçlarını yeniden yapılandırmak için girişimde bulundu. ÇBS Printaş ile ÇBS Boya’dan Borsa’ya gönderilen açıklamalarda, İstanbul Yaklaşımı uyarınca bankalara, borçlarının yeniden yapılandırılması için müracaat kararı alındığı bildirildi. 
     Açıklamalarda, gerekli başvurunun dün lider banka T. Halk Bankası AŞ’ye yapıldığı kaydedildi. Söz konusu şirketlerden ÇBS Printaş, Borsa Başkanlığı tarafından Sermaye Piyasası Kurulu’nun Özel Durumların Kamuya Açıklanmasına İlişkin Tebliği’nin "Olağandışı Fiyat ve Miktar Hareketleri" başlıklı 4. maddesine istinaden istediği açıklamaya cevaben gönderdiği 31.07.2002 tarihli yazısında, kamuya açıklanmamış özel bir durumun olmadığını bildirmişti. 
     



 EKONOMİ 





















</TEXT>
</DOC>
