<DOC>
<DOCNO> 60365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sondun11.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetin kraliçesi Britney Spears... 
</HEADLINE>
<TEXT>

     Ünlü pop müzik yıldızı Britney Spears, 2001 yılında internette ismi en çok aranan kişi oldu. 
     Jennifer Lopez, Eminem, Oprah Winfrey ve Pamela Anderson, Spears'ı listede izlerken, en çok aranan film ise ''Yüzüklerin Efendisi''. 
     Internetteki ''hollywood reporter'' ve ''people'' sitelerindeki habere göre AOL, Ask Jeeves, Yahoo ve Lycos arama motorlarında ''en çok tıklanan isim'' Britney Spears. Pop müziğin 20 yaşındaki genç prensesinin açık ara birinci olduğu listede, Oprah Winfrey, Jennifer Lopez, Martha Stewart, Aaliyah, Lil' Bow Wow, Eminem ve Pamela Anderson, Spears'ı biraz uzaktan da olsa takip etti. 
     Internette 2001 yılı içerisinde en çok aranan film unvanını ''Yüzüklerin Efendisi-Yüzük Kardeşliği'' kazandı. Bu film ile gişede büyük bir yarış sürdüren ''Harry Potter-Büyücünün Taşı'' ikinci sırada yer aldı. ''Pearl Harbor'', ''Maymunlar Cehennemi-Planet of the Apes'' ve ''The Fast and the Furious'' adlı yapımlar da sırasıyla bu filmleri izledi. 
     Grammy ödülleri, 2001 yılında AOL arama motorunda en çok kişiyi bilgisayarları başına toplayan olay oldu. O gece, milyonlarca kişi internette chat yaptı. 
     Bu arada, AOL arama motorunda yapılan en popüler üç anketin sonuçlarına göre, internet kullanıcılarının yüzde 58'i ''İkiz Kulelerin yeniden inşa edilmesini'' istiyor. Kullanıcıların yüzde 42'si, ABD'nin Usame Bin Ladin'i yakalayabileceği inancını paylaşırken, yüzde 35'i de Britney Spears ile nişanlısı şarkıcı Justin Timberlake'in 5 yıl içerisinde evleneceğini düşünüyor. 
     






</TEXT>
</DOC>
