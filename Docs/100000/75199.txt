<DOC>
<DOCNO> 75199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/magazin/amag.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz şimdi çok pişman 
</HEADLINE>
<TEXT>

Deniz Akkaya, sevgilisi Alican Ulusoy’dan dayak yediği iddialarını ve diğer merak edilen soruları sadece Milliyet’e yanıtladı.. 
     YAŞAR ÇAKMAK 

     Moda dünyasının duayenlerinin Türkiye’nin gelmiş geçmiş en iyi mankenleri arasında saydığı Deniz Akkaya, mesleğini bırakmasına rağmen gündemden hiç düşmüyor. Akkaya, son günlerde bir yıldır aşk yaşadığı işadamı Alican Ulusoy’dan barda dayak yediği iddiaları ve İTO Başkanı Mehmet Yıldırım’ın hakkında söylediği sözlerle olay yarattı. Hal böyle olunca biz sorduk, Akkaya hakkında merak edilenleri açıkyüreklilikle böyle yanıtladı 
     
Sevgiliniz Alican Ulusoy’dan barda dayak yediğiniz ve kaynak saçlarınızın Ulusoy’un elinde kaldığı yazıldı. Sorunlu bir ilişki mi yaşıyorsunuz 
     Dayak yediğim haberi kesinlikle doğru değil, ama elbette ki her ilişkide sorunlar yaşanır. Benim ilişkimde de man kavgalar, ayrılıklar yaşanıyor. Üzüldüğüm şey adamın karizmasının haberler yüzünden yerle bir olması. Daha 25 yaşında. Bu adam bir şirketin başında ve sürekli çalışıyor. Haberleri yalanlamak için bile açıklama yapmıyor. İşsiz adamların hoşuna gider, çıkıp Dövmedim’ şeklindeki açıklama yapmak. Zaten ilişkimizi doyasıya yaşayamıyoruz, el ele çıkıp sokakta yürüyemiyoruz bile. Yakalanırız diye gazetecilerin gitmediği mekanları ağırlıkla tercih ediyoruz. 
     
Sevgilinizle aynı evde mi yaşıyorsunuz 
     Hayır birlikte yaşamıyoruz. Ben İstinye’de Seba Millenium’da oturuyorum. 
     
100 bin dolara aldığınız evde mi 
     Fiyatını söyleyemem ama o rakamın altında. Zaten evi de peşin almadım. Bir mankenin kazandığı ile peşin ev alması çok zordur, ancak benim gibi taksitle alır. 
     
Üst üste cipleriniz yanınca adınız cip canavarına çıktı, şimdi daha mı dikkatlisiniz 
     Şoförlüğüme güveniyorum. Yaşadığım talihsizlikleri nazara bağlıyorum. Adım çıkınca yolda beni direksiyonda görenler Aman dikkatli olun’ diye laf atıyor. Yaşadıklarımı Allah kimseye yaşatmasın. Son kazada devletin sokak direğine çarpıp devirdiğim için 1 milyar ceza ödedim. 
     
     İşte Deniz’in halefleri’ 
Bir dönem özellikle Demet Şener, Ayşe Hatun Önal, Tuba Ünsal, Ebru Destan gibi ünlü mankenler ile birbirinize ağır sözler sarfederek gündeme geldiniz. Geçmişe baktığınızda bunlar size ne ifade ediyor 
     Şimdiki aklım olsa, onlarla kesinlikle polemiğe girmezdim. Bazı mankencikler Tuba Ünsal’ı kastediyor bunlardan yararlanıp isim yapmaya çalıştı, ama artık susma kararı aldım. Mesela Demet Şener, ne zaman kalbi boş olsa medyaya çıkmak için sataşıyordu. Bir dönem beni çok kızdırmıştı. Ben de Ebru Şallı ile haber yolladım ve artık hakkımda konuşmamasını istedim. 
     
Siz podyumları bıraktıktan sonra En iyi manken kim ’ tartışması yapıldı. Size göre şu anda podyumun en iyileri kimler 
     Selin Toktay, Güzide Duran, Tuğçe Kazaz, Azra Akın’ın podyumdaki duruşlarını, yürüyüşlerini çok beğeniyorum. 
     



 MAGAZİN 














</TEXT>
</DOC>
