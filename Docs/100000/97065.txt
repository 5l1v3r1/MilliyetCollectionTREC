<DOC>
<DOCNO> 97065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/gun07.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı, Yeni Oluşum’u övdü 
</HEADLINE>
<TEXT>

Cem, Özkan ve Derviş’ten üç kahraman’ olarak söz eden Sabancı, "3 Kasım’da Seçim Kanunu’nda değişiklik yapmadan seçime gitmek felaket olur" dedi 
     GÜLAY FIRAT İstanbul 

     İşadamı Sakıp Sabancı, Yeni Oluşum’u takdir ettiğini belirterek, "Bunlar sağ-sol demeden bütün kararsızları bir çatı altında toplayıp hep beraber bir arayış içinde olmalıdır" dedi. 
     Sabancı Üniversitesi’nde düzenlenen diploma törenine katılan Sabancı, "İsmail Cem, Hüsamettin Özkan ve Kemal Derviş’in içinde yer aldığı oluşumu nasıl değerlendiriyorsunuz " sorusu üzerine, "Üç kahraman fedak rlık yaparak yola çıktı" diye konuştu. Cem ile Özkan’ın bakanlık görevlerinden ayrıldıklarını ifade eden Sabancı, koltuğu bırakanlara alışamadığımızı belirterek, sözlerini şöyle sürdürdü 
     "Yeni bir arayış lazım. Bunun tepesinde, Avrupa Topluluğu’na girmek gerekiyor. Yeni oluşumu takdir ediyorum. Bunlar sağ - sol demeden bütün kararsızları bir çatı altında toplayıp, hep beraber bir arayış içinde olmalıdır." 
     Sabancı, erken seçimin 3 Kasım’da yapılmasıyla ilgili bir soru üzerine de "Felaket, felaket... Seçim Kanunu’nu değiştirmeden seçime gitmek... Aynen bu fotoğraf çıkacak. Hatta daha da gelişmiş bir ortaklığa bizi mahk m etme ihtimali var" dedi. 
     



 GÜNCEL 



















</TEXT>
</DOC>
