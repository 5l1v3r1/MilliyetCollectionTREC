<DOC>
<DOCNO> 58529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/agun.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl temel atma zamanı 
</HEADLINE>
<TEXT>

Boğalar bu yıl ilgilerinin büyük bölümünü, hayatını yeniden inşa etmek için kullanacak. Boğa kadınına aşkta tutku ve mutluluk gözüküyor. Kalbi boş Boğa erkekleri için de sürprizler var... 
     2002 Size ne getirecek Hakan Kırkoğlu 

     Boğalar bu yıl eğitim, hareket ve zihinsel konularda çok daha rahat hareket edebilecekler. Yılın ikinci yarısında ise Jüpiter sayesinde ev hayatlarında, yerleşim ve güvenlikle ilgili konularda kendilerini daha huzurlu ve rahat bulabilecekler. 
     
     Genel durum 
     2002 yılında Uranüs, Neptün gibi yavaş hareket eden gezegenler burcunuzla sert açı kurarak bazı değişiklikleri zorunlu kılsa da bu dönemi son derece yapıcı biçimde geçirebilirsiniz. İlgilerinizin büyük bir bölümünü hayatınızı yeniden inşa etmek ve maddi ve manevi kaynakları sağlamlaştırmak için kullanabileceksiniz. 
     
     İŞ ve Para 
     Satürn uzun vadeli düşünmeniz gereğine ve parasal kaynaklarınızı ekonomik biçimde ele almanız zorunluluğuna işaret ediyor. Bu gezegen kısıtlayıcı koşullara işaret ediyor ama yılın ikinci yarısında, ağustos ayından sonra özellikle ev hayatınıza ilişkin konularda çok daha fazla destek alabilirsiniz. Jüpiter’in burç değiştirmesi ile birlikte ailenizin koşulları, size destek veren kişiler önemli pozisyonlara ulaşacak. Bu arada 2 Mart - 14 Nisan döneminde çaba sarf ederek iş hayatınızda önemli adımlar atabilecekslniz. 
     
     DİĞer etkİler 
     Uranüs 13-19 Mayıs doğumlu olan Boğa’lara beklenmedik değişiklikler, iş hayatında ve kariyerleri ile ilgili hızlı dönüşler ve sürprizler getirmekte. Neptün ise belirsizlik ve karmaşa taşımakta. Bu etki özellikle 28 Nisan - 2 Mayıs doğumlu olanları daha fazla ilgilendiriyor. Neptün nedeniyle motivasyonunuzu gözden geçirmek durumunda kalabilirsiniz. 
     
     SaĞlIk 
     Mars ve Güneş’in zorlayıcı açıları altında aşırı gerginlik ve yoğun çalışma sağlığı yıpratıcı olabilir. Mars özellikle 2 Mart - 14 Nisan, 14 Temmuz - 29 Ağustos ve 2 Aralık sonrasında burcunuzla sert açı oluştururken, kendinize daha fazla özen göstermeniz gerekebilir. 
     
     Koç’un ardından Boğa Zodyak’ta bir sonraki aşamayı, ateşin enerjisini pratik hayata geçirecek kararlılığı anlatır. Bir bakıma Boğa, Koç enerjisinin maddeye aktarılmasına aracı olmaktadır. 
     Boğa burcu toprağın ısındığı, doğanın yeşillendiği bahar ayına rastlar. Verimlilik, fiziksellik, somutluk arayışı Boğa ile sembolize edilir. Kuşkusuz bu somut nesneler dünyasına vücudumuz da dahildir ve Boğa kendisine, vücuduna zevk veren alanlara yönelecektir. Tensel bir burç olan Boğa’da huzur arayışını ve temel gereksinimlerinin yerine getirilmesi isteğini buluruz. 
     
     BARIŞ VE SÜK NET 
     Koç’un gürültülü ve savaş arayan, sabırsız tavrından sonra Boğa yöneticisi Venüs’le birlikte barışı, sakinliği ve tatmin olmayı dile getirecektir. Bununla birlikte Boğa’nın sadece 2. burç olduğunu unutmamak gerekir. Zodyak sıralamasında Boğa henüz yakın çevresinin farkında değildir, sadece fiziksel boyutta yer almaktadır. Zihinsel İkizler ve Duygusal Yengeç boyutlar daha sonra eklenecektir. 
     Toprak ana figürü eski mitolojilerde verimli, cinselliği de içine alan bir kadın objesi olarak görülmekte. Dişi ilke olarak Venüs’te Ay’ın dışında özellikler görürüz. Ay, cinselliğe vurgu yapmaz ama Venüs doğrudan pasif cinsel yönelimleri anlatır. Venüs, zevklerimizin nerede yattığını da gösterecektir. Değer yargılarımız da bu önem verdiğimiz alanlardan etkilenecektir. 
     
     YAVAŞ AMA İYİ ÖĞRENİR 
     Eğer Boğa burcunda gezegenleriniz varsa, Boğa onlara sakinlik, fiziksellik ve kararlılık arayışı katacaktır. Bu burçtaki gezegenler daha ağır, sabırlı ve maddeye önem veren şekilde çalışacaklardır. örneğin Boğa burcundaki Merkür öğrenme açısından yavaş, pratik ama öğrendiğini iyi belleyen bir zihne işaret edebilir. 
     

</TEXT>
</DOC>
