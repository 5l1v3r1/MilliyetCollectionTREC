<DOC>
<DOCNO> 54565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo13.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Sakaryaspor önünde öldü öldü dirildi 
</HEADLINE>
<TEXT>

     Beşiktaş uzatmada İlhan Mansız'ın uçarak kafayla attığı "altın gol" ile Sakaryaspor'u geçti.2-1 Beşiktaş güzel bir havada dolu tribünler önünde oynanan maça hızlı girdi. Daha maçın ilk dakikalarında Sertan'ın altı pas içinde topu kaleciye teslim etmesinden sonra Sakaryaspor ilk atağında golü buldu. 
     Tuncay bir kontratakta yaklaşık 20 metre topu sürdükten sonra Fevzi'nin altından ağları buldu 0-1 Golden sonra kapanan Sakaryaspor'a karşı Beşiktaş tüm hatları ile yüklenmeye başladı. İlhan Mansız ve Mehmet Aksu yakaladıkları mutlak gol pozisyonlarından yararlanamayınca Beşiktaş devreyi yenik kapattı. 
     İkinci yarı da ilk yarının kopyası şeklinde geçti. Kapanan Sakaryaspor karşısında Beşiktaş pozisyon bulmakta zorlandı. Maçın 72. dakikasında Ahmet dursun Beşiktaş'ı beraberliğe taşıdı. 
     Maçın bitmesine 4 dakika kala İlhan Mansız kaleci ile karşı karşıya kaldığı pozisyonda topu boş kale yerine auta attı ve 90 dakika 1-1 sona erdi. 
     Uzatmada Beşiktaş 99. dakikada Nihat sağdan çizgiye doğru indi ve çıkarttığı topu İlhan Mansız uçarak kafayla ağlara gönderdi. Bu altın gol ile Beşiktaş kupada Sakaryaspor'u safdışı bıraktı. 
     






</TEXT>
</DOC>
