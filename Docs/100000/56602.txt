<DOC>
<DOCNO> 56602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun03.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Afgan gücüne 4 bin asker verecek 
</HEADLINE>
<TEXT>

     Türkiye'nin yaklaşık 4 bin askeri personelinin mesaisini, Afganistan'da teröre karşı yürütülen ''Sonsuz Özgürlük'' operasyonuyla bağlantılı görevlere ayırdığı bildirildi. 
     Amerikan kaynaklarından edinilen bilgiye göre, halen ABD'nin kullanımına açılan, İncirlik başta olmak üzere 8 askeri üste görevli personel, bu operasyon çerçevesinde faaliyet gösteriyor. 
     Ayrıca, Türkiye'nin gerektiğinde Hint Okyanusu'nda konuşlandırmak için tahsis ettiği bir savaş gemisi de göreve hazır bekletiliyor. 
     Bu çerçevede Türk askeri personelinin, komuta-kontrol, arama-kurtarma ve lojistik gibi çeşitli konularda görev yaptığı ve destek faaliyetinde bulunduğu belirtiliyor. 
     Türkiye'nin, Afganistan'da oluşturulacak barış gücüne de 1500-2000 asker gücünde bir birlikle katılması bekleniyor. 
     Ankara'nın, operasyonun daha önceki aşamaları sırasında Afganistan'da görevlendirilmesine karar verilen 90 kişilik özel kuvvet birliğinin ise mevcut koşullarda bu ülkeye gönderilmesi halen beklemede bulunuyor. 
     






</TEXT>
</DOC>
