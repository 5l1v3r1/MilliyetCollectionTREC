<DOC>
<DOCNO> 90478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yasam/yas05.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Binbir surat Uğur 
</HEADLINE>
<TEXT>

Kadın kılığında öğrencisinin yerine ÖSS’ye giren Uğur Baş, adliyeye polis görüntüsü’nde sokuldu 
     İSMAİL POLAT İstanbul 

     Pendik’te, Öğrenci Seçme Sınavı’na ÖSS , özel ders verdiği kız öğrencinin yerine kadın kılığında girmek isterken yakalanan Uğur Baş 49 ile öğrenci Gamze Bayraktaroğlu 19 çıkarıldıkları mahkemece serbest bırakıldı. 
     Polis ekipleri, Baş ve Bayraktaroğlu’nu adliyeye getirirken, fotoğraf çekilmesini ve görüntü alınmasını engellemek amacıyla karakolun arka kapısından çıkardı. Gamze Bayraktaroğlu, adliyeye girerken türban ve gözlük takmıştı. Baş’a ise gazetecileri yanıltmak amacıyla, üzerindeki gömleği değiştirilip eline telsiz tutuşturularak polis görüntüsü verilmeye çalışıldı. 
     
     Suçüstü yakalandı 
     Pendik Kılıçarslan İlköğretim Okulu’na dün yapılan ÖSS’nin başlamasından yaklaşık 10 dakika sonra kadın kılığında giren Uğur Baş, bir sınav gözetmeninin şüphelenmesi üzerine polis ekiplerince suçüstü yakalandı. 
     Kimliklerde tahribat yapan ve peruk ile gözlük takarak özel ders verdiği öğrencinin yerine sınava girmek isteyen Baş, polise verdiği ifadede, Gamze Bayraktaroğlu’nun hasta olması nedeniyle ÖSS’ye iyi hazırlanamadığından onun yerine sınava girdiğini söyledi. 
     



 YAŞAM 



















</TEXT>
</DOC>
