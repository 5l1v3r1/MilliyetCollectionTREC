<DOC>
<DOCNO> 80763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur13.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekçi, polis memurunu vurup öldürdü... 
</HEADLINE>
<TEXT>

     Düzce'nin Gölyaka İlçesi'nde kaymakamın koruması olarak görev yapan polis memuru Serkan Şenyüz, düğün hazırlığı yapmak üzere geldiği Kırıkkale'de, tartıştığı bekçi tarafından tabancayla vurularak öldürüldü. 
     Nişanlı olan Serkan Şenyüz 29 , düğün hazırlıkları için görev yaptığı Gölyaka İlçesi'nden, ailesinin bulunduğu Kırıkkale'ye geldi. Yeni Mahalle Sağlık Caddesi'ndeki bir binada oturan ailesinin yanında kalan genç polis memuru, henüz bilinmeyen nedenle, aynı binada oturan ve Sanayi Polis Karakolu'nda görevli bekçi Şahan Göçer 50 ile tartıştı. 
     İddiaya göre, Şahan Göçer, sözlü hakarette bulunduğu Serkan Şenyüz'e beylik tabancasıyla ateş ederek olay yerinde öldürdü. 
     Şahan Göçer gözaltına alınırken, soruşturmanın sürdürüldüğü bildirildi. 
     





</TEXT>
</DOC>
