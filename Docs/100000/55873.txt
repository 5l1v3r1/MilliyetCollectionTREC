<DOC>
<DOCNO> 55873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sonspo06.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers 17. maçında 16 zaferine ulaştı... 
</HEADLINE>
<TEXT>

     ABD Profesyonel Basketbol Ligi'nde NBA , 5. hafta mücadelesine, bu sabaha karşı yapılan 7 maçla devam edildi. 
     Sezonun en başarılı ekibi görünümündeki son 2 yılın şampiyonu ve Pasifik Grubu lideri Los Angeles Lakers, 17. maçındaki 16. 
     galibiyetini, kendi sahasında Dallas Mavericks karşısında aldı. 
     Karşılaşmada 46 sayı ve 15 ribauntluk performansıyla yıldızlaşan Lakers'ın ünlü pivotu Shaquille O'Neal, bu sezonun en yüksek skorlu maçını çıkardı. O'Neal'ın yanı sıra Kobe Bryant da 19 sayı, 9 ribaunt ve 5 asistle galibiyete büyük katkı yaptı. 
     Konuk ekipte ise Alman pivot Dirk Nowitzki, 33 sayı ve 14 ribaunt, Adrian Griffin 23 sayı, Steve Nash de 13 sayı ve 13 asistle oynamalarına karşın yenilgiyi önleyemediler. 
     Ligde Lakers'dan sonra en iyi galibiyet yüzdesine sahip ekip olan Ortabatı Grubu lideri San Antonio Spurs da deplasmanda Atlanta Hawks'a şans tanımayarak 19. maçında 13. kez galibiyetle tanıştı. 
     Zorlu maçta San Antonio Spurs'ı galibiyete taşıyan isimler olarak 29 sayı, 6 ribaunt ve 4 asistle Steve Smith, 21 sayıyla Bruce Bowen 
     ile ''ikiz kuleler'' olarak adlandırılan oyunculardan Tim Duncan, 21 sayı ve 15 ribaunt, ''amiral'' lakaplı ünlü pivot David Robinson da 15 sayı ve 13 ribauntla dikkati çektiler. Atlanta Hawks'da ise Hırvat forvet Toni Kukoç ile Jason Terry, 22'şer sayı kaydederken, Şerif Abdürrahim de 18 sayı ve 12 ribauntla oynadı. Ligde ayrıca Merkez Grubu lideri Detroit Pistons ile Atlantik Grubu lideri New Jersey Nets de rakiplerine üstünlük sağlayarak liderliklerini sürdürdüler. Lige, yarın sabaha karşı yapılacak 4 maçla devam edilecek. NBA'de, günün maçlarında alınan sonuçlar şöyle 
     
     
Boston Celtics-Denver Nuggets 95-80 Atlanta Hawks-San Antonio Spurs 112-120 Detroit Pistons-Seattle Supersonics 95-91 Orlando Magic-Chicago Bulls 102-74 New Jersey Nets-Phoenix Suns 106-87 Golden State Warriors-Philadelphia 76'ers 93-87 Los Angeles Lakers-Dallas Mavericks 98-94 
     






</TEXT>
</DOC>
