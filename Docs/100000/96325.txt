<DOC>
<DOCNO> 96325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko09.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB hızlı bir yükselişle ilk 40 dakikada 10 bin sınırını geçti 
</HEADLINE>
<TEXT>

     Koalisyonu oluşturan partilerin genel başkanlarının 3 Kasım 2002 tarihinde erken seçim yapılması konusunda görüş birliğine varmaları, piyasalar tarafından olumlu algılandı. 
     Yükselişle güne başlayan endeks ilk dakikalarda 9,700 puan seviyelerini geçti. İlk 15 dakika geçilirken 9,967.39 puan gören endeks, daha sonra gelen kısmi satışlarla biraz geriledi. İMKB Bileşik Endeksi, ilk yarım saati 9,930.25 puandan geçti. İlk 45 dakika sonunda endeks 10,067.36 puana kadar yükseldi. Endeks şu sıralarda ise dünkü kapanışın 499.06 puan üzerinde 10,054.71 puan düzeyinde bulunuyor. 
     Endeksin ulaştığı bu değer Haziran ayının ilk haftasındaki seviyelere denk geliyor. 
     
     TAHVİL-BONO 

     İMKB Tahvil ve Bono Piyasası Kesin Alım Satım Pazarı'nda, en çok işlem gören 9 Nisan 2003 tarihli, bugün valörlü tahvilin basit getirisi yüzde 68.72, bileşik getirisi ise 74.56 düzeyine kadar geriledi. 
     Bu tahvilin dünkü kapanışta basit getirisi yüzde 69.29, bileşik getirisi yüzde 75.16 düzeyinde bulunuyordu. 
     Bu pazardaki gecelik repo oranları ise yüzde 48.00'den açıldı. 
     
     KOTASYONLAR 

     Bankalararası para piyasasında doların satış fiyatı 1 milyon 675 bin lira dolayında bulunuyor. 
     Saat 10 15 itibariyle dolar kotasyonlarına bakıldığında, alışta en düşük fiyat 1 milyon 664 bin lira, en yüksek fiyat da 1 milyon 668 bin lira, satışta ise en düşük fiyat 1 milyon 673 bin lira, en yüksek fiyat da 1 milyon 675 bin lira düzeyinde bulunuyor. 
     
     DÖVİZ 

     İStanbul serbest piyasada dolar sabah açılışta 1 milyon 673-1 milyon 680 bin lira düzeyinde seyretti. 
     Daha sonra doların bu seviyeleri koruduğu gözlendi. Dolar alışta 1 milyon 670 bin, satışta 1 milyon 680 bin lira, Euro da alışta 1 milyon 690 bin lira, satışta 1 milyon 700 bin lira düzeylerinde işlem görüyor. 
     
     PARİTE 

     Uluslararası piyasalarda euro-dolar paritesi 1.0141, sterlin-dolar paritesi 1.5754, yen-dolar paritesi ise 115.72 düzeyinde seyrediyor. 
     

     
</TEXT>
</DOC>
