<DOC>
<DOCNO> 79022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/spor/ydemirkol.html </URL>
<DATE> 2002/04/18/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
90 dakika 
</HEADLINE>
<TEXT>

     Millilerin çok arzulu başladığını söylemeli. Artık bir özel kazanmak gerektiğini kavramış olmalılar. Ama bu arzunun planlı bir oyunla kendini gösterdiğini de söylemek zor. 4 - 3 - 1 - 2 de forvetimize kanatlardan Tugay ve Emre’den top taşıyamadık zira. Bunun sonucunda forvete ilk yarıda savunmadan şişirilen sekiz orta oldu. Yedincisinde, 30. dakikada Fatih’in pası, İlhan’ın harika kontrolü ve Hakan Şükür’ün görüşüne, Parmalı soluyla güzel bir gol vuruşu yaptı 1 - 0. 
     Bu beş senede oynanan 16 hazırlık maçında attığımız beşinci golümüz. Bayram ola... 
     Başa dönelim, dikkat çekilmesi gereken bir nokta var. Seri A’da fevernovaya tecrübeli Emre’nin 8’deki korneri ve 9’daki serbest vuruşu muhteşemdi. Rotada birisi olsa çarpıp girecek cinsten. Bu topun, bu avantajından yararlanmalı. 
     12’de K.Hakan’ın nadir ortasına Hakan’ın arkasından Tayfun’un sarkışı iyi vuramamasına rağmen 4 - 4 - 2’nin gereğidir. Alkışlanmalı. 
     17. dakika Ömer’in yaşadığı iki sıkıntının zamanı. Tapia’nın aşırtma vuruşu üstten aut. 22’de Ömer’in boşa çıkışı ise korkutucuydu. Rüştü’nün durumu belli değil. Sonra başta söylediğimiz orta saha plansızlığı, kanatların ne yapacağını bilememesi millileri panikletti. Biliyorum Tugay çok eleştirilecek. Ama bence kısırlığının nedenlerinin başında, bu plansızlığın boş adam yaratmaması geliyor. Bu panik 28 ve 29’da iki tehlike yarattı. Millar ikisinde de iyi vuramadı. Gol sonrası anladık ki, bizim yol top şişirmedir. 
     İkinci yarıya topu karşı alana çok hızlı geçirmeye çalışarak başladık. 48’de Şükür’ün Emre’ye indirdiği pas, gollük bir şut olamadıysa, kötü olan zemindendir. Rakip üçlü savunma yapmasına rağmen, yine kanat sıkıntımız devam etti. 53’te Hakan Ünsal’ın, İlhan’ın kaçırdığı, O’nun dalıp şutladığı pozisyonda ters kanada kimsenin gitmemiş olması, bu kanat zaafındandır. Bunun savunmadaki yansıması ise 64’te Tapia’nın direkten dönen şutu, 65’te Pardo’nun auta giden şutuydu. 
     Bu aksaklıklar Şenol Güneş’e değişiklikler yaptırdı. Diziliş 3 - 4 - 1 - 2’ye döndü. Bundan sonra savunma zaaflarımız giderildi. Ama asıl güzellik tek ama şık organizasyonumuz, 80’de ikinci golü getirdi. Abdullah’ın Nihat’a kestiği, O’nun İlhan’ı gördüğü pozisyonda 2 - 0’ı bulduk. Sonuç itibarıyla hırs vardı, 3- 4 - 1 - 2 ile de futbol. 
     



 SPOR 

























</TEXT>
</DOC>
