<DOC>
<DOCNO> 73225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun08.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan BM denetçilerine şartlı izin 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, ülkesinin, uluslararası silah denetçilerinin gelişine, BM'nin ziyaret edilecek tesisleri ve takvimi belirlemesi durumunda izin verebileceğini yineledi. 
     Ramazan, Suudi gazetesi Eşşark El Avsat'a yaptığı açıklamada, ''Irak, denetlenecek tesisler ve kesin bir takvim belirlenmemesi durumunda denetçilerin dönüşünü reddetmektedir'' dedi. 
     ''Denetçileri casus'' olarak niteleyen Ramazan, ''denetçilerin dönüşlerinin, bir sonraki Amerikan akınlarının öncekilerden daha acılı olacağı yolundaki bilgileri gün ışığına çıkarmayı amaçladığını'' savundu. 
     Ramazan, ''ülkesinde kitle imha silahı bulunmadığını'' söyleyerek, ''Irak'a, aralarında başkanlık saraylarının da bulunduğu tüm tesisleri ziyaret edebilecek Arap denetçilerden oluşan bir heyetin gönderilebileceğini'' kaydetti. 
     






</TEXT>
</DOC>
