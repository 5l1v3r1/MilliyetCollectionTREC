<DOC>
<DOCNO> 97194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/ekonomi/eko05.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem düğün 
</HEADLINE>
<TEXT>

Sabancı Holding Perakendecilik Grup Başkanı Demir Sabancı ile 1991 Türkiye ikinci güzeli Aslıhan Koruyan dün gece Çırağan Oteli’nde evlendi 
     Sabancı Holding Perakendecilik Grubu Başkanı Demir Sabancı dün Çırağan Palace’de yapılan görkemli düğünle 1991 Türkiye İkinci Güzeli Aslıhan Koruyan ile evlendi. 1997 yılında New York’ta Cornell Üniversitesi’nde okurken tanışan çiftin nik h şahitliğini damadın amcası Sakıp Sabancı ile Koruyan’ın dayısı Aytemur Göktürk yaptı. Düğüne katılan yüzlerce davetliyle Demir Sabancı’nın annesi Sevda Sabancı, kız kardeşi Serra Sabancı ile Aslıhan Koruyan’ın annesi Tuluhan Fatma ve babası Atilla Koruyan tek tek ilgilendi. 
     
     Duygusal anlar 
     Suikast sonucu öldürülen Özdemir Sabancı’nın oğlu olan Demir Sabancı’nın düğününde zaman zaman duygusal anlar da yaşandı. Özellikle nik h kıyıldıktan sonra gelin Aslıhan Koruyan gözyaşlarını tutamadı. 
     Dün gece evlenen Demir Sabancı 1993 yılında Boston Üniversitesi’nde Ekonomi ve Uluslararası İlişkiler okuduktan sonra, New York’ta Cornell Üniversitesi’nde master yaptı. Japonya’da Mitsui ve Toyota Motor Corporation’da çalışan Demir Sabancı, halen Sabancı Holding Perakendecilik Grubu Başkanlığı’nı yürütüyor. 
     
     Kültürlü güzel 
     1991 yılında Türkiye 2. güzeli, Miss World Dünya 6. Güzeli ve Avrupa Güzeli olan Aslıhan Koruyan, 1996 yılında Texas A M Üniversitesi Ekonomi ve İşletme bölümlerinden mezun oldu. Koruyan daha sonra İtalya ve New York’ta işletme masterını tamamladı. 1998 - 2000 yılları arasında Johnson Johnson firmasının New York ve New Jersey ofislerinde çalıştıktan sonra şirketin Türkiye ofisinde Grup Ürün Müdürü olarak görev yaptı. 
     
Geceden notlar Düğünde yeni oluşum’ konuşuldu      İSMAİL ŞAHİN 


</TEXT>
</DOC>
