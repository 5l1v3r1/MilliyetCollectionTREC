<DOC>
<DOCNO> 81383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/spo04.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetim çatırdıyor 
</HEADLINE>
<TEXT>

Ligde tarihinin en kötü dönemini yaşayan ve alt sıralardan kurtulamayan Trabzonspor’da Futbol Şubesi Eski Sorumlusu Serdar Bali, bugün Yönetim Kurulu’ndan istifa ediyor 
     BU sezon aldığı üst üste başarısız sonuclarla ligin son sıralarına demir atan ve şampiyon olduğu yılları taraftarlarına mumla aratan Trabzonspor’da şok gelişmeler birbiri ardına geliyor. Daha önce görevinden ayrılan dört üyenin ardından bugün de Futbol Şubesi Eski Sorumlusu Serdar Bali, Yönetim Kurulu üyeliğinden istifa edecek. 
     KULÜBÜN bir an önce Olağanüstü Kongre’ye gitmesi gerektiğini vurgulayan Bali, "Ancak sayın Başkanımız Özkan Sümer’i ne bu konuda, ne de kulübün bir kişi tarafından değil bir kurul tarafından yönetilmesi gerektiğine ikna edemedik" diye konuştu. Bu arada Bordo - Mavililer’de Gökdeniz, Zafer, Aurelio, Da Silva ve Sommers’a teklif yağıyor. 
     
     Yılmaz’dan destek 
     Trabzonspor yönetimi dün Başbakan Yardımcısı Mesut Yılmaz’ı ziyaret ederek Trabzon Limanı’nı 49 yıllığına kiralayabilmek için yardım istedi. Yılmaz, Trabzon ve Doğu Karadeniz’in ihtiyaçlarının fazla olduğunu belirtti, "Yasalar çerçevesinde gereken desteği vermeye hazırız" dedi. 
     



 SPOR 
































</TEXT>
</DOC>
