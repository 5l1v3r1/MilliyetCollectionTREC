<DOC>
<DOCNO> 58848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/spor/aspo.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DENİZLİ KOVULDU 
</HEADLINE>
<TEXT>

Basın Sözcüsü Atilla Kıyat, "Denizli ile Dünya Takımı olma hedefine ulaşamayacağımızı düşünüp, yollarımızı ayırdık" açıklamasını yaptı 
     YALÇIN TÜRK 

     Yıldırım bildirdi 
     FENERBAHÇE Yönetimi dün yaptığı toplantıda oy birliği ile Teknik Direktör Mustafa Denizli’nin görevine son verdi. Basın Sözcüsü Atilla Kıyat, "Toplantıya katılan yedek üyeler dahil 22 kişi de Denizli’nin mukavelesinin feshedilmesini istedi. Başkan Yıldırım da Mustafa Denizli’yi arayarak 1.5 yıllık hizmetleri için teşekkür edip kararı kendisine bildirdi. Hayırlı olsun" dedi. 
     
     Oğuz çalıştıracak 
     YENİ teknik adam için kısa zamanda karar vereceklerini de vurgulayan Atilla Kıyat, Oğuz Çetin ve Nurettin Yıldız’ın görevlerine devam edeceklerini bildirdi. Kıyat, "Maddi prosedür muhasip üye Ali Yıldırım ile Denizli’nin ikili görüşmesi sonunda halledilecek. Takımın programında hiçbir değişiklik olmayacak. Oyuncularla ilgili bir kararımız söz konusu değil" ifadelerini kullandı. 
     
     Hep destek olduk’ 
     ATİLLA Kıyat, "Denizli’ye 1.5 yıl boyunca hep destek olduk. Denizlispor’a elendiğimizde arkasında olduğumuzu söyledik. Kendisine her türlü yetkiyi verdik diye takımın bugünlere gelmesindeki sorumluluğumuzdan asla kaçmayız. Fenerbahçe’nin Dünya takımı olacağını açıklamıştık. Denizli ile bu başarıya ulaşamayacağımızı düşünerek yollarımızı ayırdık" diye konuştu. 
     
Neden oldu, neler oldu      Mustafa Denizli ile Fenerbahçe’nin ipleri şampiyonluk yarışının son aylarında zaten kopmuştu. Samsunspor maçıyla özlenen şampiyonluğa kavuşulduktan sonra "zoraki nikahın" devamı "şart" oldu. Sorunlu evlilikler gibi ortada bir çocuk vardı şampiyonluk ve büyüyene kadar iki taraf birbirini çekecekti. 
     Peki kara kedi nereden çıktı 
     Öncelikle Mustafa Denizli’nin bütün ipleri eline alması, takım hakkında Başkan Yıldırım ile tartışma yapmaması, doğru veya yanlış kararlarını tek başına vermesi ilk rahatsızlıkları oluşturdu. Daha önceki deneyimlerinde Joachim Löw - Rıdvan Dilmen verilecek taktiğe kadar hocaya yakın olan Yıldırım, aynı samimiyeti Denizli’den görmedi. 
     Ardından Balic olayı patladı. Başkan Yıldırım "manevi oğlum" dediği Balic’in yedek kulübesine giden hızlı yolculuğunu önlemeye çalıştı. Ancak Mustafa Denizli bu konuda kararlıydı. Çünkü... Antalya’daki kampta Balic arkadaşlarına, "Hoca falan tanımam. Şampiyon olsak da, bu gidecek" konuşmasını yaptı. Ardından basına "yanlış sistem uyguladıklarını" açıkladı. Denizli, Siirt uçağını da kaçırıp, kafile ile deplasmana gelemeyen Balic’i tamamen sildi. Hatta bir toplantıda kendisine sufle edilen "Balic bizim ailedendir" cümlesine, "O zaman evinizde bir oda açın" diyecek kadar da katı davrandı. 
     
     Şampiyonluk her şeyin üstünü örttü. Aziz Yıldırım, Denizli ile ilgili sorulara, "O’nu sevmek zorunda değilim. Ama ortak amacımız için birlikte çalışırım." cevabını veriyordu. Şampiyonluk yönetimin üstündeki yükü azalttı. Bu kez Mustafa Denizli’nin pastadan büyük lokmayı alması, bazılarınca "haksızlık" olarak yorumlanıyordu. Genel kanı, "Hiç bir şey yapmadı. Kahraman o oldu. Biz parayı vermeseydik, bu adamları almasaydık, nasıl şampiyon olacaktı Bu sene para harcamayacağız. Göstersin bakalım büyük hocalığını" şeklindeydi. 
     Peki bu ortamda Denizli’nin hataları yok muydu Yönetim, ipleri Denizli’ye bırakırken, iyi futbol istedi. Galatasaray ile birlikte Şampiyonlar Ligi’ndeki yarışta başarı istedi. Koşan, savaşan bir takım yaratmasını istedi. Hatta sezon başında O’nu rahatlatacak, "Önce 3. yıldız, Avrupa 3 sene sonra" açıklamasını yaparak, Denizli’ye hareket alanı bile açıldı. Fakat daha Almanya kampında çatlamalar başladı. Rapajc’in eski tavırlarından vazgeçmemesi ve Denizli’nin kılını kıpırdatmaması, "Neler oluyor " sorusuna yol açtı. Hırvat oyuncu, Denizli’nin yaptığı taktik toplantıdan "Tuvalete gitmem lazım" diye çıkıyor, sigara içip, dolaşıp, yarım saati tamamladıktan sonra geliyordu. 
     İstanbul’a döndükten sonra antrenman temposu yine düşmüştü. Futbolcuların özel yaşantıları ise birbirinden kötüydü. Alemler başlamış, antrenmanlarda aksaklıklar oluyordu. Denizli özellikle yıldız oyuncular üzerindeki hakimiyetini kaybetmeye başladı. Ağır idmanlardan kaçanlara bir şey demiyordu. 
     
     Şampiyonlar Ligi’ndeki altı yenilgi, üç derbinin kaybedilmesi ve son Diyarbakırspor maçı öncesindeki "boşvermişlik" yönetimi dünkü kararı almaya itti. Beşiktaş, Trabzon ve Denizli kupa maçlarında yenilen Fenerbahçe’de en büyük şikayet kaçan bariz pozisyonlar ile yenen kolay gollerdi. Ancak Denizli bu maçları oynadığı 10 günlük periyodda tek taktik idmanı yaptırmamıştı. 
     Olympic Lyon maçının dönüşünde Fenerbahçe’de kurtarıcı olan bir futbolcuyla sohbet açılmıştı. İsmini bu yüzden açıklamıyoruz. Takımın, Galatasaray maçında yediği golün aynısını, neden bu maçta da yediği, defansın maç tecrübesizliğinden mi kaynaklandığı soruldu. O, bize "Şampiyonlar Ligi tecrübesi olsa, ligde yemememiz gerekir" dedi. "Peki antrenmanlarda bunu çalışmadınız mı " dendiğinde, "Bunu söyleyemem" yorumunu yaptı. 
     21 Ekim’de ise Kaptan Ogün, Yusuf Kobal ile yaptığı röportajda kötü futbolun nedenini tek kelime ile açıklıyordu Çalışmıyoruz... 
     Galatasaray yenilgisi sonrasında Yıldırım, Denizli’nin görevden alınacağı yönündeki söylentilere, "Ben burada olduğum sürece görevinin başındadır" yanıtını veriyordu. Başkan, İstanbul’daki B.Leverkusen maçı sonrasında Denizli’yi kulübe çağırdı. Kötü oyuna isyan edip, "55 bin kişilik stat yapıyoruz. Bunu, bu futbolla mı dolduracağız" diyordu. 
     Trabzonspor maçının devre arasında Başkan Aziz Yıldırım soyunma odasına indi. Bunu gören Mustafa Denizli dışarı çıktı. Yıldırım odayı terketti, Denizli geri döndü. İşte bu açık protestoydu. Sessiz ama ağır. Hoca, başkanına, "Sen, beni ilgilendirmiyorsun" diyordu. 
     Ardından Denizli yenilgisi geldi. Mustafa Denizli basın toplantısına çıkarken Yıldırım ile karşılaştı. Başkan, "Senin oynatacağın futbolu....." deyip odaya girdi. Sonrasında Denizli, bırakmayı önerdi. Yıldırım, "Bunun zamanına ben karar veririm" diyerek, kestirip attı. 
     Sonrasında, Diyarbakırspor maçı öncesi ve sonrası yaşananlar var. Futbolcular başkana hocalarını şikayet ediyor, "Biz çalışmıyoruz" diyorlardı. 
     Denizli’nin bütün kaleleri yıkılmıştı. 
     



 SPOR 























</TEXT>
</DOC>
