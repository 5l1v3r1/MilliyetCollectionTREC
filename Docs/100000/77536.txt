<DOC>
<DOCNO> 77536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun19.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayfa'daki saldırıyı İzzettin El Kassam Tugayları üstlendi 
</HEADLINE>
<TEXT>

     Lübnan'da üslenen Şii Hizbullah militanlarının Şebaa'ya bombardımanına İsrail savaş uçakları Güney Lübnan'ı bombalayarak yanıt verdi. 
     Lübnan polisi, Hizbullah'ın İsrail'in işgali altındaki tartışmalı Şebaa bölgesini bombardıman etmesinin ardından İsrail uçaklarının Güney Lübnan'a hava akını düzenlediklerini belirtti. 
     Öte yandan, İsrail ordusu, Cuma gününden bu yana kanlı çatışmaların meydana geldiği Cenin mülteci kampında kontrolü tamamen sağlamak üzere olduğunu açıkladı. 
     İsrail askeri yetkilileri, kampta ''birkaç küçük direnişin'' kaldığını belirttiler. 
     Aşırı dinci Hamas örgütü de kısa bir süre önce Cenin mülteci kampının İsrail ordusunun eline geçtiğini belirtmişti. 
     
     İsrail'in kuzeyindeki patlama 
     İsrail'in kuzeyindeki Hayfa kenti yakınlarında bulunan Kibutz Yagur bölgesinde bir otobüste meydana gelen ve 10 kişinin ölümüyle sonuçlanan patlama, İzzettin El Kassam Tugayları tarafından üstlenildi. 
     Katar televizyonu El Cezire'nin Batı Şeria'daki Ramallah kentindeki bürosunu telefonla arayan bir kişi, bu sabahki saldırıyı, aşırı dinci Hamas örgütünün silahlı kanadı İzzettin El Kassam Tugayları adına üstlendi. 
     






</TEXT>
</DOC>
