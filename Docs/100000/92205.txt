<DOC>
<DOCNO> 92205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko07.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında 70 bin 186 adet karşılıksız çek tespit edildi 
</HEADLINE>
<TEXT>

     Merkez Bankası tarafından bankalara duyurulan toplam karşılıksız çek sayısı, bu yılın Mayıs ayında, Nisan ayına göre yüzde 12.9 artarak 70 bin 186 adet olarak belirlendi. 
     Merkez Bankası'nın verilerine göre, Nisan ayında toplam karşılıksız çek sayısı 62 bin 139 idi. 
     Söz konusu çeklerin 69 bin 816'sı, banka ve özel finans kurumlarının bildirimlerine göre Merkez Bankası'nca duyurusu yapılan çeklerden, 370 ise mahkemeler tarafından yapılan bildirimlere göre Merkez Bankası'nca duyurulan yasaklama kararlarından oluşuyor. 
     Banka ve özel finans kurumlarının bildirimlerine göre, Merkez Bankası tarafından duyurusu yapılan çek sayısı Mayıs ayında bir önceki aya göre yüzde 13.3 arttı. Nisan ayında bu kapsamdaki karşılıksız çeklerin sayısı 61 bin 606 idi. 
     Mahkemeler tarafından yapılan bildirimlere göre Merkez Bankası tarafından duyurulan yasaklama kararı miktarı ise geçen ay bir önceki aya göre yüzde 30.6 geriledi. Bu çeklerin sayısı da Nisan ayında 3 idi. 
     Böylelikle yılın beş ayında, toplam karşılıksız çek sayısı geçen yılın aynı dönemine göre yüzde yüzde 26.4 azalarak, 325 bin 577 olarak belirlendi. Toplam karşılıksız çek sayısı geçen yılın ilk 5 ayında 442 bin 670 olmuştu. 
     Bu arada Türkiye'de Merkez Bankası tarafından bankalara duyurulan karşılıksız çek sayısı, geçen yıl toplam 1 milyon 199 bin 329 adet olarak belirlenmişti. 
     Bu rakamın 1 milyon 179 bin 299'u banka bildirimlerinden, 20 bin 30'u da mahkeme kararından oluşuyor. 
     





</TEXT>
</DOC>
