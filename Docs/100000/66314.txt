<DOC>
<DOCNO> 66314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/magazin/mag02.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkı dostlar’ aynı filmde 
</HEADLINE>
<TEXT>

25 yıldır yedikleri içtikleri ayrı gitmeyen Müjde Ar ve Sezen Aksu, dostluklarını birlikte oynayacakları bir filmle ölümsüzleştirecek.. 
     NURDAN AKINER 

     Biri sinemanın dev ismi Müjde Ar, diğeri pop müziğin kraliçesi Sezen Aksu. Tam 25 yıldır içtikleri su ayrı gitmiyor. Önce birlikte rol alacakları bir müzikal düşleyen ikili, gerekli parayı bulamayınca bu projeyi askıya almıştı. Onlar şimdi bir filmde başrolleri paylaşmak istiyor. Proje hakkında sır verip ser vermeseler de ihtiyaçları olan para ve destek sağlanınca en kısa sürede filmin çekimlerine başlayacaklar. 
     "Çekimler boyunca beraber olma fırsatı bulacağız ve çok eğleneceğiz diye düşünüyoruz. Nasıl olsa ihtiyarlıkta hep birlikte oturacağız ve bu film de dostluğumuza dair iyi bir anı olacak" diye konuşan Müjde Ar, yine de proje kesinleşmeden daha fazla açıklama yapmaktan çekiniyor. 
     Sezen Aksu’nun da kendisi gibi projenin gerçekleşeceğine ikna olmadan konuşmayacağını kaydeden ünlü oyuncuyu şimdiden filmin heyecanı sarmış. Sezen Aksu’yu "Onun dostluğu bir tutkudur" sözleriyle anlatan Müjde Ar, kamera karşısına geçecekleri günü iple çekiyor. 
     



 MAGAZİN 
















</TEXT>
</DOC>
