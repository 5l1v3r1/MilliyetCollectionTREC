<DOC>
<DOCNO> 79619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sondun18.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "Operasyonu ilk aşaması tamamlandı" 
</HEADLINE>
<TEXT>

     Başbakanı Ariel Şaron, 29 Mart'ta Batı Şeria'da başlattıkları operasyonun ilk aşamasının tamamlandığını söyledi. 
     İsrail ordusunun Nablus ve Filistin lideri Yaser Arafat'ın karargahının bulunduğu Ramallah kentini, Arafat'ın karargahı dışında boşaltmasının ardından gazetecilere açıklama yapan Şaron, ''Operasyonun bu aşamasını bitirdik. Çok etkili sonuçlar almayı başardık, ancak terörizme karşı mücadele sürecek. Bununla birlikte şu aşamada, değişik bir yöntem üzerinde de çalışacağız'' dedi. 
     Şaron, ''değişik yöntem'' ifadesiyle neyi kastettiğini açıklamazken, bazı kaynaklar, İsrail liderinin Filistin intihar komandolarının İsrail'e ulaşmalarını engellemek için Batı Şeria'da ''tampon bölgeler'' oluşturmak istediğine dikkat çekiyor. 
     





</TEXT>
</DOC>
