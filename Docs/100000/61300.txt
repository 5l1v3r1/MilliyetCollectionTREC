<DOC>
<DOCNO> 61300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/guncel/gun02.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullar tatil edildi ama Hani kar ’ diye sorulunca Meteoroloji kızdı 
</HEADLINE>
<TEXT>
Tatil etmeseydiniz 
Yetkililer, meteorolojiyi dinleyip karı görmeden dün okulları tatil etti... Ama güneş çıktı. "Hani kar yağacaktı" diyenler Meteoroloji’yi kızdırdı 
     EZELHAN ÜSTÜNKAYA Ankara 

     Geçen cuma yaptıkları isabetli tahminleri, İstanbul Valiliği tarafından kulak arkası edilen Devlet Meteoroloji İşleri Genel Müdürlüğü’nün ihbarları, dün neredeyse tüm il valilikleri tarafından dikkate alındı ve okullar tatil edildi. Ancak bu kez çoğu ilde yumuşak bir hava yaşandı. Meteoroloji yetkilileri, "Hani kar " sorusuna, "İstanbul’da yağmadı mı, yağdı, tatilin bizle ne ilgisi var " diye tepki gösterdi. 
     
İyi başlamışlardı      Cuma günü okullar geç saatte tatil edilince öğrenciler perişan oldu ve vatandaşlar İstanbul Valisi Erol Çakır’a tepki gösterdi. Meteoroloji, önceki gün bu kez Marmara’nın doğusu ve Karadeniz için kar uyarısı yaptı. Bu kez neredeyse tüm illerde okullar 1 - 3 gün arasında değişen sürelerde tatil edildi. Ancak kar yağmadı, aksine güneş çıktı. 
     Devlet Meteoroloji İşleri Genel Müdürü Prof. Dr. Atilla Dorum, hata yapmadıklarını ifade ederek, "Tüm yurtta demedik ki... Kuzey kesimlerle Doğu Akdeniz dedik" diye konuştu. Hava Tahminleri Daire Başkanı Çelik ise "İhbarları yapıyoruz. Okulların tatil edilmesi bize bağlı değil. Üstelik dediğimiz gibi bugün de dün kar yağdı" diye konuştu. 
     
Vali Erol Çakır yorum yapmadı      İSTANBUL Milliyet 

     Meteoroloji, kar yağışının devam edeceğini söylediği için İstanbul’da ilk ve orta dereceli okullar dün de tatil edildi. Ancak önceden belirtildiği gibi kar yağışı olmayınca herkes okulların boş yere tatil edildiğinden yakınmaya başladı. Daha önce meteorolojiyi dinlemeyip okulları geç tatil etmekle suçlanan İstanbul Valisi Erol Çakır, "Tatil kararı, zor bir karar. Bizim amacımız eğitimin aralıksız ve kesintisiz sürdürülmesidir. Valilik olarak görevimiz de eğitimin devamını sağlamaktır. Meteorolojinin tahminleri konusunda yorum yapmak istemiyorum" dedi. 
     



 GÜNCEL 



















</TEXT>
</DOC>
