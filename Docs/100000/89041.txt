<DOC>
<DOCNO> 89041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo11.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Türkiye işini zora soktu" 
</HEADLINE>
<TEXT>

     Fransa'da yayınlanan L'Equipe gazetesi, Dünya Kupası maçlarında Kosta Rika ile berabere kalan Türkiye'nin, ikinci tura kalmak için şansını zoru soktuğunu yazdı. 
     Fransız gazetesi, Türkiye'nin perşembe günü yapılacak maçta Çin'i yenmenin dışında, Kosta Rika'nın Brezilya'ya yenilmesini bekleyeceğini hatırlatarak, Türkiye'nin matematiksel olarak elenmese bile işinin oldukça zor olduğu yorumunu yaptı. 
     L'Equipe, ''Kosta Rika, maçın sonlarında berabere kalmayı başararak, tur atlamak için anahtarı elinde tuttu'' ifadesini kullandı. 
     Türk Milli Takımı'nın maç içinde etkili göründüğünü yazan Fransız gazetesi, bununla birlikte önemli fırsatları Kosta Rika'nın kaçırdığı yorumunu yaptı. 
     





</TEXT>
</DOC>
