<DOC>
<DOCNO> 62333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yasam/yas04.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa şeriata karşı 
</HEADLINE>
<TEXT>

Nijerya’da tecavüze uğrayan ancak zina yaptığı gerekçesiyle taşlanarak ölüme mahk m edilen Safiya’ya, Avrupa Parlamentosu sahip çıktı.. 
     DIŞ HABERLER SERVİSİ 

     Nijerya’nın Sokoto kentinde, zina yaptığı gerekçesiyle taşlanarak ölüme mahkum edilen recm cezası beş çocuk annesi Safiya Hussaini’nin dramı Batı’da büyük yankı uyandırdı. Hussaini’nin zina yapmadığını, tam aksine tecavüze uğradığını söyleyerek başvurduğu Sokoto Eyaleti Temyiz Mahkemesi, dün recm cezasının uygulanmasını iki ay erteledi. Avrupa Parlamentosu’ndan bir grup milletvekili de bu uygarlık dışı cezanın iptal edilmesi istemiyle bir girişim başlattı. 
     Nijerya Devlet Başkanı Olusegun Obasanjo’ya 77 Avrupa Parlamentosu milletvekili adına bir mektup yazan parlamenter John Corrie, Nijeryalı kadına verilen cezanın insanlık dışı, barbarca ve zalimce’ olduğunu söyledi. 
     
     İdam temyizden döndü 
     12 Ocak’ta taşlanarak idam edilmesi gereken Hussaini, temyiz mahkemesine başvurarak zina yaptığını reddetmiyş ve üç kez tecavüze uğradığını söylemişti. 
     Temyiz mahkemesinin, Hussaini’nin tecavüze uğradığı iddiasını geri çekmesinin ardından idamı ertelemesi dikkat çekti. Nijerya’nın federal yapısı, ülkede her eyaletin kendi kanunlarını uygulamasına imkan veriyor. Ülkenin toplam 36 eyaletinden, tamamı kuzeyde bulunan üçünde şeriat kanunları uygulanıyor. Suçlu bulunarak recm cezasına çarptırılan kişiler, başları dışarıda kalacak şekilde toprağa gömülüyor ve ardından halk tarafından ölene kadar taşlanıyor. 
     



 YAŞAM 

















</TEXT>
</DOC>
