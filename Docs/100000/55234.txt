<DOC>
<DOCNO> 55234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/astro/index.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekçi olmalıyız 
</HEADLINE>
<TEXT>

Bugün Güneş ve Satürn karşıt açı oluştururken çok iyimser olmak mümkün değil. Belki de sınırlarımızı görebilmek ve gerçekçi olmak bize daha çok şey kazandıracak. Ay öğlen 13.03 Jüpiter’le birleşiyor. İşte bu saatlerde daha yapıcı bir denge sağlayabiliriz. Yengeç burcundaki Ay duygusal bağlar, ailevi konular açısından hareketli bir günde olduğumuzu gösteriyor. Ay aynı zamanda ülkemizin de yükselen burcundan geçmekte. Koç’lar gün içinde tepkilerini daha ılımlı kılmak zorundalar. Yapmak istedikleri çok şey var ama pratik olmakta zorlanabilirler. Boğa’lar son derece yapıcı olabilecekleri bir gündeler. Duygularını daha iyi anlatacaklar, arkadaşlarından destek görebilecekler. İkizler de bugün harcamalarını dengelemek durumunda. Aşırı iyimserliğe kapılarak yanlış alışverişler yapabilir. Kazancını artırma yolunu seçmeli. Yengeç’ler çok aktifler. Burçlarındaki Ay onlara dikkat çekme ve olayları yönlendirme fırsatı veriyor. Aslan’lar çok rahat olmayabilirler. Yeteri kadar dikkat çekmemeleri ya da arka planda kalmaları huzursuz edici olabilir. Olayları akışına bırakmaları gerekir. Başak’lar çok şey yapabilirler. Kısa yolculuklar, sosyal çalışmalar ve verimli düşünceler söz konusu. Öğleden sonra 16.13 Güneş - Satürn karşıtlığı pek çok şeyi bekletiyor. Planlarımızda eksikleri görmek ve eleştirel olmak için uygun fırsatlar var. Sınırlarımızı daha iyi görebileceğiz. Terazi’ler iş hayatlarında hareketli bir gündeler. Hafta onlar için oldukça hızlı başlayabilir. Akrep’lerin daha rahat olduklarını görüyoruz ama düşüncelerini toparlamakta aceleci davranmalılar. Yabancılardan çok şey öğrenebilirler. Yay’ları daha karmaşık, duygusal konularda daha kapalı görebiliriz. Kötümserliğe kapılmadan düşünmeliler. Oğlak’lar ilişkilerinde dengeden yana olmalılar. Bazı düşüncelerinin engellendiğini görmek ya da eleştirilmek onları huzursuz kılabilir. Gerçekçi olmalılar. Kova’nın yapacak çok şeyi var. Detaylara yeteri kadar önem vermezse ilerlemesi pek kolay değil. Sağlığına da özen göstermek zorunda. Balık’lar daha iyimserler. Eğer gizli tuttukları şeyler varsa bunları paylaşmanın tam zamanı. Duygusal destek görecekler. 

            Faks 287 74 37 
      







</TEXT>
</DOC>
