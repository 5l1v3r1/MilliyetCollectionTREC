<DOC>
<DOCNO> 83423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun02.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro kitlesel imha silahları geliştirdiği iddasını redetti 
</HEADLINE>
<TEXT>

     Küba Devlet Başkanı Fidel Castro, ülkesinde kitlesel imha silahları geliştirilmeye çalışıldığına ilişkin iddiaları yalanladı. 
     Devlet televizyonunda yaptığı açıklamada, Amerikalı yetkililerden, Küba'nın kitlesel imha silahları geliştirmeye çalıştığına dair en küçük kanıtı bile sunmalarını isteyen Castro ''Bu imkansız. Çünkü böyle bir delil yok ve olamaz'' diye konuştu. 
     Castro, şöyle devam etti 
     ''Hiç kimse ülkemizde nükleer, kimyasal ve biyolojik siahlar geliştirme yönünde bir program tasarladığımıza ilişkin en ufak bir delil kırıntısı bile sunmadı. Kapılar ve kurumlarımızın kapısı açık. 
     Küba'nın saklayacak hiçbir şeyi yok.'' Ülkesinin terörizme karşı olduğunu vurgulayan Castro, başka ülkelere nakledilmek üzere Küba'da biyolojik silah geliştirme yönünde çalışma yapan bir bilim adamının ortaya çıkarılması durumunda bu kişinin ''vatana ihanet suçundan yargılanacağını'' söyledi. 
     Gözlemciler, Castro'nun televizyondan yayınlanan açıklamasının, ABD Dışişleri Bakan Yardımcısı John R. Bolton tarafından 6 Mayıs Pazartesi günü Küba'ya yöneltilen suçlamalara verilen ilk ayrıntılı yanıt olduğuna dikkat çekiyorlar. 
     Küba hükümeti, önceki gün Bolton tarafından yöneltilen suçlamaları ''iğrenç'' olarak nitelendirmişti. 
     





</TEXT>
</DOC>
