<DOC>
<DOCNO> 83799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur28.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev temizliği yüzünden çıkan tartışmada oğlunu bıçaklayıp öldürdü 
</HEADLINE>
<TEXT>

     İzmir'in Karabağlar Semti'nde, dün akşam, ev temizliği yüzünden çıkan tartışmada oğlu Niyazi Çolak'ı 41 
     bıçaklayarak öldürdükten sonra kaçan baba Hamza Çolak 73 , yakalandı. 
     Alınan bilgiye göre, 5757 1 numaralı sokakta işlenen cinayeti soruşturan Cinayet Büro Amirliği ekipleri, yaptıkları çalışmalar sonucunda, katil zanlısı baba Hamza Çolak'ı yakalayarak gözaltına aldı. 
     Çolak sorgusunda, kendisine ait emekli maaşı ile geçindiklerini, kendileri ile beraber oturan oğlu Niyazi Çolak'ın işsiz olduğunu ve bu nedenle sık sık tartıştıklarını söylediği belirtildi. 
     Olay gecesi ev temizliği meselesi nedeniyle çıkan tartışmanın kavgaya dönüştüğünü anlatan Hamza Çolak, bıçaklama olayının bu sırada meydana geldiğini ifade ettiği kaydedildi. 
     Zanlı, sorgusu yapıldıktan sonra İzmir Cumhuriyet Başsavcılığı'na sevk edildi. 
     





</TEXT>
</DOC>
