<DOC>
<DOCNO> 53720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/zbirand.html </URL>
<DATE> 2001/11/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Milletvekillerinden bir ricamız var... 
</HEADLINE>
<TEXT>

     oğrusunu söylemek gerekirse, TBMM’de bugün yapılan Kıbrıs gizli oturumunun neden yapıldığını, böyle bir oturuma neden gerek duyulduğunu pek anlayabilmiş değilim. 
     Kıbrıs’ta gizli ne kaldı ki 
     Her şey ortada ve açıkça konuşuluyor. 
     Dışişleri Bakanı’nın gizli kalmış bilgiler vereceği sanılıyorsa, hata ediliyor 
     Neyse, artık istenmiş yapılıyor. Bari bir işe yarasın. 
     Eğer milltevekillerimiz bir biri ardına kürsüye gelip, yavru vatanı gavura nasıl bırakmayacaklarını anlatacaklar, milliyetçilik bayrağını en üst düzeye çıkartma yarışı yapacaklarsa yazık olur. Koskoca bir oturum boşa gider. 
     Gizil toplantı, gizli sözlerin söylenmesi, milletvekillerinin hiçbir oy kaygısı duymadan, parti politikalarını bir yana bırakarak görüşlerini açıklayabilmelerini sağlamak amacıyla yapılır. 
     İşte milltevekillerinden beklenen de budur. 
     Bu oturumda tribünler boş olacak. 
     Seçmene mesaj yollanmayacak. 
     Eğer her gün duyduğumuz içi boş sloganlarla vakit geçirilirse boşa zaman harcamış olurlar. 
     "Konfederasyon mu, yoksa federasyon mu " gibi ne anlama geldiği tam olarak anlaşılamayan soyut kavramların dışına çıkılmalı. 
     Türkiye bir karar vermek zorundadır. 
     Ya Kıbrıs’ta çıkarlarımıza uygun bir çözüm bulup adayı Rumlar’la paylaşacağız veya bugünkü durumu değiştirmeyeceğiz. Yani iki ayrı devlet formülünde ısrar edeceğiz. 
     Türkiye şu ana kadar karışık mesajlar verdi. 
     Bir yandan, "İki tarafın kabul edebileceği formülü biz de kabul ederiz" dedi. Ardından da hemen ekledi Tek çözüm konfederasyondur. 
     Bu yaklaşımın Türkçesi "Ben, bugünkü durumun değişmesini istemiyorum" demektir. 
     Bu da bir politikadır. Risklerini alıyorsanız, Türkiye’nin uzun vadeli çıkarları açısından doğabilecek sakıncaları göğüsleyebileceğimizi düşünüyorsanız, tutumunuzu hiçbir şekilde değiştirmezsiniz. 
     
Riskleri gerçekten biliyor muyuz      Böyle durumlarda bir hesap yapılır. Zira çözüm, çözümsüzlükten daima daha iyidir. 
     Şimdi ben sormak istiyorum 
     Acaba Türkiye, adı ne olursa olsun, şöyle bir formülü de reddecek midir 

</TEXT>
</DOC>
