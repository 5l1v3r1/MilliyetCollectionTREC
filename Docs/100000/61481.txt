<DOC>
<DOCNO> 61481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/aeko.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlardan değil halktan destek aldım’ 
</HEADLINE>
<TEXT>

The Banker’in yılın bakanı’ seçtiği Derviş, bazı bakanların bütçelerindeki kesintiler nedeniyle uyguladığı programa destek vermediğini söyledi 
     EKONOMİ SERVİSİ 

     Financial Times Gazetesi’nin 76 yıldır yayımladığı bankacılık dergisi The Banker, Devlet Bakanı Kemal Derviş’i 52 ülkenin bakanları arasından yılın ekonomi bakanı’ seçti. 
     Dergi, Mart 2001’de göreve gelen Derviş’in krizi aşmak için çok agresif politikalar uyguladığını kaydetti. Derviş’in üç ana hat üzerinde çok güçlü bir maliye politikası izlediğini belirten Dergi, döviz kurunun serbest bırakılarak Türkiye’nin rekabet gücünü artırdığını ayrıca birçok yapısal reform gerçekleştirdiğini kaydetti. Derviş ise "Mart ve haziran ayları arasında 17 yapısal reform gerçekleştirdik, böylece krizi Türkiye açısından bir fırsat haline dönüştürdük" diye konuştu. 
     
     Ekonomi siyasetten kurtarıldı’ 
     Siyasetten bağımsız Avrupa tipi kurumların oluşturulduğunu ve özellikle BDDK’nın önemli rol oynadığını belirten Derviş, enerji, tarım gibi alanlarda da önemli yapısal reformların yapıldığını kaydetti. Derviş, derginin sorularına verdiği yanıtta, uyguladığı programın Başbakan ve Cumhurbaşkanı’ndan destek görmesine karşın bazı bakanlar tarafından bütçelerindeki kesintiler nedeniyle desteklenmediğini ancak halk arasında benimsendiğini kaydetti. Bu türden ekonomik politikaların halk desteği olmadan uygulanmasının imk nsız olduğuna değinen Derviş, "IMF’nin Türkiye’ye olan desteğinin sürmesini beklediğini de belirtti. Derviş, "Şu anda 2002 yılında uygulayacağımız plan üzerinde görüşüyoruz" diye konuştu. 
     
Türkiye’de yaşananlar Meksika’ya benziyordu’      Bakan Derviş, The Banker dergisine verdiği demeçte 7 yıl sonra Türkiye’de yaşananların Meksika ile benzerlikler gösterdiğine dikkat çekti. Derviş Türkiye’deki ekonomik durumun detaylarını öğrendikten sonra ülkesi için bir şey yapabilecek olmaktan ötürü heyecan duyduğunu da kaydetti. Dergiye 2001 Şubat krizinin nasıl oluştuğunu anlatan Derviş, "Bu kriz, enflasyonla mücadele için uygulanan sabit kur politikasının bir sonucu olarak meydana geldi ve bütçe açığını artırdı" dedi. Derviş, böylece zaten güçsüz durumda bulunan kamu ve özel sektör bankalarının dibe vurduğunu dile getirdi. 
     
Krizi çok iyi teşhis etti’      Kemal Derviş’i 52 ülkenin bakanı arasında yılın bakanı’ seçen The Banker dergisi değerlendirme yazısında Derviş’in Dünya Bankası’nda 22 yıllık önemli bir deneyimi olduğu ayrıca Doğu Bloku’nun çözülmesi ile birlikte bölgeye gönderildiği ve ciddi bir deneyim kazandığını belirtti. 
     Derviş’in Türkiye’de göreve başladığı dönemde ekonomi yönetimi konusunda çok fazla uzman olmadığı ancak kriz deneyimi yaşamış ülkelerin bakanları ve yöneticileri ile görüşmeler yaparak bu eksiğini telafi ettiği ifade edildi. Ayrıca Derviş’in 1994 Meksika krizinde bölgede bulunduğu ve danışmanlık yaptığı da belirtildi. Dergi bu tecrübeleri sayesinde Derviş’in Türkiye’de yaşanan krizi çok iyi teşhis ettiğini belirtti. 
     
     



 EKONOMİ 


















</TEXT>
</DOC>
