<DOC>
<DOCNO> 65822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun02.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, El Kaide üyelerinin resimlerinden skor tahtası hazırlattı 
</HEADLINE>
<TEXT>

     ABD Başkanı George Bush'un, yardımcılarına, El Kaide üyelerinin resimlerinden bir skor tahtası hazırlattığı ve yakalanan ya da öldürülenlerin resimlerine çarpı işareti koyduğu bildirildi. 
     Bush, Washington Post gazetesine yaptığı açıklamada, ''Ben bir beyzbol hayranıyım, bir skor tahtası istiyorum. El Kaide gibi bir düşmanla savaştığınız zaman, ben de dahil insanların kimle savaştığının bilincinde olmadığını anladım. Ve aslında bir haritam oldu'' dedi. 
     Başkan Bush, uluslararası terörist Usame Bin Ladin'in askeri lideri ve 11 Eylül saldırılarının baş planlayıcısı Muhammed Atıf'ın resmini ve buna iğnelenmiş biyografisini göstererek, çarpı işaretine dikkat çekti. Atıf'ın, ABD'nin Afganistan operasyonu sırasında öldüğü bildirilmişti. 
     Washington Post, aralarında Bin Ladin'i de bulunduğu 22 El Kaide liderinden 16'sının hala bulunamadığını kaydeti. 
     Washington Post gazetesinin haberine göre, ABD Başkanı ayrıca, Dışişleri Bakanlığı'ndan, ABD'nin 100 ülkeye yaptığı ricaların durumuyla ilgili olarak, gelen cevapların ve alınan önlemlerin listesinin bulunduğu detaylı bir katalog hazırlamasını istedi. 
     






</TEXT>
</DOC>
