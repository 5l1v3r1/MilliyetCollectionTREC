<DOC>
<DOCNO> 70663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yasam/yas06.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Maymunlarda akşamcı geni 
</HEADLINE>
<TEXT>

     NEVSAL ELEVLİ Londra 

     İNSANLARLA maymunlar arasındaki benzerlikleri araştıran bilim adamları şaşırtıcı bir bulguyla karşılaştı. Montreal’deki McGill Üniversitesi’nden psikiyatri profesörü Frank Ervin ile insan genetiği uzmanı Profesör Roberta Palmour, genlerinin yüzde 96’sı insanınkilerle aynı olan binden fazla Güney Afrika kökenli yeşil maymun üzerinde alkolün etkisini inceledi. 
     
     Aynı insanlar gibi... 
     KAFESLERDEKİ maymunların önüne alkolsüz bir içecek veya sulandırılmış ya da sek içki kondu. Maymunlar da insanlara benzer şekilde alkolikler, akşamcılar, arada bir neşelenmek için içenler ve yeşilaycılar olarak ayrıldılar. Maymunların yüzde 5’i alkolik oldu ve tıpkı alkol almış insan davranışları sergilediler. 
     



 YAŞAM 




















</TEXT>
</DOC>
