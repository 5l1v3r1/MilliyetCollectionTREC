<DOC>
<DOCNO> 66938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sonspo02.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika İstanbulspor - Beşiktaş karşılaşması... 
</HEADLINE>
<TEXT>

     Birinci Süper Futbol Ligi'nde lider Galatasaray'ın en yakın takipçisi Beşiktaş, İstanbulspor'u 2-1 yendi. 
     Birinci Süper Futbol Ligi'nde İstanbulspor ile Beşiktaş arasında yapılan karşılaşmanın ilk yarısında, ekipler birbirlerine üstünlük kuramadı 0-0. 
     11. dakikada Saidou'nun ara pasıyla bomboş durumda ceza alanına 
     yaklaşan Mehmet'in aşırtma vuruşunda, top kaleci Myhre'de kaldı. 
     12. dakikada Beşiktaş savunmasında Ahmet Yıldırım, rakiplerini 
     çalımlamaya kalkınca, top Mehmet'de kaldı. Bu futbolcunun vuruşunda, kaleci Myhre bir kez daha topa hakim oldu. 
     14. dakikada İlhan'ın yaklaşık 30 metreden kullandığı serbest 
     atışta, top kaleci Zdravkov'da kaldı. 
     19. dakikada Tümer'in sağdan ortasında, kaleci Zdravkov'u geçen 
     topa Ahmet Dursun'un kafa vuruşunda, meşin yuvarlak yan ağlarda kaldı. 
     26. dakikada Tümer'in sağdan ortasında, Ronaldo'nun kafa pasında 
     topla buluşan İlhan'ın vuruşunda, meşin yuvarlak Zdravkov'den döndü. 
     İkinci pozisyonda altıpasta Ronaldo topa dokunamayınca, Beşiktaş mutlak bir golden oldu. 
     33. dakikada Petkov'un sol kanattan ortasında iyi yükselen 
     Niyazi'nin vuruşunda, top yan ağlarda kaldı. 
     38. dakikada Baya'nın sol kanattan kullandığı serbest atışta, 
     Tümer altıpasta topu auta gönderdi. 
     42. dakikada Cenk'in ceza alanı dışından şutunda, Myhre topa sahip 
     oldu ve ilk yarı golsüz sonuçlandı 0-0. 
     46. dakikada Ahmet Dursun'un pasında Khlestov topa vurmakta 
     gecikince, savunma tehlikeyi uzaklaştırdı. 
     48. dakikada Khlestov'un sağdan ortasında, İstanbulspor savunması 
     topu seyredince, araya giren İlhan Mansız'ın vuruşunda, meşin yuvarlak Saffet'e çarparak filelere gitti 1-0. . dakikada Beşiktaş'ta Tümer, 54. dakikada da İstanbulspor'da Saidou sarı kart gördü. 58. dakikada Baya'nın ceza alanı dışından mükemmel vuruşunda, top üst direkten döndü, ceza alanında Tümer'in vuruşunda ise meşin yuvarlak bu kez savunmaya çarparak kornere çıktı. 59. dakikada Tümer'in, kullanılan taç atışında Selçuk'un ters kafa vuruşunda meşin yuvarlağı önünde bulan İlhan Mansız, mükemmel bir vuruşla topu filelere gönderdi 2-0. 60. dakikada İstanbulsporlu Niyazi sarı kart gördü. 61. dakikada İstanbulspor'da, Murat'ın yerine Bülent xx , Güven'in yerine de Ferdi xx oyuna girdi. Aynı dakikada, Tümer'in sağdan ortasında Ronaldo'nun arka direkte kafa şutunda, kaleci Zdravkov topu gol çizgisi üzerinden çıkardı. 67. dakikada Cenk'in ceza alanı dışından kullandığı serbest atışta, kaleci Myhre uçarak topa sahip oldu. 68. dakikada Erman'dan kaptığı topu Ferdi, ceza yayı üzerindeki Cenk'e çıkardı. Bu futbolcunun dönerek vuruşunda, top ileri çıkan kaleci Myhre'nin üzerinden filelere gitti 2-1. 77. dakikada Khlestov'un sağ kanattan çizgiye inerek yaptığı ortada, İllhan Mansız'ın ceza alanı içinde rövaşatayla kaleye gönderdiği top üstten auta gitti. 82. dakikada Beşiktaşlı Ahmet Yıldırım sarı kart gördü. 86. dakikada Mehmet'in sağdan ortasında, savunma son anda araya girerek topu kornere gönderdi. Aynı dakikada Mehmet'in yine sağdan orta şut karışımı vuruşunda, kaleci Myhre son anda topu tokatlayarak uzaklaştırdı. 89. dakikada Ahmet Dursun'un sağdan ortasında, Baya'nın ceza alanı içinde kafa vuruşunda, top kaleci Zdravkov'da kaldı. Karşılaşmanın kalan dakikalarında başka gol olmayınca, Beşiktaş, İstanbulspor'u 2-1 yendi. 
     






</TEXT>
</DOC>
