<DOC>
<DOCNO> 90931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun02.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rotası belli olmayan uçak yüzünden Beyaz Saray boşaltıldı 
</HEADLINE>
<TEXT>

     Beyaz Saray üzerinde rotası belli olmayan bir uçağın tespit edilmesi üzerine Amerikan gizli servisi binayı boşaltırken, Washington'da kısa süreli de olsa bir 11 Eylül paniği yaşandı. 
     Washington üzerindeki bir uçağın tanımlanamaması ve rotasının belirsizliği bilgisinin gelmesinin ardından, gizli servis yetkilileri Beyaz Saray'ı boşaltmaya başladı. 
     Amerikan televizyonları, olay sırasında, ABD Başkanı George W. 
     Bush'un, Cumhuriyetçi Parti'nin bir para toplama kampanyasına katıldığı için Beyaz Saray dışında olduğunu duyurdular. 
     Ancak kısa süre sonra, uçağın kimliği ve rotası tespit edildi. 
     Bunun ardından gizli servis, Beyaz Saray personeliyle gazetecilerin binaya geri dönmesine izin verdi. Tam bu sırada, ABD Başkanı George W. 
     Bush'un da, Beyaz Saray'a ulaştığı ve karışıklığa tanık olduğu belirtildi. 
     ABD'de iki ay önce de, rotasını şaşırarak Beyaz Saray üzerinden geçen bir uçak, vurulma tehlikesi atlatmıştı. Uçağın pilotuyla zamanında temas kurulabilmesinin ardından, yolcu uçağı kurtulmuştu. 
     ABD, 11 Eylül'den sonra yeni terörist saldırı endişesiyle her alanda olağanüstü güvenlik önlemleri alıyor. 
     





</TEXT>
</DOC>
