<DOC>
<DOCNO> 57110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/siyaset/siy04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan umutlandı 
</HEADLINE>
<TEXT>

Temyiz başvurusunu kabul eden AİHM, RP davasına tekrar bakacak 
     GÜVEN ÖZALP Brüksel 

     Avrupa İnsan Hakları Mahkemesi AİHM , kapatılan RP’nin temyiz başvurusunu kabul etti. 31 Temmuz’da açıkladığı kararda RP’nin kapatılmasının Avrupa İnsan Hakları Sözleşmesi’ne aykırı olmadığını bildiren mahkeme, 17 yargıçtan oluşan Büyük Daire’de Refah davasını esastan bir kez daha ele alacak. 
     AİHM’nin temyiz başvurusu için verdiği karara çok sevinen Necmettin Erbakan, hukukçu kurmaylarına "RP’yi tekrar açacağız" dedi. Erbakan, "AİHM yanlıştan dönüyor. Daha önceki kararı hak etmemiştik. İnşallah Büyük Kurul da bizi haklı bulur. Çünkü bir suç işlemedik. RP’nin kapatılması büyük bir yanlıştı. RP’nin tekrar hayata geçmesi hukuka uygun" diye konuştu. 
     
Türkiye’nin piyadesi SP’      Erbakan, MGV’nin iftar yemeğinde toplu-tüfekli’ konuşma yaptı 
     BÜLENT ÖZDEMİR İstanbul 

     MGV’nin önceki akşam İstanbul’da verdiği iftar yemeğine katılan Necmettin Erbakan, "toplu - tüfekli" bir konuşma yaptı. Başbakanlık yaptığı 54. Hükümet döneminde Türkiye’nin daha iyi yönetildiğini iddia eden Erbakan, yemeğe katılanlara şöyle seslendi 
     "Askerlikte bir söz vardır, Zafer piyadenin süngüsünün ucundadır’ diye. Bir tepeyi fethetmek istiyorsanız, oraya en son piyade gidecek ve sahip olacaktır. Ancak piyadenin oraya ulaşması için hava kuvveti, topçu, tank kuvveti lazımdır. Bunlar ön hazırlık yapacaklar ki, sonradan piyade gidip orayı tutsun. Yeniden büyük Türkiye’nin kurulmasında MGV süvari, tank kuvvetidir adeta. Gençliğin motor gücüyle zorluklar yenilecek, hedeflere ulaşılacak. Arkadan da piyade rahat şekilde gelip görevini yerine getirecek. Piyade Saadet Partisi’dir." 
     



 SİYASET 















</TEXT>
</DOC>
