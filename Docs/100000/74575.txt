<DOC>
<DOCNO> 74575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/ekonomi/eko07.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak olursa, memurlara temmuzda yeni düzenleme 
</HEADLINE>
<TEXT>

     ANKARA Milliyet 

     Başbakan Bülent Ecevit, Bükreş’e gitmek üzere geldiği Esenboğa Havaalanı’nda gazetecilerin soruları üzerine memur maaş düzenlemelerinin IMF’ye verilen sözlerle bağdaşmayacağı yorumuna yanıt verdi. 
     Ecevit, "IMF ile bağdaştırma bakımından tabii zorluklar var. Fakat biz memur ücretlerinin yetersizliğine son vermek için elimizden gelen çabayı gösteriyoruz. Elimizdeki olanakları zorlayarak, kamu görevlilerine aşamalı olarak zamlar getiriliyor" diye konuştu. 
     Maliye Bakanı Sümer Oral ise, gazetecilerin soruları üzerine 200 trilyonluk kaynakla yapılan maaş düzenlemesinin altı ay geçerli olduğunu belirterek, "14 Temmuz sonrası bir kararname çıkması lazım. Ancak yeni ilave düzenlemelerin yapılabilmesi, kaynak bulunmasına bağlı" dedi. 
     



 EKONOMİ 














</TEXT>
</DOC>
