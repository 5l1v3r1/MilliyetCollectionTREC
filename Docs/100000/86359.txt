<DOC>
<DOCNO> 86359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun36.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Savunma Bakanı "Bush dünyayı Teksas kendini şerif sanıyor" 
</HEADLINE>
<TEXT>

     İran Savunma Bakanı Oramiral Ali Şamhani, ABD Başkanı George Bush'un ''artık kovboylar devrinde yaşanmadığını bilmesi gerektiğini'' söyledi. 
     İRNA'nın haberine göre, Şamhani bugün savunma sanayisine ait bir fabrikanın açılış töreni sırasında gazetecilere yaptığı açıklamada, Bush'un son Rusya, Almanya ve Fransa gezisi sırasında bu ülkelerden İran ile işbirliğini kesmelerini istemesine değinerek, ''Bush hala kovboylar devrinde yaşadığını zannediyor, dünyanın Teksas, kendisinin ise şerif olduğunu düşünüyor'' dedi. 
     ''Bush artık kovboylar döneminde değil, silahların kılıfına geri konmasını gerektiren bir dönemde yaşadığımızı bilmelidir'' diyen Şamhani, diğer ülkelerin de kendilerini kovboylar döneminde hissetmek yerine olumlu önlemler alarak evrensel şerif imajlarını düzelteceklerini umduğunu belirtti. 
     Şamhani, İran'ın yabancı ülkelere bağımlı olmadan yeni teknolojiler üretmedeki başarısının, bazı büyük güçler tarafından ülkelerine ambargo uygulama girişimlerinin başarısızlığa mahkum olduğunu gösterdiğini de ileri sürdü. 
     





</TEXT>
</DOC>
