<DOC>
<DOCNO> 65173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun08.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı eşcinsellere yasal nikah hakkı geliyor 
</HEADLINE>
<TEXT>

     Belçika Başbakanı Guy Verhofstadt, eşcinsellerin yasal nikah yapmalarını sağlayacak kanun tasarısının, dün hükümet onayından geçtiğini ve Parlamento'ya sunulduğunu açıkladı. 
     Brüksel hükümetinin sağlık, adalet ve eşit şanslar bakanlıklarının 1 Haziran 2001'de gündeme getirdikleri bu yasa tasarısında, Hollanda örneğini benimsenerek, eşcinsellerin evlenmelerine izin verilmesi hedefleniyor. 
     Tasarıda, evliliğin bir "ilişki" olduğu, "zihniyetlerin değiştiği", "evlilik müessesinde amacın çocuk yapmak olmadığı", "eşcinsellere ayrımcılık yapılmaması gerektiği" görüşleri savunuluyor. 
     Danıştay, Belçikalı eşcinsellere birlikte yaşama ve sosyal haklardan yararlanma hakkının yasal olarak tanındığını, bunun yeterli olduğunu, yasal nikah hakkının verilmesine "kırmızı ışık" yaktığını duyurdu. Yasa tasarısında eşcinsellere evlat edinme hakkı öngörülmediğine dikkat çekilerek, tasarıyı hazırlayanların, bu şekilde, olayın doğaya aykırılığını kabul ettiklerinin görüldüğü belirtildi Danıştay kararını "şaşkınlıkla" karşıladığını bildiren Brüksel hükümeti, bu kararı dikkate almayacağını açıkladı. 
     






</TEXT>
</DOC>
