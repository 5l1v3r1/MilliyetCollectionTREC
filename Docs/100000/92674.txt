<DOC>
<DOCNO> 92674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sonspo05.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maradona, final maçını izlemek üzere Japonya'da... 
</HEADLINE>
<TEXT>

     Arjantinli eski ünlü futbol yıldızı Diego Maradona, 30 Haziran Pazar günü Japonya'nın Yokohama kentinde Brezilya-Almanya arasında yapılacak 17. Dünya Kupası final maçını izlemek üzere Japonya'ya geldi. 
     Arjantin'in Tokyo Büyükelçiliği'nden Ritsuko Kawabata, Maradona'nın, FIFA Başkanı Joseph Blatter'in davetlisi olarak Iberia Havayolları'na ait bir uçakla Amsterdam'dan Tokyo'ya geldiğini söyledi. 
     Japonya hükümeti daha önce, 1994 Dünya Kupası'nda kokain kullandığı belirlendiği için skandala yol açan Maradona'nın ülkeye gelme isteğini olumlu karşılamamış ancak daha sonra Arjantin'in özel bir davetlisi olarak 30 günlük vize vermişti. 
     Arjantin Dışişleri Bakanlığı'nda Masanori Dodo, Küba'da yaşayan Maradona'nın Japonya'ya özel spor ve turizm elçisi olarak gittiğini söyledi. 
     Maradona'nın Japonya'da ne kadar kalacağı belli olmadı. Ancak Dodo, ünlü futbolcunun temmuz ayının ilk haftasında Ajrantin'e dönmesini beklediklerini bildirdi. 
     FIFA, geçen hafta 3 kez Dünya Şampiyonu olan Brezilya takımında yer alan Pele'nin yanı sıra 1986'da Arjantin'in şampiyon olmasında önemli payı olan Maradona'yı tüm zamanların en iyi futbolcuları olarak göstermişti. 
     Dünya Kupası'nın ev sahibi diğer ülkesi Güney Kore ise 31 Mayıs'ta yapılan açılış törenine, Maradona'nın katılmasını onaylamıştı. 
     





</TEXT>
</DOC>
