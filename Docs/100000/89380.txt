<DOC>
<DOCNO> 89380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/cemal.html </URL>
<DATE> 2002/06/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Cem’le Derviş ikilisi iş yapar mı 
</HEADLINE>
<TEXT>

     Yakın geleceğe dönük iyimser yazı yazabilmek... Kolay değil. Zira her geçen gün sis çöküyor siyaset sahnesine. Bir adım ötesini görmek zorlaşıyor. 
     Yine Tocqueville’in o sözü 
     "Geçmiş geleceğe ışık tutmuyorsa, akıl karanlıklar içinde yürümeye başlamış demektir." 
     Karanlıktan şikayet mi 
     Bir bakıma öyle. 
     Ama karanlıktan şikayet yerine bir mum yakmak daha doğru tavır değil mi 
     Elbette. 
     Politikanın sisli belirsizlik ortamında bir çıkış yolu bulmaya çalışmak zorundayız. Siyaseti kendi haline, doğal akışına bırakmak onun belki daha kolay saçmalamasına çanak tutmaktır. 
     Hatta suç ortaklığıdır. 
     Politika kulisi canlı bugünlerde. 
     Düşündürücü bir soru tartışılıyor 
     Cem - Derviş ikilisi iş yapar mı 
     İkisi birlikte sinerji yaratabilir mi 
     Bu ihtimal var. 
     Ve bu ihtimal, siyasal belirsizliğin derinleştiği ortamda bir süredir tartılıyor. 
     Peki, Cem’le Derviş birlikte hareket edebilirler mi 
     Kapıyı aralık tutuyorlar. 
     Bir başka soru 
     İsmail Cem - Derviş ikilisi hangi koşullarda birlikte davranabilir 
     Üç senaryo var 
     1 DSP’li senaryo... 
     Cem - Derviş ikilisinin, yanlarına Hüsamettin Özkan’ı da alarak DSP’nin başına gelmesi... Bu senaryonun gerçekleşebilmesi iki yolla mümkün 
     İlki, Ecevit’in yeşil ışığı... 
     Diğeri, Ecevit’in karışmadığı ya da karışamadığı DSP Kurultayı’nın Cem - Derviş ikilisini partinin başına getirmesi... 
     2 Tabela partisi... 
     Bu ikinci senaryoya göre, Cem’le Derviş yanlarına 20 milletvekili alacak ve bir parti tabelasının altında seçime gidecekler... 
     3 CHP’li senaryo 
     Yani Cem’le Derviş’in CHP’ye katılarak Baykal’ın yanında yer almaları... 
     Üç senaryonun özeti böyle. 
     Şunun altı iyice çizilmeli 
     Cem - Derviş senaryosu önümüzdeki yakın dönemde Türk siyasal yaşamının kilit konularının başında geliyor. Böyle bir senaryonun gerçekleşme yoluna girmesi, siyasal istikrarla yakından ilgili... 
     Cem - Derviş ikilisi tutar mı 
     Tutabilir. 
     İki hafta boyunca 14 ili kapsayan Anadolu yollarında Cem - Derviş senaryosunun tutabileceğine ilişkin birçok gözlem yaptım, izlenim edindim. 
     Bu arada siyaset sahnesinde Kemal Derviş’le ilgili başka senaryolar var 
     Derviş’le Mesut Yılmaz... 
     Derviş’le Mehmet Ali Bayar... 
     ANAP liderinin koalisyon hükümeti içinde ekonomik konularda Derviş’in dilini anladığı ve kendisine yardımcı olduğu bilinmekte. Derviş de bunu takdir ediyor. 
     Yine Derviş’in öteden beri DTP Genel Başkanı Mehmet Ali Bayar’a belli bir sempati beslediği söylenebilir. 
     Ama şu da gerçek 
     Derviş’in bir yerde sola açık olduğu, bu yüzden Yılmaz ve Bayar’la birlikte hareket etmesinin yakın ihtimal olmadığı... 
     Bizim memlekette de siyasetin artık sürprizlere daha açık bir yapısı var. O yüzden bir kenara not edin 
     Cem - Derviş ikilisi yakın takipte tutulmayı hak ediyor. 
     Politikada karanlıktan şikayet yerine bir mum yakmak isteyenlerin dikkatine... 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
