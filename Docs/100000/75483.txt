<DOC>
<DOCNO> 75483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun04.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da tapınağa saldırı 10 ölü 
</HEADLINE>
<TEXT>

     Hindistan'ın Keşmir bölgesinde bugün bir Hindu tapınağına düzenlenen silahlı saldırıda 10 kişinin öldüğü bildirildi. 
     Hint medyasının bildirdiğine göre, Hinduların çoğunlukta olduğu Cammu kentinde bir Hindu tapınağına 4 Müslüman militan silahlı saldırı düzenledi. 
     Saldırıyı düzenleyenlerin Pakistan'da üslenen ayrılıkçı Leşker-i Tayyibe isimli radikal dinci grubun üyesi olduklarını iddia eden Hint basını, saldırganların güvenlik güçleriyle girdikleri çatışmanın sürdüğünü bildirdi. 
     Görgü tanıkları, saldırganların tapınağa girmeden önce el bombası attıklarını ve panik sırasında kimin kime ateş ettiğini anlayamadıklarını belirtirken, özel bir televizyon kanalı saldırıda 4 kişinin öldüğünü duyurdu. 
     






</TEXT>
</DOC>
