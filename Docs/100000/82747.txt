<DOC>
<DOCNO> 82747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yasam/yas01.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail’in freni patladı 
</HEADLINE>
<TEXT>

Ankara’da freni boşalan halk otobüsü Azrail olup insanları biçti.. Korkunç kazada dört kişi öldü, ikisi ağır sekiz kişi yaralandı, beş araç hurdaya döndü 
     ANKARA Milliyet 

     Ankara Talat Paşa Bulvarı, dün halk otobüsü dehşeti yaşadı. Freni patlayan bir özel halk otobüsü, beş aracı ezdikten’ sonra bir ağaca çarparak durabildi. Otobüsün altında kalarak yaşamını kaybeden Filiz Toper’den geriye çocuğunun hastane dosyası kalırken, otobüsün kaldırıma çıkması sonucu, karşıdan karşıya geçmeye çalışan Emine - Mehmet Öztürk çifti ile Fatma Koç da öldü. İkisi ağır sekiz kişinin de yaralandığı, şoför Yücel Uzunoğlu ve yardımcısı Fatih Demirci’nin gözaltına alındığı korkunç kaza, Ege Mahallesi - Ulus hattında yolcu taşıyan 06 MAL 53 plakalı özel halk otobüsünün freninin, dün saat 11.00 sıralarında bulvardan aşağı inerken boşalması sonucu yaşandı. 
     
     Yolu geçip kaldırıma daldı 
     Bunun üzerine korkunç bir hızla kontrolden çıkarak refüjü aşan ve karşı şeride geçen koca otobüs, önce 5 araca çarptı. Araçları hurdaya çevirmesine rağmen duramayan otobüs, daha sonra yine kendi şeridine geçerek kaldırımdaki yayaların üzerine çıktı ve burada da karşı kaldırıma geçmek üzere yolun kenarında bekleyen Mehmet 87 ve Emine Öztürk 89 çiftini biçerek canlarını aldı. 
     
     Muavin Ağaca çarp’ dedi ama.. 
     Şoför Uzunoğlu’nun bir türlü h kim olamadığı otobüs, daha sonra da kaçmaya çalışan Yahya Kemal Sağlık Meslek Lisesi öğretmenleri Fatma Koç 46 ve Filiz Toper’i ezdi. Ve otobüs son olarak başka can almadan bir ağaca çarparak durduğunda Toper olay yerinde hayatını kaybetmişti. 
     Kazada iki ayağı kopan 46 yaşındaki Fatma Koç’un yaklaşık 6 saat süren ameliyatında 2 kez kalbi durdu ve şokla tekrar hayata döndürüldü. Ameliyat sonrasında, kopan ayakları yerine dikilen Koç, kurtarılamadı. Kazadan sonra olay yerinden kaçmaya çalışan, ancak kısa süre sonra yakalanan şoför Uzunoğlu ise, ifadesi alındıktan sonra Adli Tıp’a sevk edildi. Uzunoğlu "Kavşağı geçtim. Yavaşlamak için frene bastığımda patladığını anladım. Duramadım. Çok üzgünüm" dedi. Otobüsteki yolcuların bazıları da, Uzunoğlu’nun panik halinde frene bastığı sırada yardımcısı Demirci’nin, "Kenardaki ağaca çarp" diye bağırdığını söyledi. 
     
Teşhis etti ve atladı      Korkunç otobüsün biçmesiyle can veren Filiz Toper’in yüzü parçalandığı için, kimlik teşhisi uzun süre yapılamadı. Öğretmen arkadaşları ve öğrencilerinin tanıyamadığı talihsiz kadının teşhisi için polis memuru eşi Salih Toper hastaneye çağrıldı. Cesedin eşi olduğunu teşhis eden ve şoka giren Toper, 2. kat penceresinden aşağı atladı ve hafif yaralandı. 
     
Dehşetin tanıkları      Haluk Görkem, "Arabamdaydım. Yeşil ışık yandı, geçtim. Arkadan bir araç vurdu. Üstümüzden de bir araç geçti. Sonrasını hatırlamıyorum" derken, Hayat Sertyel de dehşeti şöyle anlattı "Oğlumla karşıya geçerken, otobüs duran bir arabaya çarptı. Bu araç da gelip bize vurdu. Oğlum Mert için çok korktum." 
     



 YAŞAM 
















</TEXT>
</DOC>
