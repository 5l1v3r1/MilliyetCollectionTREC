<DOC>
<DOCNO> 75381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/astro/index.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamanın gizledikleri 
</HEADLINE>
<TEXT>

Çoğu zaman kendimi şu şaşırtıcı düşünceye kaptırmaktan alıkoyamam. Eğer doğum anımız bizi anlatan öğeleri yansıtıyorsa, peki bu anın öncesinde neler yatıyor Çoğunlukla zamanı geçmiş, şimdi ve gelecek diye doğrusal boyutta ele alırız ve geçmiş bizi şimdiye götürür, gelecek ise şimdi neler yaptığımızda yatar. Ya geçmişi, ilk nedeni neler belirliyor olabilir İlk bakışta, ruhsal gelişimi göz önüne almayan bir yaklaşım içinde her şey sanki rasgele bir sıralama içinde gibi gelebilir. Halbuki yaşadığımız olaylara, hayatımıza giren kişilere ve nelerle uğraştığımıza bir anlam yüklemeye çalışırsak, aslında bizde eksik olan, bize bir şeyler öğreten gelişmeler zincirini fark edebiliriz. Doğum haritamız bize yeteneklerimizi gösterdiği kadar hayatımızda karşılaşabileceğimiz açmazları, problemleri ve olası hataları da gösterir. Haritada Ay zor bir konumda, örneğin Oğlak burcunda ve sert açılar altında ise bu kişinin duygusal hayatında, annesi ile ilişkilerinde ya da ona ailesine ilişkin, ona konfor ve duygusal tatmin verecek konularda önemli gerginlikleri olabileceğini söyleyebiliriz. Kuşkusuz haritalarımız bize anne ve babamızdan, hatta kuşaklar öncesinden gelen duygusal yükleri, hırsları, yetenekleri ve motivasyonları da gösterir. Diğer bir görüşe ise, aslında haritalarımızın rastlantısal olmadığını, belki de bir şekilde, söz konusu dersleri, deneyimleri ve testleri öğrenmek üzere bilerek seçildiğini söylemek mümkün. Özellikle astrolojinin ezoterik dediğimiz yani maddi dünyadan çok, iç dünyaya önem veren, ruhu öne alan bölümünde böyle bir seçimin olduğu vurgulanır. Eğer böyle değişik bir pencereden bakabilirsek, özgür iradenin çok daha üst boyutta ortaya konduğunu söyleyebiliriz. Diğer bir bakış açısında ise zaman yoktur. Geçmiş, şimdiki an ve gelecek tektir. Tıpkı bir meşe ağacı tohumunun zaman içinde meşe ağacına dönüşmesi gibi doğar, gelişir, büyür, toprağa karışır ve evrene yeniden katılırız. Astroloji ise bize bu sürecin aşamalarını, gelişim krizlerini, mutluluklarını anlatacaktır. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
