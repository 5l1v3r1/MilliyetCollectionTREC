<DOC>
<DOCNO> 58057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/spor/spo02.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar kazası 
</HEADLINE>
<TEXT>

     HÜSEYİN YAVUZ 

     DİYARBAKIR maçının hazırlıklarını yine karla kaplı Samandıra Tesisleri’nde sürdüren Fenerbahçe’de, Ceyhun sakatlandı. Karlara gömülen topu kapmaya çalışırken Andersson’un darbesiyle sağ bileğinden sakatlanan ve sahayı kucakta terk eden genç futbolcunun durumu bugün kesinlik kazanacak. Serkan, kendisine sert giren Andersson’la tartıştı. Antrenmanın sert geçmesi üzerine Denizli de oyuncularını sık sık uyarmak zorunda kaldı. 
     MUSTAFA Denizli, 2001 yılını galibiyetle tamamlamak istediklerini söyleyerek, "Hiçbir şey bizim üçüncü yıldızı takmamıza engel olamaz" diye konuştu. Tecrübeli hoca çalışmayı karlar altında yapmasını ise, "Oynayacağımız saha bundan farklı değil" diye açıkladı. Fenerbahçe bugün sabah son çalışmayı yapıp, akşam uçakla Diyarbakır’a gidecek. Sakat futbolcular kadroya alınmadılar. 
     
Diyarbakır Fener’e hazır      DİYARBAKIRSPOR, Fenerbahçe’yi beklemeye başladı. Yeşil - Kırmızı ekip altıncı kez ağırlayacağı güçlü rakibi için hazırlıklarını maçın oynanacağı saate kaydırırken, hava şartlarının iyi olması da yöneticileri sevindirdi. Genel kaptan Şahap Akçadağ büyük takımlar karşısında iyi futbol oynadıklarına dikkati çekerek, "Son haftadaki oyunumuzu tekrarlarsak, Fenerbahçe’yi yeneriz" dedi. 
     ŞEHİT Gaffar Okan Tesisleri’nde dün kampa giren Diyarbakırspor’da, sakatlığı geçmeyen Murat Alaçayır dışında eksik bulunmuyor. Karşılaşmanın bilet fiyatları kapalı tribün 25, açık ise 4 milyon lira olarak belirlenerek satışa sunuldu. Kent, Fenerbahçe’yi törenle karşılamaya hazırlanırken, emniyet güçleri de her hangi bir olay çıkmaması için önlemlerini artırdı. 
     
Sosyete Sarı - Lacivert      FENERBAHÇE Yönetimi taraftarlarına direk ulaşmak için kurduğu Fenerium mağazalarının sonuncusunu İstanbul Akmerkez’de açmaya karar verdi. Sosyetenin alış - veriş merkezi olan kompleksteki mağazanın tamamlanması için hazırlıklar sürerken, yeni yapılan maraton tribünü içinde de 700 metrekarelik boyutuyla Türkiye’nin en büyük spor eşyaları reyonu hizmete girecek. 
     



 SPOR 























</TEXT>
</DOC>
