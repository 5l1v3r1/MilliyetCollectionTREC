<DOC>
<DOCNO> 68053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun06.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Konferansta saygı donuşu 
</HEADLINE>
<TEXT>

Prof. Ahmet Ercan konferansa katılanları, 3 yıl sonraki depremde ölecekler anısına 1 dakikalık saygı duruşuna davet edince herkes dona kaldı... 
     AYTEN GÖRGÜN İstanbul 

     İTÜ Jeofizik Bölümü Öğretim Üyesi Prof. Dr. Ahmet Ercan, "3 yıl sonra yine deprem olacak. Çünkü Türkiye toprağı, her 3 yılda bir yıkıcı bir deprem görür" dedi. 
     Avrasya Bir Vakfı tarafından düzenlenen "Çarpık Kentleşmenin İstanbul’a Faturası" konulu konferansta konuşan Ercan, katılımcıları, 3 yıl sonraki depremde ölecekler anısına "şimdiden" bir dakikalık saygı duruşuna davet etti. Katılımcıları şoke eden Ercan, daha sonra bir şey olmamış gibi, "O sırada saygı duruşunda bulunamama ihtimaliyle şimdiden saygı duruşunda bulunmuş olduk" diye konuştu. 
     Depremlerin hasar vermesinin ana nedeninin Türkiye ekonomisinden kaynaklandığını ve dünyada depremin yoksulların sorunu olduğunu belirten Ercan, yetkililerin "Depremle yaşamaya alışmamız lazım" sözlerini doğru bulmadığını, depremin yazgı olmadığını söyledi. Ercan, "Bir ülkede ulusal gelirden alınan pay ne kadar az ise deprem o kadar yıkıcı oluyor. Deprem varlıklı insanların değil, yoksul insanlarındır" dedi. 
     Prof. Ercan, dünyada 4.8 büyüklüğünde ev yıkan deprem olmadığını, ama Türkiye’de bu büyüklükteki bir depremin bile evleri yerle bir ettiğini dile getirdi. 
     



 GÜNCEL 





















</TEXT>
</DOC>
