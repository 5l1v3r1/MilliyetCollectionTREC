<DOC>
<DOCNO> 54304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopya insan dünyayı ikiye böldü 
</HEADLINE>
<TEXT>

İnsan embriyonunun kopyalanmasına bilim adamları "Bilimde çığır açıldı" derken, Bush ve dini liderler "Üreme Tanrı yerine insanın elinde" diye karşı çıktı 
     DIŞ HABERLER SERVİSİ 

Tedavi amaçlı dedi ama      "ADVANCED Cell Technology" ACT adlı Amerikan biyoteknoloji firmasının ilk kez insan embriyonu kopyaladığını açıklaması, başta Beyaz Saray olmak üzere siyasiler ve dini liderler tarafından sert tepkiyle karşılandı. ACT’nin, araştırmanın çeşitli hastalıkları tedavi amacı güttüğü, insan klonlanmayacağı açıklamaları bile ortalığı yatıştırmadı. 
     
Dini liderler karşı      HER ne kadar bilim adamları "Bilimde çığır açıldı" deseler de, ABD Başkanı George W. Bush, böyle bir araştırmaya sonuna kadar karşı olduğunu vurguladı. ABD Ulusal Katolik Birliği adlı dini kuruluşun başkanı ve ABD eski Vatikan Büyükelçisi Raymond Flynn, "İnsan üremesi artık Tanrı yerine insanın elinde. Bu kabul edilemez" dedi. 
     
Tasarı Meclis’te      İNSAN kopyalanmasıyla ilgili her türlü araştırmanın yasaklanması konusunda bir yasa tasarısı Temsilciler Meclisi’nden geçti, Senato’da görüşülmeyi bekliyor. Son araştırmadan sonra senatörler arasında "Yasak kararına oy vermemek insan embriyo çiftliklerinin onaylanması anlamına gelir" görüşleri yaygınlaştı. 
     



 YAŞAM 






















</TEXT>
</DOC>
