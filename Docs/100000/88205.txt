<DOC>
<DOCNO> 88205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/siyaset/siy02.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüşümüz değişmedi 
</HEADLINE>
<TEXT>

Genelkurmay Başkanlığı idam konusundaki fikirlerinde değişiklik olmadığını açıkladı 
     ANKARA Milliyet 

     Genelkurmay’dan yapılan yazılı açıklamada, Genelkurmay İkinci Başkanı Orgeneral Yaşar Büyükanıt’ın 28 Mayıs’ta yaptığı konuşmaya atfen gündeme getirilen "Öcalan’a idam yerine ağırlaştırılmış müebbet hapis cezası formülü"nün basında "çarpıtılarak" yer aldığı belirtildi. Genelkurmay, 30 Mayıs’ta yapılan Milli Güvenlik Kurulu MGK toplantısında da idam ve Kürtçe öğrenim - yayın konularında komutanların görüş beyan etmediğini duyurdu. 
     
     Sözleri çarpıtılmış’ 
     Genelkurmay Başkanlığı’nın açıklamasında idam konusunda Genelkurmay Başkanı Orgeneral Hüseyin Kıvrıkoğlu tarafından yapılan açıklamalarda bir değişiklik olmadığı kaydedildi. Açıklamada şu ifadelere yer verildi "Genelkurmay İkinci Başkanı Orgeneral Yaşar Büyükanıt, 28 Mayıs 2002 tarihinde düzenlenen 11 Eylül Sonrası Gelişmeler ve Türkiye’ konulu bir sempozyum sırasında, basın mensuplarının sorduğu soruya cevaben şu açıklamada bulunmuştur Bu soruları bu konularda fikir üretenlere sorun. Örnek olarak birisi çıkıp idam kaldırılmalı diyorsa, o kişiye sorun. Peki, idamı kaldırınız. Kısa bir süre sonra mevcut sistemimiz sonucu kanlı terörist katiller dışarıya çıkacak mı, yoksa yasal ve anayasal tedbirler alınarak bunlar yaşam boyu cezaevinde tutulabilecekler mi ’ Yukarıda ifade edilen hususların bazı basın yayın organlarınca çarpıtılarak yansıtıldığı üzülerek izlenmiştir. İdam konusunda Sayın Genelkurmay Başkanı tarafından bizzat yapılan açıklamalardaki görüşlerde herhangi bir değişiklik bulunmamaktadır." 
     
     Gerçeği yansıtmamakta’ 
     Açıklamada, TÜSİAD’ın 29 Mayıs’ta Büyükanıt’a yaptığı ziyarete de değinilerek, şöyle denildi "Ziyaret sırasında konuk kişiler tarafından idam ve dil konusunda yaptıkları çalışmalar açıklanmış, hazırladıkları dokümanlar verilmiştir. Ziyaret bir nezaket ziyareti niteliğinde olup bu hassas konularda tartışılıp görüş birliğine varıldığı şeklindeki ifadeler gerçeği yansıtmamaktadır." Açıklamada ayrıca son Milli Güvenlik Kurulu MGK toplantısında, Türkiye’nin Avrupa Birliği’ne katılımı ve Kıbrıs konusunun görüşüldüğü belirtilerek, "İdam, anadil öğrenimi ve yayın konularında TSK’nın görüşleri gündeme gelmemiştir" denildi. 



 SİYASET 



















</TEXT>
</DOC>
