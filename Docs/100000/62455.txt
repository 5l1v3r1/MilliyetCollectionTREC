<DOC>
<DOCNO> 62455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/ekonomi/eko02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ sözleşmesi iptal edilebilir 
</HEADLINE>
<TEXT>

Enerji Bakanlığı Müsteşar Yardımcısı Fikret Baran, Çukurova Elektrik’in imtiyaz sözleşmesinin feshedilebileceğini söyledi 
     Enerji Bakanlığı Müsteşar Yardımcısı Fikret Baran, Adana, Hatay, İçel ve Osmaniye’de elektrik üretim ve iletimiyle görevlendirilen Uzan Grubu’na ait Çukurova Elektrik A.Ş.’nin ÇEAŞ imtiyaz sözleşmesinin iptali istemiyle açılan davanın fesih kararına doğru gittiğini bildirdi. 
     Fikret Baran, TEDAŞ’ın 1997, 1998 ve 1999 yıllarına ait hesaplarının görüşüldüğü KİT Komisyonu’nda bir soru üzerine, ÇEAŞ’ın imtiyaz sözleşmesinin iptali istemiyle Danıştay 10’uncu Daire’de bir dava açıldığını vurguladı. Baran, 10’uncu Daire’nin iptal istemini reddettiğini ve bu kararı İdari Davalar Genel Kurulu’nun bozduğunu belirterek, bunun üzerine 10’uncu Daire’nin kararı yeniden görüşmeye başladığını söyledi. 
     
     Karara doğru 
     Baran, Adana, Hatay, İçel ve Osmaniye’de elektrik üretim ve dağıtımıyla görevlendirilmiş bulunan ÇEAŞ aleyhinde açılan davada, söz konusu şirketin imtiyaz sözleşmesinin feshedilmesi yönünde karar çıkabileceğini bildirdi. Fikret Baran, "ÇEAŞ’la ilgili elektrik imtiyaz sözleşmesinin feshedilme kararı çıkabilir. Dava oraya doğru gidiyor" diye konuştu. 
     



 EKONOMİ 




















</TEXT>
</DOC>
