<DOC>
<DOCNO> 82536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/spor/spo02.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sambacı tamam 
</HEADLINE>
<TEXT>

Başkan Yıldırım, Brezilya’dan Washington anlaşmasını yaparak döndü. Golcü futbolcu perşembe günü İstanbul’a gelecek 
     YUSUF KOBAL 

     Pürüz kalmadı 
     BREZİLYA’DAKİ transfer harekatını noktalayan Fenerbahçe Başkanı Aziz Yıldırım dün İstanbul’a geldi. Yıldırım, Ponte Preta ile beş milyon dolara anlaşırken, Washington ile de ön anlaşma yaptıklarını açıkladı. Yıllığı 750 bin dolara anlaşıldığı öğrenilen golcü futbolcunun perşembe günü Türkiye’ye gelmesi ve Fenerbahçe ile üç yıllık sözleşme imzalaması bekleniyor. 
     
     Brezilyalı’ya övgü 
     WASHİNGTON’U çok isteyen Lorant da transferin sonuçlanmasına sevindiği söyledi. Alman hoca, "Washington için çok şey yazıldı. Hasta, ağır oyuncu dendi. Bir santrfor kendi liginde 4 yıl üst üste 30’un üstünde gol atıyorsa, onun kalitesi asla tartışılmaz. Basının yazdığı isimler çok şaşırtıcı. Nereden çıktığını da bilmiyorum. Ancak dünya çapında isimler almak için çaba harcayacağız." 
     
Yol ayrımında      YUSUF DURSUN 

     FENERBAHÇE’DE yönetimin kendisiyle ilgilenmemesinden şikayetçi olan Serhat, kopma noktasına geldi. Sevilla, West Ham, Manchster United ve Bayern Münih’ten teklif aldığını açıklayan yıldız futbolcu, "Ben ve taraftarlar birbirimizi istiyoruz, ama yönetimden kalmam için herhangi bir girişim yok" dedi. 
     WEST Ham’ın menaceri Firtz aracılığıyla kendisini hemen imzaya çağırdığını vurgulayan Serhat, son ana kadar Fenerbahçe’den olumlu bir gelişme bekleyeceğini söyledi. İlk kez A Milli Takım’a çağrılmanın mutluluğunu yaşayan golcü futbolcu, "Dünyalar adeta benim oldu" diye konuştu. 
     
Transfer sartLorant, önümüzdeki sene için güçlü bir kadro oluşturmaları gerektiğini söyledi. Alman hoca, Abdullah konusunda çark etti. 
     YALÇIN TÜRK 

     FENERBAHÇE Teknik Direktörü Werner Lorant, çok büyük olan puan farkına rağmen arayı kapattıklarını söyledi ve "Şampiyonluğu kaybetmek elbette beni üzüyor, ama ikincilik de yeterli olmalı" dedi. Alman hoca gelecek sezonda zor maçları olacağına da değinerek, "Abdullah’ın gideceğini söylemedim. Gelecek senedeki zorlu maçlar için güçlü bir kadro kurmamız gerekecek. Korkak olmayan bir takım oluşturacağız" diye konuştu. 
     GÖREVE geldiğinde formda olmayan oyuncuların daha sonra takıma girmeyi hakettiklerini sözlerine ekleyen Lorant şöyle devam etti "Fatih Terim ile ciddi bir rekabet olacak. Daum’un artık burada olmamasına üzgünüm. Benim hedefim hep zirvede olmaktır. Gelecek sene ligde şampiyon olmak, Şampiyonlar Ligi’nde turlar atlamak ve Türkiye Kupası’nı kazanmak istiyorum." 
     
Washington öldü dedikodusu      WASHİNGTON’UN öldüğü yolunda Brezilya’da bir gazetede çıkan haber dün ortalığı karıştırdı. Herkes golcü futbolcuyu ararken, annesinin yanında bulunan Washington telefonla görüştüğü gazetecilere yaşadığını açıklayınca, ortalık yatıştı. 
     
Şelaleye gelmeden      Milliyet’in restoranında bir öğle yemeği. Lorant davetli... Alman Hoca, açık, anlaşılır ve kesin cümlelerle yeni sezonda Abdullah’ı istemediğini söylüyor. 
     "Önemli" haber... Biz de yazıyoruz. 
     Ve dün... Basın toplantısında bunu inkar ediyor Lorant... 
     "Hayır" diyor, "Öyle bir şey demedim. Abdullah’dan yararlanabilirim" .. 
     Emin misin .. Son kararın mı .. "Yalancı" demek istemiyoruz ama... Ya unuttu, ya şaşırdı, ya da gizli bir "yeteneği" daha ortaya çıktı. 
     Biri kendi fikri, diğeri "dikte edilen" olsa bile, biz her iki demecinde de "samimi" olduğuna h l inanıyoruz. 
     Suya yön veren bir mühendis gibi değil de, can yeleği ile suda sürüklenen bir afacan sorumsuzluğunda davrandığını görüyoruz. 
     Ve bu yüzden, şelaleye gelmeden kendisini uyarmak istiyoruz. 
     Fenerbahçe dev bir takımdır. Adı, kalitesi, vizyonu, kratı ne olursa olsun, Fenerbahçe’nin başındaki insan da "dev hocalar sınıfındadır"... 
     Lorant’ın bu "yeni konumunda", ağızdan çıkan sözler mukaveleden daha değerli olmalıdır. 
     
Ogün kararı şok yarattı      ŞENOL Güneş’in Ogün’ü aday kadroya almaması Fenerbahçe’de tepkiyle karşılandı. Ogün kararı "Sağlık olsun" yorumuyla karşılarken, Asbaşkan Özaydınlı, "Ogün form olarak iyi seviyedeydi. Milli Takım’ın buralara gelmesinde O’nun da emeği vardı. İnşallah Şenol hoca bu kararı tek başına almıştır. Bundan şüpheliyim. Alınan karar doğru değil. Şenol hoca daha finallere gitmeden puan kaybetti" dedi. 
     
Johnson anlaşamadı      FENERBAHÇE’DE iç transfer görüşmeleri dün de devam etti. Transfer komitesiyle masaya oturan Johnson bir yıllık imza için 1 milyon dolar isterken, kendisine teklif edilen 750 bin doları kabul etmedi. Ganalı yıldız bugün Başkan Yıldırım ile görüşecek. Öte yandan Uche’nin 920 bin dolar karşılığında İstanbulspor ile iki yıllığına el sıkıştığı öğrenildi. 
     
Program yoğun      YENİ sezon hazırlıkları için 24 Haziran’da toplanacak olan Fenerbahçeli futbolcular, iki gün sağlık kontrolüne girdikten sonra 10 Temmuz’a kadar çalışmalarını Samandıra’da sürdürecek. 10-24 Temmuz arasında Avusturya’da kamp yapacak olan Fenerbahçe, Innsbruck’ta özel bir turnuvaya katılacak ve burada Mallorca ile de dostluk maçı oynayacak. 
     



 SPOR 


























</TEXT>
</DOC>
