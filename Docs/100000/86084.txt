<DOC>
<DOCNO> 86084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun20.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuoyu yoklamalarına göre Almanya'da muhalefet önde 
</HEADLINE>
<TEXT>

     Almanya'da muhalefette bulunan Birlik partileri CDU CSU ile Hür Demokrat Parti'nin FDP 22 Eylül'de yapılacak genel seçimler öncesinde yapılan kamuoyu yoklamalarında önde gittiği bildirildi. 
     Der Spiegel dergisi tarafından yapılan kamuoyu yoklaması, ''yarın seçim olması durumunda'' Birlik partileri ile FDP'nin toplam yüzde 52, iktidardaki Sosyal Demokrat Parti SPD ile Birlik 90 Yeşiller Partisi'nin toplam yüzde 39 oranında oy alabileceğini ortaya koydu. 
     Araştırmanın sonuçlarına göre, geçen ay SPD'nin sadece yüzde 2 oranında önünde bulunan Birlik partilerinin, bu farkı yüzde 7'ye çıkartarak yüzde 40 oy oranına ulaştığı belirtildi. 
     FDP Başkan Yardımcısı Jürgen Möllemann'ın İsrail karşıtı açıklamalarının da partiye zarar vermediğine dikkat çekilen haberde, FDP'nin de oy oranını Mayıs ayında Nisan ayına göre yüzde 9'dan yüzde 12'ye çıkarttığı kaydedildi. 
     Yeşiller'in aynı dönemde yüzde 2'lik kayıpla yüzde 6'ya, Demokratik Sosyalizm Partisi'nin de PDS yüzde 1'lik oy kaybıyla yüzde 5'e gerilediği belirtilen haberde, Birlik partilerinin başbakan adayı ve Bavyera Eyaleti Başbakanı Edmund Stoiber'in de gittikçe daha fazla onay gördüğü ifade edildi. 
     Stoiber'in çalışmasından memnun olanların oranının, Nisan ayından bu yana yüzde 8 oranında artarak yüzde 42 olduğu kaydedilen haberde, Başbakan Gerhard Schröder'in çalışmasından memnun olanların oranının ise yüzde olduğuna işaret edildi. 
     





</TEXT>
</DOC>
