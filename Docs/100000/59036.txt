<DOC>
<DOCNO> 59036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/spor/spo02.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal "Evet" dedi 
</HEADLINE>
<TEXT>

     YENİ teknik direktör arayışlarını sürdüren Fenerbahçe, Ersun Yanal ile anlaşmaya vardıktan sonra dün Ankaragücü yönetimiyle masaya oturdu. Asbaşkan Hamdi Akın ve yönetici Nihat Özdemir, Ankaragücü Başkanı Cemal Aydın, yöneticiler Mümtaz Karakaya ve Kemal Ünsal ile yaklaşık 3.5 saat süren toplantıda Yanal’ı isteyip, pazarlık yaptılar. Ani teklif karşısında Ankaragücü’nün bir miktar tazminat talep ettiği bildirildi. 
     İKİ taraf konuyu yönetimlerinde görüşüp, bugün tekrar biraraya gelmek üzere ayrılırken, Ankaragücü Başkanı Aydın, " Biz planlarımızı Ersun Hoca’ya göre yaptık. Konuyu hocamızla ve yönetimimizle görüşüp karar vereceğiz" dedi. Sarı - Lacivertli yönetimin bir bölümünün Oğuz Çetin’in değerlendirilmesinden yana oldukları öğrenildi. Yabancı hoca alternatifleri arasında ise Antic’in yanı sıra Vialli, Pagelsdorf, Vogts, Tigana ve Jacquet bulunuyor. 
     
Büyüklerin büyüğü Abdullah      ÜÇ büyüklerde oynayan futbolcular arasında ilk yarıdaki 17 maçta da forma giyen tek oyuncu Abdullah oldu. Başarılı futbolcuyu 16 karşılaşma ile takım arkadaşı Rüştü takip ederken, Beşiktaş’ta İlhan Mansız 1365 dakika, Galatasaray’da ise Ergün 1331 dakika forma giydi. 17 maçın tamamında forma giyen diğer oyuncular ise şöyle Burhan ve Kamil Antalya , Murat Duman Diyarbakır , İsmail Güldüren G.Birliği , Hakan Malatya , Ali Uyanık ve Mehmet Yılmaz Samsun , Gökdeniz Trabzon ile Selim Y.Yozgat 
     
Yıldırım’a hoca dayanmıyor      FENERBAHÇE Başkanı Aziz Yıldırım, göreve geldiği 1998 mart ayından bu yana tam altı teknik direktör eskitti. Yıldırım Başkan seçildikten sonra yarım sezon Otto Bariç ile çalışırken, daha sonra takımın başına Alman Joachim Löw’ü getirdi. Alman hocayı beğenmeyen Yıldırım’ın şans verdiği Rıdvan Dilmen, 5. haftada görevden alındı. Ardından göreve gelen Zdenek Zeman da 3 ay sonra Fenerbahçe’yi bırakırken, Turhan Sofuoğlu ile sezon tamamlandı. 2000 01 döneminde Mustafa Denizli’ye verilen teknik direktörlük koltuğu, 1,5 yıl aradan sonra yedinci sahibini beklemeye başladı. 
     



 SPOR 






















</TEXT>
</DOC>
