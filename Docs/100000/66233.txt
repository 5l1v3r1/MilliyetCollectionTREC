<DOC>
<DOCNO> 66233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Örs "İlk gruptan çıkmamız sürpriz olmaz.." 
</HEADLINE>
<TEXT>

     Basketbol A Milli Takım Antrenörü Aydın Örs, 14. Dünya Şampiyonası finalleri kura çekimi sonrasında, ''İlk gruptan çıkmamız sürpriz olmaz'' dedi. 
     B Grubu'nda Türkiye'nin rakibi olan Porto Riko ve Brezilya'nın zorlu ekipler olduğuna dikkati çeken Aydın Örs, ''Lübnan dışındaki rakiplerimize karşı dikkatli olmalıyız. Biz de Avrupa ikincisi bir ekibiz. İkinci tur çok zorlu görünüyor, ancak öncelikle birinci tur grup maçlarını kazanmamız gerekiyor'' diye konuştu. 
     C ve D gruplarındaki eşleşmelere bakıldığında, dengeli bir kura olduğunu ifade eden Örs, şunları söyledi 
     '' A Grubu'nda çok önemli takımlar biraraya geldi. Yugoslavya ve İspanya'yı tanıyoruz. NBA'deki oyuncularını büyük ihtimalle kadrosuna alacak Kanada, çok kuvvetli bir ekip. İkinci tura çıkmamız durumunda, bu rakiplerden en az birini yenmemiz gerekiyor. Avrupa Şampiyonası öncesindeki hazırlık dönemimize benzer bir periyot geçirdiğimiz takdirde, Indianapolis'te başarıyı yakalayacağımıza inanıyorum. 
     Takımıma güveniyorum.'' 
     






</TEXT>
</DOC>
