<DOC>
<DOCNO> 75680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sontur01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pes doğrusu... Hem kör, hem alkollü hem de ehliyetsiz sürücü.. 
</HEADLINE>
<TEXT>

     İzmir'de, trafik denetimleri sırasında görme özürlü bir kişi, hem ehliyetsiz hem de alkollü araç kullanırken yakalandı. 
     Konak ilçesi Eşrefpaşa Yağhaneler Meydanı'nda denetim yapan trafik ekipleri, Enver Kara'nın 23 kullandığı 45 KD 250 plakalı özel aracı durdurdular. Yapılan testte, Kara'nın 103 promil alkollü olduğu belirlendi. Alkollü sürücünün ehliyetinin olmadığı ve sol gözünün de görmediği ortaya çıktı. 
     Arkadaşıyla Manisa'dan İzmir'e eğlenmeye geldiğini söyleyen Enver Kara, ''Sol gözümü, küçükken batan çivi sonucu kaybettim. Yaklaşık 12 yıldır bu şekilde ve ehliyetsiz araç kullanıyorum. Şimdiye kadar 10 kez de alkollü olarak yakalandım'' şeklinde konuştu. 
     Denetimler sırasında alkollü yakalanan Enver Kara'ya 83 milyon lira para cezası kesildi. Kara, ehliyetsiz araç kullanmaktan hakkında düzenlenecek evrakla mahkemeye sevkedilecek. 
     






</TEXT>
</DOC>
