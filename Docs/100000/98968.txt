<DOC>
<DOCNO> 98968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur27.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Toskay ''Sandığı sizin önünüze getiririz. Takdir sizindir'' 
</HEADLINE>
<TEXT>

     Devlet Bakanı Tunca Toskay, ''işler çok kritik, çok hassas olduğu zaman demokratik bir rejimde yapılacak iş, milletin iradesine başvurmaktır. Bizim parti olarak yapmaya çalıştığımız da bu oldu'' dedi. 
     TİM'in Olağan Genel Kurulu'nda konuşan Toskay, yarın büyük bir ihtimalle TBMM'den milletin iradesine başvurma kararı çıkabileceğini bildirdi. Toskay, şunları söyledi 
     ''Burada, sizlerin söylemlerinizi çok dikkatli şekilde dinledik. Ve bunları değerlendireceğimizden hiç kimsenin kuşkusu olmasın. İşler çok kritik, çok hassas olduğu zaman demokratik bir rejimde yapılacak iş, milletin iradesine başvurmaktır. Bizim parti olarak yapmaya çalıştığımız da bu oldu. Sandığı sizin önünüze getiririz. Takdir sizindir.'' Toskay ayrıca, Türkiye'de geleceğe dönük iyi şeyler yapmanın, ciddi bir teknik hazırlığın üstüne dayanması gerektiğini, bunun da kararlı bir siyasi irade tarafından uygulamaya konulması durumunda sorunların büyük kısmını başarıyla çözmenin mümkün olacağını vurguladı. 
     





</TEXT>
</DOC>
