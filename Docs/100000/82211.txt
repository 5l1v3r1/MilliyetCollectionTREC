<DOC>
<DOCNO> 82211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/sazak.html </URL>
<DATE> 2002/05/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit'in sağlığı 
</HEADLINE>
<TEXT>

     Başbakan Ecevit dün öğle sıralarında rahatsızlanarak Başkent Hastanesi'ne kaldırıldı. 
     Prof. Turgut Zileli Başbakan'ın bel ve karın bölgesindeki şiddetli ağrılardan şikayet ettiğini, gerekli tetkikler için Ecevit'in birkaç gün hastanede kalabileceğini açıkladı. 
     Ecevit'in rahatsızlığının yaşamsal bir risk doğurmayacağı da özel hekimince ifade edildi. 
     TBMM'de yorucu geçen hafta boyunca Bülent Bey'in grip olduğu gözlenmişti. İleri yaşının üzerine bu tür mevsimsel enfeksiyonlar da etkilenince kaçınılmaz olarak sarsılıyor, Ecevit. 
     Başbakan'a acil şifalar dileyerek Türkiye'nin 'bıçak sırtı'ndaki ekonomik dengelerinin 'zamansız' siyasal risklerden etkilenmeyeceğini ummak istiyoruz. 
     Ankara'da karar süreçlerini etkileyen dengeler her zamankinden daha hassas. Koalisyonun DSP ve MHP kanatları arasındaki milletvekili sayısı eşitlendi. Hükümet protokolünde Başbakanlığın Meclis'teki sandalye dağılımından etkilenmeyeceği yazılı ve Devlet Bahçeli bugüne dek izlediği çizgiyle fırsatçı bir siyasetçi olmadığını kanıtladı ancak koaliyonu gerçekte 'Ecevit'in ağırlığı'nın bir arada tuttuğu da gerçek. Yaşamsal bir risk olmasa da Ecevit'in 'Yeltsin gibi' DSP Grubu'ndan 'Putin seçme' zamanı gelmiştir. 
     DSP içinden yeni bir başbakana MHP 'evet' diyecek midir 
     Bahçeli böyle bir durumda, Türkiye'de bir erken seçim olasılığını da gözeterek başbakanlığı almak istemez mi 
     Kuşkusuz bunlar 'olağandışı' senaryolar 
     Başbakan'ın hafta başı ayağa kalkarak görevini sürdürmesi bekleniyor. 
     Ancak artık ilerleyen yaşı Sayın Ecevit'in sağlığında da Türkiye'yi istikrarlı bir geleceğe hazırlaması ve partisindeki 'değişim'e şans tanımasını zorunlu kılıyor. 
     Dışarıda ve içeride Türkiye'yi zor kararlar bekliyor. 
     AB'de tünelin ucu gözüktü. Dışişleri Bakanı İsmail Cem liderler zirvesinde idam ve Kürtçe yayın konusunda adım atılırsa yıl sonundan önce Brüksel ile uzlaşmaya varılacağını açıkladı. 
     Meclis'te muhalefeti de içerecek tarihi uzlaşmayla reformlar tamamlanırsa müzakerelere başlanacak. Türkiye 2007 - 2010 aralığında AB üyesi olabilir. 
     Dış politikada kapımızı çalan bir başka gelişme de 2003'e ertelenen Irak operasyonudur. ABD de Türkiye'deki durumu yakından izliyor ve Ecevit'le sağlanan dengelerin şu sıra bozulması tam bir felaket senaryosu olur. 
     Ve ekonomi... 
     2001'de yaşananlardan sonra krizden çıkma sinyalleri veren Türkiye ekonomisinde kalıcı bir istikrar açısından, siyasette ani şoklara yer yok. Kemal Derviş'in uyguladığı programın başarısının, arkasındaki çoğunluğuna bağlı olduğu kesin. Piyasalar hala güven istiyor. 
     Başbakan'ın bozulan sağlığı Türkiye'nin pamuk ipliğine bağlı dengelerini bir kez daha sergilemektedir. 
     Geleceği planlayan bir değişim. Ve makul tarihte seçim 
     Sayın Ecevit'e geçmiş olsun diyoruz. 
     
     







Köyceğiz'deki pastoral senfoninin sonu... 


Fransız neşesi... 


Durmuş Soyuyorlar 


Ayrıcalık değil mi GS'li olmak .. 


Aşk öyküsü 


Kır çiçekleriyle... 


Medya ve çocuk 


Gözlerimle kucakladım İstanbul’u... Bir gece vakti... 


Kıssadan hisse... 


Ecevit'in sağlığı 


Kariyer, metal tepside sunulan kuru fasulye mi 


Toz gezegeni ABD’ye saldırdı 


Fransızlar Bugün Le Pen'i Haklıyorlar Ama... 


Derviş Türkiye’yi dünyayla ve ekonomiyle buluşturabilir mi 


Erguvan mevsimi geçiyor 


Bu kez mehtap küsmedi 


</TEXT>
</DOC>
