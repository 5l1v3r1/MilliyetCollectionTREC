<DOC>
<DOCNO> 96392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur17.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz ''Türk hükümetinden karar vermesini istemedik'' 
</HEADLINE>
<TEXT>

     ABD Savunma Bakan Yardımcısı Paul Wolfowitz, Türkiye'ye Türk hükümetinin belirli kararlar vermesini istemek için gelmediklerini söyledi. 
     İstanbul üzerinden ülkesine dönmek amacıyla Ankara'dan ayrılan Wolfowitz, Esenboğa Havaalanı'nda gazetecilerin sorularını yanıtladı. 
     Basında yer alan bazı haberlerin yanlış anlamalar sonucu ortaya çıkmış olabileceğini ifade eden Wolfowitz, ziyaretlerinde Türk hükümetinden bazı kararlar vermesini istemeyi değil, Türk tarafının perspektifini anlamak ve bunu Washington'a iletmeyi amaçladıklarını kaydetti. 
     Irak'a yönelik bir operasyon için kararın ABD Başkanı George Bush tarafından alınacağını, ancak Bush'un bu konuda henüz karar vermediğini söyleyen Wolfowitz, Türkiye'nin de içinde bulunduğu kilit ülkelerle temaslarının süreceğini belirtti. 
     





</TEXT>
</DOC>
