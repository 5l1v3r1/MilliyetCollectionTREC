<DOC>
<DOCNO> 93953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo22.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sınır tanımayan basketbol" yaz kampı başladı 
</HEADLINE>
<TEXT>

     Birleşmiş Milletler, NBA, Türkiye Basketbol Federasyonu, Yunanistan Basketbol Federasyonu ve FIBA'nın organize ettiği ''Sınır Tanımayan Basketbol'' Basketball Without Borders Yaz Kampı İstanbul'da başladı. 
     Darüşşafaka Ayhan Şahenk Spor Salonu'nda organizasyonla ilgili düzenlenen basın toplantısına Basketbol Federasyonu Başkanı Turgay Demirel ve bazı yöneticiler, NBA Başkan Yardımcısı Andrew Messick, Birleşmiş Milletler Temsilcisi Adolf Ogi ve yıldız basketbolcular katıldı. 
     12-14 yaş grubunda 24 Türk, 24 Yunan toplam 48 gencin katıldığı yaz kampında, yıldızlar ilk antrenmanlarını yaptırdı. 
     Türkiye ve Yunanistan'ın dünya çapındaki yıldızlarından Hidayet Türkoğlu Sacramento Kings , uzun yıllar Yunanistan'da basketbol oynamış Predrag Stojakovic Sacramento Kings , Vladimir Radmonoviç Seattle Supersonics , Antonis Fotsis Memphis Grizzlies , ''12 Dev Adam''dan Kerem Tunçeri Efes Pilsen , İbrahim Kutluay Panathinaikos , Mirsad Türkcan CSKA ile Yunanlı sporcular Dimitsi Papanikolaou Olympiakos , Theodoros Papaloukas Olympiakos kampta, takımlarını çalıştırıyor. 
     Kamp, 8 Temmuz Pazartesi günü sona erecek. 
     





</TEXT>
</DOC>
