<DOC>
<DOCNO> 57364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/soneko07.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta nasıl geçti 
</HEADLINE>
<TEXT>

     ABD Doları, uluslararası borsalarda geçen hafta önemli para birimleri karşısında değer kaybetti. Altın fiyatları yükseldi. 
     New York döviz borsasının Cuma günkü kapanışında doların Japon Yeni karşısındaki değeri son üç yılın en yüksek düzeyine çıkarken, euro karşısındaki değeri son altı haftanın en düşük düzeyine indi. 
     ABD Merkez Bankası'nın açıklamasına göre, sınai üretim geçen ay binde 3 azaldı, böylece, sınai üretim geçen 14 ayda 13'üncü kez düştü. 
     ABD'de sınai üretim Mayıs 1983'den beriki en düşük düzeyinde bulunuyor. 
     Borsacılara göre, sınai üretimdeki bu düşüş her ne kadar Ekim ayındaki binde 9'luk azalmaya kıyasla az olsa da, bu durum, yatırımcıları euro ve diğer Avrupa para birimlerini satın almaya yöneltti. 
     Almanya'da iş dünyasını dair iyileşme beklentisi sayesinde, euro, dolar karşısında zaten değer kazanıyordu. IDEAglobal'daki döviz analisti Andrew Delano'ya göre, euro, dolara alternatif olarak rağbet görüyor, ancak, euro'nun bu statüsünü sürdürebileceği şüpheli. 
     New York borsasının Cuma günkü kapanışında euro 89.36 sentten 90.39 sente, dolar da 126.21 yenden 127.38 yene yükseldi. 
     Analistler, Japon Yeni'ndeki düşüşün Japon ekonomisindeki sorunları yansıttığını belirtiyor ve yenin zayıflaması yönünde Japon hükümeti desteğinden bahsediyor. 
     
     Avrupa'da doların durumu 
     Avrupa borsalarında doların Japon Yeni karşısındaki değeri son üç yılın en yüksek düzeyine çıkarken, diğer para birimleri karşısında geriledi. 
     Tokyo borsasında Pazartesi günü 125.83 yen, Londra borsasında 126.00 yenden işlem gören dolar, Cuma günkü kapanışta, sırasıyla, 
     127.52 yen ve 127.21 yene yükseldi. 
     Londra borsasında Pazartesi günü 88.87 sentten işlem gören euro Cuma günkü kapanışta 90.08 sente yükseldi. 
     Avrupa piyasasında ABD Doları'nın bazı önemli para birimleri karşısında, Pazartesi günü öğleyin ve Cuma günkü kapanış itibariyle belirlenen değerleri şöyle 
     
     
PARA BİRİMİ PAZARTESİ CUMA İsviçre Frangı 1.6623 1.6351 Kanada Doları 1.5755 1.5642 Alman Markı 2.1990 2.1690 Fransız Frangı 7.37 7.2747 Hollanda FLorini 2.4777 2.4440 İtalyan Lireti 2,177.05 2,147.35 
     Londra borsasında Pazartesi günü 1.4309 dolardan işlem gören sterlin Cuma günkü kapanışta 1.4494 dolara çıktı. 
     
     Altın fiyatları yükseldi 
     Altının ons fiyatı bazı piyasalarda Pazartesi günü öğleyin ve Cuma günkü kapanış itibarıyle şöyle oldu 
     
     
BORSA PAZARTESİ CUMA Londra 273.35 277.60 Zürih 273.00 276.85 Hong Kong 273.55 274.75 
     Londra Borsası'nda Pazartesi günü 4.27 dolardan işlem gören gümüşün ons fiyatı Cuma günkü kapanışta 4.38 dolara yükseldi. 
     New York menkul kıymetler borsası Wall Street'te canlılık şartları ve işlerin iyileşmesine rağmen, şirketlerin karlılıklarına ve Amerikan ekonomisine dair endişeler borsayı adeta tıkıyor. 
     Borsacılara göre, Amerikan ekonomisi yeniden canlanıncaya kadar, halen 11 Eylül öncesindeki düzeylerinde gezinen menkul kıymetler fiyatları gerçekten yeniden yükselemeyecek. 
     Wall Street'te Dow Jones Endeksi geçen hafta 238.31 puan yüzde 2.4 9,811.15 puana yükselirken, Nasdaq Bileşik Endeksi 68.09 puan 
     yüzde 3.4 kayıpla 1,9.17 puana, Standard Poor's 500 Endeksi 35.24 puan yüzde 3.0 kayıpla 1,123.07 puana düştü. 
     Londra menkul kıymetler borsasında FTSE-100 Endeksi geçen hafta 203.70 puan kayıpla 5,061.0 puana indi. Tokyo menkul kıymetler 
     borsasında Nikkei Endeksi geçen hafta 285.24 puan kayıpla 10,511.65 puana düştü. Frankfurt borsasında DAX Endeksi geçen hafta 289.61 puan kayıpla 4,909.42 puana indi. 
     






</TEXT>
</DOC>
