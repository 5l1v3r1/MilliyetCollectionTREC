<DOC>
<DOCNO> 75872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/guncel/gun01.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz bile Milliyet’i durduramadı 
</HEADLINE>
<TEXT>

Milliyet gazetesinin 2001 yılı değerlendirme toplantısında konuşan Genel Yayın Yönetmeni Mehmet Y. Yılmaz, "Krizde bile satış ve reklam payımızda artış oldu" dedi... 
     Gazetemizin 2001 yılı değerlendirme toplantısı nedeniyle Çırağan Sarayı’nda düzenlenen yemeğe Doğan Holding Yönetim Kurulu Başkanı Aydın Doğan ve eşi Sema Doğan, Doğan Medya Grubu Başkanı Mehmet Ali Yalçındağ, gazetenin üst düzey yöneticileri, köşe yazarları ile reklam ajansı sahipleri katıldı. 
     
     Okurlar güveniyor’ 
     Açılış konuşmasını yapan Genel Yayın Yönetmeni Mehmet Y. Yılmaz, Milliyet’i geleceğin öncü, güvenilir ve lider gazetesi yapmak hedefiyle’ bir harekete giriştiklerini belirterek, şunları söyledi "Bu hareketin birinci adımı bizim için çok önemliydi. Satışımız ve reklam pazarındaki payımız arttı. Milliyet’in okunmak için alınan gazete olduğu görüşümüz okuyucumuz tarafından doğrulandı. Milliyet’te yazılanların doğru olduğuna inanırız ve herkesin inanmasını isteriz. Bunun bir kez daha kabul görmesinin mutluluğunu yaşadık. Türkiye’nin Ombudsman’la kendisini eleştiren tek gazetesiyiz." 
     
     Taviz vermedik...’ 
     Milliyet Reklam Grup Başkanı Viki Habif ise 2001’i şöyle özetledi "Net satışımız yüzde 100 arttı. Genç okurumuz yüzde 107 arttı. Kadın okurlarımızın ve gelir seviyesi AB ve C grubuna giren okurlarımızın sayısı yükseldi. 2001’e kötü bir yıl’ demiştik ama, bundan yararlanarak bazı şeyleri ispatlama imk nı bulduk." Milliyet’in çok güçlü bir marka olduğunu kaydeden Habif, "Yenilendik. Yenilenirken bizi biz yapan değerlerden taviz vermedik. Öyle ki, imaj araştırmalarında en güvenilir gazete, dün olduğu gibi bugün de Milliyet" dedi. 
     



 GÜNCEL 






















</TEXT>
</DOC>
