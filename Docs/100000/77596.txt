<DOC>
<DOCNO> 77596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko29.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 224.59 puan artışla 2. seansı 12,030.94 puandan tamamladı. 
     2. Seansta hisse senetleri ortalama yüzde 1.90 oranında değer 
     kazandı. 
     Seans, 1. seanstaki 98.14 puanlık düşüşün ardından, 31.65 puan artıda 11,838.00 puan seviyesinde açıldı. Seansın ilk yarısını 75.59 puan yukarıda 11,881.74 puandan geçen endeks çıkışını sürdürdü ve son dakika alımlarıyla 12,030.94 puandan kapandı. 
     Endeks, ilk seans kapanış seviyesi olan 11,806.35 puanın altına hiç inmezken, en yüksek değer olarak 12,089.24 puana ulaştı. 
     Hisse senetleri günlük bazda ise ortalama yüzde 1.06 değer kazandı. 
     Kapanışta mali endeks 394.99 puan artışla 17,238.74 puana ve sınai endeks 78.04 puan artışla 9,441.34 puana ve hizmetler endeksi 148.21 puan artışla 7,209.69 puana yükseldi. 
     Böylece ilk seansa göre mali grup hisseler ortalama yüzde 2.35 oranında, sınai grubu hisseler ortalama yüzde 0.83 oranında ve hizmetler grubu hisseler ortalama yüzde 2.10 oranında değer kazandı. 
     2. seansta işlem gören toplam 303 hisse senedinden 141'i değer 
     kazanırken, toplam 68 hisse senedi değer yitirdi. 94 hissenin fiyatında ise değişiklik olmadı. Seansta, 379 milyon 367 milyar 650 milyon liralık, iki seans toplamında ise 606 trilyon 542 milyar 316 milyon liralık işlem hacmi oluştu. 2. seansta, Sabancı Holding, Doğan holding, Turkcel, Yapı Kredi Bankası ve Doğan Yayıncılık en yoğun işlem gören hisse senetleri oldular. İkinci seans alımlarla açıldı. Yapı ve Kredi Bankası ile Turkcell gibi hisselerde yoğunlaşan alımlarla 11,900-12,000 puan seviyelerini zorlayan endeks, 12,028 seviyelerinden gelen satışlarla geriledi. Ancak bu satışların karşılandığı görüldü. Endeks son dakika alımlarıyla 12,030.94 puandan kapandı. 
     






</TEXT>
</DOC>
