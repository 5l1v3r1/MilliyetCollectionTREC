<DOC>
<DOCNO> 70433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo27.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 4 - Yimpaş Yozgatspor 1 maç bitti 
</HEADLINE>
<TEXT>

     Birinci Süper Futbol Ligi'nde oynanan karşılaşmada Beşiktaş, Yimpaş Yozgatspor'u 4-2 yendi. 
     
     İlk Yarı 

     2. dakikada Tamer'den kaptığı topla soldan ceza alanına kadar inen Cem Karaca, meşin yuvarlağı altıpas içindeki Sumiala'nın önüne bıraktı. Finlandiyalı futbolcu, meşin yuvarlağı düzelttikten sonra kaleci Myhre'nin solundan ağlara gönderdi 0-1 4. dakikada soldan ceza alanına giren İlhan Mansız'ın sert şutunda top yan direğe çarparak auta çıktı. 
     5. dakikada Baya'nın pasında ceza alanına giren Tümer, kaleciyle 
     karşı karşıya kaldığı pozisyonda topa iyi vuramayınca, meşin yuvarlak kaleci Gökhan'da kaldı. 14. dakikada Tümer'in soldan ortasında, ceza alanı içinde topu göğsüyle önüne alan Ali Eren'in şutunda, meşin yuvarlak yandan auta gitti. 15. dakikada Erman'ın ara pasında ceza alanı içinde kaleciyle karşı karşıya kalan İlhan Mansız'ın sert şutunda top üst direkten döndü. 18. dakikada ani gelişen Yimpaş Yozgatspor atağında, soldan ceza alanına kadar inen Sumiala, meşin yuvarlağı altıpas içine gönderdi. Bu bölgede bomboş pozisyonda topla buluşan Hüseyin, kötü vurunca takımını bir golden etti. 19. dakikada Tamer'in sağdan ortasında, ceza alanı içinde çok iyi yükselen Ahmet Dursun, meşin yuvarlağı kafayla Yimpaş Yozgatspor ağlarına göndererek eşitliği sağladı 1-1 31. dakikada Ahmet Dursun, ceza alanı dışında kendisine yapılan faulden doğan serbest vuruşta, topu kaleci Gökhan'ın uzanamayacağı köşeden filelere göndererek, hem kendisinin hem de takımının ikinci golünü attı 2-1 34. dakikada İbrahim'in kaptırdığı topla ceza alanı dışında buluşan Cengizhan'ın sert şutunda, meşin yuvarlak üst direği sıyırarak auta gitti. 39. dakikada Beşiktaş'ın sol çaprazdan kazandığı serbest vuruşta, İlhan'ın sert şutunda top kaleci Gökhan'dan döndü. Dönen topu savunma kornere göndererek tehlikeyi uzaklaştırdı. 42. dakikada Ahmet Dursun'un mükemmel topuk pasında, ceza alanı içinde kaleciyle karşı karşıya kalan İlhan Mansız'ın şutunda top kaleci Gökhan'dan döndü. 44. dakikada Beşiktaş yine mutlak bir golden oldu. Tümer'in sağdan ortasında İlhan Mansız arka direkte kafayı vurdu. Kaleci Gökhan'ı geçen topu, Selim kale çizgisi üzerinden çıkardı. Beşiktaş, ilk yarıyı 2-1 önde kapadı. 
     
     İkinci Yarı 

     Yimpaş Yozgatspor, ikinci yarıya Özgür'ün yerine Mustafa Özer'i alarak başladı. 
     47. dakikada ceza alanı içinde topla buluşan Sumiala, Ahmet 
     Yıldırım'ın müdahalesine rağmen meşin yuvarlağı kaleci Myhre'nin üzerinden Beşiktaş ağlarına göndererek skorda eşitliği sağladı 2-2 50. dakikada İlhan Mansız'ın pasında sağdan ceza alanına giren 
     Ahmet Dursun'un şutunda, kaleci Gökhan topu iki hamlede kontrol edebildi. 
     53. dakikada Ahmet Dursun'a yapılan faulden doğan serbest vuruşta, 
     Tümer bekletmeden topu İbrahim'in önüne bıraktı. Ceza alanı sol çaprazında topla buluşan İbrahim, Yimpaş Yozgatspor savunmasının beklediği anda meşin yuvarlağı altıpastaki İlhan Mansız'ın önüne bıraktı. Bu oyuncunun yakın mesafeden vuruşunda top ağlara gitti ve Beşiktaş öne geçti 3-2 Bu pozisyon sonrası konuk ekip oyuncuları, faul atışının nizami şekilde kullanılmadığı yönünde hakem Yılnur Önen'e itirazda bulundu. 
     Aynı dakikada, gol öncesi faule neden olan Mustafa Özer sarı kart gördü. 
     56. dakikada Cem Karaca'nın soldan ortasında, Cihat arka direkte 
     kafayı vurdu, top yan ağlarda kaldı. 
     57. dakikada Ahmet Dursun'un ceza alanı sağ kanadından sert 
     şutunda, top kaleci Gökhan'dan döndü. Dönen topa İlhan Mansız boş pozisyonda iyi vuramayınca meşin yuvarlak üstten auta çıktı. 
     Aynı dakikada Yimpaş Yozgatspor'da İlker, 58. dakikada da Cem Karaca sarı kart gördü. 
     59. dakikada Sumiala'nın soldan ortasında, Ahmet Yıldırım altıpas 
     içinde Hüseyin'den önce topa dokunarak büyük bir gol tehlikesini önledi. 
     68. dakikada savunmadan çıkan Ali Eren'in mükemmel uzun pasında, 
     ceza alanı içinde boş pozisyonda topla buluşan İlhan Mansız, meşin yuvarlağı düzgün bir vuruşla kaleci Gökhan'ın solundan ağlara göndererek kendisinin ikinci, takımının dördüncü golüne imza attı 4-2 70. dakikada Beşiktaş'ta Tümer'in yerine Bayram , 71. dakikada 
     da İlhan Mansız'ın yerine Stavrum oyuna girerken, 77. dakikakada Yimpaş Yozgatspor'da İlker yerini İlhan'a bıraktı. 
     80. dakikada Tamer'in ceza alanı içinden sert şutunda top üstten 
     auta gitti. 
     82. dakikada Beşiktaş'ta Tayfur'un yerine Ümit oyuna girdi. 
     85. dakikada Baya'nın pasında topla savunmanın arkasında buluşan 
     Stavrum'un uygun durumdaki şutunda, meşin yuvarlak kaleci Gökhan'da kaldı. 
     89. dakikada savunmadan seken topla ceza alanı içinde boş 
     pozisyonda topla buluşan Ahmet Dursun'un şutunda, meşin yuvarlak kaleci Gökhan'dan döndü. Pozisyonu takip eden Baya'nın vuruşunda top yan ağlarda kaldı. 
     Karşılaşma Beşiktaş'ın 4-2 üstünlüğüyle sona erdi. 
     






</TEXT>
</DOC>
