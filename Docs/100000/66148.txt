<DOC>
<DOCNO> 66148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/spor/spo02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Orada neler oluyor 
</HEADLINE>
<TEXT>

Fenerbahçe’nin dünkü antrenmanında Andersson ile Serkan kapıştı. Ceyhun 56 kez ve 69 dakika ceza turu attı. Fatih’i uyaran Lorant, sakatlananlara tedavi yaptırtmadı 
     YUSUF KOBAL 

     Hırslı idman 
     SARI - Lacivertli ekibin dün Samandıra’da yaptığı antrenmanda değişik enstantaneler görüntülendi. Andersson ile Serkan aşırı hırslı geçen çalışmada birbirlerine girdiler. İsveçli futbolcu, kendisine sert giren Serkan’ı belinden tutup, yere attı, bunun üzerine ortalık karıştı. Oğuz Çetin ile diğer oyuncular araya girip, ortamı yumuşattı. Lorant ise olaya hiç müdahale etmedi. Antrenmana 8 dakika geç kalan Ceyhun da ağır bir fatura ödedi. 
     
     Su bile içmedi 
     ALMAN hoca, Ceyhun’u antrenmana almazken, kendisinden tur atmasını istedi. 56 turun karşılığı olan 20 kilometreyi 69 dakikada hiç su içmeden tamamlayan genç futbolcu, "Bu kadar süre koşan Dünya rekortmeni futbolcu benim" esprisini patlattı. Ceyhun ayrıca koşu yaparken, fark etmediği Ali Akdeniz’in darbesiyle kendini yerde buldu ve sakatlanma tehlikesi geçirdi. Lorant, kaleci Oğuz’la birlikte koşan Ceyhun için "Ona ceza vermedim. İhtiyacı olanı yaptım" dedi. 
     
     Tedavi yasak 
     LORANT, idmanda sakatlananlar için ilginç bir yöntem de uyguladı. Lazetic ve Revivo’nun ikili mücadelelerden sonra yere yığılmasıyla sahaya girmek isteyen doktorları engelleyen Alman hoca, başlarını okşadığı iki futbolcunun idmana devam etmesini istedi. Lorant, yenilen takım depar cezasını çekerken neşeli görünen Fatih’i de azarladı. Kırmızı yelekleri, ilk on bire giydiren Alman hoca, altısı yabancı, 13 oyuncuyu dün bu yelekle ödüllendirdi. 
     
Herkes çalışacak’      YALÇIN TÜRK 

     FENERBAHÇE Teknik Direktörü Lorant, bütün oyuncularının yıldız olduğunu iddia ederek, "Her oyuncu antrenmanda en iyisini yapmak zorunda. Benim bir atasözüm var Nasıl çalışırsam maçta da o şekilde oynarım. Benim işim futbolcuların antrenmandaki güvenlerini maça taşımalarını sağlamaktır. Ümit ederek şampiyon olunmaz. Çalışıp, kazanarak olunur" dedi. 
     YOZGAT maçını oynamadan Galatasaray karşılaşmasını konuşmanın yersiz olduğunu belirten Alman hoca, yaşlı oyuncularıyla ilgili olarak da, "İnsanlar tıbbın yardımıyla hayatlarını uzatıyorlar. Benim için oyuncunun performansı önemlidir. Ama genç oyuncuları da elbette unutmayacağım. Her hafta değişik oyuncular bankta oturabilir. Bu, performansa bağlı" diye konuştu. 
     
Karar taraftarın      FENERBAHÇE taraftarı, Rapajc’i, tribüne çıkmaya en yakın yabancı futbolcu adayı olarak gösterdi. www.fenerbahce.com adlı internet sitesinde devam eden "Sizce hangi yabancı tribüne çıkmalı" konulu ankete katılan 9212 kişi, en fazla oyu Hırvat futbolcu için kullandı. 
     
İşte oylar Futbolcu Yüzde Oy Revivo 9.1 842 Rapajc 31,9 2939 Lazetic 23.8 2190 Andersson 22.2 2049 Mirkoviç 10,1 926 Johnson 2.9 266      
Fener’i beğendim’      SİMAO dün soruları yanıtlarken, Fenerbahçe’nin kendisine sevgiyle yaklaştığını söyledi. Takımı beğendiğini ekleyen Brezilyalı oyuncu, "Rakiplerimizi yakalarız. Brezilyalı seyircilerle, Fenerbahçe seyircisinin benzer yönleri var. Her ikisinde de coşku ve fanatizm bulunuyor. Ben buna, tatlı delilik diyorum. Ama Türkiye’deki coşku daha fazla" dedi. 
     



 SPOR 


























</TEXT>
</DOC>
