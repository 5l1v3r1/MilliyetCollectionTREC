<DOC>
<DOCNO> 54915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko27.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, Toprakbank'ı Fon'a devretti 
</HEADLINE>
<TEXT>

     Bankacılık Düzenleme ve Denetleme Kurumu BDDK , gerekli tedbirleri almayan, kaynaklarını hissedarlarının oluşturduğu sermaye grubuna aktaran, zararı özkaynaklarını aşan, mali bünyesi zayıflayan Toprakbank'ı, Tasarruf Mevduatı Sigorta Fonu TMSF kapsamına aldı. 
     Konuyla ilgili BDDK açıklamasında, 30 Kasım 2001 gün bugün ve 538 sayılı kararla, Bankalar Kanunu kapsamında verilen talimatlara 
     rağmen gerekli tedbirleri almaması, kaynaklarını bankanın emin bir şekilde çalışmasını tehlikeye atacak biçimde hissedarlarının oluşturduğu sermaye grubuna aktarması, zararının özkaynaklarını aşarak yabancı kaynaklara sirayet etmesi, maliye bünyesindeki zaafiyet sonucu faaliyetini sürdürmesi mevduat sahiplerinin haklarını ve mali sistemin güven ve istikrarını tehlikeye düşürmesi nedeniyle, 4389 Bankalar Kanunu'nun 3 ve 4 numaralı fıkralarına istinaden Toprakbank A.Ş'nin yönetim ve denetiminin Tasarruf Mevduatı Sigorta Fonu'na devredildiği bildirildi. 
     Fonun yönetimi ve denetimine devredilen Toprakbank'ın zararının sermayesine tekabül eden kısmını ödeyerek hisse senetlerine sahip olduğu belirtilen açıklamada, bankanın bugünden itibaren Fonun sahipliği altında her türlü bankacılık hizmetine sürdürmeye ve yükümlülüklerini yerine getirmeye devam edeceği vurgulandı. 
     -''ENDİŞEYE GEREK BULUNMUYOR''- Açıklamada, bu nedenle, Toprakbank ile iş ilişkileri bulunanların, mudilerin ve diğer alacaklarının endişelenmesini ve mevduatlarını çekip vadesinden önce bozdurmasını gerek bulunmadığı kaydedildi. 
     BDDK'nın açıklamasında, Toprakbank'ın fona devredilmesinin yanı sıra bankanın eski sahibi Toprak Grubu'na bağlı sınai ve ticari işletmelerin de faaliyetlerini sürdürmesi için gerekli önlemleri alınacağı ifade edildi. 
     






</TEXT>
</DOC>
