<DOC>
<DOCNO> 82586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun13.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturalya eğitimli ve nitelikli 12 bin yeni göçmen kabul edecek 
</HEADLINE>
<TEXT>

     Avustralya'nın gelecek yıl, eğitimli ve nitelikli 12 bin yeni göçmen kabul etmeye karar verdiği bildirildi. 
     Hükümet açıklamasında, 12 bin yeni göçmen kabul etme kararının alındığı, bunların çoğunun nitelikli olması ve İngilizce konuşmasının gerektiği kaydedildi. 
     Açıklamada, bu kararla Avustralya topraklarında oturmaya hak kazanacak göçmenlerin gençlerden oluşacağı, bunların yarısının Avustralya kolej ve üniversitelerinde eğitim almış olacağını ve büyük kentlerin dışında yerleştirileceği belirtildi. 
     Mülteci kabul sayısının da 12 bin olarak belirlendiğini, ancak çoğunluğunu Afgan kökenlilerin oluşturduğu sığınma talebi bulunan grubun da dahil edilebilmesi için bu sayının gözden geçirilebileceği kaydedildi. 
     Pakistan'a yaptığı geziden dönen Avustralya Göç Bakanı Philip Ruddock, binlerce Afgan vatandaşının Taliban rejiminin devrilmesinden sonra ülkelerine döndüğüne tanıklık ettiğini, bunda büyük payın BM Mülteciler Yüksek Komiserliği'ne ait olduğunu söyledi. 
     Ruddock, ülkenin ekonomik gelişmesinde olası gecikmelerin önlenmesi için de göçmen kabulü için gereken çalışmaların yapıldığını belirtti. 
     





</TEXT>
</DOC>
