<DOC>
<DOCNO> 51640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/dunya/dun01.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efendi ol’ mesajı 
</HEADLINE>
<TEXT>

Mezar-ı Şerif'te insan hakları ihlalinden çekinen ABD, harek t komutanı General Franks aracılığıyla General Dostum'u uyardı 
     Yasemin ÇONGAR WASHINGTON 

     Kuzey ittifakı birliklerinin Afganistan'ın ikinci büyük kenti Mezar - ı şerif'in denetimini ellerinde tutabilmesi halinde, bunun harek tın genel başarısına büyük katkı yapacağına inanan ABD, kentin nasıl yönetileceği konusunun da, en az askeri hakimiyet kadar önemli olduğu kanısında. Kuzey ittifakı'nın geçmişte insan hakları ihlalleri ve sivillere yönelik şiddetten sorumlu olduğunu bilen Washington, şimdi benzer uygulamaların önlenmesi için harekete geçti. 
     
     Dünyanın gözü sizin üstünüzde 
     Milliyet'in Amerikan ve Afgan kaynaklarından edindiği bilgiye göre, ABD, "insan haklarına saygı gösterilmesi" konusunda, "Cümbüş - ü Milli islami" adlı muhalif özbek grubunun lideri ve Mezar - ı Şerif'i Taliban'dan geri alan komutan General Raşid Dostum'u uyardı. 
     Bu uyarı, Afganistan harekatının komutanlığını yürüten, ABD Merkez Kuvvetler Komutanı General Tommy Franks'in, Dostum'a ilettiği bir "yazılı mesaj" ile gerçekleşti. Dostum'a iletilen uyarının, "Dünyanın gözü Mezar - ı Şerif'te. Sivillere ve teslim olan Taliban askerlerine nasıl davranacağınız, harek tın geneli açısından belirleyici olacak. İnsan hakları ihlallerine izin vermeyin, birliklerinize gerekli uyarıları yapın" diye özetlenebileceği kaydediliyor. 
     
     Muhaliflerin geçmişinde sabıka var 
     Amerikan kaynakları, Dostum dahil birçok muhalif liderin Afganistan'da "geçmişteki bazı insan hakları ihlallerinden sorumlu olduğu" yolundaki iddialara dikkat çekerek, Taliban'ın "insanlık dışı" yönetimini devirmeye yönelik bir hareketin başarısı için, uluslararası savaş kurallarına ve temel haklara saygının "şart" olduğunu vurguluyorlar. Aynı kaynaklar, "işkence görmeyeceğine, infaz edilmeyeceğine inanan Taliban askerlerinin de teslim olması daha büyük olasılık" diyorlar. 
     



 DÜNYA 













</TEXT>
</DOC>
