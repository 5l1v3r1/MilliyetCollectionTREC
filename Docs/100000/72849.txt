<DOC>
<DOCNO> 72849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/dunya/adun.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye köy-kenti anlattı 
</HEADLINE>
<TEXT>

Başbakan Bülent Ecevit, Barcelona’daki AB zirvesinde Avrupalı liderlere, özgün Türk projesi’ olarak nitelediği köy - kent’in tanıtımını yaptı 
     GÜVEN ÖZALP Barcelona 

     Avrupa Birliği AB , devlet ve hükümet başkanlarıyla Birliğin kapısında bekleyen 13 aday ülkenin liderlerinin katıldığı Barcelona Zirvesi, Avrupa ekonomisinin ayakları üzerine kaldırma çabasına odaklandı. Toplantıda Türkiye’yi temsil eden Başbakan Bülent Ecevit de yaptığı konuşmada Avrupalı meslekdaşlarına köy - kent projesinin "faydalarını" anlattı. 
     Türkiye’nin en önemli sorunlarından birini "sınai ve tarımsal kalkınmaya etkin biçimde katkıda bulunamamış büyük bir kırsal nüfusa sahip olmak" şeklinde tanımlayan Ecevit konuşmasında şunları söyledi ’Ancak kısa bir süre önce başlatılan projelerden biri, köy gruplarının sahip oldukları potansiyeli kalkınma için birleştirmelerine olanak sağlanmasını öngörmektedir. Bu proje aynı zamanda devlet hizmetlerinin kırsal bölgelere yayılmasını da kolaylaştıracaktır. Bu özgün Türk projesi, benzer sorunları olan diğer ülkelere de sunulmuştur’’. 
     AB’nin sosyal adalet ve refahın diğer ülkelerde yoksulluğun yerine geçmesine yardımcı olabileceğini söyleyen Ecevit, "AB bu zor görevi Türkiye’yle birlikte gerçekleştirebilir" diye konuştu. 
     Ecevit, Türkiye’nin kültür ve dinlerin uzlaşmasına yardımcı olabileceğini de belirterek "İstanbul ruhu bu öncü rolün kanıtıdır" dedi. 
     
     Terör uyarısı 
     Zirve gündeminde olmamasına karşın terör konusu da Ecevit’in değindiği unsurlar arasında yer aldı. Terörizmin uzun yıllar Türkiye için temel bir sorun olduğunu hatırlatan Ecevit, AB’nin tüm üyelerinin, Türkiye’nin "terörizme karşı savaşına" daha etkin bir şekilde destek sağlamalarını istedi. 
     
     Avrupa Birliği’nin gündeminde ne var 
Borsalar birleşiyor      Avrupa Birliği AB , Barcelona Zirvesi’nde ekonomik alanda evdeki hesaplarının çarşıya uymamasının sıkıntısını yaşıyor. Bundan iki yıl önce Lizbon’da gerçekleştirilen zirvede "dünyanın rekabet gücü en fazla olan ve en dinamik ekonomisini yaratmak" sloganıyla hareket eden AB bir arpa boyu bile yol alabilmiş değil. ABD’ye karşı sadece siyasi alanda değil ekonomik alanda da var olmak isteyen Birlik, Barcelona’yı bir fırsat olarak değerlendiriyor. Barcelona zirvesinde AB’nin tartışma konuları şöyle sıralanıyor 

</TEXT>
</DOC>
