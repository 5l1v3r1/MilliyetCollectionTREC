<DOC>
<DOCNO> 69272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sondun04.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Arafat'ın Ramallah'tan çıkmasına izin vermiyor... 
</HEADLINE>
<TEXT>

     İsrail kabinesi, Filistin lideri Yaser Arafat'ın, 3 Aralık'tan beri ''hapsedildiği'' Batı Şeria'nın Ramallah kentinden ayrılmasına izin vermeme kararı aldı. 
     İsrail Radyosu'nun haberine göre, kabine toplantısına katılan ve güvenlik komisyonunu oluşturan 14 bakandan 12'si Arafat'ın kentten ayrılmamasını öngören kararı onayladı, 2 bakan ise çekimser kaldı. 
     Radyo, ''Arafat'ın artık sadece tankların çevresini sardığı Ramallah'taki karargahında değil, kentte de dolaşabileceğini'' belirtti. Ancak habere göre, Arafat'ın kentte dolaşabilmesi için İsrail tanklarının birkaç yüz metre çekilmesi gerekiyor. 
     İsrail, Turizm Bakanı Revaham Zeevi'nin Filistinlilerce geçen Kasım ayında öldürülmesinden ardından, 3 Aralık'tan beri Arafat'ın Ramallah kentinden ayrılmasına izin vermiyor. İsrail, Arafat'tan Zeevi'yi öldüren Filistinli militanların tutuklanmasını talep ediyor. 
     

     
</TEXT>
</DOC>
