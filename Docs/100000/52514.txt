<DOC>
<DOCNO> 52514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/dunya/adun.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İrfan Sapmaz, rehinelerin tam 2 ay yaşadığı eve girdi 
</HEADLINE>
<TEXT>
Taliban, esirlerini bu evde sakladı 
Taliban, rehin aldığı sekiz Batılı yardım görevlisini Afgan yemekleriyle beslemiş. 20 metrekarelik odada bir rehine için doğum günü bile yapılmış 
     Afganistan’da Hıristiyanlık propagandası yaptıkları gerekçesiyle Taliban tarafından esir alınan "Shelter Now" adlı yardım örgütüne bağlı 4’ü Alman, 2’si Amerikalı ve 2’si Avustralyalı 8 görevli, ABD helikopterleriyle Pakistan’a götürüldü. 8 yardım görevlisinin iki ay K bil’de rehin tutuldukları evi, ilk kez DHA görüntüledi. 
     
     Erkekler ayrı odada 
     Tutsaklara hizmet eden Abdul Vakif adlı hizmetçiyle Ahmet Beşir adlı yaşlı Afganlı, yaşadıklarını anlatırken, tutsaklara kötü davranılmadığını, dışarıdan istenen her şeyin alındığını söyledi. 6 kadının, 20 metrekarelik bir odada, 2 erkeğin de 15 metrekarelik bir başka odada tutulduğu, günde birkaç saat bahçede dolaştırıldıkları öğrenildi. 
     
     Biri durmadan ağladı’ 
     Rehinelere Afgan yemekleri verildiğini anlatan Beşir, bir kadın tutsağın doğum gününde ailesiyle telefonda görüşmesine izin verildiğini anlattı ve "Burada doğum gününü bile kutladılar" dedi. 8 rehinin, Molla Ömer ve Ladin’in bulunduğu Kandahar’a götürüldüklerini anlatan Beşir, kadın yardım görevlileri için "Biri sürekli ağlıyordu. Diğerleri sakindi. Radyo ve TV tabii ki yasaktı" diye konuştu. 
     



 DÜNYA 

















</TEXT>
</DOC>
