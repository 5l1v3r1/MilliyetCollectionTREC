<DOC>
<DOCNO> 87032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo28.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizlere göre Dünya Kupası'nı Güney Amerika takımı kazanacak 
</HEADLINE>
<TEXT>

     İngiliz spor bilimciler, 2002 Dünya Kupasını Güney Amerika'dan bir takımın kazanacağı tahmininde bulundular. 
     Alman Bild der Wissenschaft dergisindeki habere göre, Ulster Üniversitesi'nde görevli bilim adamı Peter O'Donoghue, iki yöntem kullanarak tahminde bulunduklarını belirterek, birinci yöntemde insan beynini, ikinci yöntemde ise bilgisayarı kullandıklarını kaydetti. 
     Futbol takımlarının özellikleri, daha önceki maç sonuçları ve futbolcuların sağlık durumları hakkında ayrıntılı bilgiye sahip olan 5 futbol fanatiğinin yaptığı tahmine göre, Arjantin, final maçında İtalya'yı yenerek dünya kupasını alacak. 
     Gerekli tüm bilgilerin yüklendiği bilgisayarın maçları 2 bin kez simüle ettiğini belirten O'Donoghue, bilgisayar tahminine göre, Brezilya'nın İtalya'yla final oynayacağını ve kazanacağını söyledi. 
     O'Donoghue, ''insan beyninin mi, bilgisayarın mı daha iyi tahmin yaptığını öğrenmek çok ilginç olacak'' dedi. 
     





</TEXT>
</DOC>
