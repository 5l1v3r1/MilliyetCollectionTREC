<DOC>
<DOCNO> 53340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/spor/spo02.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİVO DÖNÜYOR 
</HEADLINE>
<TEXT>

Fenerbahçe’nin İsrailli yıldızı Amerika’dan iyi haberi bildirdi. Dizindeki sakatlığına özel tedavi uygulanan Revivo, pazartesi günü takımla antrenmanlara başlayacak 
     YUSUF KOBAL 

     Yarın gelecek 
     SAĞ diz iç yan bağlarında yırtılma olan ve 2 ay futbol oynayamayacağı belirtilen Revivo, kontrol için gittiği Amerika’dan iyi haberler gönderdi. NewYork’a giderek, diz sakatlıkları konusunda uzman olan Dr. Raulf Woren tarafından tedavisi yapılan İsrailli futbolcunun yarın Türkiye’ye döneceği ve pazartesi günü takımla birlikte çalışmalara başlayabileceği bildirildi. 
     KENNETH Andersson, ülkesinde yaptığı açıklamada sezon sonunda futbolu bırakacağını söyledi. 34 yaşındaki futbolcu, "En büyük arzum Fenerbahçe’nin şampiyon olması. Formamı Serhat’a bırakacağım" dedi. Sakatlandığında günde elli kişinin kendisini aramasını unutamadığına da değinen Andersson, futbolu bıraktıktan sonra Göteborg’a yerleşip, yöneticilik yapacağını belirtti. 
     
     Yakın’da mutlu son 
     FENERBAHÇE, iki yıldır yılan hikayesine dönen Murat Yakın olayını nihayet çözüme kavuşturdu. Dış İlişkiler Sorumlusu Sadettin Saran’ın girişimleri sonucu Murat Yakın’ın bonservisi için FIFA’nın belirlediği 3.5 milyon İsviçre Frangı’nı Kaiserslautern ödemeyi dün kabul etti. Fenerbahçe’ye bu konuda garanti veren Alman Kulübü önümüzdeki hafta parayı gönderecek. 
     
     Oktay çok zor 
     FENERBAHÇELİ futbolcunun kasığındaki sakatlığı nedeniyle Göztepe deplasmanında forma giymesinin çok zor olduğu açıklandı. Bu arada şiddetli yağmurda oynanan çift kalede kırmızı takım, yeşil takımı 10 - 5 mağlup etti. Galip ekibin gollerini Yusuf 5 , Ali Akdeniz 3 , Ümit ve Uche kaydetti. Bu maçta Ali Güneş’in şutu suratında patlayan Ümit Özat yere yığıldı, güçlükle kendine geldi. Öte yandan 24 maçlık rekor, Guinnes rekorlar kitabına aday gösterildi. 
     
Abdullah Yerimi buldum      YALÇIN TÜRK 

     YILLARDIR sürekli sol kanatta görev alan, ancak sakatlıklar çoğalınca kendini orta sahanın göbeğinde bulan Fenerbahçe’nin milli futbolcusu Abdullah, yeni yerinde daha başarılı olduğunu söyledi. Çizgide bu kadar etkili futbol oynamadığını kaydeden son haftaların başarılı ismi, "Düne kadar kimse bunu düşünmemişti. Açıkcası ben de aklıma getirmemiştim. Keşke bu şansı daha önce yakalasaydım. Artık daha çok koşuyorum, daha geniş alan buluyorum" diye konuştu. 
     



 SPOR 
























</TEXT>
</DOC>
