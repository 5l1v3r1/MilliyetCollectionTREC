<DOC>
<DOCNO> 74831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/spor/spo15.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

PAO’ya ağır fatura      YUNANİSTAN Ligi’nde haftasonu Panathinaikos’un Olympiakos ile oynadığı ve 1 - 1 sonuçlanan maç sonrası çıkan olaylar üzerine acil toplanan Spor Komisyonu, Panathinaikos’a ağır ceza vermeye hazırlanıyor. Hükümetin spordaki en yetkili ağzı Yannis Kourakis’in yanısıra Futbol Federasyonu Üst Düzey Yönetimi ile Merkez Hakem Kurulu Başkanı’nın da yer aldığı komisyon, Yunanistan Ligi’nin yanısıra Panathinaikos’un Şampiyonlar Ligi maçlarını oynamasına bile yasak getirebilecek. Hakeme saldıran Başkan Filippidis ile Teknik Direktör Marcarian’a altı ay men ve dört maç saha kapama cezasının da gelebileceği ifade edildi. 
     
Sen misin televizyona çıkan      OLAYLI Inter - Roma maçının hakemi Graziano Cesari, televizyona çıkma yasağını delerek, kariyerini tehlikeye attı. Karşılaşma gecesi Roma Teknik Direktörü Capello ile birlikte Domenica Sportiva isimli programa çıkan, ardından Mediaset televizyonunda yorumcularla kararları hakkında tartışan Cesari’ye sezon sonuna kadar maç verilmeyeceği ve hakemliğinin bitirilebileceği bildirildi. Cesari maçta Inter’den Emre’yi Roma’dan ise Zebina’yı oyundan atmıştı. 
     
Löw parasız kaldı      AVUSTURYA’NIN Tirol Innsbruck takımının teknik direktörü Joachim Löw beş parasız kaldı. Aralık ayından bu yana kulübünden para alamadığını belirten Fenerbahçe ve Adanaspor’un eski çalıştırıcısı yönetimi, görevi bırakmakla tehdit etti. Alman çalıştırıcı, "Eğer 31 Mart’a kadar paramız ödenmezse ben ve oyuncularım kendimize yeni bir iş aramaya başlayacağız" dedi. 
     
Gören başkan      ANKARA Şubesi Genel Kurulu dün yapıldı ve Metin Gören şube başkanlığına seçildi. 120’ye yakın üyenin katıldığı seçim sonunda iki yıl için görevlendirilen yönetim kurulu, Yusuf Yalkın, Hasan Ötkün, Ali Erdoğan, Avni Küpeli, Soner Sayımlar ile Murat Tarhan’dan oluştu. 
     
3. Lİg’de bugün      5. Grup 
     14.30 Alibeyköy - Ayazağa 
     14.30 T.Fıratpen - Bakırköy 
     14.30 Eyüp - Kasımpaşa 
     14.30 Gebze - Tekirdağ 
     14.30 Beykoz 1908 - Edirne 
     14.30 Gölcük - Altıntepsi 
     14.30 Karagümrük - Beylerbeyi 
     14.30 Lüleburgaz - İzmitspor 
     14.30 Çorlu - Pendik 
     



 SPOR 



























</TEXT>
</DOC>
