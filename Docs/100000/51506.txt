<DOC>
<DOCNO> 51506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/astro/index.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş dönüş haritanız 
</HEADLINE>
<TEXT>

Dünyada hayatın sürebilmesinde olduğu gibi Güneş astrolojide de en önemli faktördür. Burcumuzdan bahsederken bile aslında Güneş’in doğum anında bulunduğu burcu söyleriz. Güneş her yıl doğum günümüzde, o yılki gün sayısına bağlı olarak, belirli bir saatte doğum anında bulunduğu noktaya geri gelmekte. Güneş’in burcumuzdan geçtiği zamanlar yeni enerjilerin açığa çıktığı, hayatımızda değişiklikler yaptığımız dönemler olabilir. Güneş dönüşü haritası da işte Güneş’in her yıl doğum anındaki pozisyonuna geri döndüğü ana göre çıkartılan bir haritadır ama kuşkusuz haritada yükselen burcumuzdan farklı burçlar yükseliyor olabilir. Eski astrologlar, Greklerden bu yana sözünü ettiğimiz Güneş dönüşü haritası o yıla ilişkin öngörümler yapmak için kullanılmış. Bu öngörü tekniğinin 14. yüzyılda da kullanıldığını görmekteyiz. Güneş dönüş haritanız size önünüzdeki bir yıla ait temel eğilimleri ve hayatınızı çevreleyen koşulları, önemli dönüşümleri açıklayabilir. Bu haritada gezegenlerin dağılımları, aralarında yaptıkları açılar ve özellikle doğum haritanızla ilişkili bakıldığında hayatınızdaki trendlerin ana yönünü yorumlayabilirsiniz. Astroloji Birliği Derneği, 17 Kasım Cumartesi günü, kendi merkezinde vereceği ilk seminerinde katılımcılara kendi Güneş Dönüş haritalarını ele alma ve değerlendirme fırsatı veriyor. Bu seminerle ilgili detaylı bilgileri www.hakankirkoglu.com adresinde bulabilir ve katılmak için kayıt yaptırabilirsiniz. Mutlu bir hafta sonu dileğiyle. 

            Faks 287 74 37 
      







</TEXT>
</DOC>
