<DOC>
<DOCNO> 94828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/pulur.html </URL>
<DATE> 2002/07/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Seçim, vefa ve nankör... 
</HEADLINE>
<TEXT>

     İSTANBUL şoförleri, semt kahvesinde kağıt oynarken, karşısındakini zora düşürünce "Hadi bakalım, buradan yak " diye laf atarlar. 
     Devlet Bahçeli’nin, MHP’yi dışlayıp, Ecevit’siz bir hükümet tezgahlamak isteyenlere açık kartını attı 
     "Buyrun, seçime gidelim " 
     İşte buna da "Hadi Bakalım buradan yakın " denir. 
     
     MADEM ki, siyasi belirsizlik var, madem ki Ecevit’in - bize göre de - yürekler acısı hali, ekonomiyi etkiliyor, MHP Avrupa’ya girmemizi engelliyor, o halde buyurun seçime... 
     Bahçeli "seçim" derken "çıkmaz ayın son çarşambası" gibi havadan da konuşmuyor, gün kesiliyor, eylülün üçünde seçim kararı alalım, kasımın üçüncü günü sandığa gidelim, diyor. 
     Bundan daha açık "Hodri meydan" olur mu 
     
     HEM bu seçim, şu Avrupa yoluna da açıklık getirir. 
     Öyle, üç, beş bin kişiyle yapılan anketlere bakıp "işte yüce Türk milletinin eğilimi" diye diyenler yerine, aziz halkımızın eğilimini seçim ortaya koymaz mı 
     Bakalım aziz halkımız, kimlere oy verecek, görülür 
     
     HER seçimin olduğu gibi, eğer yapılırsa, bu seçimin de bir faturası olacaktır herkes başta Bahçeli, bu faturadan paylarına düşene razı olacaklardır. 
     Eğer seçim ve siyasi partiler kanunu yenilenmeden, yapılacak bir seçimin sonucunun değişik olacağını sananlar, aldanırlar. 
     Eski hamam, eski tas, belki birkaç tellak değişir o kadar. 
     
     GELELİM Hüsamettin Özkan’a... 
     Televizyondaki "Çocuklar Duymasın" dizisinin babası, bir şeye hayret edip tepki gösterince "Ba, ba, ba, ba " diyor, yani "Şuna bak " gibisinden... 
     Hüsamettin Özkan da "Ecevitler"in gözünden düşünce, yakınlarına "Demek vefa, İstanbul’da bir semtin adıymış " diyormuş... 
     Biz de bunu duyunca "Ba, ba, ba, ba " dedik... 
     Sanki "Ecevitler" Ay’dan gelmiş, muhterem de Merih’ten göç etmiş, birbirlerini tanımıyorlar. 
     
     AÇIN "Ecevitler"in "sicil kütüğünü", her sayfada "vefasızlık" damgasını bulursunuz. 
     Hem de karşılıklı... 
     Örnekler sıralamaya, kalksak, ya da isimler sıralamaya kalksak, bu köşenin sonuna devamı var satırını koymak gerekir. 
     Sanki Hüsamettin Özkan, "Ecevitler"i yeni yeni tanıyor da "Vefasızlık" diye isyan ediyor. 
     Yoooo, canım Canı şimdi yandı da ondan... 
     
     HÜSAMETTİN Özkan’ın peşine takılanlar da, hep aynı telden çalıyor 
     "Vefasızlık " 
     Keşke "vefa" yerine "tüzük" diyebilselerdi, "program" diyebilselerdi, "parti içi demokrasi" diyebilselerdi, "aile sultası" diyebilselerdi, hem de bunu, bugün değil çok önce söyleyebilselerdi. Hele, içlerinde biri var ki 
     "Benim fikrim yoktur, liderimin, yani Ecevit’in fikri vardır " diyen. 
     
     CUMHURİYET tarihinde, ilk defa, bir Cumhurbaşkanı’na, Ecevit’i korumak için "nankör" diyebilen Hüsamettin Özkan, bu günleri hiç aklına getirebilir miydi 
     Siyaset, akla gelmeyenlerin, başa geldiği bir curcunadır. 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
