<DOC>
<DOCNO> 89470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo14.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükrü Saracoğlu Stadı'na UEFA denetimi... 
</HEADLINE>
<TEXT>

     Fenerbahçe Şükrü Saraçoğlu Stadı, UEFA yetkilileri tarafından denetlendi. 
     Stadın şampiyonlar Ligi maçlarına hazır olup olmadığını görmek ve istedikleri bazı değişiklikleri aktarmak için incelemelerde bulunan UEFA yetkilileri Di Backer Thierry, Dawson Stephen ve Woolner Graham, yenileme çalışmaları süren stadı beğendiklerini söylediler. 
     Thierry, Şampiyonlar Ligi maçlarının oynanması açısından hiçbir engel görülmediğini belirterek, ''Gayet güzel iş yapılıyor. Geçen yıl da maçlar bu statta oynandı. Şimdiki hali geçen sezonkinden daha iyi. Bir sorun görünmüyor'' dedi. 
     UEFA yetkililerinin incelemelerinde Fenerbahçe Kulübü Yönetim Kurulu Üyesi Hakan Bilal Kutlualp, yedek üye Rahmi Eyüpoğlu, kulüp yetkilileri Turgut Acar ve Serkan Acar da statta hazır bulundu. 
     Sabah erken saatlerde stada gelen yetkililer, yeni maraton tribünü, soyunma odaları ve çim zemin de dahil olmak üzere stadın bütün bölümlerinde incelemeler yaptılar. 
     Yönetim kurulu yedek üyesi Rahmi Eyüpoğlu, geçen yıldan UEFA denetlemesinin deneyimine sahip olduklarını belirterek, ''Biz buraya dersimizi çalışıp da geldik. Geçen yıldan bu denetlemelerden bilgimiz var. Bu nedenle UEFA yetkilileri hazırlıklarımıza şaşırdılar'' diye konuştu. 
     Yetkililerin, bazı düzenlemeler için statta yeni çalışmalar yapılamasını istediği ve maçlar öncesinde tekrar kontrol edecekleri öğrenildi. 
     





</TEXT>
</DOC>
