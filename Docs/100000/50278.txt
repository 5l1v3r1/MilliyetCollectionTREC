<DOC>
<DOCNO> 50278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/ekonomi/eko03.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronlar bu kez fena kapıştı 
</HEADLINE>
<TEXT>

TÜSİAD Başkanı Tuncay Özilhan’ı şov yapmakla suçlayan TİSK Başkanı Baydur’a, Türkiye SİAD Platformu ve TÜSİAD’dan cevap geldi Dönemini tamamlamış küçük iktidar sahiplerinin kapris ve hezeyanlarına geçit yok 
     EKONOMİ SERVİSİ 

     Türkiye İşveren Sendikaları Konfederasyonu TİSK Başkanı Refik Baydur’un, TÜSİAD Başkanı Tuncay Özilhan’ın, işçi sendikalarıyla görüşmesi sırasında yaptığı konuşmayı şov’ olarak nitelemesi ve Özilhan’ın anlama kapasitesi müsait değilmiş’ şeklinde değerlendirmesi üzerine başlayan tartışma büyüyor. TÜSİAD ve SİAD Platformu dün birer açıklama yaparak Baydur’a tepki gösterdiler. 
     
     Kimsenin tekelinde değil’ 
     Bilindiği gibi TÜSİAD Başkanı Tuncay Özilhan, Türk - İş Başkanı Bayram Meral ile yaptığı görüşmede, iş güvencesi ile ilgili gelişmelerin kendilerine farklı’ yansıtıldığını söylemiş, ayrıca işçi sendikalarına ortak milletvekili adayları çıkararak birlikte hareket etmeyi önermişti. Bu açıklama üzerine TİSK Başkanı Baydur, "Özilhan ya anlattıklarımı dinlememiş, ya da anlama kapasitesi müsait değilmiş. Bilmediği konularda şov yapmasın" diyerek sert tepki göstermişti. 
     TÜSİAD, dün yaptığı yazılı açıklama ile Baydur’un sözlerine cevap verdi. Açıklamada işçi - işveren ilişkilerinin hiçbir kuruluşun tekelinde olamayacağına işaret edilerek, şöyle denildi 
     "TÜSİAD, işveren kesiminden dahi gelse, herhangi bir ilişkiyi kendi tekelinde görme anlayışına, dönemini tamamlamış küçük iktidar sahiplerinin kişisel kaprislerine ve saygısız hezeyanlarına geçit vermeyecek bir anlayış içinde olacaktır. TÜSİAD, uzlaşma zeminine doğru ilerlerken, samimiyetini siyasi reform konularını kamuoyunun gündeminde tutma ve somut çözüm önerileri geliştirme konusundaki ısrarlı çabalarıyla ortaya koymaktadır." 
     Türkiye SİAD Platformu da Baydur’un sözlerini yazılı bir açıklamayla kınadı. Açıklamada şöyle denildi 
     "TİSK’in başkanının ağzından çıkan sözler kabul edilebilir nitelikte değildir. TÜSİAD’ın işçi sendikalarımızla yaptığı görüşmeleri, Baydur’un bir başka konudaki aşırı sert beyanlarıyla lekelemeye çalışmasının makul bir nedeni olabileceğini zannetmiyoruz. Bu haksız ve saygısız saldırıyı kınıyoruz." 
     
Kutadgobilik TİSK Başkanlığı’na aday      Türkiye Metal Sanayicileri Sendikası MESS Yönetim Kurulu Başkanı Tuğrul Kutadgobilik, Türkiye İşveren Sendikaları Konfederasyonu TİSK Genel Başkanlığa aday oldu. MESS Genel Sekreteri İsmet Sipahi, Tuğrul Kudotgobilik’in 22 - 23 Aralık tarihlerinde yapılacak TİSK Genel Kurulu’nda Genel Başkanlığa aday olacağı bildirdi. MESS Yönetim Kurulu’nun tasvibini alarak aday olduğunu açıklayan Kutadgobilik, MESS ile TİSK’in imkanlarının birleştirilerek çok daha etkili çalışmalar yapılacağını söyledi. 
     



 EKONOMİ 

























</TEXT>
</DOC>
