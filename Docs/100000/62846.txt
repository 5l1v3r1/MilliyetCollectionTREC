<DOC>
<DOCNO> 62846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/dunya/dun05.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Savunma Bakanı geliyor 
</HEADLINE>
<TEXT>

     UTKU ÇAKIRÖZER Ankara 

     Milli Savunma Bakanı Sabahatin Çakmakoğlu'ndan aylardır randevu bekleyen Fransız muadili Alain Richard, 24 Ocak'ta Türkiye'ye geliyor. Ermeni soykırımı yasa tasarısının tam bir yıl önce kabul edilmesinin ardından iki ülke arasında başlayan gerginliğin azalması üzerine Türkiye'ye gelecek olan Richard, Türk F - 16 uçaklarını füze saldırılarına karşı koruyacak elektronik harp sistemlerinin Fransa'dan alınmasını isteyecek. Ermeni soykırımı yasasını kabul eden Fransa'ya askeri - ticari hiç bir ihaleyi vermeyeceğini açıklayan Ankara'nın öfkesi, yaşanan ağır ekonomik kriz nedeniyle "kısa" sürdü. Milli Savunma Bakanlığı, aralıkta, Türk donanmasının acil ihtiyacı olan "Deniz Karakol uçağı elektronik sistemleri"ni MELTEM Fransız Thales firmasından alma kararı aldı. Proje kapsamında 9 uçağa takılacak sistemler için 250 milyon dolar yaklaşık 340 trilyon lira kazanacak olan Thales'e uzun vadede 10 yeni sipariş daha verilmesi planlanıyor. 
     



 DÜNYA 














</TEXT>
</DOC>
