<DOC>
<DOCNO> 96368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sonspo15.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan takımları AB dışından senede sadece 1 futbolcu alabilecek 
</HEADLINE>
<TEXT>

     İtalyan Futbol Federasyonu FİGC , Birinci Lig takımlarının yeni sezonda kadrolarına Avrupa Birliği AB dışından sadece 1 oyuncu ekleyebileceklerini açıkladı. 
     FİGC'in bugün yaptığı toplantı sonrasında açıklama yapan Futbolcular Derneği Başkanı Sergio Campana, Birinci Lig takımlarının kadrolarında bulundurduğu AB dışından futbolcuları muhafaza edebileceklerini ancak yeni sezon için AB dışından sadece 1 futbolcu almalarına izin verileceğini bildirdi. 
     Kulüplerin, AB dışından alacakları tek futbolcuyu 31 Ağustos 2002 tarihine kadar federasyona kayıt etmeleri gerekirken, sürenin 2002-2003 sezonu boyunca uzatılabileceği ifade edildi. 
     Verilen bilgilerde, kulüplerinin ellerindeki AB dışındaki futbolcuları satmaları halinde bile AB dışından 1'den fazla yeni futbolcu almalarına izin verilmeyeceği belirtildi. 
     





</TEXT>
</DOC>
