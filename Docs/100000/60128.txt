<DOC>
<DOCNO> 60128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/spor/spo03.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan ava erken çıktı 
</HEADLINE>
<TEXT>

Antalyaspor’un genç oyuncusu Hüseyin, gelecek sezondan itibaren Galatasaray formasını giyecek 
     ERHAN TELLİ 

     GALATASARAY uzun görüşmeler sonrası Antalyasporlu Hüseyin’in transferini bitirdi. Genç oyuncu için Antalyaspor’a, kiralık olarak forma giyen Eyüp ve Ömer’in bonservisleri ile birlikte verilmeleri kararlaştırılırken, önümüzdeki hafta üç yıllık imza atacak olan Hüseyin’in yeni sezonda Sarı - Kırmızılı formayı giyeceği öğrenildi. 
     YAPILAN anlaşmaya göre Eyüp ve Ömer’in, Hüseyin karşılığında Antalyaspor’a verilmelerine rağmen, Galatasaray ihtiyaç duyduğu anda her iki futbolcusunu da bonservis bedeli ödemeden geri alabilecek. Ayrıca bu iki futbolcu başka bir kulübe satılırsa Sarı - Kırmızılılar yüzde elli oranında pay alacak. 
     
     Perez baş ağrıtıyor 
     SARI - Kırmızılı takımın Fransız oyuncusu Perez, sorun üstüne sorun çıkarıyor. Sakatlığı nedeniyle ülkesine giden, Galatasaray’ın tam kapsamlı sağlık raporu isteğini görmezden gelen Perez’in, bu kez de Fransız menajeri Jilver aracılığıyla 600 bin dolarlık alacakları için kulübü FİFA’ya dava edeceği öğrenildi. Yönetimin, Lucescu’nun raporu doğrultusunda Fransız oyuncunun durumunu önümüzdeki günlerde belirleyeceği ifade edildi. 
     
Cim - Bom yine kral      GALATASARAY, son 11 yılın en başarılı deplasman takımı oldu. 1990 - 91 sezonundan itibaren rakip sahalarda 187 maç oynayan Sarı - Kırmızılı takım, 115 galibiyet elde ederken sadece 30 karşılaşmadan yenilgiyle ayrıldı. 387 puan toplayan Cim - Bom’u, 349 puanla Beşiktaş takip ederken, son yıllarda büyük bir deplasman fobisine giren Fenerbahçe 334 puan alabildi. Sarı - Lacivertliler, 1.06’lık ortalama ile en az gol yiyen takım unvanını ise korudu. 
     



 SPOR 




















</TEXT>
</DOC>
