<DOC>
<DOCNO> 64839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur01.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutfak tüpüyle evini havaya uçurarak intihara kalkıştı 
</HEADLINE>
<TEXT>

     Antalya'da Celal Keser adlı bir kişi, oturduğu evi mutfak tüpünün gazını açıp ateşleyerek havaya uçurdu. 
     Olayda, Keser ağır yaralandı. 
     Antalya'nın Tahıl Pazarı Mahallesi'nde oturan ve bir yıldır işsiz olduğu öğrenilen Celal Keser 35 adlı bir kişi, bunalıma girerek intihar girişiminde bulundu. 
     Oturduğu tek katlı müstakil evin bir odasında mutfak tüpünün gazını açtıktan sonra, evinin penceresinden elindeki çakmağı çevredeki komşularına göstererek tehditler savuran Keser, polislerin olay yerine gelmesiyle paniğe kapılarak çakmağı ateşledi. 
     Büyük bir patlamanın meydana geldiği olayda, evin bir bölümü yıkılırken, Celal Keser patlamanın şiddetiyle ağır yaralandı. 
     Evli ve 2 çocuk babası olduğu öğrenilen Keser'in, Antalya Devlet Hastanesi'nde tedavi altına alındığı öğrenildi. 
     Patlamanın ardından tamamen yanan Keser'in evi, olay yerine gelen itfaiye tarafından güçlükle söndürülebildi. 
     






</TEXT>
</DOC>
