<DOC>
<DOCNO> 80598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo11.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin gözdesi Serhat... 
</HEADLINE>
<TEXT>

     Fenerbahçe'nin geçen sezon kadrosuna dahil ettiği gurbetçi futbolcu Serhat Akın, iki sezondur sergilediği performansla takımdaki yabancı yıldız futbolcuları geride bıraktı. 
     Bu sezon takımının en golcü futbolcusu olan Serhat, iki sezonda maç başına 0.43 gol ortalaması elde ederek, yüksek ücretler ödenerek transferleri gerçekleştirilen Andersson ve Rapaiç'i geçti. İsveçli santrfor Andersson'un 0.27, Hırvat Rapaiç'in ise 0.31 gol ortalaması bulunuyor. 
     Serhat, sarı-lacivertlilerin toplam lig maçında forma giyerek, 23 kez rakip fileleri havalandırırken, Andersson 55 maçta 15, Rapaiç ise 44 maçta takımı adına 14 gol kaydetti. 
     Bu sezon takımının vazgeçilmez ismi olan Serhat Akın, ligde Fenerbahçe formasıyla şu ana kadar maçta forma giydi. Genç futbolcu bu maçların 36'sında ilk 11'de sahaya çıktı. 
     Sarı-lacivertli formayı 55 maçta giyen Andersson ise 44 kez ilk 11'de oynarken, Rapaiç 44 maçın 33'ünde ilk 11'de şans buldu. 
     Geçen sezon takımında attığı 9 golle, Revivo 14 , Rapaiç 11 ve Andersson'un 10 ardından 4. sırada yer alan Serhat, bu sezon 32 hafta geride kalırken attığı 14 golle takımında ilk sırayı elde etti. 
     Takım arkadaşı Revivo 12 golle Serhat'ın ardından ikinci sırada bulunurken, Lorant'ın fazla şans vermediği Rapaiç 3, Andersson ise 5 golde kaldı. 
     Bu arada, Fenerbahçe formasıyla şu ana kadar 55 lig maçında forma giyen Revivo, attığı 26 golle, maç başına 0.47 gol ortalaması yakaladı. 
     





</TEXT>
</DOC>
