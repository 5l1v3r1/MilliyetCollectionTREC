<DOC>
<DOCNO> 73555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yazar/akyol.html </URL>
<DATE> 2002/03/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam, bir beladır 
</HEADLINE>
<TEXT>

     SADDAM, daha baba evinde şiddetle tanıştı, dayak yüzünden evden kaçtı... 
     Genç yaşta Baas Partisi'nin militanı olarak şiddet politikasına başladı. 
     Onun biyografisini yazan birçok yazar belirtir... 
     "Kaçak olarak Kahire Üniversitesi'nde hukuk sınavına girdiğinde, tabancasını sınav masasının üzerine koymuştu " 
     İyi notun yolu da silahtan geçiyordu 
     Arap milliyetçiliğinin en totaliter partisi olan Baas'ta hızla yükseldi. 
     16 Mayıs 1979'da, rakiplerini tasfiye ederek bütün yetkileri elinde topladı 
     "Devlet Başkanı, Baas Partisi Başkanı, Devrim Komite Konseyi Başkanı..." 
     Her şeyin başkanı... 
     Humeyni devriminin çalkantılarını yaşayan İran'ı kolay bir av olarak gördü ve 22 Eylül 1980'de İran'a saldırdı 
     Hitler türü bir "yıldırım savaşı"yla İran'ı dize getireceğini, Kuzistan ve Şattülarab'ı "fethedeceğini" düşünüyordu. 
     Bir tek çavuş mektebinde okumadığı halde sırtından çıkarmadığı askeri üniformayla, beyaz at sırtında Bağdat caddelerinde zafer turları atıyordu. 
     
     İRAN çetin ceviz çıktı Devrimin sarstığı ordu çabuk toparlandı. Devrim heyecanı, Şiilikteki derin şehitlik duygusu, Şah'ın sağlamış olduğu Batı silahları karşısında Saddam tökezleniyordu. 
     Arap ve Batı dünyası Irak'a silah yağdırmaya başladı 
     Saddam'ın savaş makinesi, Amerikan ve Alman patentlidir. 
     Saddam'ı en iyi tanıyanlardan Mısırlı gazeteci Adel Derviş'e göre, Irak'ın sadece 1984'te Batı'dan satın aldığı silahlar, 33 milyar dolardı, 1990'da toplam 80 milyarı bulacaktı 
     Yine de Saddam 1987'de İran'dan ateşkes istemek zorunda kaldı 
     Fetihten yenilgiye Bu zedelenen "narsisizm" nasıl tatmin edilir 
     Silahlanmayı sürdürdü 
     1958'de Halepçe'de Kürtleri zehirli gazla öldürttü. 
     80 milyar dolarlık silah borcu da vardı. 
     Kuveyt'i ele geçirirse hem "narsisizm"ini tamir etmiş, hem Irak'ın borçlarına çare bulmuş olurdu 
     Sonrası malum... 
     
     KÖRFEZ Savaşı en çok Irak'a ve Türkiye'ye zarar verdi. 
     Irak'ın altyapısı tahrip edildi, ambargo konuldu binlerce çocuk ilaçsızlıktan öldü... 
     Türkiye'nin suçu neydi Ambargo yüzünden Türkiye'nin kaybı en az 20 milyar dolardı. Çünkü Irak'la ticaretimiz iyi idi. 
     Terörün tırmanmasının insani ve iktisadi faturası ayrı... 
     Şimdi Amerika bir tabanca patlatsa, hatta savaş çıkacağı biçiminde bir laf patlatsa, turizmimiz 8 - 9 milyar dolar kayba uğrar... 
     Madalyonun öbür yüzünde, Saddam biraz kendini güçlü hissedince Türkiye'ye dirsek gösteriyor Dahası, hem Saddam'ın keskin Arapçılığı yüzünden, hem Bağdat'ın yetkilerine konulan uluslararası kısıtlamalar sebebiyle, Irak'ın mevcut fiili bölünmüşlüğü derinleşiyor, kurumlaşıyor... 
     Saddam bir bela... 
     Ama Türkiye'nin önümüzdeki 7 - 8 ayı ekonomimiz için hayati derecede önemli... Türkiye, bir harekatı önleyemezse, bunun sonbahara bırakılması için elinden geleni yapmalı... 
     Fiilen uğrayacağımız kayıpları IMF'nin borç paraları karşılayamaz. 
     
     







Saddam, bir beladır 


Paşa Kabataş’ta 


Önce Filistin’i çözün 


ORTADOĞU’da kumar sürüyor 


Irak'ta çılgınlık nedir, ne değildir .. 


İki ucu da 


Televizyonlarda kalite nasıl yükselir 


Krizin nedeni Kötü yönetişim 


Yönetim yargıyı aşmaya çalışıyor 


ABD devrede 


Faizden bıktı iki yalısını sattı 


Türk basını kumarhaneciye gereken yanıtı verdi 


Fenerlilerin açtığı afiş ve demokrasi... 


Merkez Bankası galiba artık sahiden özerk 


Boyunlarınıza iltifattır 


Yasalara uyan var mı 


Londra’da "Kelkit Çay Evi" 


</TEXT>
</DOC>
