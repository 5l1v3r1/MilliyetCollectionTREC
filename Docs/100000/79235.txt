<DOC>
<DOCNO> 79235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/guclu.html </URL>
<DATE> 2002/04/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kolej zamları korkutuyor 
</HEADLINE>
<TEXT>

     Özel okulcular, gelecek öğretim yılı için enflasyon oranında zam yapacaklarını açıkladılar. Bunu duyan veliler daha şimdiden hop oturup hop kalkıyor. 
     İstanbul'daki kolejlerin yıllık öğretim ücreti ortalama 6, 7 milyar liraydı. Şimdi en az 10 milyar lira olur tedirginliğini yaşıyorlar. Kendi gelirlerinde yüzde 10'luk, 20'lik bir artış bile göremeyen velilerden çoğu şimdi ne yapacağız kaygısı içindeler. 
     Çocuklarını özel okuldan alsalar psikolojileri altüst olacak, almasalar bütçeleri. Makul ortak çare henüz bulunabilmiş değil. Ne Maliye vergi oranlarını düşürüyor ne özel okullar daha azına razı olacağa benziyor. Umarız kabak öğrencilerin başına patlamaz... 
     Milli Eğitim Vakfı, son yıllarda özel okul işine de girdi. Ankara, İstanbul ve İzmir'de çok başarılı okullar kurdu. Florya'da olanı bu yıl kendi bölgesinde en çok vergi ödeyenler sıralamasında 4'üncü sırada yer aldı. Okul ücreti açısından bakıldığında ise İstanbul'un en ucuz özel okulu. Diğer okulların neredeyse üçte bir fiyatında. 
     İnsanın kafası karışıyor. Demek ki iyi bir eğitim daha ucuza da gerçekleşebiliyor. Para da kazanılıp vergi şampiyonu olunabiliniyor .. 
     
Yazı yazmadan önce...      Bilgi Üniversitesi'yle ilgili tartışmalar devam ediyor. Ama sanki farklı noktalara çekiliyor. Sanki üniversiteye siz hırsızsınız ya da çabuk üniversiteyi boşaltın diyen birileri varmış gibi... 
     Kendi adıma, benim yazılarımda Bilgi Üniversitesi hırsız diye tek kelime geçmedi. Dahası, niye üniversiteye arazi verildi diye de O yazıda sorgulanan, belediye arazisi ve binaların, siyaset ve medya desteği ile birilerine yıllığı bir milyon liradan 49 yıllığına altın tepsi içinde sunulmasıydı. 
     Haydi o da olabilir. Pek çok sektöre veriliyor da neden üniversiteye verilmesin. O konuda da bugüne kadar niye verildi diye tek kelime yazmadım. Ta ki üniversitenin mütevelli heyeti başkanının Hürriyet'teki röportajında "Bazı özel üniversiteler devlet yardımı alır. Biz devlet yardımı almayı reddeden ilk ve şu anda tek vakıf üniversitesiyiz" deyinceye kadar. Hem kamudan olağanüstü destek göreceksin hem de bunu yok göstereceksin. Yazının konusu buydu. 
     Daha sonra Şişli Belediye Başkanı arayıp üniversiteyle mahkemelik olduklarını anlatmıştı. Öğrenci başına 7, 8 bin dolar alan ve 7 bini aşkın öğrencisi bulunan üniversiteden haklı olarak aylık bir milyon liralık kiranın yükseltilmesini istiyordu. Binlerce öğrenciden sadece birkaçının öğrenim ücretinin fakir fukaraya yönelik yatırımlar için belediyeye kira olarak ödenmesini arzu ediyordu. Buna da kimse itiraz etmemeli... 
     Söz konusu arazinin "bedava versen almam" türü bir yer olmadığı da kesin. İstanbul'un tam göbeğinde. Mecidiyeköy meydanına yürüyerek 4, Ali Sami Yen Stadyumu'na da 5 dakika mesafede. Dahası Milli Eğitim, gecekondularla birlikte gökdelenlerin de yükseldiği bu bölgede okul yapmak için yıllardır haldır haldır arazi arıyor ve bulamıyor Arazinin değeri trilyonlarla ifade ediliyor. Bilirkişilerin belirlediği kira ise 110 milyar lira .. 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
