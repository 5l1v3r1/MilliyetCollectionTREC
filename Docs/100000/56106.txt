<DOC>
<DOCNO> 56106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/guncel/agun.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların pantolon savaşına en büyük destek Ecevit’ten geldi 
</HEADLINE>
<TEXT>
Pantolon yasağını anlamış değilim...’ 
Kadının pantolon giymesinin sakıncasını henüz keşfedemedim ’ 
     ANKARA Milliyet 

     KESK’in Türkiye tarihinde ilk kez gerçekleştirdiği pantolon eylemi nedeniyle, dün birçok kadın memur etek yerine pantolon giydi. Yağmura ve dondurucu soğuğa rağmen yurdun pek çok yerinde yüzlerce kadın bir araya gelerek, pantolon giyme hakkını alabilmek için protesto gösterisi düzenledi. Kadınlara en büyük destek ise Başbakan Bülent Ecevit’ten geldi. 
     
     Ütüsüz pantolon olmaz 
     Ecevit, kadınların pantolon giymek istemesinin normal olduğunu belirterek, "Pantolonun neden sorun haline geldiğini henüz anlayabilmiş değilim" dedi. Eyleme en büyük katılım, kadın öğretmenlerden geldi. Öğretmenler, KESK tarafından yapılan uyarı gereği, "ütülü kumaş pantolon" giydi. Ancak Türkiye genelinde, İl Milli Eğitim müdürleri, okul müdürlerine, pantolonlu öğretmenler hakkında yasal işlem başlatılması için tutanak tutulması talimatı verdiği için bazı öğretmenler uyarı aldı. 
     
     Yasal destek vereceğiz’ 
     Milliyet’e konuşan Eğitim - Sen İzmir Kadın Kolları Sekreteri Elif Akgül, valiliğin verdiği talimatın yasal geçerliliği olmadığını söyledi. Akgül, söz konusu okullarda kadın öğretmenlerin derse alınmadıklarına dair tutanak tuttuklarını belirtti. Milli Eğitim Bakanlığı’nın yaklaşımı doğrultusunda, hakkında tutanak tutulan kadın öğretmenlere yalnızca uyarı cezası verilebileceğini kaydeden Akgül, KESK olarak eyleme katılan tüm kamu çalışanı kadınlara her tür yasal desteğin verileceğini özellikle vurguladı. 
     
Meclis’in kadınları yine kayıp      Kamu çalışanı kadınların pantolon eylemine Meclis’ten destek gelmedi. Meclis’te içtüzük gereği kadın çalışanlar ve milletvekilleri pantolon giyemiyor. Ancak İdare Amirliği, "işin özelliği" nedeniyle, doktorluk binasında sağlık çalışanlarının pantolon giymesine, izin veriyor. Dün de nitekim sadece bu binadakiler pantolon giydi. Mal rejimi oylamasına katılmayarak hemcinslerine ihanet eden kadın milletvekilleri ise içtüzük gereği, mecburen etek giyerek kadınları bir kez daha yalnız bıraktı. 
     
     Ceza verirseniz bozuşuruz’ 
Zonguldak meydan okudu      Eğitim - Sen Zonguldak Şubesi Kadın Kolları Sekreteri Nilgün Yıldırım, "Yetkililer taleplerimizi dinlemeyip ceza uygularsa, bu iş inatlaşmaya gider" dedi. 
     
     Çağdışı düzenleme değişmeli’ 
Cinsiyetçi ideoloji yıkılacak      İzmit’te Eğitim - Sen’de bir araya gelen kadınlar "Kadın bedeni üzerinden baskı kurmak isteyen cinsiyetçi ideolojiler demokrasinin düşmanıdır" dedi. 
     
     Diyarbakır eylemi affetmedi 
Öğretmenlerin başı dertte      Eğitim - Sen Diyarbakır Şube Başkanı Hayrettin Altun, eyleme katılan öğretmenlerin saptandığını, haklarında soruşturma başlatılacağını açıkladı. 
     



 GÜNCEL 

























</TEXT>
</DOC>
