<DOC>
<DOCNO> 61768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/soneko06.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralık ayında hangi yatırım aracı ne kadar kazandırdı 
</HEADLINE>
<TEXT>

     Geçen yılın Aralık ayında reel bazda, borsaya yatıranlar kazanırken, dolar, mark ve altın gibi yatırım araçlarına yönelenler kaybetti. 
     Devlet İstatistik Enstitüsü'nün DİE ,''Seçilmiş Finansal Yatırım Araçlarının 2001 Aralık İtibariyle Gerçekleşen Reel Getiri Oranları'' açıklandı. 
     Verilere göre, 2001 yılı Aralık ayında Tüketici Fiyatları Endeksine TÜFE göre indirgendiğinde, mevduat faizinin reel getirisi, önceki yılın aynı ayına göre yüzde 1.5 artarken, yüzde 11.5 ile borsa endeksi en yüksek getiriyi sağladı. 
     Aynı ayda reel bazda dolar ve mark yüzde 7.6 oranında gelir kaybına neden olurken, altın da yüzde 7.8 zarar ettiren yatırım aracı oldu. 
     Toptan Eşya Fiyatları Endeksine TEFE göre indirgendiğinde ise mevduat faizi yüzde 0.6, borsa da yüzde 10.6 kazandırdı. Aralık ayında TEFE'ye göre dolar ve mark yatırımcısına yüzde 8.4, altın da yüzde 8.5 oranında kaybettirdi. 
     
     Altın iyi getirdi 
     Diğer yandan 2001 yılı toplamında reel getirilere bakıldığında da, TÜFE'ye göre indirgendiğinde parasını mevduat faizine yatıranlar yüzde 20.3, borsaya yatıranlar da yüzde 18 oranında bir kayıpla karşı 
     karşıya kaldılar. 
     Söz konusu bir yıllık dönemde, dolar yüzde 26.8, mark yüzde 26.4 kazandırırken, altın yüzde 31.7 ile hepsinin önüne geçti. 
     Seçilmiş finans araçları TEFE'ye göre indirgendiğinde de, getiri yıllık bazda mevduatta yüzde 28.8, borsada da yüzde 26.8'lik kayıpla sonuçlandı. 
     Dolar yüzde 13.3, mark yüzde 12.9 oranında yatırımcısını güldürürken, altın yine yüzde 17.7 ile en fazla getiri sağlayan yatırım aracı olma özelliğini korudu. 
     






</TEXT>
</DOC>
