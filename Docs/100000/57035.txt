<DOC>
<DOCNO> 57035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo05.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ve Bursaspor ligde yarın 69. maça çıkıyor 
</HEADLINE>
<TEXT>

     Fenerbahçe ile Bursaspor, yarın yapacakları karşılaşmayla birlikte, Birinci Süper Futbol Ligi'nde 69. 
     kez karşı karşıya gelecek. 
     Yeşil-beyazlı takımın Birinci Lig'e yükseldiği 1967-68 sezonundan itibaren aralıksız karşılaşan Fenerbahçe ile Bursaspor'un arasındaki rekabette, sarı-lacivertli ekibin açık ara üstünlüğü bulunuyor. 
     2 takım arasında şimdiye dek yapılan 68 maçtan 33'ünü Fenerbahçe, 
     8'ini Bursaspor kazanırken, 27 maç da berabere sonuçlandı. 
     ''Sarı Kanaryalar''ın attığı toplam 88 gole, ''Yeşil Timsahlar'' 52 golle karşılık verdi. 
     
     İstanbul'daki maçlar 
     Fenerbahçe ile Bursaspor, şimdiye dek İstanbul'da 34 lig maçında karşılaşırken, sarı-lacivertliler galibiyetlerde rakibine büyük üstünlük kurdu. 
     İstanbul'daki lig maçlarında Fenerbahçe 22, Bursaspor ise yalnızca 1 galibiyet alırken, taraflar 11 maçta da eşitliği bozamadı. 
     Sarı-lacivertliler, kendi evlerinde 62 gol atarken, kalesinde 21 gol gördü. 
     2 takım arasında geçen sezon İstanbul'da yapılan lig maçını 
     sarı-lacivertli ekip 2-0 kazanmıştı. 
     
     Bursaspor'un 32 yıllık hasreti 
     Bursaspor, Fenerbahçe karşısında İstanbul'daki maçlarda uzun süredir galip gelemiyor. 
     Sarı-lacivertli rakibi karşısında İstanbul'daki ilk ve tek galibiyetini 1968-69 sezonunun 2. yarısında İnönü Stadı'nda 1-0'lık sonuçla alan yeşil-beyazlılar, 32 yıldır deplasmanda galibiyet alamıyor. 
     






</TEXT>
</DOC>
