<DOC>
<DOCNO> 87931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur11.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Gürel "Rahşan hanım gereğini yapar" 
</HEADLINE>
<TEXT>

     Devlet Bakanı Şükrü Sina Gürel, ''DSP ile Genel Başkanımız Bülent Ecevit, bugünlerde pekçok insafsız dedikodu ve değerlendirmelerle karşı karşıya bırakılmak isteniyor'' dedi. 
     Bakan Gürel, Siirt DSP İl Başkanlığı'nı ziyaret ederek partililerle bir süre görüştü. Gürel, burada yaptığı konuşmada, parti olarak her konuda en verimli ve akılcı çözümleri üretmek için siyasette var olduklarını belirtti. 
     Siyasetteki varlıkları ve ilkelerinin, Başbakan Ecevit'in çizdiği ve belirlediği ilkeler olduğunu ifade eden Gürel, şöyle dedi 
     ''DSP ile Genel Başkanımız Ecevit, bugünlerde pekçok insafsız dedikodu ve değerlendirmelerle karşı karşıya bırakılmak isteniyor. 
     Sanki DSP'nin geleceği belirsizmiş gibi gösterilmek isteniyor. Genel Başkanımız Ecevit, hem partide, hem ülkede işinin ve görevinin başındadır. DSP'nin geleceği konusunda bizler, Genel Başkanımız Ecevit ve Genel Başkan Yardımcısı Rahşan Ecevit, bundan sonra gereğini yapacak bir iradeye sahiptir. DSP'liler ülkenin geleceğine aydınlık yollar açmak için, her zaman görev başında olacaktır. Bundan kimsenin hiçbir kuşkusu olmasın.'' 
     





</TEXT>
</DOC>
