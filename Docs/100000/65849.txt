<DOC>
<DOCNO> 65849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/soneko06.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz İMKB'nin yerini sarsmadı.. 
</HEADLINE>
<TEXT>

     İstanbul Menkul Kıymetler Piyasası İMKB , krizdeki işlem azalışı ve endeks düşüşlerine rağmen, işlem hacmi bakımından 2001 yılının Ocak-Kasım döneminde gelişmekte olan piyasalar içinde 4. sıradaki yerini korudu. 
     Uluslararası Menkul Kıymetler Borsaları Federasyonu'nun, Kasım ayı itibariyle değerlendirmeye tabi tuttuğu ülkeler arasındaki sıralamaya göre, Ocak-Kasım döneminde, işlem hacmi bakımından gelişmekte olan piyasaların en büyüğü, 458.4 milyar dolarlık işlem hacmiyle Tayvan Borsası oldu. 
     Bunu 334.3 milyar dolarla Güney Kore ve yaklaşık 225 milyar dolarla Hong Kong borsaları takip etti. 
     Toplam 71.6 milyar dolarlık işlem hacmi ile 4. sırada yer alan İMKB'yi, 66 milyar dolarla Meksika Borsası izledi. 
     
     Avrupa'da gelişmekte olan piyasalar 
     Öte yandan İstanbul Borsası, 71.6 milyar dolarlık kümülatif işlem hacmiyle gelişmekte olan Avrupa piyasaları içinde Ocak-Kasım döneminde yine ilk sırada yer aldı. 
     Atina Borsası'nın 11 aylık işlem hacmi yaklaşık 35 milyar dolar olurken, 3'üncü sırada 25.7 milyar dolarla Lizbon Portekiz Borsası bulunuyor. 
     






</TEXT>
</DOC>
