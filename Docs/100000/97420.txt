<DOC>
<DOCNO> 97420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/siyaset/siy03.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
YTP’yi kurdu, DSP’ye geri döndü 
</HEADLINE>
<TEXT>

Rahmi Sezgin. DSP’den ayrıldı. Dün sabah YTP kurucusu, öğlen Grup Disiplin Kurulu üyesi oldu. Akşam DSP’ye döndü 
     SALİHA ÇOLAK Ankara 

     Yeni Türkiye Partisi YTP , kuruluşunun ilk gününde benzeri görülmemiş bir fire verdi. 
     DSP’den istifa ettikten sonra YTP kurucusu olarak dün sabah İçişleri Bakanlığı’na evrak gönderen, öğlen saatlerinde YTP Grup Disiplin Kurulu üyesi olan İzmir Milletvekili Rahmi Sezgin, dün akşam DSP’ye döndü. Sezgin, Genel Başkanı Bülent Ecevit’in bakanlarıyla birlikte Başbakanlık Konutu’nda yaptığı toplantıya katıldı. 
     YTP’deki görev dağılımından rahatsız olan Sezgin’in Parti Meclisi’nde yer almaması ve Disiplin Kurulu üyeliğinin düşmesi üzerine YTP’ye küstüğü belirtildi. 
     Sezgin’le bütün gün birlikte olduğunu söyleyen YTP Genel Sekreter Yardımcısı Halit Dikmen ise şunları söyledi 
     "Bize bugün böyle, yarın başka tavır alan adamlar lazım değil. Sözünün eri değilmiş. Bizi hiç etkilemez, önemsemiyoruz." 
     



 SİYASET 












</TEXT>
</DOC>
