<DOC>
<DOCNO> 75919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yasam/yas02.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizden zehir çıkabilir 
</HEADLINE>
<TEXT>

İnsan vücudu için yararlı olan deniz ürünleri, bazı noktalara dikkat edilmediği takdirde gıda zehirlenmelerine neden olan "en riskli yiyecekler" arasında ilk sırada yer alıyor 
     SELMA KUNAR Antalya DHA 

     Risk grupları 
     "DENİZDEN babam çıksa yerim" diyenler bir kere daha düşünsünler. Çünkü bayat balık, çiğ yenen midye ve istiridye, gıda zehirlenme nedenlerinde ilk sırada. Deniz ürünlerindeki toksinler, daha çok bağışıklık sistemi zayıf hamileler, organ nakli olanlar, kanser tedavisi görenler, diyabetliler ve çocukları tehdit ediyor. Akdeniz Üniversitesi Ziraat Fakültesi Gıda Mühendisliği Bölümü’nden Doç. Dr. Nalan Gökoğlu, nelere dikkat edilmesi gerektiğini anlattı 
     
     Neler yapmalı 
     "BALIK alırken gözlerinin berrak, parlak, solungaçlarının kırmızı veya pembe olmasına dikkat edilmeli. Derisi elastik ve parlak olmalı. Buzdolabında en çok sıfır derecede muhafaza edilmesi gereken balık, 1-2 gün içinde tüketilmeli. Donmuş deniz ürünü oda sıcaklığında değil, buzdolabında veya soğuk suyun altında çözülmeli." Gıda zehirlenmesi, ishal, kramp, başağrısı ve başdönmesiyle kendini gösteriyor. 
     



 YAŞAM 




















</TEXT>
</DOC>
