<DOC>
<DOCNO> 84817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/dunya/tur.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Hindistan-Pakistan çatışması büyüyor      DIŞ HABERLER SERVİSİ 

     Hindistan’da art arda meydana gelen saldırılar, Güney Asya’nın iki nükleer devleti Pakistan’la Hindistan arasındaki gerginliği bir kez daha savaşın eşiğine getirdi. ,İki ülke arasındaki ihtilaflı sınır bölgesinde dün meydana gelen şiddetli çatışmalarda 5 kişi öldü, 40 kişi de yaralandı. Ayrıca, Hindistan’ın CammuKeşmir eyaletinin yazlık başkenti Srinagar’da küçük bir motorsiklete konan bombanın patlaması sonucu, 2 kişi öldü, 27 kişi de yaralandı. Hindistan ve Pakistan ordu yetkililerince yapılan açıklamalarda, sınırda meydana gelen çatışmalarda 4’ü Pakistanlı 1’i Hindistanlı olmak üzere toplam 5 sivilin öldüğü ve 40 Pakistanlının yaralandığı belirtildi. Pakistan ordusu tarafından yayınlanan bildiride, önce Hindistan’ın makinalı tüfek, roketatar ve havan ateşi açtığı kaydedildi. 
     



 DÜNYA 











</TEXT>
</DOC>
