<DOC>
<DOCNO> 94578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/spor/spo03.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nanni’ye veto 
</HEADLINE>
<TEXT>

Arjantinli futbolcuyu son kez izleyen Ahmet Ceyhan, olumsuz rapor verdi. Bu gelişme üzerine Fatih Terim, golcü futbolcudan vazgeçti 
     Aranan kan değil 
     GALATASARAY, transfer gündeminde yer alan Nanni’den ani bir kararla vazgeçti. Önceki gün, Arjantin’e giden Yardımcı Antrenör Ahmet Ceyhan, yıldız futbolcuyu son kez izleme şansı buldu. Nanni hakkında detaylı bir rapor hazırlayan Ceyhan’ın, bu transfer için olumsuz görüş bildirdiği öğrenildi. Bu gelişme üzerine Fatih Terim, Arjantinli futbolcudan vazgeçti. 
     
     Jancker de zor 
     TEKNİK Direktör Fatih Terim, Nanni transferiyle ilgili olarak şunları söyledi "Nanni’yi son kez seyretmek istedik. Bu nedenle Ahmet Ceyhan’ı yolladık. Gelen kasetler, anlatılanlar hepsi çok iyiydi. Ceyhan’ın verdiği rapor daha farklı ve buna göre de mevzu kapanmıştır. Çıplak gözle izleyip, doğru yaptığımıza inanıyorum. Alternatiflerimiz var. Jancker’i sıcak tuttuk. Ama ben sıcak bakmıyorum." 
     
Ergün son andaGalatasaray’ın yıldızının, Liverpool’a imza atmasını, Terim’in engellediği iddia edildi 
     Tüm şartlarda anlaşma sağlamıştı 
     İNGİLTERE’NİN Liverpool takımından teklif alan Ergün Penbe’nin, son anda yuvada kaldığı öğrenildi. İzinli olduğu için Galatasaray kampına katılmayan yıldız futbolcunun, önceki gün İngiliz kulübü yöneticileri ile biraraya geldiği bildirildi. Tecrübeli futbolcunun, sıkı pazarlıklar sonrasında, iki yıl için 5 milyon dolara evet dediği iddia edildi. Gelişmeyi son anda öğrenen Fatih Terim’in, Ergün’ü arayarak, "Paran garanti olacak. Sana yeni sezonda ihtiyacım var. Sakın başka bir takıma gitme" dediği ve bu transferi son anda durdurduğu belirtildi. 
     
ALPAY Beni alamazlar      Bonservisim 15-16 milyon dolar’ 
     TATİLİNİ geçirmek için İzmir’e giden Alpay Özalan, Türkiye’ye transferiyle ilgili çarpıcı açıklamalar yaptı. Milli futbolcu, "Aston Villa, sözleşmemi 2006’ya kadar uzatmak istiyor. Ama, bu çok uzun bir süre. Anlaşmamız halinde, 2 yıl daha oynayabileceğimi söyleyip, şartlarımı bildirdim. Daha önce de söylediğim gibi, Türkiye’ye dönmeyi düşünmüyorum. Bonservisim, 10 milyon pound. Bu da 15 - 16 milyon dolar civarında bir rakama karşılık geliyor" dedi. 
     
     Bu krizde beni kim alabilir ’ 
     YILDIZ futbolcu sözlerini şöyle sürdürdü "Türkiye’de kriz varken, hiç bir kulübün, bu rakamları verebileceğini sanmıyorum. Futbol hayatıma İngiltere’de devam edeceğim." İzmir’de kendisine tören istediği haberlerini de yalanlayan Alpay, "İzmir’e yıllardır gelir, giderim. Bugüne kadar hiç kimseden tören de istemedim. Zaten böyle şeyleri hiç sevmem. Bu nedenle İzmir’e bir gün erken gelmeyi tercih ettim. Bunlar çok çirkin iddialar" diye konuştu. 
     
Rakip Rottenman      İKİNCİ hazırlık maçında Galatasaray, bugün Avusturya Ligi takımlarından Rottenman ile karşı karşıya geliyor. Rottenman Stadı’ndaki sınavın başlama saati 19.30. Teknik Direktör Fatih Terim’in, bu karşılaşmada da, yeni transferlerden kurulu bir takımla mücadele etmesi bekleniyor. 
     
Kondüsyon yüklemesi      GALATASARAY, Avusturya kampında yeni sezon hazırlıklarını sürdürüyor. Sarı - Kırmızılı takım, dün sabah yaptığı çalışmada kondüsyon yüklemesiyle güç artırdı. Sarı - Kırmızılı takımda özellikle sabah çalışmalarının yüksek tempoda geçmesi futbolcuların yorulmasına sebep oluyor. 
     
Zürih’te inceleme      İKİNCİ etap kamp çalışmalarını İsviçre’de yapacak olan Galatasaray’da, inceleme heyeti kuruldu. Önümüzdeki günlerde Yardımcı Antrenör Müfit Erkasap, Turgay Vardar ve Mehmet Kurtoğlu’nun Zürih’e giderek, kalacakları otel ve antrenman sahalarını inceleyeceği öğrenildi. 
     
Kampa ziyaret      BAŞKAN Özhan Canaydın, İkinci Başkan Ali Dürüst, Futbol Şube Sorumluları Özer Saraçoğlu ve Burak Elmas, perşembe günü Avusturya’ya giderek Sarı - Kırmızılı takımın kampını ziyaret edecek. Teknik Direktör Fatih Terim ve futbolcular ile görüşecek olan Canaydın’ın Dundee United maçını da izleyeceği öğrenildi. 
     
Forvet arıyoruz’      FUTBOL Şube Sorumluları’ndan Burak Elmas, golcü arayışlarına devam ettiklerini bildirdi. Elmas, "Nanni’nin transferinden vazgeçtik. Alternatiflerimiz hazır. 6 - 7 futbolcu adayı arasından bir tercih yapacağız" dedi. 
     



 SPOR 

























</TEXT>
</DOC>
