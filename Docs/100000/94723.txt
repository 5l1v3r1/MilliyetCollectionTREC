<DOC>
<DOCNO> 94723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur27.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı ''İstifayı düşünüyorum'' 
</HEADLINE>
<TEXT>

     Milli Eğitim Bakanı Metin Bostancıoğlu, DSP'den ve bakanlık görevinden ayrılmayı, ''vicdani bir görev'' olarak gördüğünü bildirdi. 
     Bostancıoğlu, NTV'nin canlı yayınında yaptığı açıklamada, DSP'yi, Rahşan Ecevit'in yönettiğini ifade ederek, Rahşan Ecevit'in, ''Benden sonra tufan'' dediğini, ''Bizden sonra DSP olmasa da olur'' mantığı ile hareket ettiğini öne sürdü. 
     Bakan Bostancıoğlu, ''Rahşan Ecevit, DSP'yi tarihe gömmek istiyor. 
     Bunu yaparken de benim desteğime ihtiyacı yok. Zaten ben, bu desteği vermem. O nedenle DSP'den ve bakanlık görevimden ayrılmayı, vicdani bir görev biliyorum'' dedi. 
     Yeni bir oluşum içinde yer alıp almayacağına ilişkin soru üzerine de Bostancıoğlu, istifa eden arkadaşları ile bu konuyu görüşmediğini, onların da bu konuda ne yapacaklarının henüz belli olmadığını belirterek, net bir karar vermediğini söyledi. 
     





</TEXT>
</DOC>
