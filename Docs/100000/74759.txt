<DOC>
<DOCNO> 74759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/dunya/dun02.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’a Karadağ modeli 
</HEADLINE>
<TEXT>

KKTC Cumhurbaşkanı Denktaş, Karadağ ile Sırbistan arasındaki gevşek birlik anlaşmasının Kıbrıs için çözüm modeli oluşturabileceğini’ söyledi 
     DIŞ HABERLER SERVİSİ 

     KKTC Cumhurbaşkanı Rauf Denktaş ile Rum Yönetimi lideri Glafkos Klerides arasındaki görüşmeler sürerken, Denktaş, adanın geleceği için Sırbistan - Karadağ modelini örnek gösterdi. 
     Denktaş, Klerides ile dünkü görüşmesinin ardından, "Karadağ’da iki taraf birbirini tanımak suretiyle bir birlik kuruyorlar, bu bizim istediklerimize çok yakın bir örnektir" dedi. Rauf Denktaş, "Rum tarafı Bir devlet olarak varım’ diyor ama adını başka türlü koymuş, bütün Kıbrıs’ın kendisinin olduğunu iddia ediyor. Biz ise, Bizimdi, ikimizindi ayrıldık, şimdi biz kendi parçamızdayız, dolayısıyla varız’ diyoruz. Karadağ’la Sırbistan’da olan budur. Onlar, 3 sene bekleyelim, olursa olur, olmazsa ayrılırız’ dediler. Bizim öyle bir şey dediğimiz de yok. Çünkü biz garantilerle yeni kuruluşu idame ettireceğimize inanıyoruz. Türkiye ve Yunanistan’ın garantisi, Avrupa Birliği’ne AB giriş, artık bunu yıkılmaz hale getirir diye düşünüyoruz. Ama bizim haklarımızı, kendi cumhuriyetimizin, kendi egemenliğimizin üzerine koymanın buna bir zararı yok ki. Onları tartışacağız" şeklinde konuştu. 
     Denktaş ve Klerides, bugün bir kez daha bir araya gelecek. 
     
Ekonomi bağımsız savunma ortak      Sırbistan ve Karadağ 15 Mart’ta bir anlaşma imzalayarak, Yugoslavya Federasyonu’nu tarihe gömdü. Avrupa Birliği’nin AB girişimleriyle imzalanan anlaşma gereğince Yugoslavya Federasyonu’nun kalan iki üyesi, "Sırbistan ve Karadağ" adı altında yarı bağımsız iki devletten oluşan bir birlik haline gelmişti. Anlaşmaya göre, bağımsız ekonomi yönetimi ve para birimine sahip olacak Sırbistan ve Karadağ, gümrüklerini de ayrı ayrı işletecek. Devlet başkanlığı ile savunma ve dışişleri bakanlıklarıysa federal kurumlar olacak. 
     



 DÜNYA 












</TEXT>
</DOC>
