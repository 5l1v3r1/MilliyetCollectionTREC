<DOC>
<DOCNO> 57388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sontur03.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'u eğlendiren adamı öldürenler kar engeline takıldı 
</HEADLINE>
<TEXT>

     Çorum'da önceki gün yakalanarak İstanbul'a getirilmek üzere bu sabah yola çıkarılan, ünlü bar işletmecisi Cevat Tulsabul'un katil zanlılarının, Bolu Dağı'nda kar engeline takıldığı öğrenildi. 
     İstanbul Emniyet Müdürlüğü'ne bağlı Asayiş Şube Müdürlüğü Cinayet Büro Amirliği ekipleri, Çorum'da önceki gün Tulsabul'un katil zanlıları Ersin Kartal ile S.B.'yi gözlem altına almıştı. 
     Ekiplerin, bu sabah katil zanlılarıyla birlikte İstanbul'a gelmek üzere yola çıkmalarına rağmen, olumsuz hava şartları ve yoğun kar yağışı nedeniyle trafiğin tıkandığı Bolu Dağı'nda kaldıkları öğrenildi. 
     Chinawhite, Susam ve Pucci gibi ünlü barların işletmecisi Cevat Tulsabul, 6 Aralık gecesi Beyoğlu Cihangir'deki evinde bıçaklanarak öldürülmüştü. 
     






</TEXT>
</DOC>
