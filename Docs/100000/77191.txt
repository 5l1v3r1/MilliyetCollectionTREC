<DOC>
<DOCNO> 77191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur17.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zonguldak Valisi, DSP'li milletvekiline hakaretten yargılanıyor 
</HEADLINE>
<TEXT>

     DSP Zonguldak Milletvekili Ömer Üstünkol'un, basın yayın yoluyla kendisine hakaret ettiği iddiasıyla, hakkında dava açtığı Zonguldak Valisi İsmet Metin'in yargılanmasına başlandı. 
     Bartın Asliye Ceza Mahkemesi'nde bugün yapılan duruşmaya, davacı avukatı Osman Özdoğan dışında katılan olmadı. Mahkeme heyeti, davacı Milletvekili Ömer Üstünkol'un Ankara'da, Vali İsmet Metin'in de Zonguldak'ta talimatla ifadelerinin alınmasına karar vererek duruşmayı erteledi. 
     Vali Metin, İl Özel İdare Müdürlüğü Salonu'nda gazetecelere yaptığı açıklamada, ''Kendisini lüzumsuz ve haksız şekilde manevi işkenceye tabi tutarak daha çok hizmet etme ve daha verimli olma şanslarını azaltan bir takım Zonguldaklı zanneden, ama Zonguldak ile ilgisi olmayan ve bu ile zarar veren insanları kınıyorum. Hırsı aklını aşmış kimliği, kişiliği ve unvanı ne olursa olsun, buna vesile olan kişileri de huzurunuzda Zonguldak halkına şikayet ediyorum'' diye konuşmuştu. 
     






</TEXT>
</DOC>
