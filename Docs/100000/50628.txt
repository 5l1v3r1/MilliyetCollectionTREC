<DOC>
<DOCNO> 50628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/guncel/agun.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlike henüz geçmedi 
</HEADLINE>
<TEXT>
Varyag kontrol altına alındı 
Yunanlı yetkililer, geminin kontrol altına alınmasına rağmen, şiddetli esen rüzg r nedeniyle durumun her an değişebileceğini söylediler 
     ERDEM SÜREK Çanakkale DHA 

     Önceki gece yarısı fırtına nedeniyle halatların kopmasıyla Ege Denizi’nde başıboş halde sürüklenip Yunan karasularına geçen Varyag, dün öğle saatlerinde kontrol altına alındı. 
     Boğazlardan sorunsuz geçen Varyag, önceki gün Gökçeada açıklarında şiddetli fırtınaya yakalandı. Saatte 70 kilometreye ulaşan fırtına, Varyag ile römorkörleri bir birlerine bağlayan halatları kopardı. Ege Denizi’ndeki diğer gemiler kontrolsüz olarak sürüklenmeye başlayan yüzer kütleye karşı uyarıldı. 
     
     Ölümden dönüldü 
     Gökçeada’nın 2.6 mil açığından güneydoğu yönüne doğru sürüklenen Varyag’taki ve römorkörlerdeki personel ölümle karşı karşıya kaldı. Serseri mayın gibi Ege’deki akıntılara göre yol alan Varyag, adalar arasında sürüklenmeye başladı. Önce Nisos Evoia Adası’na doğru yol alan Varyag, ardından Skiros Adası’na yaklaştı. 
     Bu sırada Havila Champion’ römorkörü, dün öğle saatlerinde Varyag’a yaklaşmayı başardı ve atılan halatlar başarı ile tutuldu. Korkulu bekleyiş saat 12.50’de sona erdi. Yunan Deniz Ticaret Bakanlığı yetkilileri, geminin dün öğle saatlerinde kontrol altına alınmasına rağmen, 10 - 11 bofor şiddetinde esen rüzg r nedeniyle durumun her an değişebileceğini söylediler. Varyag Türkiye temsilciliği de Varyag’ın bir ara Skiros Adası’nı sıyırıp geçtiğini bildirdi. 
     
     Varyag’ın seyir defteri 

</TEXT>
</DOC>
