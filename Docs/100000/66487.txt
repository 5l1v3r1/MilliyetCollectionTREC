<DOC>
<DOCNO> 66487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko01.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
514 bin kişi borcunu ödemedi 
</HEADLINE>
<TEXT>

2001 yılında 294 bin kişinin daha eklendiği, tüketici kredisi ve kredi kartı borcunu ödeyemeyenlerin sayısı 514 bini buldu 
     Tüketici kredisi veya kredi kartı borçunu ödemedikleri ya da zamanında ödemedikleri için Merkez Bankası’nın, "uzun bir süre yeni kredi verilmemek" üzere hazırladığı kara listeye alınanların sayısı aralık ayında 22 bin kişinin de eklenmesiyle yılın sonunda 792 bini buldu. 
     375 bin 191 kişi 2001’de listeye eklendi. Geçen yıl bankaların tüketici kredileri ve kredi kartlarından kaynaklanan batık alacaklarının toplamı da 182 trilyondan 337 trilyon liraya yükseldi. 2001 sonu itibariyle kara listede ismi olanların 514 bin 104’ünü borcunu ödemeyenler, 277 bin 361’ini geç ödeyenler oluşturuyor. Bu kapsamda listeye 2001’de eklenenlerin 294 bin 492’si borcunu ödemeyenler, 80 bin 699’u geç ödeyenler. 
     
     Yeni kredi alamayacaklar 
     Bankaların, kredi kartı ve tüketici kredisi başvurularında referans aldıkları listeye giren isimlerden borcunu daha sonra ödeyenler üç yıl sonra, hiç ödemeyenler ise beş yıl sonra listeden çıkarılıyor ve bu dönemde yeni kredi kullanamıyorlar. 
     
     792 bin kişi kara listede 

</TEXT>
</DOC>
