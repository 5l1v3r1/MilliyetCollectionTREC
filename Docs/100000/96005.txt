<DOC>
<DOCNO> 96005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun10.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de nükleer santral yakınındakilere potasyum hapı dağıtılıyor 
</HEADLINE>
<TEXT>

     ABD'nin New York kenti yakınlarındaki New Jersey'de bulunan nükleer santrallara yakın oturan kişilere potasyum hapı dağıtılıyor. 
     Resmi makamlar, tesislere 15 kilometreden daha yakın oturan herkese ücretsiz olarak dağıtılan hapların, nükleer tesislere yönelik olası bir terorist saldırı durumunda kullanılacağını bildirdiler. 
     Yetkililer ilk aşamada herkese bir günlük doz verildiğini söylediler. 
     Hapların okul ve benzeri tesislerde de bulundurulacağı da ifade edildi. 
     Radyasyona karşı kullanılan hapların Nükleer Düzenleme Komisyonu tarafından temin edildiği belirtildi. Resmi makamlar, hapların ihtiyaten dağıtıldığını ve yakın gelecekte herhangi bir saldırı tehdidinin söz konusu olmadığını açıkladılar. 
     Haplar, radyasyona maruz kalan kişilerin tiroid kanserine yakalanmalarını engelliyor. Radyasyona maruz kalmadan hemen önce ya da hemen sonra alınacak haplar, radyoaktif maddenin tiroid bezi tarafından emilmesini engelliyor. 
     Hapların, tatil döneminde bölgeye gelecek turistlere de dağıtılacağı belirtildi. 
     





</TEXT>
</DOC>
