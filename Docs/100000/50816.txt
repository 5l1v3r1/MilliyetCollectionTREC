<DOC>
<DOCNO> 50816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/guncel/gun09.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
10 şarkıyı kim söyledi 
</HEADLINE>
<TEXT>

     ANKARA Milliyet 

     TBMM İnsan Hakları Komisyonu Başkanı Hüseyin Akgül, kızı Esra Akgül’ün düğün töreninde, kıyafetinin dekoltesi nedeniyle sanatçı Sevim Geçer’i dışarı çıkardıklarına ilişkin haberler üzerine kendini savundu. 
     MHP’li Akgül, düğün töreninin milletvekilliği ve komisyon başkanlığıyla ilgisi olmayan tamamen özel bir olay olduğunu vurgulayarak, şarkıcıyı dışarı çıkardıklarına ilişkin haberlerin gerçeği yansıtmadığını kaydetti. Akgül, "Ben orada bir komisyon başkanı ya da vekil olarak değil, kız babası olarak bulunuyordum. Düğünü oğlan tarafı organize etti. Şarkıcının dışarı çıkarıldığı doğru değil, 10 şarkı söyledi. İşi bitince çıktı gitti. Dışarı çıkardık da o kadar şarkıyı kim söyledi " dedi. 
     Akgül, düğünün "aile içinde kalması" için hiçbir gazeteciye davetiye göndermediklerini de belirterek, "Ama arkadaşlar sağ olsun, haber vermişler, bazı gazeteciler geldi, buyur ettik. Böyle bir olay olmadığını kendileri daha iyi biliyor" diyerek, olayın büyütülmesinden duyduğu rahatsızlığı dile getirdi. 
     



 GÜNCEL 















</TEXT>
</DOC>
