<DOC>
<DOCNO> 66188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sondun02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Schwarzenegger'in son filmi Kolombiyalılar'ı kızdırdı 
</HEADLINE>
<TEXT>

     Hollywood'un Herkül'ü Arnold Schwarzenegger'in çevirdiği ''Collateral Damage'' adlı son film, Francis Assisi kilisesi rahipleri ile Kolombiyalı göçmenlerin tepkisine neden oldu. 
     Rahipler adına konuşan Briand Father Jordan, Cuma günü gösterime girecek filmin kamuoyu tarafından boykot edilmesi çağrısında bulundu. 
     Jordan, filmin 11 Eylül saldırılarını istismar ettiğini ve Kolombiyalıları kötü göstermeye çalıştığını öne sürdü. 
     Schwarzenegger, filmde, bombalı suikast sonucu eşi ve çocuğunu kaybeden Ben Stride adlı bir federal polisi canlandırıyor. Eşi ve çocuğunu Kolombiyalı uyuşturucu kaçakçılarının öldürdüğünü saptayan polis, bunları yakalamayı hayatının tek amacı haline getiriyor. 
     Rahip Jordan'ın tepkisine New York'ta yaşayan Kolombiyali göçmenlerin de katıldıkları öğrenildi. 
     New York İş Konseyi adlı kuruluş da filmin boykot edilmesi çağrısında bulundu. 
     






</TEXT>
</DOC>
