<DOC>
<DOCNO> 78477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/soneko14.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ'ın halka arzı yılın üçüncü çeyreğinde... 
</HEADLINE>
<TEXT>

     Özelleştirme İdaresi Başkan Yardımcısı Demir Erman, Tüpraş'ın halka arzının, piyasa şartları uygun olduğu takdirde, yılın üçüncü çeyreğinde düşünüldüğünü bildirdi. 
     Daha önce Tüpraş'ın halka arzının, yılın ikinci çeyreğinde yapılması öngörülüyordu. 
     Erman, Stratejik Teknik Ekonomik Araştırmalar Merkezi STEAM tarafından, Hilton Oteli'ndeki ''2. Enerji Arenası'' kapsamında düzenlenen panelde yaptığı konuşmada, dördüncü çeyrekte ise Sümer Holding'in özelleştirilmesinin gündemde olduğunu vurguladı. 
     Erman, enerjide üretim ve dağıtımda işletme hakkı devirleri konusunun ise bu yılın Temmuz ayında özelleştirme kapsamına alınmasının kararlaştırıldığını bildirdi. 
     2002 yılı Aralık ayında üretim ve dağıtım özelleştirmeleri konusunun netleşeceğini ifade eden Erman, 2003 yılı Mart ayında da bunları programa almayı düşündüklerini kaydetti. 
     





</TEXT>
</DOC>
