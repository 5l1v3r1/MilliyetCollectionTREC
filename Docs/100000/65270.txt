<DOC>
<DOCNO> 65270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/dunya/dun01.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehineyi 24 saat içinde öldüreceğiz 
</HEADLINE>
<TEXT>

Pakistanlı örgüt, Küba’daki esirler bırakılmazsa, ABD’li rehine gazeteciyi öldüreceklerini açıkladı 
     DIŞ HABERLER SERVİSİ 

     Amerikan The Wall Street Journal WSJ muhabirini kaçıran "Pakistan Egemenliğini Yeniden Oluşturma Ulusal Hareketi" adlı örgüt, ABD’nin Küba’daki Pakistanlı esirleri serbest bırakmaması halinde gazeteci Daniel Pearl’ü 38 öldürecekleri yolunda önceki gün tanıdığı bir günlük süreyi dün 24 saat uzattı. 
     WSJ ve The New York Times gazeteleri ile CNN televizyonuna önceki gün e - mail ile mesaj gönderen örgüt, tanıdığı 24 saatlik sürenin yanı sıra Amerikalı gazetecilerin 3 gün içinde Pakistan’dan ayrılmalarını istemişti. Pearl’ü daha önce CIA ajanı olmakla suçlayan örgüt, mesajında ayrıca "Daniel Pearl ile konuştuk ve CIA mensubu olmadığını ancak İsrail Gizli Servisi MOSSAD için çalıştığını öğrendik" demişti. 
     
     ABD Ödün yok 
     ABD Dışişleri Bakanı Colin Powell, konuyla ilgili olarak, Pearl’ün serbest bırakılmasını sağlamak için ellerinden geleni yaptıklarını belirtirken, konuyu Pakistan Devlet Başkanı Pervez Müşerref ile de görüştüğünü kaydetti. Powell, "Pearl’ü kaçıranların talepleri, bizim yerine getirebileceğimiz ya da müzakere edebileceğimiz talepler değil" dedi. Bu arada dünya eski ağır sıklet boks şampiyonu Muhammed Ali, militanlara çağrıda bulunarak, Pearl’ü serbest bırakmalarını istedi. 
     



 DÜNYA 












</TEXT>
</DOC>
