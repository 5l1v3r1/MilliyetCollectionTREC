<DOC>
<DOCNO> 95967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yasam/ayas.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
10 günde mucize 
</HEADLINE>
<TEXT>

Sadece 10 günde daha enerjik, daha sağlıklı ve ince, dolayısıyla daha mutlu olmak ister misiniz İmk nsız demeyin bu işin sırlarını ve çiğ besin diyetinin yarattığı mucizevi etkiyi bu diziden izleyin 
     ÇİĞ BESİN DİYETİ - 1 
ŞÜKRAN PAKKAN 

     Yorgun kalkıyor, uykusuz kalıyor, çabuk yoruluyorsunuz... Üstelik düzensiz kilo almaya başladınız, enerji kaybı nedeniyle zorlanıyorsunuz, kendinizi cansız hissedip, cansız görünüyorsunuz... Eğer, bu belirtilerden birkaçı kendini göstermişse vücudunuzun toksin alarmı’ çalıyor demektir. O halde bedeni bir içsel temizlikten geçirmenin zamanı gelmiştir. Toksinler, bağışıklık sisteminin içinde dışarı atılamayıp kanda birikiyor. Biriken toksinler bir süre sonra enerji kaybı ve kilo almaktan kaynaklanan sorunların baş göstermesine neden oluyor. 
     
     Toksinlere savaş açın 
     Amerika’daki Uluslararası Sağlık Enstitüsü’nün Tıp Yöneticisi Dr. Dwight Mckee, toksinlerle ilgili olarak "Eğer hücrelere dolmuş bu çöp tenekelerinden kurtulmazsak, sağlıklı görünmek mümkün değil" diyor. 
     Bedensel arınma, vücudu yıllarca biriken atık ve toksinlerden kurtaran önleyici bir tedbir. 10 günlük bir çiğ besin diyeti ise bu vücudu tanımanın ve arındırmanın ilk adımı. 
     Bu dizide, çiğ besin diyeti’ yoluyla vücuttaki toksinleri atmayı öğreneceksiniz. Ancak diyete başlamadan önce size gerekli olan tüm bilgiler, testler ve uzman görüşüyle birlikte sunulacak. Dizimizde, beslenme ve diyet uzmanları Dr. Ender Saraç, Dr. Ahmet Levent Özbay, Dr. Aşkın Yüksel, Dr. Nil Şahin, Dr. Perihan Çiçek, Dr. Huriye Welherilt de görüşleriyle sizlere rehberlik edecek. 
     
     Yılda en az bir kez temizlenin 
     Diyetisyen Dr. Aşkın Yüksel, vücudun yılda en az bir kez temizlenmesinin şart olduğunu söylüyor. Ve şu önerilerde bulunuyor "Birçok olumsuz etkiye neden olan toksinler, ciğer ve kanımızda birikiyor. Baş dönmesi, sinirlilik, uykuya düşkünlük, saç ve ciltte bozulmalar, sindirim sistemi rahatsızlıkları görülüyor. Kurtulmak için öncelikle protein destekli bir diyet yapmak şart. Bu tip diyetleri yılda en az 1 ya da 4 kez yapmalı. 
     
     Sık fakat az yiyin 
     Çiğ besin detox diyetinde kişinin beslenmesi tamamen taze sebze ve meyvelerden kepekli tahıllardan oluşur. Bol sıvı içilir ve bol bol yürüyüş yapılır. Bu program sırasında mutlaka bol bol sıvı tüketin. Kahve, çay, konsantre meyve suları, alkol ve sigarayı kesinlikle bu dönem içerisinde bırakın. Sık fakat az yiyin." 
     
Arınmanın ilk adımları...      10 Günlük Bedeni Temizleme Diyeti" isimli kitabında Leslie Kenton ile "Bedensel Arınma" adlı kitabında Jane Scrivner, modern yaşamda stres yerine huzur verecek yöntemler konusunda birleşiyor "Bir besin ve bakım programı belirledikten sonra, bunu yaşama yayın. Böylece sürekli sağlıklı görünmeniz ve enerjik olmanız mümkün." 
     Toksinlerden arındırma diyeti başta zor gelebilir. Kahveden ya da kırmızı etten uzak durmayı yavaş yavaş öğrenen beden, daha sağlıklı bir yaşama doğru adım adım yürüyecek. 
     
     Mutlaka zeytinyağı 
     Çiğ besin diyetine başlamadan önce beslenme şeklinize dikkat etmeniz gerekiyor. Örneğin meyve ve meyve suları yüksek oranda toksin atan besin maddeleri. Su ise böbreklerin çalışmasını kolaylaştırarak, deri ve idrar yoluyla toksinleri atıyor. Düşük yağlı protein kaynağı olan kuru baklagil ve tahıllar da toksin atıcı role sahip. İçerdikleri kompleks karbonhidrat, lif, vitamin ve mineraller nedeniyle pek çok faydası var. 
     Ayrıca sofranızdan zeytinyağını eksik etmeyin. İçerdiği mineraller ve E vitaminiyle vücutta zararlı maddelerin depolanmasını engelliyor. 
     
     Uzak durun 
     Diyet sırasında şu besinlerden uzak durmak şart 

</TEXT>
</DOC>
