<DOC>
<DOCNO> 82518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/siyaset/siy01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni PKK’ya kıskaç 
</HEADLINE>
<TEXT>

Türkiye, PKK’yı destekleyen 17 Avrupa kuruluşu için diplomatik girişimde bulunuyor. Kıvrıkoğlu’nu özgürlük düşmanı gösteren Gazeteciler Örgütü de listeye dahil edildi 
     ANKARA Milliyet 

     Türkiye, Genelkurmay Başkanı Orgeneral Hüseyin Kıvrıkoğlu’nu basın özgürlüğü düşmanı 39 lider arasında gösteren Sınır Tanımayan Gazeteciler Örgütü’nü RSF terör örgütü PKK’nın destekçisi ilan etti. 
     RSF’nin basın özgürlüğü düşmanı ilan ettiği ve aralarında Kıvrıkoğlu’nun da yer aldığı 39 liderin fotoğraflarının Paris’te bir tren garında yere serilen büyük bir harita üzerinde sergilenmesi, Ankara’yı harekete geçirdi. Güvenlik birimleri, RSF’nin PKK ve onun devamı olan KADEK’e destek veren kuruluşlar arasında olduğunu açıklarken, Dışişleri yetkililerinin de Fransa ve ilgili ülkelerle temasa geçerek RSF’nin PKK KADEK’e desteğinin sona erdirilmesini isteyeceği bildirildi. 
     
     Nobel’li kuruluş da var 
     NTV televizyonunun, istihbarat kaynaklarının raporlarına dayandırdığı haberine göre Ankara, PKK’ya destek verdiği tespit edilen 17 Avrupa kuruluşunun bu ilişkilerini sona erdirmeleri için Avrupa ülkeleri nezdinde girişim başlatacak. Aralarında RSF’nin yanı sıra, 1999 Nobel Barış Ödülü’nü alan "Sınır Tanımayan Doktorlar Birliği MSF önin de bulunduğu PKK ile ilişkideki kurumlar listesinde şu isimler yer alıyor 
     "Sınır Tanımayan Gazeteciler, Sınır Tanımayan Doktorlar, Ortodoks Kiliseler Birliği, Avrupa Kiliseler Birliği, Dünya Kiliseler Birliği, Kürt Halkı İle Dayanışma Konseyi Fransa , Asuri Hareketi Komitesi ABD - Hollanda , Helsinki Komitesi Danimarka , Kürt İlişkiler Grubu İngiltere , Kürdistan İnsan Hakları Projesi İngiltere , Dünya Birleşik Belediyeler Federasyonu, Ermeni Kültürü Vakfı İsviçre , Kürt Halkına Karşı Yürütülen Savaşa Hayır Kurulu Belçika , Kürt Halkı İle Dayanışma Kurulu Fransa , Kürt Barış Konseyi İskandinavya ." 
     Başlatılacak diplomatik atak çerçevesinde, terör örgütünün Avrupa’daki yan kuruluşları ile örgütün propaganda gücünü oluşturan basın - yayın organlarının en kısa süre içinde kapatılması da istenecek. 
     



 SİYASET 
















</TEXT>
</DOC>
