<DOC>
<DOCNO> 61903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yasam/yas05.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İhmal, kaza ve FACİA 
</HEADLINE>
<TEXT>
Ölüyorum kurtarın ..’ 
İzmir’de su dolu inşaat çukuruna uçan araçtaki mühendis cep telefonundan imdat’ istedi ve saniyeler sonra sulara gömüldü 
     İZMİR DHA 

     İzmir’in Çiğli İlçesi’nde ufak bir kaza, ihmal yüzünden faciayla noktalandı. Çalıştığı Tariş İplik Fabrikası’na gitmek üzere dün sabah yola çıkan Tekstil Mühendisi Ahmet Nuri Candemir 40 , Evka - 2 Mahallesi yolu Çiftehavuzlar mevkiinde yokuş aşağı inerken direksiyon kontrolünü yitirdi. Refüjü aşan Candemir, karşıdan gelen Naime Tömek Ticaret Lisesi Muhasebe öğretmeni Neslihan Akalın’ın 39 kullandığı otomobile çarptı. Kazada iki otomobil de yolun kenarında, yaklaşık 10 yıl önce inşaat yapılmak üzere kazılan, Mürşit Aslan’a ait içi yağmur sularıyla dolu temel çukuruna uçtu. 
     Çukurun sığ bölümüne düşüp ters dönen otomobildeki Akalın, kapıyı açıp çıkmayı başardı ve vatandaşlarca sudan çıkarılıp hasataneye kaldırıldı. Bu sırada, suyun daha derin olduğu bölüme düşen aracının kapılarını açamayan Candemir ise can çekişiyordu. 
     
     Arsa sahibi uyarılmıştı 
     Kapıları açamayınca cep telefonundan Aydın Söke’deki akarabalarını arayarak Ölüyorum, kurtarın beni’ diye feryad eden Candemir, birkaç saniye içinde sulara gömülüp boğularak can verdi. Candemir ve aracı, dalgıçların çamurlu buz gibi sudaki 1.5 saatlik arayışı sonucu bulundu. Mühendisin cesedi morga kaldırılırken, arsa sahipleri Murşit Aslan ve Cenk Güngör Muhtaroğlu’nun geçen 27 Haziran’da Çiğli Belediyesi’nce önlem almaları için uyarıldığı ortaya çıktı. 
     



 YAŞAM 




















</TEXT>
</DOC>
