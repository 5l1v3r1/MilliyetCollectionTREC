<DOC>
<DOCNO> 71818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko06.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Devlet Başkanı "IMF'nin yardım edeceğinden eminim" 
</HEADLINE>
<TEXT>

     Arjantin Devlet Başkanı Eduardo Duhalde, Uluslararası Para Fonu'nun IMF ülkesinin içinde bulunduğu mali krizden çıkması için ihtiyaç duyduğu yardımı sağlayacağından emin olduğunu söyledi. 
     Duhalde yaptığı açıklamada, IMF'nin yavaş yavaş Arjantin'i anlamaya başladığını belirterek, ''Arjantin'de çok iyi çalışıyoruz. 
     Fon'un mali yardım yapacağından eminim'' dedi. 
     Meksika'da 18-22 Mart tarihleri arasında yapılacak olan ''Kalkınma için Finansman üzerine Uluslararası Konferans'' toplantısı sırasında IMF Başkanı Horst Köhler ile görüşmek istediğini ve bunun önemli olduğunu ifade eden Duhalde, diğer kreditör ülkelerden mali yardım sağlamayı planladıklarını bildirdi. 
     Çeşitli ülkelerden destek ve dayanışma sağlamaları halinde Arjantin'in krizden çıkmasının daha kolay olacağını anlatan Duhalde, ülkesinin bu yılının ikinci yarısında krizden çıkmaya başlayacağına inandığını kaydetti. 
     Arjantin, IMF ile yapılan anlaşma uyarınca verilmesi öngörülen 22 milyar dolarlık krediden kalan 10 milyar dolarının serbest bırakılması için görüşmelere başlamayı öngörüyor. 
     Arjantin hükümeti ayrıca, ekonominin istikrara kavuşması için uluslararası düzeyde 20 milyar dolar mali yardım sağlamayı hedefliyor. 
     Uluslarasası finans çevreleri, Arjantin ile IMF'nin görüşmelere Nisan ayında başlanabileceğini ifade ediyorlar. 
     






</TEXT>
</DOC>
