<DOC>
<DOCNO> 62999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur06.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mermer tozu bataklığına saplanan genç kız 3 saatte kurtarıldı 
</HEADLINE>
<TEXT>

     Mermer Sanayi'nde, soğuktan katılaşmaya başlayan mermer tozlarının, yağmur dolayısıyla oluşturduğu bataklık alanda mahsur kalan genç kız, 3 saat sonra kurtarıldı. 
     Ceyda Yiğitoğlu 23 , mermer işleme fabrikasının içinden geçerek caddeye çıkmak istedi. 
     Yiğitoğlu, mermer tozlarının yağmur nedeniyle bataklığa dönüştürdüğü alanda mahsur kalarak, hareket kabiliyetini yitirdi. Çevreden yardım isteyen Yiğitoğlu, sabahın erken saatleri olması ve çalışanların işyerlerine henüz ulaşmaması nedeniyle sesini kimseye duyaramadı. 
     Daha sonra Mermer Sanayi'ndeki işyerine gelenler, Yiğitoğlu'nun durumunu görerek, Edirne İtfaiye Müdürlüğü'ne bildirdiler. Olay yerine gelen itfaiye ekipleri, genç kızın saplandığı bataklık alana su takviyesi yaptılar. Verilen su ile bataklık alanın yoğunluğu azalınca, Yiğitoğlu, 3 saat mahsur kaldığı bataklıktan çıkarıldı. 
     Edirne SSK Hastanesi Acil Servisi'ne kaldırılan ve olaydan dolayı sinir krizi geçirerek çevresindekilere bağıran genç kız, müşahade altına alındı. 
     






</TEXT>
</DOC>
