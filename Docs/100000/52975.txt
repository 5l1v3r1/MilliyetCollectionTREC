<DOC>
<DOCNO> 52975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/guncel/agun.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajda’nın eski sevgilisi zorda 
</HEADLINE>
<TEXT>

Polis, beş trilyonluk sahte fatura soruşturması kapsamında Ajda Pekkan'ın eski sevgilisi Erol Özbaş ile DYP kurucusu babasını arıyor 
     BAHRİ KARATAŞ İzmir DHA 

     İzmir'de, kurdukları paravan şirketler aracılığıyla, komisyon karşılığı piyasaya 5 trilyon liralık sahte fatura kestikleri iddia edilerek tutulan 14 kişiden 9’u tutuklandı. Operasyon kapsamında, DYP kurucularından turizmci Ali Rıza Özbaş ve Ajda Pekkan'la bir dönem aşk yaşayan oğlu Erol Özbaş da ifadelerine başvurulmak üzere aranıyor. 
     
     İki işyeri basıldı 
     Bazı kişilerin, paravan şirketler aracığılıyla piyasaya naylon fatura kestikleri yolundaki bilgileri değerlendiren Kaçakçılık ve Organize Suçlar Şube Müdürlüğü ekipleri, Halilrıfatpaşa'da 2 işyerine baskın düzenledi. İşyerlerinde yapılan aramada polis, aralarında Kuşadası'nda İmbat Otel ve Blue Sky Otel'in de bulunduğu çok sayıda şirkete kesilmiş fatura ciltleri ve sevk irsaliyeleri ele geçirdi. 
     
     Mal yok, fatura çok 
     Sanıklar sorgularında, gıda, mobilya, temizlik, metal işleri üzerine 15 paravan şirket kurduklarını, mal ve hizmet akışı olmadan, yüzde 7 - 8 komisyonla piyasaya fatura kestiklerini anlattı. Sahte fatura olayını organize eden Selçuk Armağan Alp ile, bu şirketlerin 3 trilyon liralık temizlik ve mobilya faturasını alan Ali Rıza Özbaş ve Ajda Pekkan'ın eski sevgilisi Erol Özbaş'ın ifadeleri soruşturmaya açıklık getirecek. 
     
9 kişi tutuklandı      Naylon fatura soruşturması kapsamında polis iki işyerine baskın yapıp 14 kişiyi gözaltına aldı. Sanıklardan 9’u mahkemece tutuklandı. Polis, şimdi Pekkan’ın bir dönem büyük aşk yaşadığı Erol Özbaş’ın da peşine düştü. Özbaş ve DYP kurucusu babası Ali Rıza Özbaş’ın, paravan şirketlerden 3 trilyonluk fatura aldığı açıklandı. 
     



 GÜNCEL 










</TEXT>
</DOC>
