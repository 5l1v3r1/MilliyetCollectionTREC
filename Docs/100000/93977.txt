<DOC>
<DOCNO> 93977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur20.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Ecevit çekilmezse tarih onu affetmeyecek" 
</HEADLINE>
<TEXT>

     Adalet ve Kalkınma Partisi AKP Genel Başkanı Recep Tayyip Erdoğan, Başbakan Bülent Ecevit'in geçmişte CHP'de kendisinin İsmet İnönü'den talep ettiğini, şimdi kendisinin gerçekleştirmesi gerektiğini kaydetti. Erdoğan, "Ecevit bir duyarlılık göstermezse tarih affetmeyecek" dedi. 
     Türkiye Odalar ve Borsalar Birliği TOBB , 2 Temmuz'da gerçekleştirilen Genişletilmiş Yönetim Kurulu toplantısında yayınladığı deklarasyonu liderlere sunmaya devam ediyor. 
     Rifat Hisarcıklıoğlu başkanlığındaki TOBB Heyeti, bugün de muhalefet partilerini ziyaret etti. TOBB'un AKP'yi ziyaretinde konuşan Erdoğan, Türkiye'nin çok anlamlı ve farklı bir süreçten geçtiğini, hükümetin ve ülkede süren krizin bedelini vatandaşların ödediğini belirtti. 
     Hükümetin başsız ve başbakansız olmasının ülkedeki sıkıntıların temelini oluşturduğunu söyleyen Erdoğan, 2 aydır Bakanlar Kurulu'nun toplanamadığını, belirsizliğin maliyetinin ise 20 milyar doları bulduğunu kaydetti. Süratle seçim kararı alınmasını istediğini, seçim kanununun değişmesi için bir komisyon kurulmasını, değişmeyecekse seçime gidilmesini istedi. Erdoğan hükümetin seçim partileri ve siyasi partiler yasasının değişmesi niyetinde olmadığını kaydetti. 
     2002 yılının kayıp yıl olduğunu, umut var diyenleri 
     anlamadığını belirten Erdoğan, Başbakan Bülent Ecevit'in geçmişte CHP'de kendisinin İsmet İnönü'den talep ettiğini, şimdi kendisinin gerçekleştirmesi gerektiğini kaydetti. Kendi partisinin mensupları gibi koalisyon partilerinin de Ecevit'i savunduklarını dolayısıyla sadece Ecevit'in değil, hükümetin gitmesi gerektiğini söyleyen Erdoğan, "Ecevit bir duyarlılık göstermezse tarih affetmeyecek" dedi. TOBB Başkanı Rifat Hisarcıklıoğlu ise siyasi belirsizliğin artarak devam ettiğini kaydetti. Demokrasilerde çözüm noktalarından birisinin de seçim olduğunu belirten Hisarcıklıoğlu, "Faturası ağır olur, ekoniminin dengelerini bozar mantığıyla seçimden kaçılmaz ama biz siyasi partiler ve seçim yasalarında değişiklik yapılarak seçime gidilmesini istiyoruz" dedi. Ekonominin ve siyasetin birbirinden ayrılması gerektiğini söyleyen Hisarcıklıoğlu, bunun açıkladıkları deklarasyonda da yer aldığı gibi her partiden birer bakandan oluşan koordinasyon kuruluyla olabileceğini kaydetti. Bu kurulun oluşturulması için hızla karar verilmesi, bu sistemin çalıştırılması gerektiğini söyleyen Hisarcıklıoğlu, belirsizliğin faturasının ağır olacağını bildirdi. 
     





</TEXT>
</DOC>
