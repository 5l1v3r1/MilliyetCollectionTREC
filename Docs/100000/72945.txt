<DOC>
<DOCNO> 72945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sondun13.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da hayat kadınları dernek kuruyor 
</HEADLINE>
<TEXT>

     Almanya'da hayat kadınları, 1 Ocak 2002 tarihinde yürürlüğe giren, hayat kadınlarının korunmasına ilişkin yasa kapsamında dernek kurmaya hazırlanıyor. 
     Der Spiegel dergisinin haberinde, Berlin'de yaşayan hayat kadını Stefanie Klee'nin etrafında toplanan bir grup hayat kadını tarafından kurulacak derneğin merkezinin Berlin'de olacağı ve bir hukukçu tarafından yönetileceği belirtildi. 
     Hayat kadınlarının korunmasına ilişkin yasa uyarınca, genelev sahipleri ile hayat kadınları arasında yasal olarak iş ve tatil sözleşmeleri imzalanabiliyor. 
     Dernek kurma girişimini başlatan Felicitas Weigmann adlı hayat kadını da, Berlin'deki ''Cafe Pssst '' adlı genelevde çalışan kadınlar için haftada 40 saat çalışmaları karşılığında ayda yaklaşık 600 euro vermek istediklerini belirtti. 
     Weigmann, hayat kadınlarının çoğunun daha iyi kazandıkları için bu teklifi kabul etmeyebileceklerini, ancak kabul ettikleri takdirde sosyal güvencelere sahip olacaklarını kaydetti. 
     






</TEXT>
</DOC>
