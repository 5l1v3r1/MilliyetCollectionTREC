<DOC>
<DOCNO> 68605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas06.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik ellerden Sefiller’ anıtı... 
</HEADLINE>
<TEXT>

Beyoğlu’nda kartpostal, mendil satmak zorunda kalan çocukların arasından yedi minik heykeltraş çıktı.. İlk eserleri de, sanki sefil’ hayatlarının aynası 
     ESRA KURT İstanbul 

     Geçim sıkıntısı yaşayan ailelerin sokaklarda çalıştırdığı çocuklar artık emin ellerde. Beyoğlu Çocuk ve Gençlik Merkezi’nde Çocuk Koruma Merkezi , sokakta çalışmak zorunda bırakılan çocuklara yeni dünyalar sunuluyor. 
     Aralarında yabancı uyrukluların da bulunduğu gönüllü eğitmenler, koruma altına alınan çocuklara yabancı dil, müzik, resim, heykel dersleri veriyor. Bir zamanlar mendil, çiçek, kartpostal satan bu çocuklardan 7’si, bir aydır Fransız Kültür Merkezi’nde bir odaya kapanarak, küçük elleriyle düşlerini yoğuruyorlar. Bu çocuklar, yani Zeynep Kılıç 13 , Fatma Taylan 12 , Ferhat Aktaş 12 , Zeliha Geçkin 13 , Emeniye Kaya 12 , Mesut Eroğlu 12 ve Bahattin Demir 13 , çoğu Güneydoğu Anadolu’dan İstanbul’a göç ederek Beyoğlu bölgesine yerleşmiş kalabalık ailelerin çocukları. 
     
     Çalışmaları belgesel olacak 
     Bu çocukların ilk eserlerinin esin kaynağı ise, Victor Hugo’nun Sefiller’ romanının kahramanı, tahta bir filin içinde yaşayan Gavruş.. 
     Minikler önce yapacakları heykelin resimlerini çizmişler. Sonra maketini hazırlamışlar, ardından da alçı, demir ve çuval bezinden tam 2 metre yüksekliğinde, 3 metre uzunluğunda dev bir fil’ heykeli yapmışlar.. Bu öyle büyük bir fil ki, ortasındaki boşluğa sadece düşleri değil kendileri de sığıyor.. Ve son rötuşları yapıldıktan sonra boyanacak heykel, merkezin bahçesinde sergilenmeye hazırlanıyor.. 
     Ayrıca çocukların eğitmeni helkeltraş Şinasi Güneş ile Fransız resim - heykel öğretmeni Chiristine Chapanmuiu’nun bir ay boyunca kameraya aldığı çalışmalar ve heykelin ortaya çıkışı, montajlanarak belgesel haline de getirilecek. 
     



 YAŞAM 




















</TEXT>
</DOC>
