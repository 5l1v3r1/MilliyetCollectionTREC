<DOC>
<DOCNO> 80136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun28.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözde Ermeni soykırımını anlatan Ararat Cannes'da yarışma dışı 
</HEADLINE>
<TEXT>

     Sözde Ermeni soykırım iddialarını konu alan ''Ararat'' filmi, Cannes Film Festivali'nde yarışma dışı kaldı. 
     Festivalin seçici kurulu, düzenlediği basın toplantısıyla, festivalde yarışacak 22 filmi açıkladı. Kurul, beklenenin aksine, Atom Egoyan tarafından Kanada'da çevrilen ''Ararat'' filmini yarışma dışı bıraktı. 
     Fransız basınında geçen hafta çıkan haberlerde, ''Ararat''ın yarışmaya katılmasına kesin gözüyle bakıldığı öleri sürülmüştü. 
     Bununla birlikte, ''Ararat''ın festivalde yarışma dışı gösterileceği bildirildi. 
     Dışişleri Bakanlığı ve Türkiye'deki bazı sivil toplum örgütleri, intikam duygularını körüklediği ve halklar arasında kardeşlik ve dostluk duygularını olumsuz etkilediği gerekçesiyle, filmin yapımcısı ve dağıtımını üstlenen şirketler nezdinde girişimde bulunmuştu. 
     Türkiye'nin Paris Büyükelçiliği de, Cannes Film Festivali organizasyon kurulu nezninde girişimde bulunarak, söz konusu filmle ilgili olarak Türkiye'nin rahatsızlığını dile getirmişti. 
     Cannes Film Festivali, Amerikalı yönetmen Woody Allen'ın ''Hollywood Ending'' adlı filminin yarışma dışı gösterimiyle 15 Mayıs'ta başlayacak. 
     Festivalin jüri başkanlığını bu yıl ünlü yönetmen David Lynch üstlenecek. Festival yönetimi, bu yıl 80 yaşına basacak Fransız yönetmen Alain Resnais'ye ''festival onur ödülü'' verecek. 
     





</TEXT>
</DOC>
