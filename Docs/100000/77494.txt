<DOC>
<DOCNO> 77494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yasam/yas06.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane yerine ecele yetişiyordu 
</HEADLINE>
<TEXT>
Mazeretim var alkollüyüm ben’ 
Hamile karısını hastaneye götürürken polise yakalanan sarhoş koca, ortalığı birbirine kattı 
     TAYLAN YILDIRIM - ÖZCAN TİKİT İzmir DHA 

     Bir fabrikada işçi olarak çalışan Ozan Yavuz, önceki gün arkadaşlarıyla felekten bir gece çaldı. Sabaha karşı eve gelen Yavuz, altı aylık hamile eşi Gülten Yavuz’u sancılar içinde kıvranırken buldu. 
     Aşırı alkol nedeniyle ayakta durmakta bile güçlük çekmesine rağmen eşini otomobiline bindiren Yavuz, hastaneye giderken aşırı hız yapınca polisin dikkatini çekti. Otomobili takip eden polis, Yavuz’u güçlükle durdurdu. Yavuz’un kontrolde alkollü çıkması üzerine polis, karı kocayı ekip otosuyla Trafik Hastanesi’ne getirdi. 
     
     Biraz içtim o kadar’ 
     İlk müdahalenin ardından ambulans bulunamaması üzerine Yavuz çifti, tekrar ekip otosuyla Yenişehir SSK Doğum Hastanesi’ne götürüldü. Hamile kadın burada tedaviye alındı. Hastanede ortalığı birbirine kadan içkili koca hasta yakınları ve güvenlik görevlilerince güçlükle sakinleştirildi. Yavuz, hiçbir suç işlemediğini belirterek "Tek yaptığım biraz alkol almak" dedi. Ehliyeti alınan Ozan Yavuz’un otomobili de trafikten men edildi. 
     



 YAŞAM 



















</TEXT>
</DOC>
