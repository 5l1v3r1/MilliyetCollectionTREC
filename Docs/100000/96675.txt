<DOC>
<DOCNO> 96675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/guncel/agun.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk basınının duayenlerinden yazarımız Metin Toker uzun süredir mücadele ettiği hastalığa yenildi 
</HEADLINE>
<TEXT>
Demokrasinin yazarını kaybettik 
Milliyet’teki "Not Defteri’nden" köşesinin yazarı aylardır yoğun bakımdaydı. 2 Haziran 2002’deki yazısını ilk kez kaleme alamamıştı. Kızı Gülsün Toker Bilgehan köşesinde onu anlattı 
     ANKARA Milliyet 

     Milliyet gazetesi yazarı, eski kontenjan senatörü Metin Toker, prostat kanseri nedeniyle tedavi gördüğü Ankara Üniversitesi Tıp Fakültesi İbni Sina Hastanesi’nde dün öğleden sonra yaşama veda etti. Toker son yolculuğuna pazartesi günü Ankara’dan uğurlanacak. Toker için önce Pembe Köşk önünde sonra Ankara Gazeteciler Cemiyeti’nde ve enson da TBMM’de bir tören düzenlenecek. 
     Türk basınının duayenlerinden, 59 yıllık gazeteci Metin Toker, 9 yıldır mücadele ettiği kanser rahatsızlığı nedeniyle yaklaşık 1 aydır İbni Sina Hastanesi’nde yoğun bakımda tutuluyordu. Bu nedenle 2 Haziran 2002’de Milliyet’teki "Not Defterinden" köşesindeki yazısını ilk kez kendisi kaleme alamadı. Kızı Gülsün Toker Bilgehan, "Gazeteci Olan Adamın Hik yesi" başlığıyla babası Metin Toker’in köşesinde onu anlattı. Bilgehan, yazısında Toker’in daha yapacağı işler olduğunu belirterek, hastalığını yeneceğine olan inancını dile getirdi, ancak Toker, akciğerde pıhtı oluşumuna da neden olan hastalığına dün saat 15.55’te yenik düştü. 
     
Adam gibi yaparsan muhteşem meslek’      Gazeteciliği, "severek ve adam gibi yapmak koşuluyla muhteşem bir serüven" olarak tanımlayan Toker, yaşama 1924 yılında İstanbul’da "merhaba" dedi. Galatasaray Lisesi’nden mezun olan Toker, İstanbul Üniversitesi’nde Fransız Filolojisi okuduktan sonra Fransa’da "siyaset bilimi" okudu. Ancak gönlünde yatan gazetecilik için girişimlerde bulundu ve ilk kapısını çaldığı yer olan "Son Telgrafötan olumlu yanıt alamadı. Nadir Nadi aracılığıyla 1943 yılında gittiği Cumhuriyet gazetesinde isteğine kavuşan Toker, 1954’te kendi kurduğu Akis dergisinde gündeme damgasını vuran dosyalar hazırladı, politik yazılar kaleme aldı. 
     
     İnönü ailesinin damadı 
     Yıl 1955 olduğunda gönlünde gazetecilikten başka güzel bir genç kız vardı. Toker, gönlünü kaptırdığı Türkiye Cumhuriyeti’nin ikinci Cumhurbaşkanı İsmet İnönü’nün kızı Özden Toker ile evlendi. O dönemde bu evlilik en çok Toker’in meslektaşlarını şaşırtmıştı. 
     İnönü ailesine damat olmak pek kolay değildi, özellikle CHP’nin muhalefette olduğu o yıllarda Demokrat Parti hükümetinin baskısıyla 1957 yılında 7 ay 23 günlük hapis cezasına mahk m oldu. Her iki kızı da, Toker tutuklu iken dünyaya geldi. 
     
     Ecevit’in milletvekili oluşu 
     Kendisine önerilen Ankara Milletvekilliği için, aynı zamanda kayınpederi olan CHP Genel Başkanı İsmet İnönü ile CHP Genel Sekreteri Kasım Gülek’e başka bir gazeteci arkadaşını önerdi. Önerdiği gazeteci Bülent Ecevit’ti. Halen Başbakan olan Ecevit, daha sonra İnönü’den CHP Genel Başkanlığı’nı devralacaktı. 
     Akis dergisini 1968 yılına kadar yöneten Toker, 1977 - 1980 yılları arasında kontenjan senatörü olarak parlamentoya girdi. Siyasete pek ısınamayan Toker, 80’li yılların başında yeniden siyaset üzerine yazmayı tercih etti. 
     
     Kitabını tamamlayamadı 
     Basın Şeref Kartı sahibi olan Toker, hiçbir zaman kopamadığı başkent Ankara’dan siyaset kulislerini yılların deneyimiyle Milliyet’te yorumlamayı sürdürüyordu. 
     "Gazeteci Olan Adamın Hik yesi" adıyla kaleme aldığı son kitabını hazırlarken yoğun bakıma alınan Toker, gazetecilik serüvenini anlattığı bu çalışmayı noktalayamadı. 
     Özden Toker ile evli olan Metin Toker çocukları Gülsün Toker Bilgehan, Nurperi Özlen ve Güçlü Toker’in yanı sıra en büyüğü üniversite öğrencisi olan 4’ü kız 5 torun sahibiydi. 
     Uluslararası Basın Enstitüsü Şeref Üyesi ve Gazeteciler Cemiyeti Kurucu Üyesi olan Toker, 1983’te kurucuları arasında olduğu İnönü Vakfı yönetimindeki görevini de sürdürüyordu. Toker, hastalığı kendisini yatağa bağladıktan sonra da, yazılarını dikte ettirerek kaleme aldırmayı sürdürdü ve son nefesine kadar gazetecilikten kopmadı. 
     
"Genç gazeteciler için bir örnekti"      Milliyet Gazetesi Sahibi Aydın Doğan, Metin Toker’in ölümü üzerine şu açıklamayı yaptı 
     "Metin Toker’in ölümüyle sadece 20 yıllık çalışma arkadaşımı değil, değerli bir dostumu da yitirmiş olmanın üzüntüsü içindeyim. Metin Toker gazeteciliğe getirdiği mücadeleci ruh ve baskılar karşısında hiçbir zaman yılıp sinmeme özelliği ile bütün genç gazeteciler için örnek alınması gereken bir kişilikti. Basın dünyasında yeri doldurulması zor, deneyimli bir gazeteciydi. Metin Toker ile birlikte çalışma şansı bulan bütün gazeteciler gibi ben de deneyimlerinden çok yararlandım. Değerli ailesinin, Milliyet gazetesi okurlarının ve çalışanlarının acısını paylaşıyor, Metin Toker’e Tanrı’dan rahmet diliyorum." 
     
Medya ağacından gerçek bir yaprak koptu...      Yazarımız için eşi Özden Toker ile Milliyet Gazetesi Genel Yayın Genel Yönetmeni Mehmet Y. Yılmaz’a gönderilen mesajlar şöyle 

</TEXT>
</DOC>
