<DOC>
<DOCNO> 65036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sonspo20.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Mustafa "İş biz futbolculara düşüyor.." 
</HEADLINE>
<TEXT>

     Fenerbahçe'nin başarılı savunma oyuncusu Mustafa Doğan, takımın kötü gidişinden kendilerinin de çok rahatsız olduğunu söyledi. 
     Mustafa Doğan, Fenerbahçeli futbolcuların katıldığı saat tanıtımında yaptığı açıklamada, Fenerbahçe gibi büyük bir camiada hedeflere ulaşılamadığı zaman düş kırıklıklıklarının yaşandığını belirterek, ''Biz de futbolcular olarak kendimize kötü gidişin nedenlerini soruyoruz'' dedi. 
     Fenerbahçe'nin şampiyon olacağına inandıklarını ifade eden Mustafa, ''Rakiplerimizden daha fazla çalışıp, Fenerbahçe'yi şampiyonluğa taşımalıyız. Burada futbolculara daha fazla iş düşüyor. 
     Fenerbahçe'yi bu durumdan kurtaracak olan yine futbolculardır'' diye konuştu. 
     Mustafa Doğan, sakatlığının henüz geçmediğini ve 1 Şubat Cuma günkü Kocaelispor maçında oynayamayacağını kaydederek, ''Gelecek haftaki Yimpaş Yozgatspor maçında forma giyebilirim'' dedi. 
     Takımdaki sakatlıklarının nedenini devre arasındaki aşırı yüklemeye bağlamanın yanlış olduğunu anlatan Mustafa, ''Sakatlıklar tamamen pozisyon gereği. Biz yeterli dinlenmeleri yapıyoruz. Bilinçli bir yükleme var'' diye konuştu. 
     






</TEXT>
</DOC>
