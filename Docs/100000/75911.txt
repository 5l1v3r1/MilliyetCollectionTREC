<DOC>
<DOCNO> 75911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo07.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ATEŞ PAHASI 
</HEADLINE>
<TEXT>

Dünya Kupası’na ev sahipliği yapacak Japonya’da Milli Takım’a destek vermek isteyen sporseverleri büyük bir tehlike bekliyor. Şehirdeki tüm fiyatlar el yakıyor 
     GÜNEY Kore ile birlikte haziranda futbolun kalbinin atacağı Japonya’da Milli Takımımız’ı yalnız bırakmak istemeyen sporseverler adeta küçük bir serveti de gözden çıkarmak durumunda kalacaklar. Grup maçlarının yapılacağı Kore’ye göre daha pahalı olan Japonya’da Dünya Kupası için yapılan hediyelik eşyalarda tişört 250 dolar 335 milyon , anahtarlık 35 dolar 45 milyon liradan satılıyor. 
     FİNALİN oynanacağı Yokohama’da basın merkezine en yakın otel olan Yokohama Tokyo’da tek kişilik oda fiyatı 200 - 500 dolar arasında değişiyor. Kahve ve çay ise 15 - 20 milyon liradan satılıyor. Japonlar’ın milli yemeği Susi’yi tatmak isteyenler yaklaşık 175 milyon lirayı gözden çıkarmaları gerekecek. Bu arada Kore’nin milli yemeğinin köpek eti olduğunu hatırlatmakta fayda var. 
     Teknoloji devi Japonya’da ulaşım konusunda sorun yaşanmayacağı tahmin edilirken, astronomik yol giderleri sporseverlerin yüzünü asacağa benziyor. Çay ve kahve fiyatının 15 - 20 milyon lira arasında değiştiği düşünülürse, taraftarların Uzakdoğu’daki futbol şöleni için büyük bir meblağı hazırlaması gerekecek. 
     



 SPOR 


























</TEXT>
</DOC>
