<DOC>
<DOCNO> 77110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun33.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'nın şifreli maç kanalı Kirschmedia konkordato ilan etti 
</HEADLINE>
<TEXT>

     Almanya'nın en büyük medya kuruluşlarından KirchMedia Grubu, konkordato başvurusunda bulundu. 
     SAT.1, Pro 7 gibi özel televizyon kanalları ile paralı televizyon kanalı Premiere'nin sahibi olan ve 2002 Dünya Futbol Şampiyonası'nın naklen yayın haklarını elde eden KirchMedia Grubu'nun konkordato başvurusunda bulunmasının, geniş çaplı etkileri olacağı ve Almanya'daki medya sektöründe belirli bir süre istikrarsızlık yaratacağı bildirildi. 
     Ülke çapında radyolarda ve televizyonlarda görev yapan yaklaşık 44 bin 500 kişinin 4'te 1'i Kirch-Gruppe'de çalışıyor. 
     Başbakan Gerhard Schröder konuya ilişkin açıklamasında, KirchMedia Grubu'nun iflasından, Birlik partilerinin başbakan adayı CDU CSU ve Bavyera Eyaleti Başbakanı Edmund Stoiber'i sorumlu tutarak, merkezi Bavyera eyaletinde bulunan şirketin iflasının Stoiber'in ''beceriksizliğinden'' kaynaklandığını savundu. 
     Bu durumu gelecek haftalarda seçim kampanyasında da sıkça gündeme getireceklerini belirten Schröder, Bavyera Eyalet Bankası'nı Landesbank da KirchMedia Grubu'na güvencesiz krediler vermekle eleştirdi. 
     






</TEXT>
</DOC>
