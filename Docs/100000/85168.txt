<DOC>
<DOCNO> 85168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/siyaset/siy04.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saygısızlığa’ polis dayağı 
</HEADLINE>
<TEXT>

     İBRAHİM AYDOĞAN Kızıltepe DHA 

     Mardin’in Kızıltepe ilçesinde 19 Mayıs Atatürk’ü Anma, Gençlik ve Spor Bayramı’nda polisler İstiklal Marşı’nda saygı duruşunda bulunmadığı gerekçesiyle dershane öğrencisi Tahir Can’ı dövdü. Olaya müdahale etmek isterken tartaklanan Anadolu Lisesi öğretmeni Erdal Can, kardeşi Tahir Can’ı döven polisler hakkında suç duyurusunda bulunurken, polisler de Can kardeşler hakkında suç duyurusunda bulundu. Polis, araya girmek isteyen diğer öğretmenleri de tartakladı. 
     Polislerin, Tahir Can’ı hastanede tedavi ettirmesinin ardından ağabeyi Erdal Can’la birlikte gözaltına alması, salonda gergin saatler yaşattı. Öğretmen ve öğrencilerin salonu terk edeceğini fark eden Milli Eğitim Müdürlüğü yetkilileri araya girerek törenlerin devam etmesini sağladı. Ağabey Erdal Can, akşam saatlerinde serbest bırakıldı. Erdal Can, kardeşi Tahir Can’ın dövülmesiyle ilgili Devlet Hastanesi’nden bir haftalık rapor aldı. 
     



 SİYASET 















</TEXT>
</DOC>
