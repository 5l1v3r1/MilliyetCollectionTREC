<DOC>
<DOCNO> 73591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun19.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız serüvenci Büyük Sahra'yı yaya ve deve ile geçti 
</HEADLINE>
<TEXT>

     Fransız serüven düşkünü Regis Belleville, Büyük Sahra'da kah yaya olarak, kah deve sırtında, 1000 kilometreden fazla yol yaptı. 
     Fransız serüvenci, 15 Ocak'ta Moritanya'nın Chinguetti bölgesinden yola çıktı. Yanına Mağribli bir deveci ve 8 hecin devesi alan Belleville, hiçbir su kaynağı bulunmayan 1137 kilometrelik yolu kat ederek 4 Mart'ta Mali'nin Tombouctou bölgesine ulaştı. 
     Fransız serüvenci, böylesine zorlu bir güzergahı geçerek rekora imza atmış oldu. 
     Theodore Monod adlı başka bir Fransız serüvenci, Macabat el Kübra adı verilen aynı bölgede 1954-55 kışında 875 kilometreyi yürüyerek geçmişti. 
     Fransız Belleville ve deveci Taha Uld Buyesif, yola çıkarken yanlarına 400 litre su aldılar. Su fıçıları develerden dördüne yüklendi. 
     Paris'te çöl macerasını anlatan Belleville, ''Develer 39 gün su içmedi. Sadece hayvanlara yiyecek ot bulabilmek için bir gün güzergahımızı değiştirdik. Hedefe ulaştığımızda develer epey zayıflamıştı, ancak durumları yine de iyiydi'' dedi. 
     






</TEXT>
</DOC>
