<DOC>
<DOCNO> 59344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur13.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de açlık sınırı 293 milyon lira oldu 
</HEADLINE>
<TEXT>

     Türk-İş, ''açlık sınırı'' olarak da tanımlanan 4 kişilik bir ailenin yeterli, dengeli ve sağlıklı beslenebilmesi için yapması gereken asgari gıda harcamasının, Aralık ayında 293 milyon 602 bin liraya yükseldiğini bildirdi. 
     Türk-İş Araştırma Merkezi'nin yaptığı araştırmaya göre, 4 kişilik bir ailenin zorunlu ve asgari düzeydeki gıda harcamasının yanı sıra kira, giyim, ulaşım, yakacak, eğitim, kültür gibi temel gereksinimleri için yapması gereken harcamaları dikkate alarak hazırlanan ''yoksulluk sınırı'', Aralık ayı itibariyle 892 milyon 407 bin lira olarak tespit edildi. 
     Geçen yıl aynı dönemde bu tutarın 2 milyon 964 bin lira olarak tespit edildiği anımsatılarak, ''yoksulluk sınırı''nda bir yıl içinde meydana gelen ek harcama gereğinin 360 milyon lira olduğu kaydedildi. 
     Araştırmada, şu anki asgari ücretin 122 milyon 186 bin lira olduğu belirtilerek, bu tutarın yeni yılda 163 milyon 563 bin 7 liraya yükseleceği hatırlatılarak, yoksulluk sınırı ile elde edilen gelir arasındaki farka işaret edildi. 
     Araştırmada, ''açlık sınırı'' olarak da tanımlanan 4 kişilik bir ailenin yeterli, dengeli ve sağlıklı beslenebilmesi için yapması gereken asgari gıda harcamasının, Aralık ayında 293 milyon 602 bin liraya yükseldiği kaydedildi. 
     Araştırmada, gıda için yapılan harcamanın son bir yıl itibariyle yüzde 67.4 oranında arttığı belirtildi. 
     






</TEXT>
</DOC>
