<DOC>
<DOCNO> 68954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/spor/spo04.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Markov’a es freni 
</HEADLINE>
<TEXT>

Trabzonspor’un bonservisini de almak istediği Bulgar futbolcu, eşinin "Ya Sofya’ya geri dön, ya da İstanbul’da oyna" şartı nedeniyle geri adım attı 
     BORDO - Mavili yönetimin, gelecek sezon için de kadrosunda tutmak istediği Markov’un, eşinin baskısı nedeniyle kararsız kaldığı ortaya çıktı. Sofya’da yüksek lisans yapan eşi Violeta Todorova Markov’un, "Ya Sofya’ya dön, ya da İstanbul’da bir kulüple anlaş" şartıyla karşı karşıya kalan milli futbolcunun bu nedenle sözleşmeye yanaşmadığı ifade edildi. 
     BULGARİSTAN’IN Levski Sofya kulübünden sezon sonuna kadar kiralanan Markov, eşinin Trabzon’u beğenmemesi nedeniyle güç durumda kalırken, iki yıllık sözleşme teklifine de sıcak bakmıyor. Violetta Todorova’nın, "Anlaşman bitinceye kadar kal. Sonra ülkemize dönelim. Yoksa beni bir daha göremezsin" diyerek, restini çektiği ileri sürüldü. 
     
     Da Silva’nın k busu 
     TRABZONSPOR’DA yaklaşık 50 gündür sakat olan Bushi’nin sol kasığındaki problemin benzerini yaşayan Brezilyalı oyuncu, "Onun gibi olmaktan çok korkuyorum" dedi. Performansında büyük düşüş yaşanan Da Silva, "Önemli bir şeyin yok denildi. İki kez MR çektirdim. Kasığımda çekme var. Bushi de aynı sorunu yaşamıştı. Farklı kontroller istendikçe korkum artıyor" dedi. 
     
     Cenazede köşe kapmaca 
     TRABZONSPOR’UN masörü Şefik Erkaya’nın vefat eden babası İhsan Erkaya’nın cenazesi dün Faroz Camisi’nde kılınan cenaze namazının ardından toprağa verildi. Törene futbolcular da katılırken, Başkan Özkan Sümer ve eski teknik direktör Sadi Tekelioğlu’nun yan yana gelmemeye çalışmaları dikkati çekti. 
     
     Ahmet Kul bombaladı 
     YÖNETİM Kurulu tarafından Trabzonspor başkan yardımcılığı görevinden azledilen Ahmet Kul, sert açıklamalar yaptı. Kul, Başkan Özkan Sümer’i eleştirip, "Futbolcular adeta üç büyüklere peşkeş çekildi. Trabzonspor’a hizmetten asla vazgeçmem. Bugünkü ihanet yönetiminin kendini kısa sürede imha edeceğini biliyorum. Trabzonspor’a kul da, başkan da olurum" dedi. 
     



 SPOR 

























</TEXT>
</DOC>
