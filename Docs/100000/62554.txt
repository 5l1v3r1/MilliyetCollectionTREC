<DOC>
<DOCNO> 62554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun13.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş-Klerides görüşmesi sona erdi... 
</HEADLINE>
<TEXT>

     KKTC Cumhurbaşkanı Rauf Denktaş, Rum yönetimi lideri Glafkos Klerides arasındaki görüşme sona erdi. 
     BM Genel Sekreteri'nin özel temsilcisi Alvaro De Soto'nun da gözlemci olarak katıldığı görüşme, yaklaşık 1 saat 15 dakika sürdü. 
     Denktaş, görüşmeden sonra yaptığı açıklamada, görüşmenin çok iyi geçtiğini belirterek, Pazartesi günü saat 17.00'de ikinci bir görüşme yapacaklarını söyledi. 
     De Soto ise liderlerin görüşmelerin pazartesi, çarşamba ve cuma günleri yapılması konusunda mutabakata vardıklarını açıkladı. 
     De Soto, görüşmenin başında iki liderin baş başa görüştüğünü ve daha sonra danışmanlarının da görüşmeye katıldığını söyledi. 
     






</TEXT>
</DOC>
