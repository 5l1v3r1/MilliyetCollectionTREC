<DOC>
<DOCNO> 60517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yasam/yas01.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşını ipten aldı 
</HEADLINE>
<TEXT>

Geçim sıkıntısı çeken işçi kendini atölyenin tavanına astı ama arkadaşı son anda yetişti 
     EYÜP KELEBEK , KEMAL ATLAN Eskişehir DHA 

     Eskişehir İsmet İnönü Caddesi’ndeki Can Kereste’de çalışan 4 çocuk babası Mustafa Dilekkaya, geçim sıkıntısı yüzünden bunalıma girdi. Önceki gün saat 11.00 sıralarında eline geçirdiği iple kendini ağaç kesim atölyesinin tavanına asan Dilekkaya, can çekişirken aynı şirkette işçi olarak çalışan Nurettin Kısa 52 , atölyeye girdi. 
     Arkadaşını o halde gören Kısa, olanları şöyle anlattı "Hemen Mustafa’yı ayaklarından tutup yukarı doğru kaldırdım. Daha sonra şirket muhasebecisi arkadaşa seslenerek bıçak getirmesini istedim. Bıçakla ipi kestik ve hemen ambülans çağırdık. Mustafa, asgari ücretle çalışıyordu ve geçim sıkıntısı sonucu intihara kalkıştığını sanıyorum." 
     Osmangazi Üniversitesi Hastanesi’ne kaldırılan Dilekkaya’nın durumunun ağır olduğu belirtildi. 
     



 YAŞAM 




















</TEXT>
</DOC>
