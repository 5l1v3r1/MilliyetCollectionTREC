<DOC>
<DOCNO> 71630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yazar/sazak.html </URL>
<DATE> 2002/03/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Demirel, 28 Şubat, Batı Çalışma Grubu 
</HEADLINE>
<TEXT>

     Dokuzuncu Cumhurbaşkanı Süleyman Demirel ile 28 Şubat sürecine damgasını vuran Genelkurmay'daki 'Batı Çalışma Grubu'nu konuştuk. 
     İşte Demirel'den yakın tarihe ışık tutan sözler 
     Soru İrtica tehdit sıralamasında PKK'nın önüne ne zaman geçti 
     Demirel Silahlı Kuvvetler 1997 yılı başında tehdit değerlendirmesinde irticayı bölücülüğün önüne aldılar. 28 Şubat kararlarından bağımsız olarak... 
     Soru Emir - komuta dışı bir gelişmeden kuşku duydunuz mu Örneğin Batı Çalışma Grubu gibi oluşumlar ortaya çıktı. 
     Demirel Batı Çalışma Grubu zaten vardı. Genelkurmay'ın içerisinde bir çalışma grubudur, muayyen kişilere böyle bir görev verilmiştir. Bu görevi doğrudan doğruya Genelkurmay Başkanı vermiştir. 
     Soru Batı Çalışma Grubu Genelkurmay Başkanı'nın emriyle mi kurulmuş 
     Demirel Evet. 
     Soru Sizin haberiniz var mıydı, daha doğrusu bilgi vermişler miydi 
     Demirel Evet, zaten bizden izin almalarına gerek yok, hangi çeşit çalışmayı yapacaksa Cumhurbaşkanı'ndan izin almasına gerek yok ki... haber verir o kadar. 
     Soru 18 Ocak'ta Genelkurmay'a gittiğinizde size verilen brifingdeki 55 madde... 
     Demirel Batı Çalışma Grubu'nın çalışmasıydı. Eylül 1996'dan itibaren rahatsızlık meydana gelince, Genelkurmay bu çalışmayı başlatmış. 
     28 Şubat döneminin Cumhurbaşkanı Süleyman Demirel'in 5 yıl sonra yaptığı açıklamalar, Refahyol hükümetinin adım adım istifaya nasıl gittiğini aydınlatıyor. 
     Sonun başlangıcı Erbakan'ın Başbakanlık Konutu'nda tarikat şeyhlerine verdiği yemektir. Dönemin Genelkurmay Başkanı İsmail Hakkı Karadayı, Çankaya'daki haftalık görüşmede bu olaydan ordunun duyduğu rahatsızlığı Cumhurbaşkanı Demirel'e bildiriyor. 
     Demirel'e 18 Ocak 1997'de Genelkurmay'da brifing veriliyor. 
     Türkiye'deki irticai faaliyetlerle ilgili saptamalar 55 madde halinde sunuluyor. Batı Çalışma Grubu'nun varlığı o tarihte anlaşılıyor. 
     Cumhurbaşkanı Demirel, hükümete yönelik şikayetleri aldıktan sonra biri Genelkurmay'a üçü Başbakan'a dört mektup yazıyor. 
     Başbakan Erbakan'ı Köşk'e davet ederek 4 Şubat tarihli mektupları elden veriyor. Önlem al, diye uyarıyor. 
     28 Şubat'ta ise ok yaydan çıkıyor. 
     Demirel, Erbakan'ın o gün istifa etmeyerek, ertesi gün toplantıya katılan bakanlarla birlikte bildiriyi imzalamasını ve 3.5 ay sonra kamuoyu baskısıyla ve kendi isteğiyle çekilmesini "postmodern darbe" tanımının reddi şeklinde yorumlamaktadır. Ancak Demirel bu noktada Genelkurmay brifingleri ve sonradan ortaya çıkan 'andıç'ları unutarak Erbakan'ın çekilmesini "silahsız kuvvetler"in sağladığını düşünüyor. 
     Refah Partisi'nin Anayasa Mahkemesi'nce kapatılması da Demirel'e göre 28 Şubat'a "meşruiyet" kazandırıyor. 
     Dönemi yargılamak ise gelecekte tarihçilerin işi olacak 
     
     







Rusya ve İran 


Bozuk saat 


Org. Kılınç'ın sözleri 


Denklem değişti mi 


Yönetimin K bil dışında otoritesi yok 


Rönesans subayı 


Hani "hain"di 


Hocaların maaşı 52 


Askerin mesajı... 


Şimdi bana kaybolan yıllarımı verseler 


"Paris II" 85 yıldır su altında 


Demirel, 28 Şubat, Batı Çalışma Grubu 


Yabancı hipermarketleri kovalım 


Vergiyi siz vermeyeceksiniz 


Dön baba, dönelim 


Güç odakları 1 Ordu, 2 TÜSİAD, 3 Hükümet 


</TEXT>
</DOC>
