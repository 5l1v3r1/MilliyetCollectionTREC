<DOC>
<DOCNO> 52414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/pulur.html </URL>
<DATE> 2001/11/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Umudun yeni adı Umutsuzluk 
</HEADLINE>
<TEXT>

     ADALET Bakanı, Hikmet Sami Türk, Atatürk'ü anma toplantısında konuşan, Ankara DGM Savcısı Hakan Kızılaslan hakkında inceleme başlatmış... 
     Eğer inceleme sonunda, cumhuriyet savcısının sözleri soruşturma açılmaya yeter görülürse, soruşturulacak ve Yüksek Hakimler ve Savcılar Kurulu suçlu bulursa, cezalandırılacak... 
     
     BAKALIM ne demiş cumhuriyet savcısı 
     "Günümüz konjenktüründe birtakım iç ve dış güçlerin Atatürk'ün milli mücadeleyi başlattığı dönemdeki Osmanlı İmparatorluğu'nun içinde bulunduğu hastalıklı yapıyı ülkemiz ve milletimiz üzerinde yaratmaya çalıştıkları bugünlerde, 80 yıl önce çizilen yolda yürümeye daha çok ihtiyacımız vardır. Bu güçlerin pek çok konuda kısmen başarılı oldukları ve Cumhuriyet öncesi dönemin birtakım hastalıklı unsurlarının halen günümüz Türkiye'sinde ana sorunları oluşturmaya başladığı da bir gerçektir. Ülke yoğun bir ekonomik bunalıma sokulmuş, devletle ilgili pek çok karar, birtakım emperyalist ülkelerce dikte ettirilir hale getirilmiş, ülkeyi yönetenler aldıkları kararlarda milli düşünceleri ve ülkenin ihtiyaçlarından öte, kendilerini bağlı gördükleri iç ve dış oluşumların değerlerini esas alır olmuştur. Bu amaçla pek çok milli değeri ve Türk insanının emeğini, ekmeğini ve geleceğini ipotek altına almaktan kaçınmaz hale gelmiştir. Bu konuda kastı olmayanlarsa gaflet ve dalalet içine düşmüştür." 
     
     İŞTE inceleme yaptırılan, gerekirse savcının cezalandırılması istenen konuşma, bu konuşma... 
     Bunun nesi inceleniyor 
     Ekonomi İMF'nin güdümünde, hatta emrinde değil mi 
     Dış politika Amerika'nın dümen suyunda değil mi 
     Sosyal ve hukuki yaşantımızı, Avrupa'ya beğendirmek için çırpınmıyor muyuz 
     Adamlar şu eksik, bunu ekleyin, şunu çıkarın, diye raporlar yazıp göndermiyorlar mı 
     NATO destekli, Avrupa Savunma Ordusu kurup, "Siz kenarda durun " demiyorlar mı 
     
     EEEE, ne var bu konuşmada 
     Ne o, yoksa birden bire bağımsızlık duygularınız mı kabardı 
     Eğer savcı Hakan Kızılaslan'ın konuşması suçsa, biz de o suçu işliyoruz, konuşmanın altına imzamızı atıyoruz. 
     
     BU ülkede, bu konuşmanın altına imzasını atacak, milyonlarca insan vardır. 
     Bunlardan biri de, Sayın Başbakan Ecevit olmalıydı... 
     "Olmalıydı" derken "umudumuz olmadığını" da içimiz sızlayarak vurguluyoruz. 
     O Ecevit ki, yargıçlara baskı yapıldığı zaman, tepkisini "Osmanlı devrinde kadılara tanınan hak ve teminatı, sultanlar tarafından kadılara gösterilen saygıyı özler duruma gelmemiz, Cumhuriyet Türkiye'sinde yetişmiş bir insanı, ağlatacak kadar acıdır" diyordu X 
     Şimdi o Ecevit'in başında bulunduğu hükümetin bakanı, savcı hakkında inceleme başlatıyor. 
     Niçin umutsuz olduğumuzu anladınız mı 
     Ecevit'in "umut" olduğu köprünün altından çok sular geçti umudun adı, artık "umutsuzluk"... 
     ----------------- 
     X Kim bu Ecevit Orhan Koloğlu - Boyut Kitapları 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
