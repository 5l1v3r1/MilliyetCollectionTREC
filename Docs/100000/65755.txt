<DOC>
<DOCNO> 65755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur33.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'un çadır, battaniye, su ve gıdaya ihtiyacı var.. 
</HEADLINE>
<TEXT>

     Afyon'da bu sabah yaşanan aletsel büyüklüğü 6 olan depremin ardından valiliğin oluşturduğu kriz merkezine şu ana kadar ulaşan ölü sayısının 35 olduğu bildirildi. 
     Valilik Kriz Masası yetkilileri, ana depremin ardından artçı şoklar nedeniyle binalara girilemediğini, kriz merkezinin de tek katlı bir binada çalışmalarını sürdürdüğünü ve şu anda kendilerine ulaşan ölü sayısının 35 olduğunu söylediler. Yetkililer, yaralı sayısı hakkında tam bir bilgi verilemediğini kaydettiler. 
     Çeşitli illerden gerekli yardım malzemelerinin ulaştığını ve derhal dağıtıldığını belirten yetkililer, şu an için özellikle çadır, battaniye, su ve gıda malzemesi istendiğini ifade ettiler. 
     






</TEXT>
</DOC>
