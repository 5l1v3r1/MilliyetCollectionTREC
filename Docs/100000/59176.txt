<DOC>
<DOCNO> 59176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur33.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın genç kız arkadaşının adını sıraya kazıyan liseliyi bıçakladı 
</HEADLINE>
<TEXT>

     Bursa'da kız arkadaşının adının, eski okulunun kantinindeki masanın üzerine yazılmasına sinirlenerek bir öğrenciyi bıçakla yaralayan liseli genç, çıkarıldığı mahkemece tutuklandı. 
     Alınan bilgiye göre, Ulubatlı Hasan Anadolu Lisesi'nde dün İlter Gürler adlı lise son sınıf öğrencisini bıçakla yaraladığı iddia edilen F.G. 17 , emniyetteki sorgulamasının ardından adliyeye çıkarıldı. 
     ''Bıçakla adam yaralama'' suçundan nöbetçi mahkemeye sevk edilen Bursa'nın tanınmış doktorlarından Umur D'nin oğlu F.D. ifadesinin alınmasının ardından tutuklanarak cezaevine gönderildi. 
     Disiplinsizliği nedeniyle geçen yıl Ulubatlı Hasan Anadolu Lisesi'nden ayrılan, Cumhuriyet Lisesi son sınıf öğrencisi F.D. dün, eski okulunda okuyan kız arkadaşının isminin okul kantinindeki bir masanın üzerine ''Şırfıntılar listesi'' yazısının altında yazılması üzerine, okula gitmiş burada bir grup öğrenciyle tartıştığı sırada yanında bulunan bıçakla İlter Gürler'i yaralamıştı. 
     Olaydan sonra kaçan F.D, babasının sahibi olduğu Oulu Caddesi'ndeki diyaliz merkezinde polislere teslim olmuştu. 
     






</TEXT>
</DOC>
