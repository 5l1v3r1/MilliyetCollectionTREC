<DOC>
<DOCNO> 79475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo08.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA ''yüzyılın golü''nü seçiyor. Siz de oy verin... 
</HEADLINE>
<TEXT>

     Uluslararası Futbol Federasyonları Birliği FİFA internette ''Yüzyılın golünü'' seçecek. 
     FİFA'nın, eski Dünya Kupalarında atılan gollerden belirlediği bir listeyi resmi web sitesi, ''fifaworldcup.com''da yayınlayacağı ve, Pele'den Maradona'ya, Carlos Alberto'dan Gerd Müller'e, Archie Gemmill'den Eusebio'ya kadar uzanan oyuncuların attığı gollerden hangisinin yüzyılın golü olduğunun belirlenmesine çalışacağı belirtildi. 
     FİFA Dünya Kupası'nın resmi web sitesi fifaworldcup.com, ''Yüzyılın Golü''nü belirlemek üzere, futbolseverlerin siteye girerek, Dünya Kupası arşivlerinden derlenmiş listeden beğendikleri en güzel üç golü seçebilecekleri belirtiliyor. 
     Sitede, FIFA yetkilileri, ''Sizce hangi gol bir numara '' diye sorarken, listede Maradona'nın İngiltere'ye, Carlos Alberto'nun İtalya'ya, Archie Gemmill'in Hollanda'ya ve Eusebio'nın Brezilya'ya karşı attığı goller yer alıyor. 
     FIFA Dünya Kupası'nda şu ana dek atılan en güzel golü seçmenin, futbolseverler için bir şans olduğunu dile getiren FIFA yetkilileri, site izleyicilerinin, her hafta arşivden derlenen 10 golün üçünü seçeceklerini, altı haftalık oylama turu sonunda ise, ''Yüzyılın Golü''nün, resmen açıklanacağını bildirdiler. 
     İnternetteki kampanya için bir de slogan belirleyen FIFA, ''Gol uzmanlarının seçimlerini unutun, Yüzyılın Golü, sesinizi duyurabileceğiniz en iyi fırsat.'' açıklamasını yapıyor. 
     Öte yandan, oylama işleminin yapılacağı site ise şöyle 
     http fifaworldcup.yahoo.com en pf h gotc launch.html 
     





</TEXT>
</DOC>
