<DOC>
<DOCNO> 64760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sondun03.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin, 11 Eylül'den bir gün önce dialize bağlanmış 
</HEADLINE>
<TEXT>

     Usame bin Ladin'in, 11 Eylül terör eylemlerinden bir gün önce, Pakistan'daki askeri bir hastanede böbrek dializ makinasına bağlandığı bildirildi. 
     CBS televizyonu, Pakistan gizli servisi çalışanlarına dayanarak verdiği haberde, bin Ladin'in, Pakistan'ın Ravalpindi kentinde, 10 Eylül'de dializ makinasına bağlandığını duyurdu. 
     CBS'ye açıklama yapan hastane çalışanı hemşire de, 10 Eylül tarihinde hastaneye özel bir kişinin getirildiğini ve bölümdeki çalışanların değiştirildiğini belirtti. 
     Başka bir hastane çalışanı da, aynı gün, bir araçtan başkalarının yardımıyla çıkan ''gizemli'' bir kişiyi gördüğünü ve hastane içinde, bu kişinin Usame bin Ladin olduğunu ifade eden konuşmalara şahit olduğunu söyledi. 
     CBS televizyonunda yer alan iddia, hastane ve Pakistan hükümeti yetkilileri tarafından doğrulanmadı. 
     






</TEXT>
</DOC>
