<DOC>
<DOCNO> 86900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/spo04.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a iki bomba 
</HEADLINE>
<TEXT>

Bordo-Mavili yönetim, bir süredir temasta olduğu Avustralya Milli Takımı’nın Hırvat asıllı kalecisi Petkovic’le anlaşma sağladı. Kocaelisporlu Lazarov ile el sıkışıldı 
     Petkovic bitti 
     KALECİ arayışlarını sürdüren Trabzonspor, çalışmalarında son aşamaya geldi. Avustralya Milli Takımı’nın formasını giyen Hırvat asıllı Michael Petkovic’le kesin anlaşmaya varılırken, sözleşmenin pazartesi yapılacağı öğrenildi. Norveç’in Lillestrom Kulübü’nde forma giyen 25 yaşındaki kaleci için 350 bin dolar bonservis ücreti ödenecek, kendisine ise yıllık 150 bin dolar verilecek. Petkovic, Karadeniz ekibiyle iki yıllık sözleşme imzalayacak. 
     
     Lazarov’dan evet’ 
     BORDO - Mavililer, Kocaelisporlu Lazarov ile de tek sezonluğuna 166 bin doları garanti para, 114 bin doları maç başına prensip anlaşmasına vardı. Bursasporlu Murat Hacıoğlu el sıkışıp, menajeriyle birlikte dün 21.30 uçağıyla Trabzon’a geliş biletlerini alan yöneticiler son anda operasyonu durdurdu. Genç oyuncunun gelişi Samet Aybaba’nın isteğiyle ertelenirken, Beşiktaşlı Bayram ile ilgili olumlu gelişmelerin olduğu öğrenildi. 
     
     Aybaba’dan, Bilgili’ye gönderme 
     TRABZONSPOR’un hocası Samet Aybaba, ilginç açıklamalarda bulundu. Genç çalıştırıcı, isminin daha önce Beşiktaş’la geçtiğinin hatırlatılması üzerine, "Başkan yabancıdan yana tavır koydu. Trabzon’u, büyüklerin üzerine çıkarıp, kimin nereye layık olduğunu göstereceğim. Kaptan olarak kupalara uzanırken kısa pantalonlarla gezenler şimdi söz sahibi oldu" dedi. 
     



 SPOR 
































</TEXT>
</DOC>
