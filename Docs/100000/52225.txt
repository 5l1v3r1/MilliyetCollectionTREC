<DOC>
<DOCNO> 52225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/tamer.html </URL>
<DATE> 2001/11/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
En eskisi değil, ama en kıdemlisi 
</HEADLINE>
<TEXT>

Neslihan Tombul, tam 13 yıldır Bank of New York'un Türkiye temsilcisi. Bankacılık sektörümüz için sanırım bu bir rekor 
     Swissair'den Ericsson ve British Telecom'a dünya devlerinin en tepe yöneticileri, 11 Eylül sonrasında art arda koltuklarından oldular. Telekomünikasyon devlerinin borçlarındaki astronomik artışa baktığınızda, sırada başka bomba isimlerin de bulunduğu sonucuna varabilirsiniz. Aslında laf aramızda 11 Eylül bahane, yönetimsel hatalar şahane 
     Merkez binası ikiz kulelerin burnunun dibindeki Wall Street'te olan Bank of New York ise en tepeden en alta personelin yıllanmasıyla ünlüymüş. Ve bu gelenek, 2 jet uçağının ikiz kuleleri yerle bir etmesi sonrasında da değişecek gibi durmuyor. 
     Bank of New York'un Türkiye temsilcisi Neslihan Tombul, geçenlerde yardımcısı Cihat Takunyacı'yı tanıştırdı bana. 4 yıldır birlikte çalışıyorlarmış. Ancak Takunyacı, 40 hatta 50 yıllık çalışanların bile bulunduğu bu kurumda kendisini neredeyse Bank of New Yorklu bile saymıyor 
     Allah'ın günü binlerce kişinin kapı önüne konduğu günümüz dünyasında bir bankada 40 - 50 yıl çalışmak mı Kulaklarıma inanamadım, ama aynen öyleymiş. Bu bankaya bir giren ortalama 20 - 25 yıl kalırmış. 
     O anda birden intikal ettim ki, bizim bankacılarımız sürekli bir bankadan diğerine yer değiştirirken, 80'li yılların sonlarına doğru İstanbullu iş çevrelerinin toplantılarında ilk kez karşımıza çıkan, İngilizcesi Türkçesinden daha akıcı, son sürat düşünüp bir o kadar da hızlı konuşan simsiyah saçlı gencecik hanım, 2001 yazında da hala yerli yerinde oturuyor. 
     Yoksa genç yaşına rağmen Türkiye'de aynı koltukta en uzun oturan bir numaralı profesyonel yönetici sıfatını elinde tutuyor olmasın Tombul, 13 yıldır bankanın Türkiye temsilcisiymiş. Türkiye'de son 13 yıl aynı koltukta oturan banka genel müdürü varsa beri gelsin. Tam bu satırları yazarken, aklıma Tekfenbank'ın Genel Müdürü Mehmet Erten geldi. Arayıp sordum. Tombul'a göre bir yıl eksiği var. 
     
Bank of New York'un 83 yaşındaki Dorothy'si      Bank of New York'un tüm dünyada 18 bin çalışanı var. Üstteki yazıda da söz ettim. Bankaya bir giren bir daha çıkamıyor. Emeklilik yaşı 65, ama emekli olduktan sonra da yıllarca çalışmaya devam edenlerin sayısı az değil. Örneğin Dorothy Lee. 82 yaşına kadar tam gün, sonraki 1.5 yıl da yarım gün çalıştıktan sonra geçen yıl fiziksel gücü yetmediği için veda etmiş Bank of New York'a. Para transferlerinde problem olduğunda dünyanın dört bir yanındaki Bank of New Yorklular "imdat Dorothy" diye telefona sarılırlarmış. 
     Bank of New York'un personeliyle bu denli bütünleşmesinin, duygusallığın ötesinde bir nedeni var elbette. Bu banka kredi vermez, parasını riske etmez. Global düzeyde bankalararası işlemleri en etkin şekilde yaparak komisyonunu alır. Yani sadece bankalarla çalışır. Sistemini çok iyi kurmuş, ama o sistemin etkin işlemesi de personele bağlı. 
     Bank of New York'un ABD'deki merkezi, Wall Street'in New York Borsası bitişiğindeki bina. Sadece bankacı personel değil, aşçılar da, garsonlar da epey yaşlı - başlılarmış. Saçları bembeyaz zenciler büyük bir titizlikle işlerini en mükemmel yapmaya uğraşırlarmış. 
     Yönetim Kurulu Başkanı bile konuklarını bankanın içindeki lokantada ağırlarmış. Komisyon gelirleriyle giderlerin dengesi açısından masrafları kontrol ederken bu yemekleri bile dikkate alırlarmış. 
     Bizim fon bankalarında bile hala, konuklarını en lüks lokantaya götürenler mevcut. Bank of New York'larımızın olmamasında, bu anlayış farkının da belki payı vardır. 
     
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
