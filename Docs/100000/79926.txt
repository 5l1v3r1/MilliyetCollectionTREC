<DOC>
<DOCNO> 79926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yazar/bila.html </URL>
<DATE> 2002/04/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yılmaz Öcalan asılmamalı 
</HEADLINE>
<TEXT>

     GÜRBULAK - AĞRI 

     Başbakan Yardımcısı ve ANAP Lideri Mesut Yılmaz ile Gürbulak Sınır Kapısı'nın temel atma töreni dönüşünde uçakta konuşma olanağı bulduk. 
     Yılmaz, idam cezasının kaldırılması ve mali milad konularında önemli mesajlar verdi. 
     Savaş, yakın savaş ve terör halleri dışında idam cezasının kaldırılmasını öngören anayasa hükmüne uyum sağlanması amacıyla Meclis'e sevk edilen yasa tasarısının özellikle Avrupa Birliği'nin beklentilerini karşılamadığını vurgulayan Yılmaz, idam cezasının Abdullah Öcalan'ın mahkum olduğu 125. maddeyi de kapsayacak şekilde tümüyle kaldırılması gerektiğini savundu. 
     Yılmaz'a sorduk 
     - İdam cezasının kaldırılmasına ilişkin tartışmanın mühim noktasını Abdullah Öcalan oluşturuyor. MHP, Öcalan hariç 125. madde idamın kaldırılmasına itiraz etmiyor. Siz Öcalan'ın da kapsama alınmasını mı istiyorsunuz 
     - Bu şekliyle yasa tasarısı işimizi çözmüyor. Ben daha önce de ifade ettim. İdam cezası herkesi ve herşeyi kapsayacak şekilde kaldırılmalıdır. 
     - Öcalan'ın cezasının infaz edilmesine, AB istiyor diye mi, idam cezasına karşı olduğunuz için mi, yoksa Öcalan'ın asılmasının Türkiye'nin yararına olmayacağı düşüncesiyle mi karşı çıkıyorsunuz 
     - Her üç gerekçeyle de karşı çıkıyorum. Cezanın infaz edilmesi Türkiye'ye yarar sağlamaz. İdam cezasının kaldırılması gerekli. Avrupa'da idam cezası yok. Avrupa Konseyi üyesi olmadığı halde Arnavutluk'ta da yok. 
     - Koalisyon ortağınız MHP, Öcalan'ın kapsama alınmasına şiddetle karşı çıkıyor. İdam cezasını tümüyle nasıl kaldırmayı düşünüyorsunuz 
     - Muhalefetten destek aramayı düşünüyoruz. Sayın Bahçeli'nin buna itirazı yok. Muhalefet partileri ile bu arayışa girebiliriz. 
     - Şu anda Meclis'te olan yasa görüşülürken muhalefet desteği ile değiştirmeyi düşünüyor musunuz 
     - Meclis'teki yasa sadece anayasadaki çerçeveye uyum yasasıdır. Bu nedenle uzlaşma sağladığımız zaman ayrı bir yasa teklifi getirilebilir. Çok acelesi yok. İdamın kaldırılması AB'ye üyelik için bir şart. Müzakereler için bir şart değil. 
     Yılmaz, Kürtçe televizyon yayını için RTÜK Yasası'ndaki engelleyici hükmün kaldırılması gerektiğini ancak bireysel Kürtçe öğrenimi için yasal düzenlemeye gerek olmadığını da vurguladı. 
     
Mali af      Yılmaz'ın verdiği önemli bir mesaj da mali milad uygulaması öncesinde yürütülen bir mali af çalışmasıydı. Yılmaz, mali milad uygulamasıyla birlikte gündeme gelecek "nereden buldun" sorusunun ekonomiyi ve mali piyasaları olumsuz etkilememesi için geçiş dönemi öngören bir yasa çalışması yaptıklarını açıkladı. 
     Yılmaz, 6 aylık bir süre tanıyacaklarını ve bu süre içinde 3 yönlü mali af getireceklerini belirtti. Yılmaz, şu bilgiyi verdi 
     "Stok affı, servet affı ve sicil affı getireceğiz. Çünkü, bu ekonomik kriz döneminde kaynak sıkıntımız var. İnsanlar zor koşullarda ticaret yapmaya çalıştılar. Kayıt dışına çıktılar. Biz diyoruz ki, eğer yurtdışında parası olan, mali mülkü olan, kayıt dışında stoku, serveti olan herkes, bu 6 ay içinde getirsin kayıt içine alsın. Onlara, nerden buldun diye sormayacağız. Belki, yüzde 2 - 3 gibi sembolik bir değer vergisi alırız. Bu çalışma yürüyor." 
     Yılmaz, koalisyon liderleri arasında bir uyum sorunu olmadığını, MHP Lideri Bahçeli'yle de aralarında bir soğukluk bulunmadığını belirtti. 
     
Sürprizlerim var      Yılmaz, partisine yeni yüzler kazandırmak istediğini belirterek, "Yeni isimlerle ilgili sürprizlerim var" dedi. 
     Yılmaz, "Kemal Derviş'i ANAP'a davet etmeyi düşünüyor musunuz " sorusunu yanıtlarken de, "Şimdi bakanken olmaz. DSP'nin kontenjanından bakan oldu. Şu anda bağımsızdır. Ama seçim tarihi belli olur. Seçim süreci başlarsa o zaman düşünebiliriz, oturup konuşabiliriz" karşılığını verdi. 
     Yılmaz, ANAP'ın anketlerde aldığı sonuçlarla ilgili olarak da, "Bizim yaptırdığımız yoklamaların yarısında barajın az üstünde yarısında da baraj sınırında çıkıyor. Ama ben ANAP'ın yüzde 30'luk bir potansiyeli olduğunu düşünüyorum. Çünkü, kararsızları çekebilecek en şanslı parti biziz. İdeolojik partilerin kararsızları çekme yeteneği yoktur" diye konuştu. 
     
     







Fransa ve sol 


Hangi CHP 


Yılmaz Öcalan asılmamalı 


23 Nisan Egemenliğin kaynağı gökte değil yerde... 


Altın vuruş 


Kavramlar sözlüğü 


Bağış bayramına gelin siz de katılın 


Fransa'dan seçim dersleri 


Sandıktan mesaj çıktı 


Tartışılacak rapor 


Deprem çocuklarının bayramı 


Fransa'dan Le Pen dersleri 


İlaç devleri, yeni ilaç keşfedemiyor 


Senedin iadesi lazım 


Yirmi milyon çocuğumuzu eğitmek zorundayız 


Gazioğlu Belediye şantaj yapıyor 


</TEXT>
</DOC>
