<DOC>
<DOCNO> 91123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo03.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan payı Lucescu’ya 
</HEADLINE>
<TEXT>

Galatasaray, eski hocası Lucescu’ya 1 milyon 200 bin dolarlık alacağını ödeme kararı aldı. Sportif A.Ş.’den gelecek olan k r hissesinin büyük bölümü Rumen hocaya ödenecek 
     HALİL ÖZER 

     Alacağı bitecek 
     GALATASARAY yönetimi eski çalıştırıcısı Mircea Lucescu’nun geçtiğimiz sezondan kalan 1 milyon 200 bin dolarını ödüyor. Sarı - Kırmızılı yöneticiler, önceki gün yaptıkları toplantıda, Rumen hocanın parasını Temmuz ayında eksiksiz olarak ödenmesi kararını aldılar. Ancak Galatasaray yönetimi maddi sıkıntı nedeniyle bu parayı Sportif A.Ş’den gelecek olan k r hissesinden verecek. Böylece Aslan payını da Lucescu almış olacak. 
     
     Fiyat açıklanmadı 
     SARI - KIRMIZILILAR’IN borsaya açılan şirketi Sportif A.Ş. temmuz ayında kulübe k r hissesini verecek. Ancak bu hissenin tam miktarı SPK’nın böyle bir durumu tepki göstermesi nedeniyle açıklanmadı. Ancak Galatasaray, kasaya gelecek olan bu paranın büyük bir bölümünü Rumen hocaya vererek eski defterleri kapatacak. Sarı - Kırmızılı yöneticilerin, önümüzdeki günlerde bu konuyla ilgili olarak Lucescu ile görüşecekleri öğrenildi. 
     
Stat girişimi      GALATASARAY yenilemeyi düşündüğü Ali Sami Yen Stadı için Belçika ve Japon firmalarıyla temaslarını sürdürüyor. Sarı - Kırmızılı yönetimin, önümüzdeki hafta içinde kararını verip, yıkım - yapım çalışmalarını yürütecek şirketle resmi anlaşmayı imzalaması bekleniyor. Öte yandan yeni sezon maçlarının yolların tamamlanması durumunda İkitelli Olimpiyat Stadı’nda yapılması kararlaştırıldı. 
     
Ender sesleri      FATİH Terim’in isteği üzerine harekete geçen Galatasaray, Bursasporlu Ender’i gündemine aldı. Başkan Özhan Canaydın’ın bugün İstanbul’a gelecek olan Bursaspor Başkanı Erdoğan Bilenser’den yıldız futbolcuyu isteyeceği öğrenildi. Sözleşmesinde "1 milyon dolar getiren alır" maddesi bulunan Ender’in, geçen sezon Galatasaray’a transferi son anda iptal olmuştu. 
     
Fatih Terim Çizme yolcusu      GALATASARAY Teknik Direktörü Fatih Terim, Bodrum’daki tatilini kısa kesip, transfere son noktayı koymak için harekete geçti. Başarılı teknik adamın İtalya’ya gidip, bir dizi temaslarda bulunacağı öğrenildi. Fatih Terim’in Milan ve Fiorentina Kulüpleri’nin yöneticileriyle bir araya gelip, Rui Costa ve Nuno Gomes’in transferlerine son noktayı koyacağı iddia edildi. 
     



 SPOR 


































</TEXT>
</DOC>
