<DOC>
<DOCNO> 69859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sonspo24.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ali Eren takımla çalışmalara başladı 
</HEADLINE>
<TEXT>

     Beşiktaş, Yimpaş Yozgatspor ile hafta sonunda kendi sahasında yapacağı lig maçının hazırlıklarını sürdürdü. 
     Ümraniye Tesisleri'nde, teknik direktör Christoph Daum yönetiminde gerçekleştirilen ve basına kapalı olarak yapılan antrenmanda siyah-beyazlı futbolcuların, taktik çalıştığı bildirildi. 
     Kocaelispor maçında testislerinden sakatlanan Ali Eren'in de idmana çıktığı kaydedildi. Yarın takımla birlikte çalışması beklenen milli futbolcunun, Yimpaş Yozgatspor maçında forma giyebileceği öğrenildi. 
     Beşiktaş, Yimpaş Yozgatspor maçının hazırlıklarını yarın yapacağı çalışmayla sürdürecek. 
     






</TEXT>
</DOC>
