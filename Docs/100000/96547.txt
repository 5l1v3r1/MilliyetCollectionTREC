<DOC>
<DOCNO> 96547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun28.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Tel Aviv'deki saldırıyı kınadı... 
</HEADLINE>
<TEXT>

     Avrupa Birliği AB dönem başkanı Danimarka, İsrail'in Tel Aviv kentindeki intihar saldırılarını kınadı ve bu saldırıların barış sürecine yönelik olduğunu belirtti. 
     Danimarka Dışişleri Bakanı Per Stig Moeller, Ortadoğu ile ilgili iki gün süren seminerin sonunda Filistin Enformasyon Bakanı Yaser Abdrabbo ile düzenlediği ortak basın toplantısında, AB'nin, terör güçlerinin barış sürecini yok etmesine izin vermeyeceğini söyledi. 
     Moeller, ''Terör saldırılarından çok üzüntü duyuyoruz ve kınıyoruz. Bu sadece İsraillilere değil, barış sürecine de yönelik bir saldırıdır'' diye konuştu. 
     Bakan Moeller ile ikili görüşme yapan Abdrabbo da saldırıları kınadığını kaydetti. 
     





</TEXT>
</DOC>
