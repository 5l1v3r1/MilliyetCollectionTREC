<DOC>
<DOCNO> 79144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur14.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Adalet Komisyonu, idam cezasını kaldıran tasarıyı kabul etti 
</HEADLINE>
<TEXT>

     Savaş ve çok yakın savaş tehdidi hallerinde işlenmiş suçlar ile terör suçları için öngörülenler dışındaki idam cezalarını kaldıran yasa tasarısı TBMM Adalet Komisyonu'nda Hükümet'ten geldiği şekliyle kabul edildi. 
     Tasarı, Türk Ceza Kanunu TCK ile Kaçakçılığın Men ve Takibine Dair Kanun'da yer alan idam cezalarının müebbet ağır hapis cezasına dönüştürülmesini öngörüyor. 
     Tasarının yasalaşması halinde, idam cezaları müebbet ağır hapis cezasına dönüştürülenler hakkındaki hücrede tecrit cezaları iki kat artırılarak uygulanacak. 
     Hakkında idam cezası verilen hükümlülerin dosyalarından henüz Yargıtay'a gönderilmemiş ya da Yargıtay Cumhuriyet Başsavcılığı'nda bulunanlar ile daha önce TBMM'ye gönderilmiş olanlar, hükmü veren mahkemece karara bağlanacak. Yargıtay'da bulunanlar ise ilgili ceza dairesince karara bağlanacak. 
     Askeri mahkemeler, Askeri Yargıtay Başsavcılığı ve Askeri Yargıtay'da bulunan dosyalar hakkında, yeni düzenlemenin kapsamı kıyas yoluyla uygulanacak. 
     





</TEXT>
</DOC>
