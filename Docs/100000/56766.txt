<DOC>
<DOCNO> 56766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/cemal.html </URL>
<DATE> 2001/12/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yürekler taşlaşıyor, yarın çok geç olabilir 
</HEADLINE>
<TEXT>

     Bu yılın şubat ayıydı. Ariel Şaron'un başbakan seçildiği gün gelmiştim İsrail'e. Doğu Kudüs'teki American Colony Oteli'nde kulağıma çalınan ilk değerlendirme şu olmuştu 
     "Şaron geldi, ortalık karışacak " 
     Bir Filistinli kulağıma eğilip 
     "Haydi bakalım, hoş geldi sefa geldi Şaron " derken, sesindeki alaycı titreşimlerle aslında korkunç bir kıyamet senaryosu çiziyordu. 
     Şöyle özetlenebilirdi 
     Şaron'un başbakanlığıyla birlikte Filistin saflarında terör için, intihar eylemleri için düğmeye basılacaktı. Hamas ve İslami Cihat harekete geçecekti. Şaron ise şöhretine halel getirmeyecek misillemelerini geciktirmeyecekti. 
     Yani şiddet şiddeti doğuracaktı. 
     Nitekim öyle oldu. 
     Geçen şubat ayında yazılmış olan bu kıyamet senaryosu ne yazık ki aylardır adım adım uygulanıyor. İsrail ve Filistin toprakları insan olanın yüreğini daraltan bir dehşet tırmanışının sahnesi haline getirilmiş durumda. 
     Üstelik, bu çılgınlık gün geçtikçe daha çok taraftar topluyor. 
     Filistin kamuoyunun yüzde 70'i, Hamas ve İslami Cihad'a mensup intihar teröristleri tarafından koyulan eylemleri destekliyor. Buna karşılık İsrail kamuoyunun yüzde 70'i de Başbakan Şaron'la aşırılıklarının arkasında... 
     Çok tehlikeli bir kutuplaşma bu. 
     İnceldiği yerden kopsun kaderciliğinin, nefret ve düşmanlığın, çaresizlik ve umutsuzluğun her iki kampta nasıl kök salmaya başladığını gösteriyor. 
     Hayra alamet bir gidiş değil. 
     Akla ister istemez kıyamet senaryosu acaba sonuna kadar sahneye konulacak mı sorusunu getiriyor. 
     Ürkütücü bir ihtimal bu. 
     Hem Filistin hem İsrail tarafında şahinlerin eli güçlenmiş durumda. Güvercinler sindi, suskunlaştılar. Ilımlı sesler şimdilerde kulağa pek az çalınıyor. 
     İç savaş patlak verebilir mi 
     Bir cehennem çukuru açılabilir mi 
     Kıyamet senaryosunda bu son sahneyi aklı başında hiç kimse düşünmek bile istemiyor. Hala aklı başında olanların düşündüğü başka şeyler var. 
     Bunlardan biri 
     Şaron'la barış gitgide uzaklaşır. 
     Ya Arafat'la 
     Filistin lideri Arafat'ın da bir barış ortağı olamayacağı konusundaki yargı gittikçe yaygınlaşıyor. Ancak, Arafat'ın alternatifi dendiği zaman akan suların şimdilik durduğu da dikkati çekiyor. 
     Evet, Şaron gibi Arafat'ın da bir barış meleği olmadığı artık malum. Devlet adamlığı çapının barış yapmaya yetmediği çoktan anlaşıldı. Ama yine de, sahneden giderse ortalığın düzelebileceğini söyleyenler henüz inandırıcı olamıyor. 
     Sonuç 
     Çıkmaz derinleşiyor, kan gölü büyüyor. Bir yandan İsrail'i denize dökmek isteyenlerin şiddeti, yani Hamas'la İslami Cihad'ın intihar terörizmi, diğer yandan Şaronizm, el ele cehenneme açılan yolları döşemeye devam ediyorlar. 
     Çılgınlık nasıl önlenebilir 
     Burada öncelikli görev Amerika'nın. Dehşet tırmanışını durdurup bölgeyi yeniden barış yörüngesine sokabilecek dünyadaki tek güç yine Amerika'dan başkası değil. ABD'nin Afganistan sonrasında Irak'ı falan bırakıp İsrail ve Filistin'e yüklenmesi şart. Çünkü burada bir cehennem çukuru açılmasına ramak kaldı. 
     Yürekler gitgide taşlaşıyor. 
     Yarın çok geç olabilir 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
