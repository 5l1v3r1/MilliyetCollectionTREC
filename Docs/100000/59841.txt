<DOC>
<DOCNO> 59841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sondun07.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada yılın en iyi ve en kötü 10 filmi seçildi 
</HEADLINE>
<TEXT>

     Dünyaca ünlü ''People'' dergisi, 2001 yılının en iyi ve en kötü filmlerini seçti. 
     Derginin sinema eleştirmenlerinin yaptığı değerlendirmeye göre, yılın en iyi filmi Francis Ford Coppola'nın imzasını taşıyan Vietnam Savaşı klasiği ''Apocalypse Now Redux''. 
     Nicholas Cage ile Tom Cruise'un nişanlısı, İspanyol aktris Penelope Cruz'un rol aldığı ''Captain Corelli's Mandolin'' adlı yapımın ''yılın en kötü filmi'' seçildiği değerlendirmeye göre 2001'in en iyi filmleri şöyle 
     1-Apocalypse Now Redux Ünlü yönetmen Francis Ford Coppola'nın 
     imzasını taşıyan 1979 tarihli Vietnam Savaşı klasiğinin yeni çevrimi yılın en iyi filmi. 49 dakikalık filmde Marlon Brando'nun yer aldığı iki yeni sahne de bulunuyor. 2-Bridget Jones'un Günlüğü-Bridget Jones's Diary Ülkemizde de gösterilen film, Helen Fielding'in aynı adlı romanından beyazperdeye uyarlandı. Renee Zellwegger, Hugh Grant ve Colin Firth'ün rol aldığı filmin çekimleri İngiltere'de yapıldı. 3-Ghost World Ergenlik çağındaki iki kızın Thora Birch ve Scarlett Johansson sorunlarını işleyen filmi sadece gençlik filmi olarak görenler yanıldı. 4-In the Bedroom Sissy Spacek'e ödül getiren bu dar bütçeli drama, çocukları öldürülen bir çiftin çarpıcı hikayesi. 5-''The Man who wasn't There'' Joel ve Ethan Coen'in yeni ''harikası'', bir berberin Billy Bob Thornton kuru temizleme dükkanı açmak için şantajcıya dönüşmesinin öyküsünü anlatıyor. 6-Akıl Defteri-Memento Türkiye'de de gösterilen film, hafızasını kaybeden bir adamın Guy Pearce ülkeleri gezerek kendini arayışının hikayesi. 7-Ocean's Eleven Oyuncuları Julia Roberts, George Clooney, Brad Pitt, Matt Damon ve Andy Garcia'nın Türkiye'deki İncirlik Üssü'nü ziyaret ettiği film, ilgi gören yapımlardan. Eleştirmenler, filmin ''Casablanca''yı hatırlatan restoran sahnesini başarılı buldu. 8-The Pledge Sean Penn'in yönettiği, Jack Nicholson'ın rol aldığı heyecanlı bir polisiye. 9-Shrek Türkiye'de de büyük beğeni toplayan ''animasyon harikası'', Cameron Diaz gibi ünlü yıldızlar tarafından seslendirildi. 10-Panama Terzisi-The Tailor of Panama Beyazperdenin James Bond'u Pierce Brosnan'ın rol aldığı film, John Le Carre'ın satış rekorları kıran romanından beyazperdeye aktarıldı. Film, halen Türkiye'de gösterimde. 
     
     Ve kötüler 
     Derginin yaptığı değerlendirmeye göre, yılın en kötü filmleri sırasıyla şöyle 
     1-Captain Corelli's Mandolin Nicolas Cage ile Penelope Cruz'un 
     rol aldığı ve satış rekorları kıran romandan sinemaya uyarlanan film, kitabı ''mumla arattı''. 2-Final Fantasy Büyük hayallerle çekilen animasyon filmi sevilmedi. 3-Freddy Got Fingered Başarısız bir komediydi. 4-Glitter Şarkıcı Mariah Carey'nin ilk beyazperde denemesi kötü son buldu. Konusuyla pembe dizileri andıran filmin tek olumlu yönü Carey'nin şarkılarıydı. 5-The Majestic Frank Darabont, Frank Capra ve Jim Carey'yi buluşturan film, bir ''başarısızlık anıtı''. 6-Pearl Harbor Sinema tarihinin en pahalı filmi, derginin sinema eleştirmenlerince beğenilmedi. Film, başrol oyuncusu Ben Affleck'in üzerine fazla odaklanarak asıl konudan uzaklaştı. 7-Maymunlar Cehennemi-Planet of the Apes Film 1968 yapımı ilk çevriminin başarısına erişemedi. Tim Burton'ın yönettiği filmde, ünlü oyuncular Helena Bonham Carter ve Mark Wahlberg, ''maymun-insan'' rolünde ürkütücü değil komikti. 8-Serendipity Başarısız bir romantik komedi idi. 9-3000 Miles to Graceland Film sinemalara geldiği hızla gitti. 10-Town Country Deneyimli oyuncular Warren Beatty, Goldie Hawn ve Diane Keaton bu filmi kurtaramadı. 
     






</TEXT>
</DOC>
