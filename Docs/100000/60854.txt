<DOC>
<DOCNO> 60854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/sondun05.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen "Gerekirse sadece Rum Kesimi AB'ye girer" 
</HEADLINE>
<TEXT>

     AB'nin genişlemesinden sorumlu komisyon üyesi Günther Verheugen, ''Kıbrıs Rum kesiminin, gerekirse tek başına AB üyesi olacağını'' söyledi. 
     Deutschland radyosunda bugün demeci yayınlanan Verheugen, ''Kıbrıs'ın AB'ye girecek ilk adaylar arasında olacağından hiç şüphe duymadık. Durum gerektirirse Rum kesimi tek başına AB'ye girebilir'' dedi. 
     ''Ama bu bizim özellikle istediğimiz çözüm değil'' diyen AB komisyon üyesi, ''Komisyonun açık tutumu, Kıbrıs konusunda ilerleme kaydedilmesini sağladı. Ben bunu daha önce beklemiştim. Bu gelişmenin sonbaharda olacağını düşünmüştüm, ama olsun güzel, yeterince vaktimiz var...'' diye konuştu. 
     4 yıl aradan sonra ilk yüz yüze görüşmeyi 4 Aralık'ta Lefkoşa'da 
     yapan KKTC Cumhurbaşkanı Rauf Denktaş ile Rum Yönetimi Lideri Glafkos Klerides, doğrudan görüşmelerin 16 Ocak'ta başlatılması için anlaşmıştı. Klerides 5 Aralık'ta KKTC'ye geçerek Denktaş ile yemek yemiş, Denktaş da 29 Aralık'ta Lefkoşa'nın Rum tarafına giderek, Klerides ile aynı sofraya oturmuştu. 
     






</TEXT>
</DOC>
