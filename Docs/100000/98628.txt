<DOC>
<DOCNO> 98628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yazar/ozyurek.html </URL>
<DATE> 2002/07/29/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
İhracatta vergi iadesi kısılacak 
</HEADLINE>
<TEXT>

IMF artan ihracatla birlikte ödenen vergi iadelerinin yükselmesinden rahatsız oldu. Ve iadelerin kısılması için baskı yapmaya başladı 
     IMF’ye verilen son niyet mektubunda "yüksek ihracat sayesinde vergi iadeleri tutarı programda öngörülen tutardan daha yüksek seviyede gerçekleşmiştir" ifadesi yer alıyor. 
     İhraç edilen mal ve hizmetlerin bünyesine giren mal ve hizmetler için daha önce ödenmiş bulunan KDV’lerin ihracatçıya geri verilmesini sağlayan ihracatta vergi iadesi sürekli tartışma konusu oldu. Kayıtdışı ekonominin genişliği ve naylon fatura düzenlemenin yeteri kadar cezalandırılmaması nedeniyle ihracatta vergi iadesinde büyük yolsuzluklar yapılabildi. Geçen yıl hayali ihracatla ilgili büyük operasyonlar gerçekleştirildi ve pek çok insan gözaltına alındı. 
     Maliye Bakanlığı ihracatçılarla, ihracatta vergi iadesi denetimini yapan yeminli mali müşavirlerin üst örgütü olan TÜRMOB temsilcileri ile sürekli toplantılar yaparak bir yandan haksız KDV iadesini önlemeye, diğer yandan gerçek iade taleplerini geciktirmeden karşılamaya çalışmakta. 
     Alınan önlemlerle ihracatçının KDV iade talepleri daha hızlı bir şekilde sonuçlandırılmakta. Hem getirilen bu kolaylık hem de döviz kurlarındaki artış nedeniyle ortaya çıkan ihracattaki özellikle TL cinsinden yükseliş iade edilen KDV tutarlarının başlangıç ödeneğinin aşılması sonucunu doğurdu. 
     2001 yılında KDV iadelerindeki başlangıç ödeneği bir katrilyon olarak öngörüldüğü halde fiili ödeme yıl sonuna doğru 1.7 katrilyon olarak gerçekleştir 
     
KDV iadeleri ödenekleri aşıyor      Aşağıdaki tabloda ocak - haziran döneminde 2001 ve 2002 yılındaki aylık KDV ödemeleri ve artışlar gösterilmiştir. Tablodan anlaşıldığı gibi 2002 yılı için toplan 2 katrilyon başlangıç ödeneği konduğu halde yılın ilk 6 ayında fiili ödemeler ödeneğin 69’una ulaşmış bulunuyor. 
     İzlenen IMF destekli istikrar programının sonucu olarak içeride talep düşmekte ve bu nedenle üretim ve ticaret yavaşlamaktadır. Geriye ekonomiye nefes aldıracak tek yol olarak ihracatın artırılması kalmaktadır. İhraç edilen mal ve hizmetlerle ilgili KDV’lerin gecikmeden iade edilmesi ihracatın artışı yönünden son derece önemlidir. KDV iadesi ihracatçılara tanınan bir teşvik değil, ihracatçı firmaların dışarıya sattıkları mal ve hizmetlerin üretimi veya satın alınması nedeniyle yüklendikleri verginin indirim konusu yapabilmelerinin bir yoludur. 
     Şimdi IMF Türkiye’yi KDV iadelerinin yavaşlatılması konusunda uyarmaktadır. Bu uyarı dikkate alınarak KDV iadeleri yavaşlatılırsa, ihracatta duraklamalara yol açılmış olunur. Hükümetin ihracatta KDV iadelerini kısacak, duraklatacak yöntemlere başvurması, yetersiz de olsa ekonominin nefes alabildiği tek kanal olan ihracatın duraklamasına neden olur. 
     IMF’nin her dediğinin doğru olduğunu tartışmadan kabul ederek ekonomik büyümeyi durdurduk, pek çok işyerinin kapanmasına, milyonlarca insanın işsiz kalmasına yol açtık. İhracat sayesinde ayakta kalan sınırlı sayıdaki firmaları da KDV iadelerini kısarak kapatmayalım. 
     
İhracatta KDV İadeleri  2001 2002 Artış Ocak 44,606 139,262 212,2 Şubat 59,241 181,254 206,0 Mart 61,079 235,124 258,0 Nisan 66,459 293,345 341,3 Mayıs 128,183 296,508 131,3 Haziran 126,385 231,988 83,6 Ocak - Haz Toplamı 485,963 1,377,481 183,5      
     
     







Yöneten demokrasi 


Küçük şeyler 


Ecevit vazgeç dedi Bahçeli dinlemedi 


Kapitalizm nasıl kurtulur 


Önümüz hiç parlak görünmüyor 


İhracatta vergi iadesi kısılacak 


Bülent Ecevit’in siyaset formülü "İç boğuşma" 


Seçim nisana kalır mı 


Siyaset Gazinosu’nun halk günü .. 


K rsız firmalarla ekonomi yürümez 


Şirketinden para çekti diye işadamı hapse girer mi 


</TEXT>
</DOC>
