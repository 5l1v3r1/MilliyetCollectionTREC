<DOC>
<DOCNO> 78807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/bnba.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido’dan tavsiyeler 
</HEADLINE>
<TEXT>

     Yıldız oyuncu, NBA’i hedef alan gençlere, "Çok çalışarak hedefe odaklanın, yaptığınız işi sevin" mesajını verdi 
     NBA’DE Sacramento Kings formasını giyen milli basketbolcumuz Hidayet Türkoğlu, NBA’i hedef alan gençlere, "Çok çalışın, hedefe odaklanın ve yaptığınız işi sevin" tavsiyelerinde bulundu. Bu yaz İstanbul’da düzenlenecek, "Sınır Tanımayan Basketbol" yaz kampında, Türk ve Yunan çocuklara basketbol öğretmeye hazırlanan Hidayet Türkoğlu, NBA tarafından düzenlenen bir tele konferansta soruları yanıtladı. 
     HİDAYET, Sacramento’daki Yugoslav takım arkadaşı Predrag Stojakovic ile birlikte Mirsad Türkcan, İbrahim Kutluay ve Mehmet Okur’un da katılımıyla, İstanbul’da 5 - 8 Temmuz tarihleri arasında düzenlenecek yaz kampında, çocuklara basketbol öğretecek. Yıldız basketbolcu, "Çocuklara birşeyler verme fırsatı yakalayacağım. Onlara, hangi özelliklerini geliştirmeleri gerektiği konusunda bilgi vereceğiz" dedi. 
     
Los Angeles Lakers galip      NBA’DE Batı Konferansı’nda birinci Sacramento Kings’in takipçilerinden son şampiyon Los Angeles Lakers, Seattle Supersonics’i 111 - 104 mağlup ederek üçüncü sıradaki yerini korudu. Lakers’ta dev pivot Shaquille O’Neal 41 sayı, 11 ribaund ile oynarken, Kobe Bryant 19, Derek Fisher da 13 sayı ile Lakers’ı sırtladılar. 
     
Diğer sonuçlar Philadelphia - Chicago 96 - 98 Minnesota - Boston 90 - 93      



 SPOR 






















</TEXT>
</DOC>
