<DOC>
<DOCNO> 50944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sonspo19.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelonalı Cocu 2 hafta yok 
</HEADLINE>
<TEXT>

     Galatasaray'ın Avrupa Şampiyonlar Ligi'ndeki rakiplerinden İspanya'nın Barcelona takımının orta sahasında oynayan Philip Cocu, dizindeki sakatlığı nedeniyle 2 hafta sahalardan uzak kalacak. 
     İspanyol kulübünden yapılan açıklamada, Hollandalı milli futbolcunun sakatlığının, pazar günü Real Madrid'le Bernabeu Stadı'nda yapılan maçın ikinci yarısında, rakip takımın Fransız futbolcusu Zinedine Zidane ile çarpışması sırasında meydana geldiği bildirildi. 
     Barcelona, deplasmanda yaptığı bu maçı 2-0 kaybetmişti. 
     Sezon başından bu yana Barcelona'nın tüm maçlarında oynayan Cocu'nun, Şampiyonlar Ligi'nde İngiltere'nin Liverpool takımıyla 21 Kasım'da yapılacak ilk maçta forma giymesinin şüpheli olduğu belirtildi. 
     






</TEXT>
</DOC>
