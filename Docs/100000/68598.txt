<DOC>
<DOCNO> 68598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/spor/ygokce.html </URL>
<DATE> 2002/02/20/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Yanıt bekleyen sorular 
</HEADLINE>
<TEXT>

     Derbideki dört kırmızı kart, bazı gerçeklerin üstünü bir şal gibi örttü. Spor toplumumuzu tehdit eden ilkelliği yeniden öne çıkardı. Bazı sorular ortada kaldı. 
     Maçtan bir saat önce, Şükrü Saracoğlu Stadı’na 100 metre kala demir kafeslerle, üç sıra Robocop’la oluşturulmuş polis barikatıyla karşılaştım. Ellerinde bilet binlerce insanın arasında rastladığım polislere derdimi anlatamadım. Hepsinin ağzından programlanmış robotlar gibi aynı sözcük çıkıyordu, "Kapılar kapandı, içeri giremezsiniz. Devam edin " 
     Israr edenlerin başına tatsız şeyler geldi. Benim de...Çocuğum yaşındaki genç polislerden, polis okullarında ya da akademilerinde öğretildiğinin tam tersine hak etmediğim sözler işittim. Onlar işlerini yaptıklarını söylüyorlar, ama benim işimi yapmama asla kontrol edilemez anlayışsızlıkla engel oluyorlardı. 
     Elbette işimi yapacaktım. İşimi yapmak için kararlılık gösterdim. Tatsız manzaralar oluştu. Düğmeleri kopmuş bir palto, yükselmiş tansiyonla açık bırakılan tek kapıdan, yüzlerce insanın birlikte hayvan sürüsü içindeymişcesine nihayet içeri girebildik. Bu arada meslektaşım İlker Yasin’in sol ayağının üzerinden bir Mercedes geçti. 
     İstanbul Emniyet Müdürü Sayın Hasan Özdemir’e sorularım var 
     Futbolda güvenliğin, polis dehşeti olmadığını siz mi bize anlatacaksınız, yoksa biz mi size anlatmaya çalışacağız 
     Futbolseverlerin insan olduğuna inanıyor musunuz İnsan olduklarına inanıyorsanız, artık hayvanlara karşı dahi ayıplanan şiddet dolu davranışları neden ısrarla sürdürüyorsunuz 
     Galatasaray - Juventus maçından beri binlerce polisle stadları korku alanları haline getirdiğinizin, insanları olay çıkmasın diye ezerken olay yarattığınızın farkında değil misiniz 
     Ellerinde biletle maça girmek gibi meşru isteklerini dile getiren vatandaşlara neden engel oluyorsunuz 
     Binlerce polis, fazladan basılmış biletlerin stat içinde yaratacağı izdihamı önlemek, rezaletin ortaya çıkmasını engellemek üzere onca yıllık deneyiminize rağmen kullanılmış olmuyor mu 
     Para, emek ve gayretle yenilenmiş bir stadı gidilmez ve girilmez hale getirmek, polisin hangi görev tanımına giriyor İnsanları evlerinden çıkamaz, yolda yürüyemez hale getiren trafik kısıtlamalarını gerçekleştirirken, hastaları, yaşlıları, hamile kadınları ve çocukları düşünüyor musunuz Onlar için alınmış önlemleriniz var mı 
     Bu soruların yanıtını bekliyorum sayın Emniyet Müdürü...Yanıtlamazsanız şaşırmam. Yanıtlarsanız sevinirim. Aramızda uygar bir diyalog başlar. Beş olimpiyat, Dünya Kupaları ve Şampiyonlar Ligi’nde 100’e yakın maç izlemiş bir spor gazetecisinin önerileri olur size. 
     Bir soru da Biletix yöneticilerine Derbi için kaç bilet bastınız Stat kapasitesi nedir Maça giremeyen kaç bin biletli seyirciniz ödediği paranın karşılığını alamayan müşteriniz var Sahte bilet basıldı mı Bu konuda şikayetçi oldunuz mu Ve Fenerbahçe Spor Kulübü Yöneticileri’ne Teberrulu bilet alıp maça giremeyenlere teberru paralarını da geri ödeyecek misiniz Yoksa sadece resmi bilet fiyatından mı ödeme yapılacak 
     Tüketiciler soruyor...İnsanlar merak ediyor. Biliyorsunuz, onların büyük çoğunluğu muhteşem taraftarınız oluyor Sorular yanıt bekliyor... 
     
     



 SPOR 


























</TEXT>
</DOC>
