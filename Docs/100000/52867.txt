<DOC>
<DOCNO> 52867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/siyaset/siy03.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip komutan olmadı 
</HEADLINE>
<TEXT>

Afyon'da "İşte ordu, işte komutan" sloganı atan partililer, AKP lideri Tayyip Erdoğan'ı kızdırdı Bizim bir tane ordumuz var 
     SALİH ÖZKILINÇ Afyon DHA 

     AKP Genel Başkanı Recep Tayyip Erdoğan, Afyon'da "İşte ordu, işte komutan" sloganı atan partilileri, "Bizim bir tane ordumuz vardır, onun da komuta kademesi bellidir" diyerek uyardı. 
     Hükümet Meydanı'nda partisinin düzenlediği mitingde konuşan Erdoğan, kürsüye çıktığında başlayan fırtına üzerine konuşmasına "Kasırgalar, fırtınalar, yıldırımlar bizi durduramayacak" diyerek başladı. "Ak Parti, Türkiye'nin partisidir" diyen Erdoğan, "Bu hükümet gidicidir. Gitmeye mahk mdur ve gidecektir" dedi. Erdoğan, konuşmasının, "İşte ordu, işte komutan" sloganıyla kesilmesi üzerine, sözlerini şöyle sürdürdü "Ak Parti'nin böyle bir sloganı yoktur. İşte ordu, işte komutan diye bir sloganı katiyen meydanlarda duymak istemem. Bizim bir tane ordumuz vardır, onun da komuta kademesi bellidir. Biz siyasi bir partiyiz, biz sivil bir hareketiz. Onun için bu yanlışlara katiyen düşmeyin." 
     



 SİYASET 














</TEXT>
</DOC>
