<DOC>
<DOCNO> 80536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun10.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü müzik grubu ''TLC'' üyesi Lisa Lopes trafik kazasında öldü 
</HEADLINE>
<TEXT>

     ABD'nin ünlü Rhythm ve Blues grubu ''TLC'' üyelerinden Lisa ''Left Eye'' Lopes'in, Honduras'ta trafik kazasında öldüğü bildirildi. 
     New York'taki Arista Plak şirketinin temsilcilerinden Laura Swanson, 30 yaşlarındaki Lisa'nın dün tatil için gittiği Honduras'ta öldüğünü açıkladı, ancak başka bilgi vermedi. 
     Lisa Lopes, 1994'de eski sporcu sevgilisi Andre Rison'un evini yaktığı gerekçesiyle tutuklanmasından sonra gazetelere manşet olmuştu. 
     Lisa ''Left Eye'' Lopes, Rozonda ''Chilli'' Thomas ve Tionne ''T-Boz'' Watkins'den oluşan grubun liste başı parçaları arasında, ''No Scrubs'' ve ''Waterfalls'' bulunuyor. 
     TLC grubunun 1999'da çıkardığı en son albüm ''FanMail'', ABD Pop albümü listelerinde 5 hafta boyunca birinci sırada yer almıştı. Albüm, bir yıl sonra en iyi Rhythm ve Blues albüm dalında Grammy ödülüne layık görülmüştü. 
     





</TEXT>
</DOC>
