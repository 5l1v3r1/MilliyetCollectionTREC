<DOC>
<DOCNO> 59843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sondun09.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da ilk kez bir parkta Noel ağacı hazırlandı 
</HEADLINE>
<TEXT>

     İran'da yeni yıl hazırlıkları tüm hızıyla sürerken, ilk kez bir parkta Noel ağacı hazırlanması dikkat çekti. 
     Yeni yıl hazırlıkları çerçevesinde başkent Tahran'da Noel ağacı için çamlar satılırken, bazı dükkanların yanı sıra büyük otellerin lobileri, her yıl olduğu gibi bu yıl da günlerdir Noel ağaçlarıyla süsleniyor. 
     Bu yıl ilk olarak Tahran'ın kuzeyindeki Millet Park'ın girişinde doğal bir çam ağacının Noel ağacı olarak süslendiği gözlendi. Renkli kağıtlar ve ampullerle süslenen ağaç, gece yanan ışıklarıyla park ziyaretçilerinin büyük ilgisini çekiyor. 
     Bu arada sahte Noel partisi bileti satan dolandırıcılar da polis tarafından yakalandı. Ünlü Niyavaran Kültür Merkezi'ne sözde Noel partisinin programını soran birçok telefon gelmesinin ardından yetkililerin polise başvurması üzerine açılan soruşturma sonucu 3 genç yakalandı. 
     Yakalananlardan İsa Babazade adlı genç, birçok poster bastırarak sahte Noel partisi için, tanesi 250 bin 32 dolar ila 500 bin riyalden 64 dolar birçok bilet sattıklarını, biletlerin çoğunu Tahran'da yaşayan Ermenilerin aldığını söyledi. Babazade, toplam 100 milyon riyallik yaklaşık 12 bin 500 dolar bilet sattıkları itiraf etti. Geçen yıl başında Tahran'da evlerde düzenlenen yeni yıl partilerine polisin düzenlediği baskınlar sonucu yüzlerce kişi tutuklanmıştı. 
     Öte yandan Doğu Azerbaycan eyaletinin başkenti Tebriz'de yaşayan Ermenilerin, dün yeni yıl töreni düzenlediği belirtildi. Tehran Times gazetesinin haberine göre, Tebriz'de Ermeni çocukları için dün yeni yıl partisi yapıldı. 
     






</TEXT>
</DOC>
