<DOC>
<DOCNO> 55263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/spor/bana.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     İLHAN Beşiktaş 
     Kendine olan güveni, ikili mücadeleden yılmayan, sürekli hücumu düşünen oyun anlayışıyla yıldızı giderek parlıyor. Beşiktaş’ın en pahalı transferi, göz kamaştıran ücretini, göz kamaştıran golleriyle onaylatıyor. Malatyaspor karşısında takımının gerçek kahramanıydı. 

     CEYHUN Fenerbahçe 
     Beş gollü Göztepe galibiyetinde yaratıcı çalımlarıyla oyuna renk katan, arkadaşlarına asistler hazırlayan ve golünü de çakan maestroydu. Fenerbahçe orta sahasına yeni bir soluk getirdi. Binbir güçlükle aldığı formayı en çok hak eden isim olduğunu herkese kanıtladı. 

     SERGEN Galatasaray 
     Samsunspor önünde adeta gölgesi oynadı. Kendisini hiç zorlamadı. Gönlünce, keyfince, yorulmadan, sıkılmadan top kullandı. Kafayla attığı gole o bile şaşırdı. Zor geçmesi beklenen maçta takımını daha ilk yarıda rahatlattı, sonra da görevini yapmanın huzuruyla tribüne çıktı. 

     TÜMER Beşiktaş 
     Kimse şaşırmasın, kızmasın. Beşiktaş’ın hücumu onun ayaklarına endeksli. Daum’un, Baya ısrarına sabır gösterip kendisini kenarda bekletenleri Malatyaspor karşısında oynadığı futbolla uyandırdı. İlhan’a yaptığı servislerin hepsi birbirinden harikaydı. 
     
     
     HAFTANIN KARMASI 

</TEXT>
</DOC>
