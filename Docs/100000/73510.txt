<DOC>
<DOCNO> 73510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/magazin/mag01.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tipi inekler rolü kaptırdı 
</HEADLINE>
<TEXT>

Bizim inekler söz dinleyip de trene bakmayınca reklamcılar, 6 bin dolar karşılığında, Güney Afrika’da otlayan profesyonel inekleri tercih etti 
     BİRSEN ALTUNTAŞ 

     SANA firmasının reklamcıları, Türkiye sınırları içinde iyi rol yapabilen ya da en azından söz dinleyen’ inek bulamayınca, mek n olarak Güney Afrika’yı seçti. Yapımcılığını ise Yam Yam Prodüksiyon’un gerçekleştirdiği reklamın başrol oyuncuları’ için Güney Afrika’ya kadar gidildi. Yapımcı Gökalp Gökulu, "İnekli reklamlarda hayvanlar genellikle animasyonla hareket ettiriliyor. Biz doğal olmasını istiyorduk. Cape Town’da mevsim uygun olduğu ve özel söz dinleyen inekler yetiştirildiği için çekimi orada yaptık" diye konuştu. 
     400 ile 600 kilo arasında değişen 8 süt ineğini ayrı ayrı çektiklerini, daha sonra post prodüksiyonda görüntülerini birleştirdiklerini belirten Gökulu, terbiyecileriyle birlikte hayvanlar için 6 bin dolar ücret ödediklerini söyledi. Gökulu, şöyle konuştu "İneğin bakmasını istedikleri yönü belirleyip o yere bir köpek yerleştirdiğimizde, köpek havlayınca hayvan da o yöne doğru bakıyordu. Fon müziği olarak hayvanların bakışını simgeleyen Tren Gelir Hoş Gelir’ türküsünü kullandık." 
     



 MAGAZİN 












</TEXT>
</DOC>
