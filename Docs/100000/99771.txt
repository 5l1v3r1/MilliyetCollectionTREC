<DOC>
<DOCNO> 99771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/spor/spo05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PİSTTE HAKEM İSYANI 
</HEADLINE>
<TEXT>

Hafta sonu yapılan Birinci Lig müsabakalarında, federasyonun Ankaralı hakemleri çoğunlukta tutması, İstanbul hakemlerinin tepkisini topladı 
     FUAT ERCAN 

     ATLETİZM Federasyonu, Yıldız Milli Takım seçiminde yaşanan skandalın ardından bu kez de "hakem isyanı" ile sarsıldı. Hafta sonu İstanbul Ekrem koçak Atletizm Pisti’nde yapılan 1.Lig 3. kademe final yarışlarında federasyonun Ankaralı hakemlerin çoğunlukta olduğu 31 bölge hakemine görev vermesi, İstanbul hakemlerinin "kazan" kaldırmasına neden oldu. Faal Atletizm Hakemleri Gözlemcileri ve Mensupları Derneği, bir bildiriyle federasyonun bu uygulamasına üzüldüklerini ve şiddetle kınadıklarını dile getirdiler. 
     BAŞKAN Ömür Ümit Sükat imzalı bildiride devletin her konuda tasarruf tedbirleri uygularken, bölgecilik kokan böyle bir uygulamaya nasıl onay çıktığı sorgulanırken, Federasyon Başkanı Mehmet Yurdadön, yetkilerini kullandığını ve iki İstanbul kulübü Enka ile Fenerbahçe arasındaki şampiyonluk mücadelesinde daha güvenilir hakemlere görev verdiğini söyledi. Yurdadön ayrıca geçen yıl yaşanan olaylar üzerine Üniversiteler Spor Federasyonu’ndan gelen şikayet üzerine böyle bir uygulamaya gerek gördüğünü açıkladı. 
     
Heyecan başlıyor      AVRUPA Atletizm Şampiyonası, 6 - 11 Ağustos tarihleri arasında Almanya’nın Münih kentinde yapılacak. 4 Ağustos günü bu ülkeye hareket edecek olan Milli Takım’da şu sporcular bulunuyor Süreyya Ayhan, Elvan Abeylegesse, Aksel Gürcan, Sevda Kalkan, Zübeyde Yıldız, Metin Durmuşoğlu, Candeğer Kılınçer, Anzhela Atrochenko, Nora Güner, Ebru Kavaklıoğlu. 
     



 SPOR 



























</TEXT>
</DOC>
