<DOC>
<DOCNO> 69087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/siyaset/siy07.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’ın acı günü... 
</HEADLINE>
<TEXT>

     ESRA KURT İstanbul Fotoğraf MUSTAFA SEVEN 

     Tedavi gördüğü Ankara Yüksek İhtisas Hastanesi’nde önceki gün 87 yaşında ölen yasaklı siyasi lider Necmettin Erbakan’ın ağabeyi Prof. Dr. Nizamettin Erbakan’ın Fatih Camii’nde dün kılınan cenaze namazında, Erbakan ile SP Genel Başkanı Recai Kutan ve AKP Genel Başkanı Recep Tayyip Erdoğan bir araya geldi. Erbakan’ın çok üzüntülü olduğu görüldü. Erbakan, Erdoğan ve Kutan, cenazenin olduğu Fatih Camii’nde cuma namazını kıldılar. Daha sonra İstanbul Büyükşehir Belediye Başkanı Ali Müfit Gürtuna’nın da katılımıyla, cenaze namazında saf tuttular. Erdoğan, Erbakan’ın elini sıkarak başsağlığı diledi. Cenaze namazını, SP Gümüşhane Milletvekili olan Diyanet İşleri eski Başkanı Lütfi Doğan kıldırdı. Ağabey Erbakan, Topkapı Merkez Efendi Mezarlığı’ndaki aile kabristanında babası Mehmet Sabri Erbakan’ın yayına defnedildi. Ağabeyinin mezarına ilk toprağı Erbakan attı. 
     



 SİYASET 











</TEXT>
</DOC>
