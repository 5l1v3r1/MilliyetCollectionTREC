<DOC>
<DOCNO> 94498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur27.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Bal "Erken seçim çağrısına ekonomik durum etkili oldu" 
</HEADLINE>
<TEXT>

     Devlet Bakanı Faruk Bal, Başbakan Yardımcısı Devlet Bahçeli'nin erken seçim çağrısında, reel faizlerin yüzde 30 artması sonrasında ortaya çıkan ekonomik durumun etkili olduğunu söyledi. 
     Bal Bolu'da kalıcı işyerlerinin temel atma töreninin ardından Bahçeli'nin seçim çağrısını değerlendirdi. Kasım ayında seçim olursa, seçime mevcut hükümet ile mi yeni hükümetle mi gidileceği sorusuna Bal, "Yeni bir hükümeti kurulması ve güvenoyu alması en az 1.5 ay sürer. Önümüzde ise 3 aylık bir zaman var. O yüzden yeni bir hükümet arayışının anlamı yok" dedi. 
     Bal, "Seçim tarihinin AB ile yapılacak görüşmelerden 1 ay önce olmasının tesadüfi olup olmadığı sorusuna da "MHP'nin AB konusundaki politikaları belli. MHP, devletin bu konudaki stratejisini uyguluyor. Ayrıca AB'yi parti programına da aldı. MHP, AB'nin üyelik konusunda öne sürdüğü bazı dayatmalara karşıdır, yoksa AB'ye karşı olmamız söz konusu değildir" diye konuştu. 
     





</TEXT>
</DOC>
