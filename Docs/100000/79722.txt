<DOC>
<DOCNO> 79722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas01.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Buyrun buradan sarsılın’ 
</HEADLINE>
<TEXT>

Uzun süredir susan Prof. Şengör, beklenen Marmara depremi için 9 şiddetinde konuştu Deprem 100 bin can alacak ve bağımsızlığı tehdit edecek güçte olacak 
     ÖNAY YILMAZ İstanbul 

     Asya ve Afrika kıta kabukları üzerine araştırmalarıyla bilim dünyasının gündemine yerleşen, son bir yılın en çok danışılan bilim adamlarından İTÜ öğretim üyesi Prof. Dr. Celal Şengör, olası Marmara Depremi’nin, önümüzdeki 50 yılda, Türkiye’nin en önemli belası olduğunu iddia etti. 
     Prof. Şengör’ün 9 şiddetindeki’ iddialarından ilki, geçtiğimiz günlerde Türkiye’ye gelen, modern jeolojinin kurucusu ABD’li Prof. Kerry Sieh’in bir açıklamasıydı. Şengör’e göre Sieh, Marmara Denizi’nde olacak bir depremde, İstanbul’da 100 bin insanın yaşamını kaybedeceği görüşündeydi. 
     Prof. Dr. Mustafa Erdik’in, Marmara depremindeki can kaybını 50 bin kişi olarak tahmin ettiğini hatırlatan Şengör, "Ancak Sieh, yangın gibi olayların sayıyı artıracağını tahmin ediyor. Ayrıca Sieh, Dünya Bankası’ndan hasar tamiri ve korunma için alınan 17 milyar doların da boşa harcandığını, hiçbir alt yapının oluşturulmadığını duymuş" dedi. Şengör’ün ikinci müthiş iddiası ise, deprem sonrası tüm yaşanacak ekonomik çöküntü ile ilgiliydi. 
     
Krizi mumla ararız’      Şimdiki ekonomik krizden yananların, depremden sonra bu günleri mumla arayacaklarını belirten Şengör, şöyle konuştu 
     "Hatta depremin neden olacağı ekonomik sıkıntı ve Silahlı Kuvvetler’e deprem sonrası düşecek ağır görevler, Türkiye’nin bağımsızlığını tehdit edecek güçte olabilecek. Sırtına vurulacak bir darbe ne hale getirir İstanbul’u, el açacaksın başka çaren var mı " 
     
İnanılmaz vurdumduymazlık’      Prof. Şengör, ayrılıkçı akımlar ve köktendincilerin deprem sonrası daha da vahimleşecek ekonomik çöküntüden beslenerek daha da güçlenebileceği ihtimalini gündeme getirerek, sözlerini şöyle tamamladı 
     "Türkiye’de büyük bir bilgisizlik var. Bu bilimin neler yapacağını anlamamaktan kaynaklanıyor. Bir sürü insan birşeyler söylüyor peki hangi araştırmalara dayanarak bunları söylüyorlar Bizi yönetenler akademik standartlardan bu kadar habersiz mi İnanılmaz bir vurdumduymazlık hüküm sürüyor." 
     



 YAŞAM 

















</TEXT>
</DOC>
