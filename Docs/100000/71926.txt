<DOC>
<DOCNO> 71926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yazar/pulur.html </URL>
<DATE> 2002/03/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bütün suç şeytanın mı 
</HEADLINE>
<TEXT>

     İNSANLAR her zaman, işin kolayını bulurlar, yanlışlarını, hatalarını, mutlaka bir başkasının sırtına yüklerler... 
     Bunların başında da şeytan gelir... 
     "Kör olası şeytan " diye bir başlarlar, sürüp gider. 
     Sanki, bütün şeytanlıklar insanoğlunun kafasından çıkmıyor da, şeytan gelip aklına sokuyor. 
     Laf işte 
     Nice melunlar, nice ahmaklar, nice namussuzlar, hepsi şeytan kılığında... 
     
     RİVAYET bu ya, şeytanlar da bundan şikayetçi olmuşlar, bir kongre toplamışlar. 
     En kıdemli şeytan, Adem'le Havva'yı cennetten kovduran planın tatbikatçısı olarak söz almış... 
     "Ey şeytanlar, size bir teklifim var " diye başlamış... 
     "Şu insanlara bir ders vermek gerek Ne bu yahu, ne halt etseler, bizden biliyorlar, bizi suçluyorlar. Başlarına gelen bütün musibetlerden bizi sorumlu tutuyorlar, bütün salaklıklarını bize yüklerler. Madem öyle yarın, onların hiçbir işine karışmayalım, ne halt ederlerse etsinler." 
     Tamam mı 
     Tamam 
     
     TEKLİF oybirliğiyle kabul edilmiş, şeytanlar ertesi gün, bir ağacın altına oturmuşlar, insanların hiçbir işine karışmayacaklar. 
     Oturdukları ağaç dibi, bir köydeki evin bahçesiymiş... 
     Kadın ineği sağıyor, kocası tarlayı sürüyor, buzağı da bir kazığa bağlı duruyormuş... 
     
     ŞEYTANIN biri dayanamamış, kırk yıllık Kani olur mu Yani 
     Gitmiş, buzağının ipini gevşetmiş... 
     Buzağı biraz çekiştirince, ipten kurtulmuş, koşup annesinin memesine saldırmış. İnek telaşlanıp, sağa sola sallanınca süt dolu güğümü devirmiş... 
     
     KADIN çok kızmış, sopayı kaptığı gibi ineği dövmeye başlamış... 
     Varı yoğu tek inek olan köylü karısının yaptığını görünce koşup gelmiş, kadını ayağının altına almış, öyle bir vurmuş ki kadın can vermiş... 
     Ablalarının öldürüldüğünü duyan kadının kardeşleri, adamı delik deşik etmişler. 
     Ağabeylerinin öldürüldüğünü duyan kardeşleri de, kadının kardeşlerini delik deşik etmişler. 
     Bu kan davası, bir başlamış, yıllar yılı sürmüş. 
     
     HER aileden, tek bir canlı kalmayınca, şeytanlar kongresi tekrar toplanmış, baş şeytan "Gördünüz işte " demiş 
     "Biz ne yaptık, buzağının ipini biraz gevşettik, hepsi o kadar, ama insanlar yine suçu bize yüklüyorlar " 
     Bütün şeytanlar, baş şeytanın söylediklerini oybirliği ile onaylayıp, şeytanlıklarının başına dönmüşler... 
     
     EVET, bütün mesele buzağının ipini gevşetmekte... 
     Bu iş için şeytana ne hacet, politikacı ne güne duruyor. 
     Hele kifayetsiz muhteris cinsindense... 
     
     







İnalcık Hoca'ya saygı 


Cheney'nin ziyareti ve Cem'in uyarısı 


Savaş biterse Afganistan aç kalır 


Avrupa kaderemiz, ama birbirimizi anlamalıyız 


DGM kalksın, hukuk hukuku tanısın 


Bütün suç şeytanın mı 


Arayış mı, stratejik gaf mı 


Avrupa bambaşka şekerim 


Güçlüyüm, kapitalistim, ilkesizim, korumacıyım 


Zorla güzellik olmaz 


</TEXT>
</DOC>
