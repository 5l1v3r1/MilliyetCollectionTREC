<DOC>
<DOCNO> 64478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sontur08.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava geliyor... 
</HEADLINE>
<TEXT>

     Türkiye yarın, Karadeniz üzerinden gelecek yağışlı hava kütlesinin etkisine girecek. Yağışlar, yurdun kuzey ve doğu kesimlerinde görülecek. Yağışlarla birlikte azalacak olan hava sıcaklıkları, 30 Ocak Çarşamba günü yurdun batısından başlayarak biraz artacak. 
     Yarın, Karadeniz üzerinden gelecek yağışlı hava, Marmara'nın doğusu, Karadeniz, İç Anadolu'nun kuzey ve doğusu, Güneydoğu Anadolu ile Doğu Anadolu'nun güneydoğusunu Van ve Hakkari çevreleri etkisi altına alacak. Yağışlar, Marmara'nın doğusu, Karadeniz kıyıları ile Güneydoğu Anadolu'da yağmur, diğer yerlerde karla karışık yağmur ve kar şeklinde olacak. Yurdun diğer kesimleri parçalı ve az bulutlu geçecek. Yurdun iç kesimlerinde sabah saatlerinde yer yer sis bekleniyor. 
     Orta Karadeniz, Doğu Anadolu'nun kuzey ve doğusu ile Sivas çevrelerinde 29 Ocak Salı günü yağış bekleniyor. Yağışlar, Doğu Karadeniz kıyılarında yağmur ve karla karışık yağmur, diğer kesimlerde kar şeklinde olacak. Yurdun diğer kesimlerinde ise parçalı bulutlu bir hava yaşanacak. Türkiye'nin batı kesimlerinde sabah saatlerinde yer yer sis görülecek. 
     30 Ocak Çarşamba günü Doğu Karadeniz'in doğusu ile Doğu 
     Anadolu'nun kuzeydoğusu yağışlı geçecek. Yağışlar, Doğu Karadeniz kıyılarında yağmur, diğer yerlerde ise kar şeklinde olacak. Marmara ile yurdun iç ve doğu kesimlerinde sabah saatlerinde yer yer sis bekleniyor. 
     Hava sıcaklıkları ise yarın yağışlı sistemin gelişi ile birlikte yurdun kuzey kesimlerinde azalacak 2-3 derece. Bu azalış Salı günü yurdun kuzeydoğu kesimlerinde görülecek 4-5 derece. Hava sıcaklıkları Çarşamba günü bütün yurtta batıdan itibaren artacak 3-5 . Sıcaklıklardaki bu artış 31 Ocak Perşembe günü de sürecek. 
     






</TEXT>
</DOC>
