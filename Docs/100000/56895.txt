<DOC>
<DOCNO> 56895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/dunya/dun02.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Son anda kurtuldu 
</HEADLINE>
<TEXT>

     DIŞ HABERLER SERVİSİ 

     Afganistan’ın doğusundaki Tora Bora bölgesinde adamlarıyla gizlendiği sanılan Usame bin Ladin’in ABD’nin attığı, ağır tahrip gücü olan "Daisy Cutter" Papatya biçer bombasından son anda kurtulduğu ve bombanın dehşetini görmesinin ardından El Kaide mensuplarıyla kaçmaya başladığı öne sürüldü. 
     Amerikan ABC televizyonunun haberine göre, Tora Bora bölgesinde Bin Ladin’in bulunduğu zannedilen mağara yakınına atılan 6 bin 800 kiloluk "Daisy Cutter’ın" yarattığı yıkıcı etkinin ardından paniğe kapılan El Kaide güçleri, radyo ve uydu telefon konuşmaları gerçekleştirdiler. ABC, Amerikan istihbaratının böylece Bin Ladin’in halen bölgede olduğuna dair somut kanıtları ele geçirdi. İstihbarat kaynakları, Bin Ladin’in, patlama sırasında bombanın yakınında olduğunu ve hemen sonra kaçmaya başladığını da tespit etti. 
     Tora Bora bölgesinde sıkıştırılan El Kaide savaşçıları ile yapılan teslim görüşmeleri ise başarısızlıkla sonuçlandı. 
     



 DÜNYA 












</TEXT>
</DOC>
