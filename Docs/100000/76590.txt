<DOC>
<DOCNO> 76590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun10.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de demiryolu işçilerinin grevi hayatı felce uğrattı 
</HEADLINE>
<TEXT>

     İngiltere'nin kuzey kesiminde hizmet veren iki demiryolu şirketinin işçilerinin başlattığı 48 saatlik grev, bölgede ulaşımı felç etti. 
     Binlerce yolcu sabah erken saatlerden itibaren başka ulaşım yöntemleri bulmaya çalışırken, karayollarında aşırı yoğunluk yaşandığı göze çarptı. 
     Arriva Trains Northern ve First North Western adlı iki demiryolu şirketinin çalışanlarının, ücret zamları konusunda çıkan anlaşmazlık yüzünden grev kararı aldıkları belirtiliyor. 
     Arriva şirketi ise geçen ay yapılan grevler sırasında trenlerin yarısını seferde tutmayı başardığını, bugün de aynı şekilde seferlerinin en az yarısını yürütmeyi umduğunu bildirdi. 
     






</TEXT>
</DOC>
