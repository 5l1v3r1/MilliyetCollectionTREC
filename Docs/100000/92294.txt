<DOC>
<DOCNO> 92294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
WorldCom skandalı tüm dünyayı sarstı 
</HEADLINE>
<TEXT>

ABD’nin ikinci en büyük telekomünikasyon şirketi WorldCom’un 3.8 milyar dolarlık muhasabe usulsüzlüğü yaptığının ortaya çıkması dünya borsaları ve dolarda değer kaybına yol açtı 
     EKONOMİ SERVİSİ 

     ABD’li iletişim devi WorldCom’da, 3.8 milyar dolarlık muhasabe usulsüzlüğü yapıldığı ortaya çıktı. 
     ABD’nin ikinci en büyük telekom şirketi WorldCom’dan yapılan açıklamada, harcamaların "ilgisiz hesaplarda saklanarak, şirketin mali durumunun gerçeğe aykırı biçimde gösterildiği" kabul edilerek, baş muhasebe yetkilisi Scott Sullivan’ın işine son verildiği bildirildi. Başkan yardımcısı ve denetçilik görevlerini yürüten David Myers’ın istifası da kabul edildi. 
     
     Buna beyin yıkama denir’ 
     Firmanın denetlenmesi ise eski CEO ve kurucu olan Bernard Ebbers’in yerine gelen yeni CEO John Sidgmore tarafından yapıldı. Sidgmore, "Firma yöneticilerimiz bu sonuçlar karşısında şok oldular. Biz en yüksek etik değerlere uyan bir firma olduğumuzu düşünüyorduk" diye konuştu. 
     Analistler, firmanın içinde bulunduğu duruma inanamadıklarını belirterek Doğruysa bunun adı beyin yıkamadır’ diyorlar ve iflas riskinin yüksek olduğunu belirtiyorlar. 
     
1990’lı yılların en iyi kağıdıydı      Küçük bir telefon şirketi olarak işe başlayan WorldCom, saldırgan büyüme stratejisiyle son 15 yılda sektördeki 60’tan fazla firmayı aldı. 
     Böylece uzun mesafeli telefon hizmetleri ve bilgi işlem sektöründe ABD’nin ikinci büyük şirketi konumuna yükseldi. Firma 1990’ların en iyi performans gösteren k ğıtlarına sahipti 
     20 milyon insanın iletişimine olanak sağlayan firma, cuma günü çalışanlarının yüzde 28’ine tekabül eden 17 bin kişiyi işten çıkartacak. 
     
Yine Andersen yine skandal      WorldCom’un mali denetimini de Enron’da olduğu gibi mali denetim ve danışmanlık şirketi Andersen’in yürütüyor olması dikkat çekti. 
     Andersen, WorldCom muhasebe yetkililerinin önemli bilgileri vermediği ve kendi denetçilerine danışmadığı iddiasıyla savunma yapsa da, olayın, Enron skandalındaki rolü nedeniyle batma noktasına gelen danışmanlık şirketi için yeni bir darbe olacağı belirtiliyor. WorldCom’dan yapılan açıklamada, şirketin 2001 ve 2002 ile ilgili raporlarının denetimi için Andersen’den vazgeçip KPMG firmasıyla anlaştığı ve bu firmanın yapacağı denetim sonucunda şirketin gerçek m li durumunu gösteren raporlar hazırlanacağı ifade edildi. 
     Hızlı büyümenin getirdiği kuşku ve söylentiler WorldCom’un ABD’de şirketlerin finans ve muhasebe pratiklerini denetleyen en yüksek makam olan Esham ve Döviz Komisyonu’nu tarafından SEC incelemeye alınmasına yol açtı 
     



 EKONOMİ 




















</TEXT>
</DOC>
