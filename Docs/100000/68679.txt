<DOC>
<DOCNO> 68679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko31.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "2002'de yüzde 3 büyüme yüzde 35 enflasyonu hedefliyoruz" 
</HEADLINE>
<TEXT>

     Devlet Bakanı Kemal Derviş, 2002'de yüzde 3 büyüme ve yüzde 35 enflasyon hedefinin tutturulması gerektiğini vurgularken, bu konuda gelecek hafta bir eylem planı hazırlayacaklarını söyledi. 
     Derviş, Hazine Müsteşarlığı'nda yapılan Finans ve Üretim Danışma Kurulu toplantısı sonrası yaptığı açıklamada, şöyle konuştu 
     ''Yüzde 3 büyüme, yüzde 35 enflasyon hedefli bir 2002 tablosunu tutturmamız gerekiyor. Bu konuda epey sorun var. Her konuda çalışmamız lazım. Makro düzeyden mikro düzeye geçmemiz lazım, uyum sağlamamız lazım. Bu da çok önemli.'' Toplantıda bütün sorunları ele aldıklarına da işaret eden Derviş, ''Bir eylem planını da gelecek hafta hazırlayacağız. Hatta bayramda çalışarak, bunun üzerinde durarak ortaya çıkaracağız'' dedi. 
     Derviş, büyüme ve enflasyon hedefine aynı önemi verdiklerini, birbirini tamamlayan hedef olarak gördüklerini vurgularken, ''2002 yılını Türkiye için daha mutlu kılmaya hep birlikte çalmışacağız'' dedi. 
     






</TEXT>
</DOC>
