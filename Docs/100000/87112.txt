<DOC>
<DOCNO> 87112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/spor/spo07.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupasına Doğru 
</HEADLINE>
<TEXT>

Favori Fransa      SPOR bahisleriyle ünlü William Hill’de favori olarak gösterilen Fransa, kupayı kazanırsa tahmincilere 1’e 4 verecek. Türkiye kupayı kazanırsa, bahisçiler 1’e 81, gruptan çıkması halinde de 4.50 kazanacak. Brezilya galibiyetine oynayanlar 1’e 7 alacak, Hakan gol kralı olursa 1’e 41 kazandıracak. 
     
Yüzyılın golü      FIFA, Arjantinli futbolcu Maradona’nın 1986 Dünya Kupası çeyrek finalinde İngiltere’ye attığı ikinci golü "Yüzyılın Golü" seçti. Maradona, "Tanrı’nın eli" olarak anılan ilk golünün ardından kendi yarı sahasından aldığı topla rakip sahaya kadar inip, takımını finale taşımıştı. 
     
Hava raporu      GÜNEY Kore Meteoroloji Dairesi, açılış maçında Seul’de havanın bulutlu olacağını, yağmur olasılığının az olduğunu açıkladı. Yetkililer, Kore’yi etkisi altına alan Muson yağmurlarının bu sezon erken başlayacağını ve yoğun yağışın haziranın sonunda etkisini göstereceğini bildirdiler. 
     
İrlanda’ya ret      TEKNİK Direktör Mc-Carthy ile tartıştığı için kadrodan çıkarılan S.İrlanda kaptanı Keane’in yerine kadroya dahil edilmek istenen Colin Healy’ye FIFA’dan veto geldi. Keane’in teknik kadronun isteğiyle kadro dışı kaldığı için yeni bir isme izin çıkmadı. 
     
Eve dönüş      İKİ İngiliz holiganın Japonya’ya girmesine izin verilmedi. Frankfurt ve Kopenhag üzerinden Tokyo’ya uçan iki holigan, yakalanarak geri gönderildi. Böylece Japonya’ya alınmayan İngiliz taraftar sayısı beşe yükseldi. 
     
Ete protesto      KORE’DE köpek eti yenilmesini protesto etmek amacıyla Seul’de dört kişi gün ortasında kendilerini bir kafese kapattı. Şehirde 6 bin köpek eti satan restoranın bulunduğu ve yaklaşık üç milyon kişinin bu etlerden yediği tahmin ediliyor. 
     
Beckham hazır      İNGİLTERE’DE yedi hafta önce ayak kemiği kırılan, ancak kısa sürede iyileşen David Beckham’ın, pazar günü İsveç’e karşı ilk grup maçında oynayabileceği açıklandı. Beckham, "Kendimi hazır hissediyorum. 90 dakika mücadele edebilirim" dedi. 
     
Lisan krizi      ÇİN Teknik Direktörü Milutinoviç, maçlarda yanında tercüman bulundurmak için FIFA’ya başvurdu. Çince bilmediği için oyuncularıyla tercüman yardımıyla anlaşabilen Milutinoviç’in, FIFA’nın izin vermemesi halinde kulübede eli kolu bağlı kalacak. 
     



 SPOR 






























</TEXT>
</DOC>
