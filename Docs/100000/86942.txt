<DOC>
<DOCNO> 86942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/tamer.html </URL>
<DATE> 2002/05/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kriz, Ar - Ge yardımına ilgiyi artırdı 
</HEADLINE>
<TEXT>

     TÜBİTAK Başkan Yardımcısı Prof. Nevzat Özgüven Teknoloji Kongresi’nde dikkatimi çekti TÜBİTAK’tan Ar - Ge yardımı alabilmek için yapılan proje başvurularında geçen yıl çok ciddi bir artış olmuş. Geçen yıla kadar yıllık ortalama başvuru sayısı 250 civarında seyrederken 2001’de bu sayı 333’e yükselmiş. Demek ki kolay para kazanma dönemi sona erince insanlar yaratıcılıklarını zorluyorlar. Bu da krizin yararlı taraflarından biri... 
     Prof. Özgüven’den aldığım bu ipucunun ayrıntılarını öğrenmek üzere TÜBİTAK yetkililerine başvurdum. Aşağıdaki ilginç tabloyu gönderdiler. 
     Gerçekten de yardımların ilk verilmeye başlandığı 1995 yılı hariç tutulursa başvuru sayısı hep 250 civarındaymış. Türkiye tarihinin en ağır ekonomik krizinin yaşandığı geçen yıl ise aniden yüzde 50’lik artış olmuş. Kabul edilen proje sayısı da 2000’de 209’ken 2001’de 382’ye çıkmış. 
     TÜBİTAK’ın Ar - Ge yardımı, proje bedelinin en fazla yüzde 40’ına kadar çıkıyor. Gerekli kaynak, çok düşük faizli ve uzun vadeli kredi olarak Dış Ticaret Müsteşarlığı’ndan sağlanıyor. 2000’de TÜBİTAK’tan Ar - Ge yardımı almaya hak kazanmış 209 projenin toplam maliyeti 77 milyon dolarken, 2001’de kabul edilen 382 projenin toplam maliyeti 128 milyon dolar. 
     Tabloda KOBİ’lerin küçük ve orta boy işletmeler TÜBİTAK’ın Ar - Ge yardımından aldıkları payın giderek arttığı da dikkat çekiyor ki bu çok memnuniyet verici bir durum. 
     
TÜBİTAK'ın Ar - Ge yardımı  1995 1996 1997 1998 1999 2000 2001 Proje başvurusu 121 274 266 271 251 260 333 KOBİ 22 33 53 47 55 54 58 Büyük 78 67 47 53 45 46 42 Firma sayısı 50 145 182 173 178 176 233 KOBİ 44 51 67 62 66 65 70 Büyük 56 49 33 38 34 35 30 Yeni firma sayısı 50 130 140 113 102 99 130 KOBİ 44 56 75 76 85 79 88 Büyük 56 44 25 24 15 21 12 Proje maliyetleri topl. Milyon dolar 45 73 79 163 114 77 128 KOBİ 14 34 56 23 21 39 36 Büyük 86 66 44 77 79 61 64 Karar verilen proje say. 46 176 222 294 286 209 382      
     57 gerçekleşme oranı baz alınarak hesaplanmış 
     
Kargo şirketinin kitap kampanyası      Kitaplarla ilgili yazılar, neredeyse pehlivan tefrikasına dönecek. Son yazıma kütüphanecilerden teşekkür var. Kırk yılda bir de olsa hatırlandıkları için... 
     Bu arada kargo şirketi TNT Ekspres, 4 yıldır kitap toplama kampanyası düzenliyormuş. E - posta mesajında kampanyanın ayrıntılarını şöyle anlatıyorlar 
     "Müşterilerimize ve çalışanlarımıza duyurular yaparak öğrencilerin ihtiyaç duyduğu, Milli Eğitim Bakanlığı’nın ilköğretim okulları için öngördüğü yayınlarla, eğitim ve kültür kitaplarını bağışlamalarını istiyoruz. Kuryeler aracılığıyla toplanan kitaplar bir merkezde tasnif edildikten sonra uygun olanlarla her yıl bir okula kütüphane kuruyoruz. Geçen yılki kampanyada toplanan 2000 kitapla Hakkari Yüksekova’daki Cumhuriyet İlköğretim Okulu’nda zengin bir kütüphane oluşturduk. 
     25 Mart’ta başlattığımız bu yılki kampanyamız yakında bitiyor. Toplanan kitaplar, Çağdaş Yaşamı Destekleme Derneği tarafından Zeytinburnu’nda oluşturulan Çağdaş Yaşam Saniye Yılmaz Halk Kütüphanesi’ne verilecek." 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
