<DOC>
<DOCNO> 56599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yazar/zbirand.html </URL>
<DATE> 2001/12/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Yasaklamakla sorunları çözemeyiz 
</HEADLINE>
<TEXT>

     Eğer bilen varsa lütfen bana anlatsın. 
     Devletimizin bir tutkusu var. Tehlikelere, hukuka dayandırdığımız yasalarla karşı koymak yerine, toptan bir yasaklamaya gidiyoruz. Eleştiriler ve baskılara rağmen uzunca bir süre direniyoruz. İç ve dış baskılara dayanılamayacak noktaya gelindiğinde, yelkenleri suya indiriyoruz. 
     Neden 
     Devleti tehdit edecek gelişmelere karşı yasalarla mücadele etmek yerine, neden bu şekilde hareket ediyoruz 
     Acaba yasalar uygulanmadığından dolayı mı 
     Adalete politika karışmasının 
     önüne geçilemediğinden mi 
     İnsan haklarına saygı duyulması gerektiğini de bir türlü içimize sindiremiyoruz. 
     Eksikliklerimizin dışa yansımaması için de sürekli bir yasaklama ve kısıtlama politikası uyguluyoruz. 
     Neden 
     Kendimize güvenmek ve varsa eleştirileri konkmadan göğüslemek yerine, neden h l direniyoruz 
     Son haftalarda ardı ardına garip gelişmeler yaşanıyor. Doğrusu gerekçelerini sağlıklı bir mantığa oturtamıyorum. 
     Örneğin, Uluslararası Af Örgütü Ankara’da şube açmak istemiş ve gazetelerde çıkan haberlere göre, İçişleri Bakanlığı tarafından reddedilmiş. 
     Uluslararası Af Örgütü UAÖ , geçtiğimiz yıllarda Türkiye’yi insan hakları konularında en çok eleştiren kuruluşlardan biriydi. Acaba bundan dolayı, yani cezalandırmak için mi bu şekilde hareket ettik 
     UAÖ, uluslararası kamuoyunun en prestijli ve raporları en fazla dikkate alınan kuruluşlarından biridir. ABD Kongresi’nin nice kararları dahi bu örgütün raporlarına dayandırılır. Uluslararası medya, herkesten çok onların sözlerine inanır. 
     Yoksa korktuk mu 
     Anayasa değişikliği yapmamıza rağmen, h l işkence ve temel insan haklarına tam uyum sağlayamadığımızı saklamak mı istiyoruz Af örgütü şube açmazsa, bu suçlamalardan kurtulacağımızı mı sanıyoruz Oysa şube açılsa, buraya gelecek yetkililere sorunlarımız daha iyi anlatılamaz mı 
     Diğer bir önrek, BBC ve Almanya’nın Sesi DW radyolarının Türkçe yayınlarının RTÜK tarafından yasaklanması. Hem de önce durdurup, sonra serbest bırakıp, ardından tekrar yasaklamak gibi, garip bir uygulamaya başvurularak bunun yapılması... 
     Yasal gerekçenin temelinde, ileride bölücü Kürt veya şeriat yanlısı radyoların, bunları örnek gösterip yayın izni isteme olasılığı yatıyor. Oysa, yasalar son derece açık. Bölücülük veya şeriat propagandası yapan anında kapatılır. RTÜK, olasıklara dayanıp yasak koyarak hangi mantığa hizmet etmiştir acaba BBC ve DW’nin Türkiye’nin politikalarına ters düşecek yayınlarını şimdiden susturmak için yasayı kendilerine göre yorumlayarak ne kazanmıştır Türkiye’nin hiçbir eleştirisel yayına hazır olmadığını göstermenin ötesinde, bir yerde devlete dolaylı olarak uluslararası alanda zarar verdirerek ne kazanmıştır 
     Daha çok örnekler var. 
     Savcılar, Türkiye Komünist Partisi’nin adındaki KOMÜNİST kelimesinin çıkartılması için, bu partiye uyarı yapılması istemiyle Anayasa Mahkemesi’ne başvurmuşlar. 
     Bravo doğrusu. 
     Türkiye’de bazıları soğuk savaşın artık bittiğini, komünizmin yok olduğunu, Sovyetler imparatorluğunun yıkıldığını, daha da önemlisi eski komünist Rusya’nın şu sıralarda ABD ile ittifaka yanaştığını, NATO’ya davet edildiğini h l bilmiyorlar. 
     Bunun adına cehalet denmez de ne denir Eğer h l komünistlerin görüldükleri yerde tutuklanmasını öngören eski yasalar yürürlükte tutuluyorsa, buna vurdumduymazlık denmez de ne denir 
     Güneydoğu sorununu rayına oturtabilmek için çaba harcamak ve insanların seslerini TBMM’ye taşımalarına yardımcı olmaya çabalamak yerine, HADEP’i kapatmaya çalışmanın, tekrar gerilime yol açacağını kimseler düşünemiyor mu 
     İnsanların görüşlerini açıklamalarından neden korkuyoruz 
     Eskiden, terörü önleme gerekçesi vardı. 11 Eylül’den sonra, kime terörist denileceği de artık açıkça ortaya kondu. Terör hareketini konuşmaları veya eserleriyle teşvik eden, örgüt kuran, eyleme katılan veya kışkırtanların dışında kalanlara, özellikle de görüş açıklamakla yetinenlere artık terörist denmiyor... 
     Duyurulur... 
     Galiba bizi yönetenler h l bu olgunun da farkında değiller. 
     Bir öğrenseler, biz de rahat edeceğiz, onlar da... 
     
     







Afganistan dersleri 


Durmuş durmaz 


Resen emeklilik genelgesi 


Taliban'ın çöküşü niye mi hayırlı oldu 


Derin demokrasi 


Tarkan ile "özgür kız" 


Birinci Ulusal Psikoloji Kurultayı 


Barış savaştan zor... 


İşini kaybeden bankacılar Kalamış’ta buluşuyor 


Afganistan gerçekleri ve başarılı olanlar 


İslam rönesansı ne zaman 


Açıklamak zorundasınız Osman Bey 


Kadir, zekat, fitre 


</TEXT>
</DOC>
