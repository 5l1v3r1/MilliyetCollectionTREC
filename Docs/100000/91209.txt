<DOC>
<DOCNO> 91209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun38.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman polisi Türkiye'nin yarı final zaferi için uyarıda bulundu 
</HEADLINE>
<TEXT>

     Berlin polisi, Türk vatandaşlarına çağrıda bulunarak, Türk Milli Takımı'nın yarın Senegal'i yenerek yarı finale yükselmesi durumunda, sevinç gösterilerini kent merkezinde ve Kurfürstendamm adlı anacadde üzerinde yapmamalarını istedi. 
     Polis, yarın başkent Berlin'de yüzbinlerce eşcinselin düzenleyeceği ''Christopher Street Day'' adlı geçidin, Kurfürstendamm adlı anacadde üzerinden kent merkezine doğru yapılacağını hatırlatarak, Türk vatandaşlarının buralarda sevinç gösterilerinde bulunmaları durumunda çok büyük tıkanıklıklar olacağına dikkati çekti. 
     Polis açıklamasında, Türk vatandaşlarından, tüm olası coşkularına rağmen, trafiğin sıkışmasını önlemek amacıyla geçidin yapılacağı güzergahları kullanmamaları istendi. 
     





</TEXT>
</DOC>
