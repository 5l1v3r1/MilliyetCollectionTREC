<DOC>
<DOCNO> 64736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas05a.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcülere ceza yağacak 
</HEADLINE>
<TEXT>

Küçük D.D.T’ye tecavüz eden akrabası, öğretmeni ve kürtaj yapan doktor hakkında 49 yıla kadar hapis cezası istendi 
     ANKARA Milliyet 

     Ankara Cumhuriyet Başsavcılığı, öğrencisiyle cinsel ilişkiye giren bir öğretmen ile 12 yaşındayken tecavüz ettiği iddia edilen akrabası, kürtaj yapan doktor ve mağdure öğrenci hakkında, 1 yıl ile 49 yıl arasında değişen hapis cezaları istemiyle dava açtı. 
     Savcı Bülent Ünlüsoy hazırladığı iddianamede, Nedim Yalçın isimli sanığın, Mamak’taki Niğbolu Lisesi öğrencisi 15 yaşındaki D.D.T’yi, 12 yaşındayken, eşya yüklemeye yardım etmek bahanesiyle evine çağırdığı ve zorla ırzına geçip kızlığını bozduğu belirtildi. İddianamede, Niğbolu Lisesi edebiyat öğretmeni Mehmet Aydoğan’ın, öğrencisi D.D.T.’yi evine götürdüğü ve "Sen zaten kız değilsin. Benimle cinsel ilişkiye girmende fayda var" diyerek cinsel ilişkiye girdiği kaydedildi. 
     İddianamede, Dr. Jale Metindir’in de tıbbi nedenler olmadan ve hakim kararı almadan kürtaj yaptığı belirtilirken, D.D.T’nin de zorunlu olmadığı halde kürtaj yaptırdığı kaydedildi. İddianamede, D.D.T’nin akrabası Nedim Yalçın’ın 49, öğretmen Mehmet Aydoğan’ın 11, Doktor Jale Metindir’in 12 ve D.D.T’inin de 1 yıldan 4 yıla kadar hapsi istendi. 
     
Hem mağdur hem hapsi isteniyor      Savcılık iddianamesinde tecavüz mağduru D.D.T.’nin de dört yıla kadar hapsi isteniyor. Savcılık, D.D.T’nin suçunu "tıbben zorunlu olmadığı halde 8 haftalık olan cenine kürtaj yaptırma" olarak tanımladı. D.D.T’nin dramı iki hafta önce gazetemizde yandaki gibi yayımlanmıştı. 
     



 YAŞAM 
























</TEXT>
</DOC>
