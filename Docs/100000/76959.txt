<DOC>
<DOCNO> 76959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yazar/yilmaz.html </URL>
<DATE> 2002/04/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İsim var görüntü yok 
</HEADLINE>
<TEXT>

     İlginç bir davetti. Avcılar, Bakırköy ve Ataköy Rotary Kulüpleri, Türkiye İhracatçılar Meclisi TİM Başkanı Oğuz Satıcı’nın ev sahipliğinde, "Dış Ticarette Türk - Yunan İşbirliği Dünya Ticaretinde Yeni Güç Kaynağı" toplantısı düzenlemişti. 
     Bu toplantı Rotary Kulüpleri’nin, TİM gibi ekonomik alanda faaliyet gösteren yarı kamusal bir örgütle işbirliğinin ilk örneğiydi. 
     Toplantının organizasyonunu Bakırköy Rotary Kulüp Başkanı ve BDDK Yönetim Kurulu Üyesi Hasan Tengiz yapıyordu. 
     Az sayıda davetlinin hazır bulunduğu TİM konferans salonunda, Yunanistan’ın Ankara Büyükelçisi İoannis Corantis, Yunanistan Ekonomi ve Ticaret Müşaviri, İstanbul Başkonsolosu Lampis Kounalakis hazır bulunuyordu. 
     
DEİK ortada yok      Davetlilere konferansa, DEİK Türk - Yunan İş Konseyi Başkanı Şarık Tara’nın da katılacağı bildirilmişti. Toplantı sırasında Tara’nın katılmayacağı, yerine Konsey’in Başkan Yardımcısı Selim Egeli’nin konuşmacı olacağı belirtildi. 
     Büyükelçi Corantis ve Başkonsolos Kounalakis hazırlıklıydılar. Türk - Yunan ekonomik ilişkilerini özetleyen tebliğ sundular. Corantis ayrıca Yunanistan’ın 1981 yılında AB’ye girdikten sonra ve öncesindeki deneyimlerini de aktardı. 
     Oğuz Satıcı, iki ülkenin ekonomik ilişkilerini vurguladı, Nazım Hikmet’ten dizelerle Yunanistan’a dostluk mesajları gönderdi. 
     Üçer, beşer plaketler dağıtıldı, rembetiko eşliğinde uzolar içildi, vedalaşıldı... 
     Herşey iyi güzel değil mi 
     Yunanistan’ın Büyükelçisi’nden, Ticaret Ateşesi’ ne kadar Türkiye’deki en yüksek düzeyde temsilcileri gelmiş, iki ülkenin 800 milyon dolara ulaşan ticaret hacmini nasıl geliştireceklerini tartışıyorlar. 
     
Sıra yatırımlarda      Ya bizim taraf... 
     Bu durumda DEİK Türk - Yunan İş Konseyi nerede diye sormaz mısınız 
     Tara’nın mazereti vardı, gelemedi Egeli’ye ne oldu Onlardan başka Konsey’i temsilen toplantıya gelebilecek yönetim kurulu üyesi yok muydu 
     Canım ne var, adamların işleri çıkmış gelememiş diyebilirsiniz, ben diyemedim. 
     Hele Hürriyet’te Gila Benmayor’un köşesini okuyunca hiç diyemedim. DEİK Türk - Yunan İş Konseyi’nin Turizm Çalışma Grubu Başkanı Leyla Çağatay Üstel’in, 1 milyar 960 milyon euro’luk bütçesi olan Atina 2004 Olimpiyat Oyunları’ndan pay almak için verdiği mücadelede yalnız kaldığını yazmış Gila. 
     Olimpiyatların yemesi - içmesi - konaklaması - alt yapısı, Atina’ya kuş uçumu mesafedeki Türkiye’ye pazar olanakları getirmez mi 
     Bu arada son iki yıldır gelişen Türk - Yunan ekonomik ilişkilerini de yabana atmamak gerekiyor. Yunanistan ilk kez yatırımcı olarak Türkiye’ye bu kadar ilgi duyuyor. Site Bank’ı Yunanistan bankası Novabank aldı, Toprakbank ile ilgilendiler. 
     
İlişki de, ne için      Şarık Tara uluslararası ilişkileri evine taşıyacak kadar geliştirebilen bir işadamı. Hatırlayacağınız gibi yatırımlarının bulunduğu Moskova’da, Belediye Başkanı Yuri Lujkov ile birlikte yiyip, içecek kadar yakındı. Yunanistan ile de eminim üst düzeyde ilişkileri iyidir. Örneğin Yunanistan’ın enerji ve telekomünikasyon alanında büyük yatırımcılarından Sokrates Kokalis ile dostluklarının, her an yatırıma dönüşebilecek ölçüde olduğu bilinir. Gerçi bugünlerde iki işadamının ortaklığı zor... Çünkü Yunanistan kamuoyu 12 Ağustos depreminden zarar gören ailelere, bizzat Türkiye’ye gelerek Türk Eğitim Gönüllüleri Vakfı projesinde bağış yapan Kokalis’i, Alman ajanı olmakla sorguluyor. 
     Ben görüşümü söyleyeyim DEİK, Türk - Yunan ilişkilerinde kurumsallaşmış görüntüsü vermiyor. 
     
     







Nanik 


Hafif bilmece 


Siyasi ayrışma 


Merak etmeyin, Türkiye'den adam olur 


Hoş seda 


"Güzel Zeyno... Kibar Zeyno... " 


Üniversitelerde neler oluyor 


Hem annemi, hem babamı, ben köyümü özledim 


Tank ihalesi neden imzalandı 


Ecdadımız da az marifetli değilmiş... 


Mehmet Ali Bayar rüzgarı 


2002 enflasyonu 25'lere inerse şaşmayın 


"Biz değerliyiz, kendimizi seviyoruz " 


"Yeni İmparator" ABD Ne Tutum Alacak 


Doların bu kadar düşmesi iyi mi, yoksa kötü mü 


Astor’larda erkekler para, hanımlar ün yapmış 


İsim var görüntü yok 


</TEXT>
</DOC>
