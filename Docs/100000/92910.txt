<DOC>
<DOCNO> 92910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/dunya/dun03.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
15 Filistinliyi havaya uçurduk’ 
</HEADLINE>
<TEXT>

İsrail ordusu, El Halil’deki Filistin hükümet binasını, içindeki 15 Filistinli militanla birlikte havaya uçurduğunu açıkladı 
     DIŞ HABERLER SERVİSİ 

     İsrail’in, geçen hafta meydana gelen ve 26 vatandaşının ölümüne yol açan intihar saldırılarının ardından başlattığı misilleme operasyonu, katliam girişimine dönüştü. İsrail birlikleri, dört gündür kuşatma altında tuttukları ve içeride aranan 15 Filistinli militanın bulunduğu belirtilen El Halil’deki bir hükümet binasını önceki gece iki ton patlayıcı kullanarak havaya uçurdu. Patlama sonucu binadan geriye sadece moloz yığınları kalırken, İsrail ordu radyosu dört katlı binanın içindeki 15 Filistinlinin öldüğünü duyurdu. 
     
     Cesetler nerede 
     Ancak patlamadan sonra başlatılan enkaz kaldırma çalışmaları sırasında cesede rastlanmaması, soru işaretleri yarattı. Ordu radyosu içeride 15 kişinin bulunduğu iddiasında ısrar ederken, İsrail radyosu ise, 15 kişinin tünellerden kaçmış olabileceğini ileri sürdü. 
     



 DÜNYA 













</TEXT>
</DOC>
