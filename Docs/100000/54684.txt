<DOC>
<DOCNO> 54684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/sazak.html </URL>
<DATE> 2001/11/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnönü, yeni oluşum CHP 
</HEADLINE>
<TEXT>

     Solda yeni oluşuma önderlik etmesi beklenen Erdal İnönü, "Bu yaştan sonra yeni bir partinin yönetiminde görev almam doğru değil, arkadaşlarım üzülecek ama Türkiye artık beni parti lideri olarak görmemeli" diyerek kuruluş çalışmalarından çekildi. 
     Yeni oluşumcular yola İnönü'süz devam edecekler. 
     Erdal Bey'in kararı, hiç kuşkusuz saygıyla karşılandı. 
     1993'te Demirel'in Çankaya Köşkü'ne çıkmasıyla Murat Karayalçın'ı destekleyerek SHP liderliğine ve aktif siyasete veda eden İnönü CHP'den de istifa ederek 2001 sonbaharında kurulacak yeni bir parti için nabız yoklamaya başlamıştı. Ancak eylüle doğru yeni oluşum hız kesti, İnönü CHP lideri Deniz Baykal'la sürpriz bir görüşme yaptı. O arada Erdal Bey'in çevresindeki kadro beklemeye geçmişti. 
     Kemal Derviş'ten Zekeriya Temizel'e, Hurşit Güneş'ten Fikri Sağlar'a Erdal Bey geniş bir yelpazede arayışlarını sürdürdü. 
     Ve parti kuruluşunda yer almayacağını kesin olarak açıkladı. 
     Bundan sonra ne olacak 
     İnönü şemsiyesi kalkınca, 8 aydır Erdal Bey'in kuracağı partiyi "sessizce" bekleyen kanatlar arasında "Kim lider olacak" tartışması çıkar mı 
     Ercan Karakaş ve Fikri Sağlar, "yola devam edeceklerini" ve böyle bir sorun yaşanmayacağını söylüyorlar. Karakaş'a göre İnönü'nün tutumu zaten "lideri kurtarıcı görmeyin" anlayışının ürünü. Aydın Güven Gürkan'la görüştüklerini ve "CHP'nin alternatifi bir sol parti kurmaya kararlı olduklarını" vurguluyor Karakaş. Sağlar da, "rütbeleri sökerek, eşit şartlarda ortak akılla hareket edecekleri"ni bildirdi. 
     Murat Karayalçın'la ilgili iki senaryo var CHP'ye dönebilir ya da "SHP'yi açalım" telkinleri doğrultusunda hareket edebilir. 
     Solda ayrıca Mümtaz Soysal'ın parti kurma hazırlığı var. 
     DSP'den kopan Sema Pişkinsüt arayış içinde. 
     Yekta Güngör Özden, Vural Savaş ve Osman Özbek ortak hareket ediyorlar. Temizel'in vakıf yoluyla siyaset inşası sürüyor. 
     Peki bu dağınıklıkla sol nereye gider 
     Aslında bu kadroların CHP çatısı altında buluşmasında ne engel var 
     Ertuğrul Günay'a göre "İstifalar hiç olmayabilirdi" dolayısıyla İnönü'nün çekilme kararı ardından daha fazla bölünmeden "CHP çatısı altında buluşulmalı." 
     CHP'nin 2 Aralık'ta Ankara'da Küçük Kurultay'ı toplanacak. İl başkanları ile parti yönetimi 2002'deki erken seçim olasılığını gözeterek son gelişmeleri değerlendirecek. CHP'nin anketlerde yükselişe geçmesi Deniz Baykal'da "iktidar seçeneği oluşturuyoruz" duygusu yaratmış olsa da yetmez. CHP, muhalefette büyümenin sorumluluğu altında partiden kopanlara dönüş kapısını açmalıdır. 
     Baykal'ın 2 Aralık'ta vereceği mesajlar bu açıdan da önem kazanıyor. 
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
