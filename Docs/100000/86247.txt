<DOC>
<DOCNO> 86247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur10.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethiye'den Playboy kızları geçti... 
</HEADLINE>
<TEXT>

     Playboy Dergisi'nin Temmuz sayısında yer alacak fotoğrafların çekimlerini tamamlayan Alman güzeller Agnes, Korina ve Anika, Fethiye'yi çok beğendiklerini belirttiler. 
     Bir hafta boyunca binlerce poz veren üç güzel, çekimlerin yapıldğı Letoonia Tatil Köyü'nde basın mensuplarının sorularını yanıtladılar. 
     Üniversiteye hazırladığını ve 20 yaşında olduğunu belirten, Fethiye'de tanıştığı Gençer Nizamoğlu ile dostluk kuran Agnes, Almanya'da değişik yarışmalarda 7 ödül aldığını belirtti. Agnes, ''Odam güllerle doldu ve çok şaşırdım. Türkler sıcakkanlı insanlar. 
     Tatil köyünde ve Fethiye merkezinde tanıdığım insanlar beni çok etkiledi'' dedi. 
     Türkiye'ye ikinci gelişi olduğunu anlatan Anika, ''Fırsat bulduğumda tatillerimi Türkiye'de geçirmek istiyorum'' şeklinde konuştu. 
     Almanya'da bir otelde çalıştığını bildiren Korina da Playboy yönetimi çekimlerden memnun olup devam etmesini istemesi durumunda hem çalışıp hem eğitimimi sürdüreceğini belirtti. 
     Fethiye'ye tekrar geleceklerini kaydeden Alman Playboy güzelleri, bugünü dinlenerek geçirdikten sonra yarın Türkiye'den ayrılacaklar. 
     





</TEXT>
</DOC>
