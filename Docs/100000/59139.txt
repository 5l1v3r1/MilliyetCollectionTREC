<DOC>
<DOCNO> 59139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sonspo13.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Ersun Yanal'ı Fenerbahçe'ye vermeme kararı aldı 
</HEADLINE>
<TEXT>

     Fenerbahçe'nin talip olduğu Ankaragücü Teknik Direktörü Ersun Yanal için 2 sarı-lacivertli kulüp arasında 2 gündür süren pazarlıklar olumsuz sonuçlandı. 
     Ankaragücü Kulübü yönetimi, bugün teknik direktör Ersun Yanal ile yaptığı değerlendirme toplantısı sonrasında, Fenerbahçe'den gelen teklife ''Ret'' yanıtı verme kararı aldı. 
     Kulüp başkanı Cemal Aydın, Ankaragücü'nün hedefleri olan bir takım olduğunu belirterek, Ersun Yanal ile çalışmaya devam kararı aldıklarını ve teknik adamlarını hiçbir takıma vermeyeceklerini açıkladı. 
     Başkente ekibi, basın sözcüsü Mümtaz Karakaya aracılığıyla Fenerbahçe'ye ''Ret'' yanıtını bildirdi. Teknik direktör Yanal da, Fenerbahçeli yöneticilerin önerisine teşekkür ederek, Ankaragücü'nde görevi sürdüreceğini açıkladı. 
     

     
</TEXT>
</DOC>
