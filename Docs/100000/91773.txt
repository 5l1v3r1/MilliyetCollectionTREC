<DOC>
<DOCNO> 91773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko20.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank Turkcell'i geçip piyasa değerinde ikinci oldu 
</HEADLINE>
<TEXT>

     Akbank, 3 katrilyon 240 trilyon liralık piyasa değeri ile Turkcell'i geride bırakarak Borsa'da piyasa değeri en yüksek 2. şirket unvanını elde etti. 
     İMKB verilerine göre, 21 Haziran tarihi itibariyle İş Bankası 3 katrilyon 852.2 trilyon lira piyasa değeri ile liderliğini sürdürüyor. 
     Akbank, 3 katrilyon 240 trilyon lira ile ikinciyi sıraya yükseldi. 
     Turkcell ise 3 katrilyon 200 trilyon lira piyasa değeri ile 3. sıraya indi. 
     Bir hafta önce, İş Bankası 4 katrilyon 258 trilyon 721 milyar lira piyasa değeri ile ilk sırada yer alırken, Turkcell 3.8 katrilyon lira ile ikinci, Akbank 3 katrilyon 40 trilyon lira ile üçüncü konumda bulunuyordu. 
     Çukurova Grubu bankalarından Pamukbank'ın Fon'a devrinden sonra, grubun iştiraklerinden Turkcell'in bir haftada 600 trilyon liraya ulaşan büyük değer kaybına uğraması, sıralamadaki yerini de değiştirmiş oldu. 
     Bu sonuçla, Türkiye'de piyasa değeri en yüksek ilk 2 şirket bankalardan oluştu. 
     Bu arada, 14 Haziran 2002 tarihi itibariyle 48.7 katrilyon lira olan hisse senetleri Borsa'da işlem gören şirketlerin toplam piyasa değeri, 21 Haziran tarihi itibariyle 47.6 katrilyon liraya geriledi. 
     





</TEXT>
</DOC>
