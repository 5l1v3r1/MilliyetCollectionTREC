<DOC>
<DOCNO> 55134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/siyaset/asiy.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP kapıyı kapatıyor 
</HEADLINE>
<TEXT>

Yeni oluşumculara "Dön" çağrısına hazırlanan CHP’de "Kapımız herkese kayıtsız şartsız açık değil" görüşü h kim oluyor 
     EZELHAN ÜSTÜNKAYA Ankara 

     Erdal İnönü’nün kararının ardından solda kılıçlar çekildi. Yeni oluşumcuların "CHP’den ayrılma nedenlerimiz geçerliliğini koruyor" yolundaki açıklaması, CHP yönetiminin tepkisine neden oldu. CHP, bugün yapılacak il başkanları toplantısında, Genel Başkan Deniz Baykal’ın yeni oluşumculara yanıt vermesi kararını aldı. 
     "Kapımız herkese kayıtsız şartsız açık değil" görüşünde birleşen CHP’de, yeni oluşumcularla ilgili değerlendirme şöyle "Kimse CHP’den büyük değil. Madem CHP’den ayrılma nedenleri geçerliliğini koruyor, o zaman yeni partilerini kurarlar. CHP’nin hiçbir zaman kimseyi kapı dışarı bırakma politikası olmadı. Kendi tercihleri ile gittiler. Kendini partiden üstün görmeyen, CHP’nin büyümesini kabul eden herkes CHP’ye gelebilir. Ama koşulsuz herkesi beklemiyoruz." 
     
Karayalçın beklemede      İnönü’nün kararından sonra kısa bir yazılı açıklama yapmakla yetinen Murat Karayalçın ise "bekleme" kararı aldı. 
     İl temsilcileri ile görüşerek nabız yoklaması yapan Karayalçın’ın yeni bir proje hazırlığı içinde olduğu ifade ediliyor. 
     Karayalçın’ın İnönü’yü "Siyasette yaş değil, güvenilirlik önemlidir" şeklinde ikna etmeye çalıştığı ancak İnönü’nün kararından dönmediği de belirtiliyor. 
     



 SİYASET 








</TEXT>
</DOC>
