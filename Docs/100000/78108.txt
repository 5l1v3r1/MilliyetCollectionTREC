<DOC>
<DOCNO> 78108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gunz1.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Konserle bebek yaşamaz 
     Türk Tabipler Birliği Merkez Konseyi Başkanı Füsun Sayek, Sağlık Bakanlığı’nca ünlü sanatçıların katılımıyla başlatılan "Anne ve Bebek Ölümlerini Önleme Projesi"ni eleştirdi. Sayek, "Ülkedeki sağlık koşulları sağlanmadan Sibel Can konseriyle bebek ölümü önlenmez" dedi. Bakana seslenen Sayek, "Bakanlık duyarlılığı artırmayı amaçlıyor. Ölümü önlemek istiyorsa bütçe istemeli" diye konuştu. 
     
     İki gemi çarpıştı 
     Çanakkale Boğazı’nda Salih Kalkavan’ isimli 18 bin 829 gros tonluk Türk tankeri, Kamboçya Bayraklı Noor Al Amal adlı gemi ile çarpıştı. Kazadan sonra ağır hasar görüp makine daireleri tamamen suyla dolan Kamboçya Bayraklı gemi batarken, çoğunluğu can yelekleriyle suda bulunan 17 mürettebatı kurtarıldı. Sağlık durumları iyi olan personel daha sonra ifade vermek üzere Gelibolu Emniyet Müdürlüğü’ne götürüldü. 
     
     Doktorlara soruşturma 
     Antalya İl Sağlık Müdürlüğü, Alanya’da biri erkek 12’si kız öğrenciye "Zek geriliği var. Öğrenime devam edemez" raporu veren doktorlar hakkında soruşturma açtı. Çocukları muayene eden Psikiyatri Uzmanı Dr. Teoman Dudular başta olmak üzere raporları onaylayan Başhekim Opr. Dr. Hüseyin Kan ile kurulda bulunup raporda imzası bulunan tüm doktorlar soruşturma kapsamına dahil edildi. 
     



 GÜNCEL 

















</TEXT>
</DOC>
