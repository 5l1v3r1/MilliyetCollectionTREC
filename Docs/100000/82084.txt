<DOC>
<DOCNO> 82084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/soneko15.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rifat Hisarcıklıoğlu ''Protokol krizinin benimle bir ilgisi yok'' 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, Genel Kurul'da konuk konuşmacı sırasının kendisi tarafından değil, Divan Başkanı'nca belirlendiğini söyledi. 
     AK Parti Genel Başkanı Recep Tayyip Erdoğan ile SP Genel Başkanı Recai Kutan'ın Genel Kurulu terketmelerine ilişkin değerlendirme yapan Hisarcıklıoğlu, ''Konuşma sırasına Divan karar veriyor. Benimle bir ilgisi yok. Çünkü ben karar vermiyorum'' dedi. 
     Daha önce TOBB Genel Kurulu'na hiç bu kadar bakan gelmediğini hatırlatan Başkan, daha önce de hiç böylesine bir kriz yaşanmadığını bildirdi. 
     Hisarcıklıoğlu, ''Mesela geçen yıl Genel Kurul'a sadece bir bakanımız geldi'' hatırlatmasında bulundu. 
     Yine de Erdoğan ile Kutan'ın gönlünü alıp almadığının sorulması üzerine de Hisarcıklıoğlu, ''Tekrar ediyorum, olayın benimle bir ilgisi yok. Ama gerekirse açıklama da yaparız'' dedi. 
     ''57. Genel Kurul'a siyasi kişilikler ve bakanlar düzeyinde bu yıl neden bu kadar çok katılım oldu '' şeklindeki soruyu da Hisarcıklıoğlu, ''TOBB her partiye aynı yakınlıkta durduğu için çok gelen oldu'' diye cevapladı. 
     





</TEXT>
</DOC>
