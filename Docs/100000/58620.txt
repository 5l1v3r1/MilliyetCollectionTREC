<DOC>
<DOCNO> 58620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sonspo08.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Brezilyalı oyuncuların durumu belirsizliğini koruyor 
</HEADLINE>
<TEXT>

     Trabzonspor'un, sezon başında Olaira takımından transfer ettiği Brezilyalı oyuncuları Jarro ve Aurelio'nun, eski kulüpleriyle olan sorunlarını gideremediği bildirildi. 
     Trabzonspor Kulübü Başkanı Özkan Sümer, Da Silva ve Eduardo'nun başka bir takımdan transfer edildiklerini ve bu oyuncular konusunda bir sıkıntı olmadığını belirterek, ''Jarro ve Aurelio'nun eski kulüpleri Olaira ile bonservis ödemeleri konusundaki belirsizlik sürüyor. Karşılıklı düşündüğümüz anlaşmalar tam olarak gerçekleşmedi. 
     Beklediğimiz bir yazı vardı. Ancak bu yazıyı Olaira Kulübü bize henüz göndermedi'' diye konuştu. 
     Transfer çalışmalarını sürdürdüklerini de ifade eden Sümer, bu konuda henüz bir karara varamadıklarını da sözlerine ekledi. 
     






</TEXT>
</DOC>
