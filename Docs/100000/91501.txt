<DOC>
<DOCNO> 91501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/guncel/gun03.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rodi Şen’in adı var kimliği yok 
</HEADLINE>
<TEXT>

Laşer Rodi adını verdiği oğluna 4 yıldır nüfus cüzdanı çıkartamayan Turabi Şen resmi makamlara açtığı davada son çare olarak Danıştay’a başvurdu 
     SEMRA PELEK İstanbul 

     Laşer Rodi Şen, dört yıl önce dünyaya geldi. Elazığ Nüfus Memurluğu ve Malatya İdare Mahkemesi Kürtçe ismi "Milli kültüre, örf ve adetlere uygun düşmediği ve kamu oyunu incittiği" gerekçesiyle kabul etmedi. Sorun iki yıldır Danıştay’da da çözülmeyince Laşer Rodi, kimliksiz kaldı. 
     
     Bir ay sonra red cevabı 
     Mart 1998 yılında doğan çocuklarına Kürtçe, Sel’ ve Güngörmüş’ anlamına gelen Laşer Rodi ismini veren Şen ailesi, kimlik kartı çıkartmak için Esenler Nüfus Memurluğu’na başvurduklarında yıllarca sürecek hukuk mücadelesine de başlamış oldu. Grafiker olarak bir ajansta çalışan baba Turabi Şen’in zoruyla ismi doğum kağıdına yazan memur, kimlik kartını bir ay sonra alabileceklerini söyledi. Ancak Elazığ Nüfus Memurluğu’nun ismi kabul etmediği belirtildi. 
     
     Danıştay’a başvurdu 
     Kimlik kartı yerine eline bir red yazısı verilen Şen, Ankara Bölge İdare Mahkemesi’ne başvurdu. Mahkeme de dosyayı Malatya İdare Mahkemesi’ne gönderdi. Malatya İdare Mahkemesi ise Elazığ Nufus Memurluğu’nun işlemini yerinde görerek, Şen’in açtığı davayı reddetti. Laşer Rodi’de ısrar eden Şen, bu kez mahkeme kararının iptali için Danıştay’a başvurdu. Ancak Danıştay 10 Dairesi, başvurunun üzerinden iki yıl geçmesine karşın bir karar veremedi. . 
     



 GÜNCEL 


















</TEXT>
</DOC>
