<DOC>
<DOCNO> 59406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/spo03.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN'DAN DEV ATAK 
</HEADLINE>
<TEXT>

Sarı - Kırmızılı yönetim, Arjantinli yıldız forvet Nicolas Pavlovich’i renklerine bağlamak için kolları sıvadı. Kolombiya Milli Takımı’nın üç futbolcusu da yakın takibe alındı 
     ERHAN TELLİ 

     Lucescu’dan onay 
     GALATASARAY, ikinci yarıya daha güçlü kadro ile girebilmek amacıyla yoğun bir çalışma içine girdi. Arjantinli yıldız Nicolas Pavlovich’i listesine alan yönetim, Newell’s Old Boys’da forma giyen 23 yaşındaki forvete Fransız menajer Jan Lui aracılığıyla transfer teklifinde bulundu. Ligde 17 maçta 7 gol atan genç futbolcunun alınması için Teknik Direktör Lucescu’nun da onay verdiği bildirildi. 
     
     Bonservisi sorun 
     YÖNETİMİ, Pavlovich’in 3 milyon dolarlık bonservis bedelinin düşündürdüğü, Arjantinli golcünün kiralık olarak alınmasına çalışıldığı ifade edildi. Ayrıca sağ kanat için alternatif arayan Sarı - Kırmızılılar’ın, Kolombiya Milli Takımı’nın üç ismini yakın takibe aldığı öğrenildi. Bu oyuncuların Restrepo, Vallego ve Serna olduğu, tedavi gören Perez’in sağlık durumuna göre transfer edilecekleri belirtildi. 
     
ALBAYRAK Tam isabet’      GALATASARAY’IN sempatik yöneticisi Abdürrahim Albayrak, ilk yarının değerlendirmesini MİLLİYET’e yaptı, ligi şampiyon olarak kapatacaklarını ileri sürdü. Albayrak, "Tahminimiz tuttu. Eksiklere rağmen iyi grafik çizdik. Ara da ilaç gibi geldi. İlk devrede hedefe ulaştık. İkinci yarıyı da şampiyon olarak kapatacağız. 15 Ocak’taki Kocaeli maçı yeni başlangıç için dönüm noktası olacak" diye konuştu. 
     LUCESCU’NUN başarılı bir hoca olduğunu vurgulayan Futbol Şube Sorumlusu, "Hocamızı çok seviyoruz. Uzun yıllar birlikte çalışmak istiyoruz. Bize biraz kırıldı. Ama ikinci yarı bambaşka olacak. Kendisiyle yeni yılda mukavele imzalamayı umuyoruz" dedi. Hakan’ın takımda kalacağına inandığını belirten Abdürrahim Albayrak, oyunculara verilen cezaların da affedilmesini beklediğini sözlerine ekledi. 
     
Balo hasılatı 85 milyar      GALATASARAY’IN önceki gece Maslak Venue’deki yeni yıl balosunda kulübe 85 milyar lira gelir elde edildi. Yöneticiler ve üyelerin yanı sıra camianın önde gelen isimlerinin de katıldığı gecedeki açık artırmada, Hagi’nin 10 numaralı formasını, eski yönetici Adnan Polat 10 milyar liraya satın aldı. UEFA Kupası’nın kopyası 25 milyar, Süper Kupa kopyası da 50 milyar liraya alıcı buldu. 
     
Hüseyin pazarlığı      SARI - Kırmızılılar Antalyasporlu Hüseyin’in peşini bırakmıyor. Kulüpler Birliği’nin toplantısı için İstanbul’da bulunan Başkan Bekir Kumbul ile dün görüşen Başkan Mehmet Cansun, Hüseyin’i ikinci yarı öncesinde transfer etmek istediklerini iletti. Kumbul, daha önce bu oyuncuya karşılık verilen Saffet’in yanı sıra kiralık olarak forma giyen Ömer ve Eyüp’ün bonservisini istedi. 
     



 SPOR 























</TEXT>
</DOC>
