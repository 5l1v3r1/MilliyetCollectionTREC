<DOC>
<DOCNO> 79544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/magazin/amag.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutkan canavar ’ 
</HEADLINE>
<TEXT>

Asuman Krause’nin Evde unuttum’ dediği ehliyeti, aslında hiç almadığı’ anlaşıldı... 
     SABRİ SEVER 

     MANKEN Asuman Krause, hem cin’ hem trafik canavarı’ çıktı. İstanbul Emniyet Müdürlüğü’ne bağlı trafik ekiplerince önceki akşam kent genelinde yapılan huzur denetimlerine, Asuman Krause de takıldı. Zincirlikuyu’dan Beşiktaş istikametine giden Krause’nin kullandığı 34 EV 952 plakalı Volvo otomobil, saat 22.00 sıralarında farları sönük olduğu için trafik ekipleri tarafından şüphe üzerine durduruldu. 
     
Mahkemeye çıkacak      KRAUSE, ehliyet ve ruhsatı isteyen ekipleri, acil çıktığı için ehliyetini evde unuttuğunu söyleyerek atlatmak’ istedi, ancak polisi inandıramadı. Bilgisayar aracılığıyla anında yapılan araştırmada Krause’nin ehliyetinin hiç’ olmadığı anlaşıldı. Bunun üzerine ünlü mankene, 83 milyon lira para cezası kesileceği, mahkemeye çıkarılacağı, aracının da otoparka çekileceği bildirildi. 
     
İmdat Emrah, kurtar beni ’      MANKEN arkadaşlarını arayarak yardım isteyen Krause’nin otomobili de Ulus’ta bir otoparka çekildi. Ceza tutanağı düzenlenen Krause’nin pazartesi günü de ehliyetsiz araç kullanmak suçundan iki aya kadar hapis cezası istemiyle İstanbul 3. Sulh Ceza Mahkemesi’ne çıkarılacağı öğrenildi. Krause’yi kurtaran’ ise, yardıma gelen sevgilisi şarkıcı Emrah oldu. 
     



 MAGAZİN 













</TEXT>
</DOC>
