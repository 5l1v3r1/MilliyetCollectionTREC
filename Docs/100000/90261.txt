<DOC>
<DOCNO> 90261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo08.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SON DARBE BOĞA'DAN 4-3 
</HEADLINE>
<TEXT>

İspanya, S.İrlanda karşısında ecel terleri döktü, penaltılar sonunda güldü. Normal ve uzatma süresi 1-1 biten maçta taraflar 6 penaltı atışından yararlanamadı, üçünü kurtaran kaleci Casillas yıldızlaştı 
     DRAMATİK ikinci tur mücadelesinde İspanya sonuca gitti. 8’de Morientes’le öne geçen İspanya karşısında 63’te Harte ile bir penaltıdan yararlanamayan Serbest İrlanda, 90’da Robbie Keane’nin penaltısıyla maçı uzatmalara taşıdı. Boğalar, Albelda’nın sakatlanmasıyla uzatma bölümünü on kişi tamamlarken, eşitlik bozulmayınca penaltılara geçildi. İrlanda Keane ve Finnan ile golü buldu, ancak üst üste Holland, Connolly ve Kilbane atışı değerlendiremedi. Juanfran ve Valeron’un penaltı kaçırmasına rağmen İspanya’yı Hierro, Baraja ve Mendieta’nın sayıları çeyrek finale taşıdı. 
     
İspanya Casillas 9 Puyol 7 Hierro 6 Helguera 6 Juanfran 7 Luis Enrique 6 Baraja 7 Valeron 7 De Pedro 6 Mendieta Dk.66 7 Raul 7 Luque Dk.80 - Morientes 8 Albelda Dk.71 6      
     
İrlanda Given 6 Finnan 6 Breen 7 Staunton 6 Cunningham Dk.50 7 Harte 7 Connolly Dk.82 6 G.Kelly 6 Quinn Dk.55 7 Holland 6 Kinsella 6 Kilbane 7 Duff 6 Robbie Keane 8      
     
     GOLLER Morientes Dk.8 , Robbie Keane Dk.90 pen. HAKEMLER Anders Frisk İsveç , Leif Hindberg İsveç , Igor Shramka Slovakya SARI KARTLAR Juanfran, Baraja, Hierro İspanya SEYİRCİ 38.926 PENALTILAR Robbie Keane, Finnan attı , Holland, Connolly, Kilbane kaçırdı S.İrlanda , Hierro, Baraja, Mendieta attı , Juanfran, Valeron kaçırdı İspanya 
     
     McCarthy gururlu 
     S.İRLANDA Teknik Direktörü Mick McCarthy, İspanya karşısında yenilmeyi hak etmediklerini belirterek, "Normal sürede kazanmaya yakındık, ancak başaramadık. Yine de bu takımla gurur duyuyorum" dedi. McCarthy, turnuva boyunca birlik içinde olduklarını da vurguladı, "Penaltılar öncesi sonuç ne olursa olsun, kimsenin birbirini suçlamamasını istedim. Tüm takıma teşekkür ediyorum" ifadelerini kullandı. 
     
     Frisk’e büyük öfke 
     İKİNCİ turda S.İrlanda’yı penaltılarla geçen İspanya’da Teknik Direktör Camacho, maçın İsveçli hakemi Anders Frisk’e ateş püskürdü. İrlanda’nın son dakika penaltısının doğru olmadığını iddia eden Camacho, "Bir hakem böylesine ciddi bir turnuvada bu kadar basit penaltılar çalamaz. İrlanda bize gol için yüklendiği sırada, hakem de onların lehine olabilecek herşeye düdük çaldı" diye konuştu. İspanyol hoca maçtan sonra basın mensuplarından eleştiriler aldı. 
     



 SPOR 
































</TEXT>
</DOC>
