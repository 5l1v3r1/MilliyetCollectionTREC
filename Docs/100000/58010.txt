<DOC>
<DOCNO> 58010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko06.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 yabancı ortak ve birleşme yılı olacak 
</HEADLINE>
<TEXT>

     Garanti Bankası Genel Müdürü Ergun Özen, sektörün önümüzdeki yıllarda büyüyeceğini kaydederek, bu potansiyelden yararlanmak isteyen büyük global oyuncularla rekabetin başlayacağına dikkat çekti. 2002 yılının, 2001’e oranla daha iyi geçeceğini belirten Özen şunları söyledi 
     "Ekonomideki daralmanın durması ve ilk çeyreğin sonunda reel sektörün hareketlenmeye başlamasıyla birlikte, yatırımlar artacak ve bankalar tekrar kredi vermeye başlayacak. 2002 içinde dolar kurunun daha stabil hale gelmesiyle döviz tevdiat hesaplarından Türk Lirası’na geçiş başlayacak." 
     Devlet bankalarının payının azalmasının özel sermayeli bankaların sektördeki paylarını artıracağına dikkat çeken Özen "En büyük 5 özel sermayeli bankanın bu büyüme potansiyelini kullanarak yüzde 75’lik bir paya ulaşacağını ve pazara yeni şeklini vereceğini tahmin ediyoruz. Kiz sonrası dönemde, bankacılık sektörün aktifleri büyüyecek, banka sayısı azalacak, kamu bankalarının piyasa payı düşecek ve yabancı bankaların piyasa payı satın almalar vasıtasıyla artacak" dedi. 
     
Hareketli bir yıl olacak      Vakıfbank Genel Müdürü Altan Koçer de 2002’de en önemli hedeflerinin bankanın özelleştirilmesi olduğunu belirtti. 
     Koçer, ’Kriz nedeniyle Türk piyasalarına girmekte çekingen davranan yabancıların, 2002’de piyasaya girmeleri olasılığı kuvvetlenmiştir" dedi. 
     Ekonomide özellikle 2002’nin ikinci yarısından itibaren yabancı banka sayısının daha da artmasının beklendiğini kaydeden Koçer, sektörde birleşmelerin, satın almaların ve sistemden çıkışların yoğun olarak yaşanacağı bir yıl olacaktır’’ şeklinde görüşlerini açıkladı. 
     



 EKONOMİ 





















</TEXT>
</DOC>
