<DOC>
<DOCNO> 66005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun04.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da gazeteciyi kaçıranlardan ikisi belirlendi 
</HEADLINE>
<TEXT>

     Pakistan polisinin, Amerikalı gazeteci Daniel Pearl'ün kaçırılmasıyla ilgili olarak 2 zanlının kimliğini belirlediği ve 3 kişiyi sorgulamak üzere gözaltına aldığı bildirildi. 
     Kimliğinin açıklanmasını istemeyen bir polis yetkilisi AFP'ye yaptığı açıklamada, ''Pearl'ün 23 Ocak'ta Karaçi'de kaçırılmasıyla ilgili olarak kimlikleri belirlenen Muhammed Haşim Kadir ve Muhammed Beşir'in şimdilik baş zanlılar olduğunu'' belirtti. 
     ''Bu zanlıların olaya ne kadar karıştıklarını yakalandıkları zaman öğreneceklerini'' belirten polis yetkilisi, diğer 3 kişinin dün Lahor kentinde tutuklandığını kaydetti. 
     Bu arada Taliban'ın, ABD'nin elindeki üst düzey bir yetkilisinin ailesi, kaçırılan Amerikalı gazeteci Daniel Pearl'ün serbest bırakılmasını istedi. 
     Taliban'ın eski Pakistan Büyükelçisi Molla Abdüsselam Zaif'in yakın bir akrabası, Pearl'ü kaçıranlarla hiçbir bağlantıları olmadığını belirterek, Amerikalı gazetecinin bir an önce serbest bırakılması çağrısında bulundu. 
     






</TEXT>
</DOC>
