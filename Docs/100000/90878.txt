<DOC>
<DOCNO> 90878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/spo03.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş paniği 
</HEADLINE>
<TEXT>

Galatasaray, yıldız futbolcunun Fransız haber ajansında çıkan açıklamaları karşısında adeta şoke oldu. Hasan Şaş’ın "Roma’ya gidebilirim" ifadesi, Sarı-Kırmızılı yönetimi tedirgin etti 
     HALİL ÖZER 

     GALATASARAY’I Hasan Şaş endişesi sardı. Sarı - Kırmızılı yöneticiler, Dünya Kupası’nın yükselen yıldızı Hasan Şaş için şimdiden sıkıntılı anlar yaşamaya başladı. Yıldız futbolcunun Japonya’da Fransız Haber Ajansı’na yaptığı açıklama yönetimi çok şaşırttı. Galatasaray, Hasan ile temas kurarak bu haberin doğru olup olmadığını sordu. Yıldız futbolcu haberi yalanladı. 
     ROMA ve Nantes’tan sonra Hasan Şaş için Arsenal da harekete geçti. Ada temsilcisi, Teknik Direktör Arsen Wanger’in isteği üzerine Hasan’a resmen talip oldu. Arsenal Kulübü’nün başarılı futbolcu için 10 milyon doları gözden çıkardığı ve Galatasaray’a ödeme planı sunduğu öğrenildi. Bu arada Sarı-Kırmızılı yönetimde, Terim’in sıcak bakmamasına karşın Hasan Şaş’ı satma yanlısı olan isimlerin arttığı açıklandı. 
     
Mondi’ye af çıktı      PARİS Temyiz Mahkemesi, Galatasaray’ın Kolombiyalı kalecisi Mondragon’un iki yıl süreyle Fransa’ya girememesine ilişkin yasağı kaldırdı. Sahte Yunan pasaportu kullandığı gerekçesiyle mahkemelik olan tecrübeli kalecinin, 45 bin 700 euroluk para cezası da 45 euroya indirildi. Bu gelişme sonrasında Mondragon, temyiz mahkemesi kararıyla bir anlamda kendini aklamış oldu. 
     
Okan için atak      TEKNİK Direktör Fatih Terim’in yeniden geri alınmasını istediği Okan Buruk için Inter ile önümüzdeki günlerde bir görüşme daha yapılacağı açıklandı. Yıldız futbolcunun menajerinin hafta içinde İtalya’ya gidip, Inter kulübü ile pazarlık yapacağı iddia edildi. Öte yandan Arsenal’in renklerine katmak istediği Emre için Inter 17 milyon dolar bonservis ücreti belirledi. 
     



 SPOR 


































</TEXT>
</DOC>
