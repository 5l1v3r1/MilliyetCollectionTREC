<DOC>
<DOCNO> 81245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun32.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milad Kilisesi'nden 30 kişi çıkıyor 
</HEADLINE>
<TEXT>

     Beytüllahim'de İsrail ordusunun kuşatması altında bulunan Milad Kilisesi'ne sığınanlardan 30 kadarının kiliseden çıktığı bildirildi. 
     AFP muhabiri, 2 Nisan'dan bu yana kiliseye sığınmış 200 dolayındaki Filistinliden 30 kadarının grup halinde kiliseden ayrıldığını belirtti. 
     Öte yandan, Filistin lideri Yaser Arafat'ın İsrail kuşatması altındaki karargahı yakınlarından silah sesleri geldiği bildirildi. 
     
     Çıkanların yarısı sivil 
     Milad Kilisesi'nden çıkan 30 kişiden yarısının sivil olduğu bildirildi. 
     AFP muhabiri, rahipler eşliğinde kiliseden ayrılarak, avlunun dışında bekleyen otobüse doğru giden Filistinlilerin yarısının sivil, yarısının da güvenlik görevlisi olduğunu söyledi. 
     Görgü tanıkları, kiliseden çıkanların, otobüse binmeden önce tek sıra halinde İsrail askerlerine kimliklerini gösterdiklerini belirttiler. 
     





</TEXT>
</DOC>
