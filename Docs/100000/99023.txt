<DOC>
<DOCNO> 99023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/siyaset/siy06.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Sehven yayımlandı 
</HEADLINE>
<TEXT>
Güzel kararında yanlışlık yapıldı 
     ERSAN ATAR Ankara 

     Yeniden Doğuş Partisi YDP eski Genel Başkanı Hasan Celal Güzel’in 312. maddeden mahk miyeti bulunmasına rağmen parti üyesi olabileceği yönündeki Anayasa Mahkemesi kararının, mahkemenin internet sitesinde sehven yanlışlıkla yayımlandığı, kararın imzalanmamış olduğu bildirildi. 
     Anayasa Mahkemesi’nin yeni oluşturulan, "www.anayasa.org.tr" adresli web sayfasını ziyaret edenler, ilginç bir kararla karşılaştı. Karar, Güzel’in parti üyesi olmasının önünde neden engel bulunmadığının gerekçelerini içeriyordu. Güzel’in durumu, daha önce parti kurucusu olamayacağına karar verilen AKP lideri Recep Tayyip Erdoğan’ın durumu ile aynı olduğu için gerekçeler daha da önem kazanıyordu. 
     
     Mahkeme Sayfadan çekildi 
     Anayasa Mahkemesi kararlarının Resmi Gazete’de yayımlanmadan açıklanması yasak olmasına rağmen bu kararın web sitesinde bulunması dikkat çekti. Bu konuya Anayasa Mahkemesi yetkilileri dün açıklık getirdi. Bir yetkili, "Karar, üyeler tarafından incelendi ancak imzalanıp son şekli verilmedi. Bu nedenle de henüz Resmi Gazete’de yayıma hazır hale gelmedi. Web sitesine sehven konulmuş, bu nedenle herhangi bir bağlayıcılığı bulunmuyor. Yanlışlık fark edilince de sayfadan çekildi" dedi. 
     



 SİYASET 


















</TEXT>
</DOC>
