<DOC>
<DOCNO> 78545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/ekonomi/eko08.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz fiyatı indirilebilir 
</HEADLINE>
<TEXT>

     ANKARA Milliyet 

     BOTAŞ Genel Müdürü Gökhan Bildacı, mayısta doğalgaz fiyatında indirim olabileceğini söyledi. Enerji Arenası’nda gazetecilerin sorularını yanıtlayan Bildacı, "İran’a doğalgaz fiyatını görüşmek üzere bir heyet gönderdik" dedi. BOTAŞ’ın elindeki doğalgaz fazlalığının eritilebilmesi için de fiyatlarda indirim yapmanın gündemde olduğunu kaydeden Bildacı, bunun İran’a giden heyetin başarılı bir sonuçla dönmesi halinde olacağını bildirdi. 
     
     Sanayiye destek 
     Rusya’dan da Türkiye’ye doğalgaz satan şirketlerin temsilcilerinin Ankara’ya geleceğini belirten Bildacı, "Fiyat indirimi ve alacağımız gazın miktarını düşürmek için gaz aldığımız bütün ülkelerden talepte bulunuyoruz" dedi. Bildacı, yazın yapılacak indirimle sanayi üretimine destek olunacağını belirtirken, Konutlar için kışın indirim olacak mı ’ sorusuna, "Yaz nedeniyle sanayiyi düşünüyoruz. İsteyen vatandaş da yazın kalorifer yakabilir" dedi. 
     



 EKONOMİ 













</TEXT>
</DOC>
