<DOC>
<DOCNO> 64967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun07.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'daki patlama intihar saldırısı çıktı 
</HEADLINE>
<TEXT>

     Batı Şeria yakınındaki İsrailli Arapların yaşadığı Tayibe kasabasında meydana gelen patlamanın sorumlusunun Filistinli bir intihar komandosu olduğu, 2 İsraillinin yaralandığı olayda saldırganın öldüğü bildirildi. 
     Polis Sözcüsü Gil Kleiman, patlamayla ilgili olarak yaptığı açıklamada, park eden bir araca yanaşan Filistinlinin kendisini havaya uçurduğunun anlaşıldığını ve patlamada orada bulunan 2 İsrail güvenlik görevlisinin yaralandığını söyledi. 
     Kleiman, bomba uzmanlarının cesette bubi tuzağı olup olmadığını tespit için patlama bölgesine gittiğini, adli tıp incelemesinin daha sonra yapılacağını belirtti. 
     Patlamanın, Batı Şeria ile İsrail arasındaki hatta bir İsrail askeri kontrol noktasına 100 metre mesafede meydana geldiği kaydedildi. 
     






</TEXT>
</DOC>
