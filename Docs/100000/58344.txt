<DOC>
<DOCNO> 58344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur01.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık ölmemiş...25 bin mark buldu, çantayı sahibine teslim etti 
</HEADLINE>
<TEXT>

     Atatürk Havalimanı Turizm Taksiciler Kooperatifi'nde görevli sürücü Mustafa Erbay, Almanya'dan uçakla İstanbul'a gelen Serap Kırgınoğlu'nun aracında düşürdüğü ve içinde 25 bin 100 Alman Mark bulunan çantasını teslim etti. 
     Almanya'dan uçakla İstanbul'a gelen Serap Kırgınoğlu, kızı ve torunu ile Mustafa Erbay'ın kullandığı 34 TJH 43 plakalı taksiye binerek Ataşehir'e gitti. 
     Erbay, Ataşehir dönüşü Atatürk Havalimanı'na geri dönüp yeniden sıraya girerken, para çantasının yanında olmadığını fark eden Serap Kırgınoğlu ise başka bir araçla Ataşehir'den havalimanına gelerek görevlilere çantasını kaybettiğini, takside düşürmüş olabileceğini söyledi. 
     Bunun üzerine, görevliler, Kırgınoğlu'na çalışan tüm sürücülerin fotoğraflarını göstererek, kimlik tespiti yapmasını istedi. Ancak Kırgınoğlu'nun sürücüyü tanıyamaması üzerine anons yapılarak Mustafa Erbay'a ulaşıldı. 
     Erbay ve Kırgınoğlu'nun, yetkililerle birlikte takside yaptığı aramada, çanta arka koltuğun önünde bulundu. 
     Kırgınoğlu, parasını bulmanın sevincini yaşarken, 3 çocuk babası taksi sürücüsü Mustafa Erbay'ı da 500 markla ödüllendirdi. 
     






</TEXT>
</DOC>
