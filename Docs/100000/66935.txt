<DOC>
<DOCNO> 66935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/soneko05.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
G-7'lerden dünya ekonomisi için olumlu öngörü... 
</HEADLINE>
<TEXT>

     Öndegelen sanayileşmiş ülkelerden oluşan Yediler Grubu G-7 , dünya ekonomisinde belirtilerin parlaklaştığını, ancak, canlanmanın devamı için daha fazla adımlar atılması gerektiğini bildirdi. 
     G-7 üyesi ülkelerin maliye bakanları ile merkez bankaları başkanlarının bu yılki ilk toplantısı sonunda, büyüme ve refah şanslarının risklerden daha fazla olduğu bildirildi. 
     Toplantıya evsahipliği ve başkanlık eden Kanada Maliye Bakanı Paul Martin'in açıklamasına göre, global ekonominin durumu ve mevcut yavaşlama ele alındı ve bu yavaşlamanın kısa süreceği umudu dile getirildi. 
     G-7 bildirisinde, döviz kurlarının izleneceği ve gerektiğinde işbirliği yapılacağı belirtildi, ancak, hiçbir ülke döviz kurlarını gündeme getirmedi. Toplantıda, ekonomilerin güçlendiği işaretlerinin çoğunlukla ABD ve Kanada'dan geldiği, bu iki ülkenin yavaşlamanın en berbat kısımlarından kurtulduğu kaydedildi. 
     






</TEXT>
</DOC>
