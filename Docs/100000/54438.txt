<DOC>
<DOCNO> 54438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/eko09.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlanma karanlık korkusu yarattı 
</HEADLINE>
<TEXT>

     EKONOMİ SERVİSİ 

     Enerji Bakanı Zeki Çakan, ekonominin canlanması sonucunda artan elektrik talebinin karşılanamayacağını, günde üç saatlik elektrik kesintisinin de gündeme gelebileceğini belirtti. 
     Atatürk ve Karakaya barajlarında su seviyesinin minimuma düştüğünü belirten Çakan, "Gebze ve Adapazarı’ndaki santralları gecikirse elektrik kesintisi yapmaya mecbur kalacağız" dedi. 
     
1 milyon hat kesik      Önümüzdeki hafta Türkiye’deki bütün otoprodüktörlerin de devreye alınması için çalıştıklarını kaydeden Çakan, "İnşallah enerji kısıtlaması olmadan bu kışı atlatacağız" diye konuştu. Çakan, kriz nedeniyle enerji talebinin bu yıl yüzde 9 azalacağını da belirtti. 
     Borçları nedeniyle 1 milyon abonenin elektriğinin kesik olduğunu ve 5 milyon kişinin de karanlıkta bulunduğunu belirten Çakan, "Kayıp, kaçaktan her yıl 1.5 milyar dolarımız gidiyor. Sekiz santralın rehabilitasyonu için 1.5 milyar dolar gerekiyor. 2 bin işçiye de ihtiyaç var ama alamıyoruz. Alamazsak bu santrallar çalışmaz" dedi. 
     



 EKONOMİ 














</TEXT>
</DOC>
