<DOC>
<DOCNO> 75114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/soneko21.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi daireleri artık hafta sonları açık... 
</HEADLINE>
<TEXT>

     Maliye Bakanlığı, vergi dairelerinin büyükşehirlerde hafta sonu 2 gün, diğer illerde ise cumartesi günü açık olacağını bildirdi. 
     Bakanlık'tan yapılan yazılı açıklamada, 2001 yılı gelir vergisi beyannamesinin verilmesi ve verginin birinci taksidini ödeme döneminin 1 Nisan Pazartesi günü sona ereceği hatırlatıldı. 
     Bu nedenle vergi dairelerinde meydana gelmesi olası sıkışıklığın önlenmesi ve mükelleflere kolaylık sağlanması amacıyla büyükşehir olan il merkezlerinde gelir vergisi tahsiline yetkili vergi dairelerinin 30 Mart Cumartesi ve 31 Mart Pazar günleri mesai saati sonuna kadar açık bulundurulacağı belirtildi. 
     Diğer illerde ise gelir vergisi tahsiline yetkili vergi daireleri, cumaretsi günü mesai saati bitimine kadar işlem yapacak. 
     






</TEXT>
</DOC>
