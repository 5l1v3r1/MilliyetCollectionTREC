<DOC>
<DOCNO> 57429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/magazin/mag01.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 72 millet onu izleyecek 
</HEADLINE>
<TEXT>

Tarkan, yılbaşında Antalya Zigana Club’dan dünyaya seslenecek. Tam 72 ülke televizyonunun bağlanacağı Tarkan konseri, internetten de naklen yayınlanacak 
     BİLAL ÇELİKTAŞ, Antalya DHA 

     Yeni yılın ilk dakikalarında Antalya’daki Zigana Club’da sahneye çıkacak Türk pop müziğinin ünü dünyaya yayılan yıldızı Tarkan, televizyon bağlantılarıyla hem kendisinin hem Türkiye’nin sesini tam 72 ülkeye aynı anda duyuracak. 
     Saat 24.00’ten sonra, yılbaşı kutlamaları ile ilgili haberleri verirken Türkiye’ye de bağlanacak tüm dünyadan televizyon kanalları, kendilerine sunulan seçenekler arasında Tarkan konserini tercih etti. Bu ülke televizyonları aracılığıyla 2002 yılının ilk dakikalarında görüntüleri 72 ülke izleyicisine ulaşacak Tarkan’ın yılbaşı konseri, ayrıca dünyanın bir numaralı spor kanallarından Eurosport’un internet kanalından da naklen yayınlanacak. 
     
Mezdeke eşlik edecek      Bu arada Trabzonspor eski Başkanı Mehmet Ali Yılmaz’a ait Kemer İlçesi’ne bağlı Beldibi Beldesi’ndeki Club Zigana’da, Tarkan konseri için hazırlıklar da tüm hızıyla devam ediyor. 
     Tarkan’ın konseri için Zigana’nın dört tenis kortu iptal edildi ve bu alanın üzerine dev bir çadır kuruldu. Yaklaşık 4 bin kişilik kapasiteye sahip çadır, ses ve ışık sistemleriyle donatılacak. 2002 yılının ilk saniyelerinde sahneye bir asansörle, sis ve maytaplar arasında inecek Tarkan’a, iki saat sürmesi beklenen konserde Mezdeke Grubu kıvrak danslarıyla eşlik edecek. 
     
İşte Tarkan hayranı ülkeler      Tarkan’ın Zigana Club konserinden görüntüler yayınlayacak ülkeler şunlar 
     ABD, Almanya, Arjantin, Arnavutluk, Avustralya, Avusturya, Azerbaycan, Belçika, Rusya, Brezilya, İngiltere. Bulgaristan, Çin, Danimarka, Çek Cumhuriyeti, Fransa, Finlandiya, Estonya, Filipinler, Hırvatistan, Güney Kore, Gürcistan, İsviçre, Hollanda, İrlanda, İspanya, İsveç, İsrail, Kenya, İtalya, Japonya, İzlanda, Kazakistan, Kanada, Küba, Kongo, Kırgızistan, KKTC, Letonya, Macaristan, Lüksemburg, Makedonya, Litvanya, Mısır, Nikaragua, Moldovya, Mısır, Meksika, Malta, Norveç, Nijerya, Nabibya, Özbekistan, Romanya, Peru, Portekiz, Polonya, Paraguay, PapuaYeni Gine, Senegal, Slovenya, Singapur, Slovakya, Tayvan, Şili, Tayland, Tunus, Venezuela, Uruguay, Ukrayna, Yunanistan ve Türkiye. 



 MAGAZİN 













</TEXT>
</DOC>
