<DOC>
<DOCNO> 63398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sondun13.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide militanları arasında bir de İsveçli var... 
</HEADLINE>
<TEXT>

     Afganistan'da yakalanarak, ABD'nin Küba'daki Guantanamo deniz üssüne gönderilen El Kaide militanları arasında bir de İsveçli militan bulunduğu bildirildi. 
     İsveç Dışişleri Bakanı Anna Lindh, Afganistan'da Amerikalı askerlerce tutuklandıktan sonra Guantanamo'ya gönderilen El Kaide militanları arasında bir İsveç vatandaşı bulunduğu konusunda Cuma günü kendisine bilgi verildiğini belirterek, vatandaşının adil biçimde yargılanması çağrısında bulundu. 
     Lindh, İsveç hükümetinin genç İsveçli'yi en kısa zamanda görmek için ricada bulunduğunu belirterek, bir büyükelçilik yetkilisinin izin verilir verilmez bu kişiyi görmeye hazır olduğunu ifade etti. 
     İsveç'in, bu kişinin insanca ve uluslararası kurallara göre yargılanmasını istediğini kaydeden Lindh, terörün sıra dışı önlemler alınması gereken bir olgu olduğunu, ancak her şeye rağmen insanı ilgilendiren yasaların ve insan haklarının sıra dışı durumlarda bile uygulanabileceğini bildirdi. 
     






</TEXT>
</DOC>
