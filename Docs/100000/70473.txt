<DOC>
<DOCNO> 70473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/guncel/gun02.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz aslında kalmışsınız 
</HEADLINE>
<TEXT>

Büyükçekmece 75. Yıl Cumhuriyet Lisesi’nde, lise ikinci sınıfta okuyan iki öğrencinin, aslında lise birinci sınıfı geçemedikleri ortaya çıktı. İki öğrencinin okulla ilişiği kesildi 
     SEMRA KARDEŞOĞLU İstanbul 

     Büyükçekmece 75. Yıl Cumhuriyet Lisesi’nde, eğitim dönemi sonunda ilginç bir hata ortaya çıktı. Okulun lise ikinci sınıfında okuyan Yusuf Türker Özarı ve Gökhan Tan adlı iki öğrencinin, lise ikinci sınıfın birinci dönemi sonunda, aslında sınıfı geçemedikleri belirtilerek okulla ilişikleri kesildi. İl Milli Eğitim Müdürlüğü, çocukların ailelerini şoke eden olayla ilgili soruşturma başlattı. 
     Yusuf Türker Özarı’nın memur emeklisi babası İbrahim Özarı, oğlu Yusuf’un geçen öğretim yılında ikinci kez 9’uncu sınıfa başladığını söyledi. Sınıfını geçmesi için notları yetmeyen oğlunun, okulun tatile girmesinden sonra üç dersten not yükseltme sınavına girdiğini belirten Özarı, şöyle dedi 
     
     Müdür Yardımcısı geçti’ dedi 
     "Yaklaşık bir ay sonra oğlum eşimle birlikte okula gitti. Müdür Yardımcısı bilgisayardan notlarına bakıp geçtiğini söyledi. Lise ikinci sınıfta hangi bölümde okumak istediğini belirten dilekçeyi de vermişler. Oğlum bu öğretim yılında 10 Sosyal D sınıfında eğitime başladı. Gerekli kitapları, malzemeleri aldık. Beş ay boyunca okul harçlığını ve servis parasını vererek okula gönderdik. Ancak 3 Ocak’ta Müdür Yardımcısı oğlumu yanına çağırmış ve Biz hata yaptık sen 9 C sınıfındayken not ortalama sonuçlarında başarısız olduğun için senin okula devam etmen imk nsız, seni okuldan atıyoruz’ demiş." 
     Baba Özarı, oğlunun iki yıl lise 1. sınıfı tekrar edip geçemediğinin anlaşılması üzerine, okulla ilişiğinin kesildiğini belirterek şöyle devam ediyor "Eğitimine bundan sonra açık öğretim lisesinde devam edecek. Maddi ve manevi anlamda uğradığımız zararı kim karşılayacak Oğlumu intiharın eşiğinden döndürdüm." 
     Okulla ilişiğinin kesilmesiyle neye uğradığını şaşıran Yusuf Türker Özarı 17 ise sahtek r durumuna düşmekten yakındı. Müdür Yardımcısı’nın kendisine "Sen sınıfı geçmediğini bilmiyor musun " diye sorduğunu belirten Özarı, "Yeni sınıfımda derslerim gayet iyi gidiyordu. Bir dönem okula devam ettim. Arkadaşlarım arasında da kötü duruma düştüm" dedi. 
     Özarı ile aynı durumda olan Gökhan Tan’ın da okulla ilişiğinin kesildiği ve Açık Öğretim Lisesi’ne yönlendirildiği kaydedildi. 
     
     Kötü niyet yok ki 
     75. Yıl Cumhuriyet Lisesi Müdürü Ömer Öner ise müdür yardımcılarının iş yoğunluğu sırasında bir hata yaptıklarını söyledi. İdarecilerinin göreve yeni başladıklarını ve deneyimleri olmadığını belirten Öner şöyle konuştu "Gözden kaçmış. Ortada kötü bir niyet yok ki. Bu kadar öğrenci var. Lise ikinci sınıfların müdür yardımcısı alt sınıf dosyalarını isteyince olay ortaya çıktı. Yasalara göre her iki öğrenci de lise birinci sınıfı tekrar ettiği için okulla ilişikleri kesildi. Çocuklar da geçmediklerini biliyorlardı." 
     



 GÜNCEL 















</TEXT>
</DOC>
