<DOC>
<DOCNO> 65056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur18.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü kadın polis dövdü... 
</HEADLINE>
<TEXT>

     Bursa'da, kimlik sorduğu bir kadından yumruk yiyen komiser yardımcısı, 3 gün iş göremez raporu aldı. 
     Alınan bilgiye göre, Reyhan Mahallesi'nde devriye gezen ekip otosu, bir kadını şüphe üzerine durdurdu. Ekip otomobilinden inen Muammer Sencer Polis Karakolu'nda görevli komiser yardımcısı Kazım Dolaşık, Semra F.'den 24 kimliğini göstermesini istedi. 
     Kimliğini göstermek istemeyen Semra F, polisle tartışmaya başladı. 
     Tartışmanın büyümesi üzerine alkollü olduğu öğrenilen Semra F, komiser yardımcısının sağ gözüne yumrukla vurdu. Semra F, ekip otomobilindeki diğer polislerce gözaltına alındı. Semra F.'nin muayenesinde 123 promil alkol aldığı tespit edildi. 
     Olaydan sonra Bursa Devlet Hastanesi'ne götürülen komiser yardımcısı Kazım Dolaşık'a sağ gözündeki şişme nedeniyle 3 gün iş göremez raporu verildi. 
     Semra F.'nin, sorgulamasının ardından ''görevli memura mukavemet ve darp'' suçundan adliyeye sevk edileceği belirtildi. 
     






</TEXT>
</DOC>
