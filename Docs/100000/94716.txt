<DOC>
<DOCNO> 94716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur20.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş milletvekili Eker "DSP'den istifa etmedim, imza benim değil" 
</HEADLINE>
<TEXT>

     Muş Milletvekili Zeki Eker, DSP'den istifa etmediğini, istifa dilekçesindeki imzanın kendisine ait olmadığını söyledi. 
     Eker, yaptığı açıklamada, ''Herhalde arkadaşlar beni çok sevdiklerinden aralarında görmek istiyorlar. Benim istifa etmem sözkonusu değil. Öyle bir şey olsa çıkar söylerim'' dedi. 
     Eker, TBMM Başkanlığı'na imzalı istifa dilekçesinin ulaştığının hatırlatılması üzerine, ''O imza bana ait değil'' dedi. Eker, resmen işleme konulan istifasının geçerli olmadığını yetkililere bildirerek gerekli işlemi yaptığını da kaydetti. 
     Eker'in istifa etmediğini açıklaması üzerine, DSP'den istifa edenlerin sayısı 24'e düştü. 
     





</TEXT>
</DOC>
