<DOC>
<DOCNO> 54896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko08.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, aracı kurumlardaki hisselerini satışa çıkardı 
</HEADLINE>
<TEXT>

     Tasarruf Mevduatı Sigorta Fonu TMSF , bazı şirketlerde bulunan hisselerini satışa çıkardı. 
     Tasarruf Mevduatı Sigorta Fonu'nun konuya ilişkin duyurusu, Resmi Gazete'nin bugünkü sayısında yayımlandı. 
     Duyuruya göre iştirak satışı yapılacak şirketlerin faaliyet alanları ve yüzdelik pay oranları şöyle 
     ''Aracı Kurumlar İktisat Yatırım Menkul Değerler A.Ş. 99.87 , Es Menkul Değerler A.Ş. 96.00 , Site Yatırım Menkul Değerler A.Ş. 
     65.00 , EGS Yatırım Menkul Değerler A.Ş. 55.99 . 
     Portföy yönetim İktisat Portföy Yönetimi A.Ş. 99.84 . 
     Finansal kiralama Ulusal Finansal Kiralama A.Ş. 99.96 , Site Finansal Kiralama A.Ş. 81.25 . 
     Yurtdışı İktisatbank Moscow .00 .'' 
     
     Satış şartları 

     Satışa katılmak isteyen yatırımcılar teklif zarflarını kapalı olarak, en geç 24 Aralık 2001 tarihinde saat 17.00'ye kadar Bankacılık Düzenleme Denetleme Kurulu BDDK , TMSF İştirakler Daire Başkanlığı'na verecekler. 
     Buna göre yatırımcılardan alınan teklifler, ihale komisyonu tarafından, 25 Aralık 2001 günü saat 10.00'da aynı adreste teklif sahipleri ve veya bunların yasal temsilcilerinin huzurunda açılacak. 
     İhaleye katılım şartı olarak aracı kurumlarla, İktisatbank Moscow için 50 milyar lira, diğer şirketler için 10 milyar lira tutarında teminatın, TMSF İştirakler Daire Başkanlığı'nın Kent Bank A.Ş. merkez şubesine yatırılacak. 
     Bu arada ihale teminatı olarak Hazine Bonosu, Devlet tahvili veya Banka Teminat mektubu da kabul edilecek. 
     Komisyon ihale tarihinden itibaren en geç 1 hafta içinde her iştirak için en yüksek teklifi veren yatırımcılardan başlamak üzere, yatırımcılarla müzakerede bulunacak ve en yüksek teklifi veren yatırımcı ile anlaşılması halinde, diğer iştirakçilerle görüşülmeyecek. 
     Söz konusu ihalede uygun bedelin yüzde 10'u olarak yatırılan teminat tutarı, şirket hisse devirlerinin 3. şahıs ve kurumların iznine tabi olması durumunda, TMSF Başkan Yardımcısına yüzde 25 oranına kadar yükseltilebilecek. 
     Tasarruf Mevduatı Sigorta Fonu'nun 2886 Sayılı Devlet İhale Kanunu'na tabi olmadığı, satış yapıp yapmamakta veya uygun göreceği yatırımcıya satış yapmakta serbest olduğu belirtildi. 
     






</TEXT>
</DOC>
