<DOC>
<DOCNO> 66280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/dunya/dun01.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA’dan Türkiye uyarısı 
</HEADLINE>
<TEXT>
El Kaide saldırabilir 
     YASEMİN ÇONGAR Washington 

     Amerikan Merkezi İstihbarat Örgütü CIA Başkanı George Tenet, El Kaide Örgütü’nü tümüyle etkisiz hale getirmeyi henüz başaramadıklarını ve bu örgütün dünyanın birçok yerindeki Amerikan varlıklarını tehdit etmeyi sürdürdüğünü belirtti. Tenet, "El Kaide, Avrupa, Ortadoğu, Afrika ve Güneydoğu Asya’da, Amerika’ya ve müttefiklerine ait hedeflere saldırmayı planlıyor. Özellikle Doğu Afrika’da, İsrail, Suudi Arabistan ve Türkiye’deki Amerikan diplomatik ve askeri tesisleri yüksek risk altında" dedi. 
     Tenet, bu açıklamasını Senato İstihbarat Komitesi’nde, yıllık tehdit değerlendirmesi konuşması sırasında yaptı. CIA Başkanı ayrıca, Usame bin Ladin’in "ölü mü, sağ mı" olduğunu bilmediklerini, ancak Taliban lideri Molla Muhammed Ömer’in hayatta olduğuna inandıklarını söyledi. 
     
     Irak ve İran 
     Konuşmasında İran’ı, Hizbullah ve radikal Filistin gruplarına destek vermenin yanı sıra El Kaide’nin Afganistan’dan kaçan unsurlarının üzerine gitmemekle de suçlayan Tenet, Irak’ı da "teröre destek veren bir ülke" olarak niteledi, ancak El Kaide ile Bağdat arasında herhangi bir bağlantı kurmadı. 
     



 DÜNYA 











</TEXT>
</DOC>
