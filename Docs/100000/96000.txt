<DOC>
<DOCNO> 96000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun05.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong'lu genç, sevgilisinin parmağını ısırıp kopardı 
</HEADLINE>
<TEXT>

     Hong Kong'ta bir adam, eski kız arkadaşının parmağının ucunu ısırarak kopardığı gerekçesiyle 29 ay hapis cezasına mahkum oldu. 
     Yerel gazetelerin haberlerine göre, bir mutfakta çalışan Lau Yiu-hung 41 , Taylandlı kız arkadaşının kendisini başkası için geçen Nisan'da terk etmesini kabullenemedi. Lau, bir kafede kız arkadaşıyla yüz yüze geldi. Lau, kız arkadaşıyla konuşmak istedi, ancak reddedilince iki eski aşık arasında kavga çıktı. 
     Lau, kavga sırasında kız arkadaşının sol elinin orta parmağının ucunu ısırarak kopardı. 
     Doktorların, 1.5 santimetre uzunluğundaki kopan parçayı parmağa dikemedikleri belirtildi. 
     Yerel gazeteler, mahkeme hakiminin, ''hiçbir toplumun, bu tip uygar olmayan davranışları hoş göremeyeceğini'' belirterek, Hong Konglu adamı suçlu bulduğunu yazdı. 
     





</TEXT>
</DOC>
