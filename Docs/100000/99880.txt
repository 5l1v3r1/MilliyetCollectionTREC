<DOC>
<DOCNO> 99880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko10.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacimle 11,000 direnci kırılabilir 
</HEADLINE>
<TEXT>

11,000- 12,000 aralığında uzun süren yatay hareket nedeniyle oluşan dirençler endeksi zorlayabilir 
     Zeynep Candan AKTAŞ 

     Geçen hafta 9,634 puanı test eden endeks yaklaşık bir haftalık bir güç toplama devresinden sonra toparlandı. Haftanın son iki günü gelen alımlarla kısa vadeli alçalan kanalın 10,500’lerden geçen direnç çizgisi kırıldı. 11,000’e dek süren atağın ardından gelen satışlarla kapanış 10,781 puandan gerçekleşti. Hacimle desteklenen bu çıkış eğilimi ile şimdilik kısa vadeli alçalan kanaldan çıkıldığı ve yeni bir çıkış dalgası için önemli bir mesafe kaydedildiği söylenebilir. 
     Endeksin kısa vadeli göstergeleri kararsız bölgelerde çıkış eğilimini sürdürüyorlar. Uzun vadeli göstergelerin de çıkış eğiliminde olması ve hacimdeki artış önümüzdeki hafta için yine yukarı doğru dirençlerin zorlanabileceğini gösteriyor. 11,000’lerdeki güçlü direnç seviyesinin kırılması halinde atak 12,000’lere doğru yönelebilir. Ancak 11,000-12,000 aralığında şubattan mayıs ayının ilk yarısına dek süren yatay hareket nedeniyle oluşan güçlü dirençlerle endeks zorlanabilir. 
     Kısa vadeli göstergelerin de aşırı satım bölgelerine yaklaşmış olması 11,000-12,000 aralığında k r realizasyonlarının artmasına neden olacaktır. Bu da sık sık k r realizasyonlarıyla kesilen ve geniş marjlarda hareket eden bir endeks görünümü izlenebileceğini gösteriyor. Önümüzdeki hafta endeksin destekleri 10,500 ve 10,000’de iken dirençler 11,000 ve 11,200 seviyesinde bulunuyor. 
     Bol kazançlı haftalar dileğiyle. 
     



 EKONOMİ 


















</TEXT>
</DOC>
