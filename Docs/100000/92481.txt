<DOC>
<DOCNO> 92481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sonspo27.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de bu yılın "draft"leri yapıldı... 
</HEADLINE>
<TEXT>

     ABD Profesyonel Basketbol Ligi'nde NBA , 2001-2002 sezonunun sona ermesinin ardından merakla beklenen takımların draft'ı oyuncu seçimi , bu sabaha karşı New York kentinde gerçekleştirildi. 
     Madison Square Garden Salonu'nda Ulusal Basketbol Birliği NBA Başkanı David Stern başkanlığında yapılan draftta, ilk sırada Çin Halk Cumhuriyeti'nin Şangay Sharks takımından 2.27 metrelik dev pivot Yao Ming, Houston Rockets tarafından seçildi. 
     Yao Ming, ülkesinin milli takım kampında olduğu için draft törenine katılamazken, genç sporcunun NBA draft tarihinde ABD Ulusal Kolejler Üniversiteler Basketbol Ligi'nden NCAA gelmeyen ilk yabancı oyuncu olduğu bildirildi. 
     İlk turunda 28, 2. turunda ise 30 sporcunun seçildiği draftta, 2. sıradan Duke Üniversitesi'nin oyun kurucusu Jay Williams, Chicago Bulls, 3. sıradan da eski ünlü oyuncu ve antrenör Mike Dunleavy'nin aynı adı taşıyan yine Duke Üniversitesi'nden forvet oğlu da Golden State Warriors tarafından tercih edildi. 
     2'şer Yugoslav ve İspanyol ile 1'er Gürcü, Danimarkalı, Sloven ve Çek oyuncunun seçildiği draft'ta, bu oyunculardan en üst sırada seçilen ise Denver Nuggets tarafından 5. sırada tercih edilen UC Benetton Treviso takımının Gürcü forvet Nikoloz Tskitishvili oldu. 
     Draft'ta seçilen diğer Avrupalı oyuncular ve sıralamadaki yerleri ile seçildikleri takımlar şöyle 
     15-Bostjan Nachbar Slovenya -Houston Rockets 
     16-Jiri Welsch Çek Cumhuriyeti -Golden State Warriors 
     24-Nenad Krstiç Yugoslavya -New Jersey Nets 
     36-Milos Vujaniç Yugoslavya -New York Knicks 
     37-David Andersen Danimarka -Atlanta Hawks 
     40-Juan Carlos Navarro İspanya -Washington Wizards 
     56-Luis Scola İspanya -San Antonio Spurs 
     





</TEXT>
</DOC>
