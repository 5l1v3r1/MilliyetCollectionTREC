<DOC>
<DOCNO> 54180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/soneko06.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava bozdu, balık fiyatları arttı... 
</HEADLINE>
<TEXT>

     Kar yağışı ve şiddetli lodos, İstanbul'da su ürünlerinde yüzde 50'ye ulaşan fiyat artışlarını da beraberinde getirdi. 
     İstanbul Su Ürünleri Hali'nde, geçtiğimiz Cuma gününe göre palamutun çifti 3-3.5 milyon liradan 4-6 milyon liraya, istavritin kasası 10-14 milyon liradan 13-15 milyon liraya, hamsinin kasası da 5-8 milyon liradan 8-12 milyon liraya yükseldi. 
     Cuma günü kasası 13-14 milyon lira arasında satılan çinekopun kasası, bu sabah 17-20 milyon lira arasında alıcı buldu. 13-17 milyon lira arasında fiyatı olan sarıkanatın kasası da 20-24 milyon liraya çıktı. 
     Su Ürünleri Hali Müdürlüğü yetkilileri, balık fiyatlarındaki yükselişte bozulan havaların yanı sıra aşırı lodosun da etkisi olduğunu kaydettiler. 
     Yetkililer, Hal'de bazen birkaç saat arayla bile önemli fiyat dalgalanmaları yaşanabildiğine de dikkat çektiler. 
     






</TEXT>
</DOC>
