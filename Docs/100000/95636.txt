<DOC>
<DOCNO> 95636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yasam/yas01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebe Caretta’lar gençlere emanet 
</HEADLINE>
<TEXT>

Dalyan’ın İztuzu sahiline kamp kuran 10 üniversiteli genç, deniz kaplumbağalarının yumurtalarını koruma altına aldı 
     AHMET BAYRAK Dalyan DHA 

     Caretta caretta deniz kaplumbağaları, dünyadaki 17 üreme alanından biri olan Dalyan’ın İztuzu sahiline yumurtalarını bırakmaya başladı. Sahilde kamp kuran Hacettepe Üniversitesi’nden 5’i kız 10 öğrenci, öğretim görevlisi Dr. Ali Fuat Canbolat’la birlikte caretta yumurtalarını tilki, porsuk ve diğer canlılardan korumak için nöbet tutmaya başladı. 8 Haziran’da İztuzu sahiline kamp kuran öğrenciler, sevimli kaplumbağaların yumurta bıraktığı yuvaları belirleyerek kafesle korumaya alıyorlar. 
     
     Eylülde doğacaklar 
     Deniz kaplumbağalarının nesli tükenme sınırında olduğunu belirten Canbolat şunları söyledi 
     "Carettalar, en iyi ülkemizde korunuyor. Sahile yumurta bırakan kaplumbağalar yakalanıp, sol ön ayaklarına isim ve adres yazılı levhalar takılıyor. Böylece carettalarla ilgili bilimsel çalışmalar da yapıyoruz. İztuzu’nda 100 yuva var. Yavruların yumurtadan çıkması süresi ise 60 ile 80 gün. Öğrenciler, 25 Eylül’e kadar plajda kalacak. Yavrular, ağustos sonu ya da eylülde yumurtadan çıkacak." 
     



 YAŞAM 



















</TEXT>
</DOC>
