<DOC>
<DOCNO> 55786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/spor/spo02.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER'DEN KARŞI ATEŞ 
</HEADLINE>
<TEXT>

Lucescu’nun dün MİLLİYET’te çıkan demecine sert yanıtlar geldi. Denizli, "Kim gerçekmiş, sezon sonunda görürüz" derken, Yıldırım "Stadımızla gurur duyuyoruz" diye konuştu 
     YUSUF KOBAL 

     "Bu yıl da gösteririz" 
     GALATASARAY Teknik Direktörü Lucescu’nun dün MİLLİYET’te yayınlanan ve Fenerbahçe’yi hedef alan demecine yanıt gecikmedi. Aziz Yıldırım ile Mustafa Denizli, Rumen hocanın gerçekleri saptırdığını ileri sürdüler. Denizli, "Türkiye’de tek gerçek Galatasaray" sözlerine karşılık olarak "Kim gerçekmiş, onu sezon sonunda görürüz. Bu yıl onlara bir kez daha gerçeği gösteririz" ifadesini kullandı. 
     
     "Meslek dışı sözler" 
     DENİZLİ, Lucescu’nun meslek dışı sözler ettiğini vurguladı, "Fenerbahçe Stadı’nda bir olay mı çıkmış Herhangi bir kişinin bir yeri mi çizilmiş Ceza mı gelmiş Teknik adamlar görev yapar, hedeflerine ulaşmaya çalışır" diye konuştu. Tecrübeli hoca, Beşiktaş yenilgisine değinerek, "Bir buçuk, iki aydır, yüzde 25 kadro eksiğiyle mücadele ediyoruz ve bu dönemi en az zararla geçmeye çalışıyoruz" dedi. 
     
     "Takvim belirlenmeli" 
     SARI - Lacivertli ekibin teknik patronu, Şenol Güneş’in lig takvimi konusundaki kararını bir an önce açıklamasını da istedi. Mustafa Denizli "Biz de, ona göre devre arası organizasyonunu değiştireceğiz. Acele etsinler" yorumunu yaptı. Denizli, Oktay’ın ameliyatının iyi bir zamanlamayla gerçekleştiğini ekledi, "Transfer konusundaki gelişmeler oldukça iyi yolda" diye konuştu. 
     
     "Seyircimiz etkili" 
     BAŞKAN Aziz Yıldırım ise "Fenerbahçe Stadı terör kültürü üzerine kurulmuş" diyen Lucescu’ya şu yanıtları verdi "Stadımızla gurur duyuyoruz. Eğer herhangi bir kurala aykırı yapılmış olsaydı, UEFA ceza verirdi. Seyircimiz tezahürat yapan bir topluluktur. Gelen takımlar da, seyircimizden etkileniyor. Şimdiye kadar hiç olay çıkmadı. Terör söz konusu olsaydı, stat kapanırdı. Bizim seyircimiz çağdaştır." 
     
     Başkan sitem etti 
     YILDIRIM, yöneticilerle birlikte ziyaret ettiği Samandıra’da, Mustafa Denizli ve futbolculara Beşiktaş yenilgisi nedeniyle sitem etti. Başkan Aziz Yıldırım’ın, daha önceki tavrının aksine gergin ve sinirli göründüğü toplantıda takıma, "40 bin kişinin önünde, bu maçı kaybetmemeliydiniz. Bunun özürü yok. Trabzonspor maçında aynı krizi istemiyoruz" dediği öğrenildi. 
     
Sanal yarış      FENERBAHÇE yönetiminin, basınla yarışmak için resmi internet sitesini devreye sokmasının ardından, dernekler de aynı işe soyundular. www.fenerbahce.org, gazetelerin çok gerisinde kalmasının yanı sıra dünkü idmanda Fenerbahçe 1907 Derneği’nin internet sitesi www.1907.org’u rakip olarak karşısında buldu. 1907 Derneği, dakika dakika verdiği antrenman haberleriyle, resmi siteye kafa tuttu. www.antu.com isimli site ise bu yarışı daha önce başlatmıştı. 
     
Ogün’e özel tedavi      FENERBAHÇE, Trabzonspor maçı hazırlıklarına dün de devam etti. PAF kadrosundan yeniden A kadroya alınan Erhan ve Bilal’in de katıldığı çalışmada Oktay, Rapajc, Ogün, Mert Meriç yer almadı, Revivo ise sahada düz koşu yaptı. Mustafa Denizli futbolcularına bol bol şut attırıp, kanat ortaları yaptırdı. Bu arada dün MR’ları çekilen Ogün ile Yusuf da yırtık çıkmadı. Doktorlar zorlanma oluğunu tespit ederlerken, Ogün’ün devre sonuna kadar özel tedaviye alınacağı açıklandı. Yusuf ise Trabzon kadrosuna dahil edildi. 
     
Okan’dan şartlı evet’      FENERBAHÇE’NİN, Fatih Akyel gibi renklerine katmak istediği Interli Okan, sezon sonunda gelebileceğini bildirdi. Yıldız oyuncunun "Inter’de bir sezonu tamamlamak istiyorum" şartı karşısında yönetimin "Seni hemen almayı hedefliyoruz. İyi düşün" yanıtını verdiği öğrenildi. İki tarafın pazartesi yine görüşeceği açıklandı. Bu arada listede bulunan Nouma’nın "Beşiktaş taraftarına söz verdim. Başka kulübe gitmem" dediği ifade edildi. 
     
Fatih’e veto      MUSTAFA Denizli, "Göreve hazırım" diyen Fatih Akyel’i Trabzonspor maçı kadrosuna almayacağını açıkladı. Denizli, yıldız oyuncunun lisansının bir kaç gün içinde çıkarılacağını belirtti, "Ancak eksiği var. O eksiklerini gidermesi için Trabzon’a götürmeyeceğim" dedi. Fatih ise "Çok heyecanlıyım. Bana gösterilen ilgiye çok teşekkür ederim. Kimseyi mahçup etmeyeceğim" ifadesini kullandı. 
     



 SPOR 
























</TEXT>
</DOC>
