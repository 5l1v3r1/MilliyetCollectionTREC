<DOC>
<DOCNO> 63278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/soneko05.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet ve özel sektörün enflasyona etkisi... 
</HEADLINE>
<TEXT>

     Devlet, geçen yıl özel sektöre kıyasla daha fazla fiyat artırdığı halde, toplam içindeki ağırlığı yüzde 23 
     daha az olduğu için, enflasyonu daha az etkiledi. 
     Toptan Eşya Fiyatları Endeksi'ne TEFE 
     göre 2001 enflasyonu özel sektörde yüzde 84.6 iken, devlette yüzde 99.7'yi buldu. Devlet, daha fazla fiyat artırdığı halde, toplam içindeki ağırlığı daha az olduğu için, enflasyonu daha az etkiledi. Endeks içinde devlet sektörünün ağırlığı yüzde 23'de kalıyor. Bundan dolayı enflasyonun oluşumunda devletin payı, Haziran ayı hariç hep özel sektörden az oldu. Özel sektörün enflasyon içindeki payı Ocak, Şubat, Ekim aylarında yüzde 80-90, Mart, Mayıs, Temmuz, Eylül aylarında yüzde 70-80, Nisan, Ağustos aylarında yüzde 60-70, Kasım ayında yüzde 90 oldu. TEFE içinde özel sektörün payı Haziran ayında yüzde 48'e kadar inerken, Aralık ayında yüzde 98'e kadar çıktı. Bu da Aralık ayı enflasyonunun neredeyse tamamının özel sektörden kaynaklandığını gösteriyor. 
     
     Son 4 aydır özel sektör daha fazla zam yaptı 
     Veriler, Şubat 2001 krizinin ardından devlet sektörünün Mart ayında yüzde 12.3, Nisan ayında ise yüzde 21.5 fiyat artışında bulunduğunu ortaya koyuyor. Özel sektörün de Nisan ayında yüzde 11.8'lik fiyat artışı yaptığı görülüyor. Devlet, Mart, Nisan, Mayıs, 
     Haziran, Temmuz, Ağustos aylarında daha fazla zam yaparken, özel sektör Ocak, Şubat ile Eylül, Ekim, Kasım ve Aralık aylarında zamda devleti geride bıraktı. Şubat krizinden sonra 6 ay devlet sektörü daha fazla zam yaparken, özel sektör yılın son 4 ayında zamda devletin önünde yer aldı. 
     Son 5 yılda ise, devlette fiyatlar TEFE'de 13.5, özel sektörde 10.2 katına çıktı. 1997-2001 döneminde devlette fiyatlar yüzde 13.1, 
     özel sektörde yüzde 1025 yükseldi. Bu dönemde toplamda ise fiyatlar yüzde 1100.4 11 katı arttı. 
     






</TEXT>
</DOC>
