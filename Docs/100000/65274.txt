<DOC>
<DOCNO> 65274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/aeko.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, dolar 1 milyon 400 bin olmalı dedi 
</HEADLINE>
<TEXT>

TİM Başkanı Oğuz Satıcı, Devlet Bakanı Derviş’in kendisine Bana göre dolar kuru 1 milyon 400 bin lira civarında olmalı’ dediğini açıkladı 
     Türkiye İhracatçılar Meclisi TİM Başkanı Oğuz Satıcı, doların mutlaka gerçek yerine gelmesi gerektiğini, bununla ilgili Devlet Bakanı Kemal Derviş’in gereken mesajı verdiğini söyledi. 
     Satıcı, TİM’in yeni yayın organı Turkishtime’in tanıtım kokteylinde Bakan Derviş ile yaptıkları görüşmeye ilişkin soru üzerine şunları söyledi "Sayın Derviş iki konuya işaret etti Yüksek kurda dövizde oynayanların da, düşük kurda dövizde oynayanların da, aynı oranda elleri yanacaktır. Bana göre doların 1 milyon 400 bin lira civarında olması ve bundan sonra da enflasyonla birlikte, düşüp yükselmesi gerekir. TL’nin bu kadar değerli olması, zaman zaman bizi sıkıntıya sokabilecektir. " 
     
     TOBB’dan kriz uyarısı 
     İş dünyasının dolar kurundaki düşüşle ilgili endişesi artıyor. Türkiye Odalar ve Borsalar Birliği TOBB Başkanı Rifat Hisarcıklıoğlu, gazetecilerin sorularını yanıtlarken, ne zaman Türk Lirası aşırı olarak değerlenmişse, Türk ekonomisinin sonunda krize girdiğini söyledi. İstanbul Sanayi Odası İSO Yönetim Kurulu Başkanı Tanıl Küçük de gerçekçi kur politikasının taviz verilmeden uygulanması gerektiğini söyledi. 
     



 EKONOMİ 























</TEXT>
</DOC>
