<DOC>
<DOCNO> 79400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo06.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan korkusu 
</HEADLINE>
<TEXT>

Dünya Kupası’nda açılış maçında karşılaşacağımız Brezilya, Milli Takımımız’dan çekiniyor, golcü futbolcu da "Bizim en büyük silahımız" olarak değerlendiriliyor 
     KAAN BORA 

     1998’DE finalde Fransa’ya kaybettiği Dünya Kupası’nı bu kez müzesine götürmeyi planlayan Brezilya, elemelerdeki en güçlü rakibinin Türkiye olduğu konusunda birleşiyor. Teknik Direktör Luis Felipe Scolari, "Son yıllardaki başarısı nedeniyle grupta en çok çekinilecek takım Türkiye. Hakan da en önemli silahı" derken, Dünyaca ünlü golcü Ronaldo da, "İnter’de Yan yana oynama şansı bulamadık, ama her zaman dikkat edilmesi gereken bir oyuncu. Dünya Kupası’nda herkes Ronaldo’nun kim olduğunu görecek" diye konuştu. 
     SAMBACILAR’IN yıldız isimleri de Milli Takımımız’dan çekiniyor. Real Madrid’in ünlü futbolcusu Roberto Carlos, "En zor maçımız. Türk futbolu son yıllarda büyük devrim yaptı. Türkiye’de ilk aklıma gelen isim Hasan Şaş. Birlikte gruptan çıkarız" dedi. Yıldıray’ın takımı Leverkusen’de oynayan Lucio da, "Herkes Yıldıray gibiyse yandık" ifadesini kullandı. Denilson ise, Hakan Şükür’ün etkili golcü olduğunu vurgularken, Romalı Cafu da, "Türkiye maçını firesiz geçersek rahatlarız" yorumunu yaptı. 
     



 SPOR 



























</TEXT>
</DOC>
