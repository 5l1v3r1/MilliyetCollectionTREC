<DOC>
<DOCNO> 64685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/gun06.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kafadarın köprü macerası 2 
</HEADLINE>
<TEXT>

     M. AKİF ERDEM İstanbul 

     Yapıldığı günden bu yana birçok intihara sahne olan Boğaziçi Köprüsü’nde, yine ilginç bir intihar girişimi yaşandı. Önceki gün de köprüye çıkarak intihara teşebbüs eden Ecevit Araçkal ile arkadaşı Şaban Ulusoy, dün akşam saatlerinde Avrupa yakasına geçmek için taksiye bindi. İki kafadar, köprüye geldiklerinde trafik sıkışıklığından faydalanarak taksiden inip korkuluklara tırmandı. Olay yerine gelen polisin müdahale etmesini istemeyen iki genç, "Askerden yeni geldik. Çok borcumuz var. İş istiyoruz" diye bağırdı. Yaklaşık bir saat boyunca polisle pazarlık yapan iki kafadar, olay yerinden geçmekte olan bir iş adamının kendileri iş sözü vermesi üzerine intihardan vazgeçti. Kafadarlardan Araçkal, önceki gün de aynı köprüde intihara teşebbüs etmişti. 
     



 GÜNCEL 





















</TEXT>
</DOC>
