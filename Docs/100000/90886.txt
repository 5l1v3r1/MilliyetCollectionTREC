<DOC>
<DOCNO> 90886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/spo08.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanlar pusuda 
</HEADLINE>
<TEXT>
Senegal rüya peşinde 
     Brezilya umudu 
     DÜNYA Kupası’nın en fakir ülkesi Senegal’in gözü yüksekte. Futbolcular temkinli, ancak hepsinin kafasında aynı sistematik şema oluşuyor Türkiye’yi geçip, yarı finalde Brezilya’yı istiyorlar. Elemelerde 8 maçta 9 gol atan, ancak kupada henüz ağları sarsamayan El Hadji Diouf, "Turnuvadaki en zor maçlardan biri olacak. Ancak bu aşamada artık rakibin kim olduğu farketmez" diyerek, iddialarını dile getiriyor. 
     
     "Büyük hayal" 
     FRANSA’NIN Lens kulübünde forma giyen yıldız oyuncu, "Türkiye’nin Japonya karşısında defanslarının ne kadar iyi olduğunu herkes gördü. Futbolcularının çoğunun Avrupa’da top koşturması da büyük avantaj. Ama her şey sahada belli olacak" yorumunu yaptı. Defansın başarılı ismi Alassane Ndiour ise, "Büyük hayalimizi sürdürmek istiyoruz. Brezilya - Senegal maçı bizim için rüya yarı finali olur" diye konuştu. 
     
     Forvet korkusu 
     STRASBOURG’TA oynayan defans oyuncusu Habib Beye, forvetlerimizden çekiniyor. Beye, "Çeyrek finalde Japonya veya Türkiye’nin çıkması farketmiyordu. Çalışarak, disiplinli oynayarak buraya geldik. Takımda mükemmel bir ortam var. Herkes çok iddialı. Türkiye’nin teknik forvetleri çok. Hakan Şükür tehlikeli bir golcü. Ancak bundan şikayetçi olamayız, çünkü Dünya Kupası’nda mücadele ediyoruz" yorumunu yaptı. 
     



 SPOR 


































</TEXT>
</DOC>
