<DOC>
<DOCNO> 88641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo18.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
HANIMLAR YİNE MUTFAĞA 
</HEADLINE>
<TEXT>

Futbol Federasyonu, kalitesizlik ve ilgisizlik nedeniyle Bayanlar Ligi’ni askıya aldı 
     CEMAL ERSEN 

     En fazla 10 maç 
     FUTBOL Federasyonu, uluslararası alanda alınan başarısız sonuçları, alt yapı yetersizliğini, ligin kalitesizliğini ve ilgisizliği gerekçe göstererek, Bayanlar Ligi’ni askıya aldı. Federasyon ayrıca, UEFA nezninde düzenlenen milli ve kulüpler müsabakalarına da katılmama görüşünü benimsedi. Ligde 12 takımın mücadele ettiğini belirten yetkililer, sezon içinde en fazla 10 maç oynayabildiklerini, bayan futbola ilginin giderek azaldığını ve kalitenin düştüğüne dikkat çekti. 
     
     Büyükler kayıtsız 
     FENERBAHÇE, Galatasaray ve Beşiktaş gibi futbolun lokomotifi görevini üstlenen kulüplerin, bayan futboluna ilgi göstermesi gerektiğini de kaydeden yetkililer, gelecek sezon UEFA neznindeki hiçbir milli ve kulüp müsabakasına kesinlikle gidilmeyeceğini belirtti. Milli takıma 300 oyuncu arasından seçim yapılabildiğini ve alt yapının güçlendirilmesi gerektini belirten yetkililer, mevcut kulüplerin başka bir statüde maçlarına devam etmesi yolunda formül arandığını vurguladılar. 
     



 SPOR 





































</TEXT>
</DOC>
