<DOC>
<DOCNO> 92987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sondun09.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa 2. Jean Paul, ölene kadar görevinin başında... 
</HEADLINE>
<TEXT>

     Katolik dünyasının ruhani lideri Papa 2. Jean Paul, hastalığından dolayı görevini tam olarak yerine 
     getiremediği için istifa etmesinin tartışıldığı bugünlerde, ''inanç uğruna ölüm gelene kadar'' Papalığı bırakmayacağını belirtti. 18 Mayıs'ta 83 yaşına giren ve yürüyemeyen Papa'nın istifa etmesi, gerek bazı Katolik din adamlarınca, gerekse medya tarafından gündeme getirilse de, Papa 2. Jean Paul, hafta sonu ayinlerinde, istifa etme düşüncesinde olmadığını gösterdi. Roma kenti azizleri için Cumartesi günü San Pietro kilisesinde düzenlenen ayinde konuşan Papa'nın, ''İnanç uğruna ölüm gelene kadar Tanrı ile...'' sözü, Vatikan ve Katolik dünyası çevrelerinde Papa'nın görevi bırakmayacağını ''net bir şekilde açıklaması'' olarak yorumlandı. Papa'ya en yakın kişi olarak bilinen Monsenyör Giovanni Batissta Re, Papa 2. Jean Paul'ün açıklamasıyla ilgili olarak, ''Kararları önünde saygıyla eğiliyoruz'' dedi. 58 yaşında Papa seçilen ve 20. yüzyılın en uzun süre görevde kalan Papası olan Polonyalı Karol Joseph Wojtyla, Temmuz ayı sonunda Kanada, Meksika ve Guatemala'yı kapsayan dini geziye çıkacak. 
     





</TEXT>
</DOC>
