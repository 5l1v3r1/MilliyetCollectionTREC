<DOC>
<DOCNO> 84101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun11.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandra Bullock 40'ına geldi, beyaz atlı prensini bulamadı... 
</HEADLINE>
<TEXT>

     Sinema dünyasının en çok kazanan yıldızlarından Sandra Bullock, artık bekarlıktan usandığını ve çocuklarına ideal baba olabilecek eşi bulabilmek için beyazperdeye 1 yıl ara vermek istediğini açıkladı. 
     Internetteki ''imdb'' sitesinin haberine göre, Bullock, ''özel hayatını canlandırabilmek'' için sinemaya 1 senelik ara vermeyi planlıyor. 
     37 yaşındaki ''bekar'' yıldız, sinemaya verdiği arada aşk, evlilik 
     ve aile konusunda önünde bulunan seçenekleri değerlendirmek istediğini söyledi. Bundan sonra özel hayatını ön plana almak istediğini ifade eden Bullock, ''Eğer, önümüzdeki yıllarda çocuk sahibi olursam, bu kişi, ideal bir koca ve baba olmalı'' dedi. Oyunculuktan başka bir hayatının da bulunduğunu ve buna çok önem verdiğini dile getiren güzel sanatçı, ''Şu anda üç ya da dört işi aynı anda yapmak zorunda kalıyorum. Biliyorum ki bunun sonu yok'' açıklamasında bulundu. 
     
</TEXT>
</DOC>
