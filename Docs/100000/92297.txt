<DOC>
<DOCNO> 92297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko04.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktif Yönetime Endonezya modeli çözüm 
</HEADLINE>
<TEXT>

Aktif Yönetim Şirketi AYŞ çalışmalarına Bankalar Birliği ekibi de katılıyor. AYŞ için Endonezya modeli üzerinde duruluyor 
     İstanbul Yaklaşımı dışında kalan firmalar için kurulması planlanan Aktif Yönetim Şirketi’nde AYŞ Endonezya modelinin örnek alınması gündemde. 
     Tasarruf Mevduatı Sigorta Fonu TMSF kontrolünde Bayındırbank tarafından yürütülen kuruluş çalışmalarına, hafta başından itibaren İstanbul Yaklaşımı’nı geliştiren Türkiye Bankalar Birliği BB ekibi de katılıyor. Yaklaşımın Çerçeve Anlaşması’nı hazırlayan ve şimdi de AYŞ çalışmalarına katılacak BB ekibinin başındaki isim olan Adnan Memiş, birliğin daha önce danışman olarak seçtiği bir kuruluş tarafından yapılmış çalışmalar olduğunu ve bu çalışmalarda özellikle Endonezya örneği üzerinde durulduğunu belirterek, "Kurulacak model muhtemelen en fazla Endonezya örneğinden etkilenecektir" diye konuştu. 
     Kurulacak şirketin ortaklık yapısında henüz netlik olmadığını, belirten Memiş, İstanbul Yaklaşımı’nı hazırlarken edindikleri deneyimin Aktif Yönetim Şirketi kuruluş çalışmalarına katkı sağlaması amacıyla her iki ekibin bu haftadan itibaren birlikte çalışmaya başlayacaklarını belirtti. 
     
     KAMCO da devrede 
     Bankacılık Düzenleme ve Denetleme Kurumu BDDK ile işbirliği anlaşması imzalayan Kore Aktif Yönetim Şirketi’nin KAMCO deneyimlerinden de faydalanılacak. Dokuz ülkede çalışmaları bulunan KAMCO dünyanın en uzman aktif yönetim şirketi olarak biliniyor. 
     
Fiziki varlıkları devredilecek      Yeniden yapılandırma şansı olmayan şirketlerin fiziki değerleri bulunabileceğini ifade eden Memiş, "Bu bir fabrika, şirketin hisse senetleri, gayrimenkuller olabilir. Bunların devri çözüm olabilir. Ya da bankalar, ayrı ayrı hareket etmeleri halinde çözemeyecekleri bir yapı varsa, o zaman bankaların alacaklarının bu üniteye devri söz konusu olabilir. Bunların hepsi model kapsamında yürütülecek çalışmalar" dedi. 
     



 EKONOMİ 




















</TEXT>
</DOC>
