<DOC>
<DOCNO> 65552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sondun05.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Terörizmle mücadele yeni başladı 
</HEADLINE>
<TEXT>

     ABD Dışişleri Bakanı Colin Powell, ABD'nin, terörizm ile dünya genelinde mücadele edebileceğini, ancak teröristlerin ortaya çıkmasına yardımcı olan kıtlık ve umutsuzluğu sona erdiremeyeceğini söyledi. 
     ABD Dışişleri Bakanı Powell, istikrarlı dünya için koalisyon oluşturmak konulu toplantıda yaptığı açıklamada, "Terörizme eğilimli insanlara, doğru bir yol olduğunu göstermeliyiz" dedi. 
     ABD'nin, terörizmle mücadele kampanyasına yeni başladığını belirten Powell, nerede olursa olsun terörizmin kökünü kazıyacaklarını söyledi. 
     Powell, Afganistan'ı örnek göstererek, ABD'nin, terörizmin yeşermesi açısından elverişli ülkelerin sorunlarının çözümüne yardım edeceğini kaydetti ve Afganistan'ın tekrar yapılanması amacıyla bu ülkeye insani yardım göndermeye devam edeceklerini ifade etti. 
     Powell, "Terörizm ile mücadele ederken, askeri güç kullanmanın, terörist organizasyonların finans kaynaklarını kesmenin ve istihbarat edinmenin yanı sıra, insanların kalplerine ümit vermeliyiz" dedi. 
     






</TEXT>
</DOC>
