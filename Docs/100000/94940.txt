<DOC>
<DOCNO> 94940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur13.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP yönetiminden olağanüstü kurultay istemine ret 
</HEADLINE>
<TEXT>

     DSP Genel Başkan Yardımcısı ve Devlet Bakanı Tayfun İçli, DSP'li muhalif 9 milletvekilinin olağanüstü kurultay çağrısını parti tabanının paylaşmadığını bildirdi. 
     Tayfun İçli, ANKA'nın "DSP yönetimi muhalif 9'ların basın toplantısıyla yaptıkları Ecevitlerin öncülüğünde Ecevitsiz DSP'yi belirlemek üzere olağanüstü kurultay' çağrısını nasıl karşıladı " sorusunu yanıtlarken "Olağanüstü kurultay çağrısı zamansız" dedi. Şu anda ülke sorunlarının parti sorunlarından önce geldiğini belirten İçli, "Önce o konularda çözüm üreteceğiz, sonra diğer taleplerde bulunulabilir. Olağanüstü kurultay çağrısının zamanlaması yanlış" diye konuştu. Olağanüstü kurultay isteminin ancak parti delegeleri, partinin yetkili kurulları ve taban tarafından yapılabileceğini belirten İçli, "Milletvekilleri kurultayyi bireysel olarak belirleyemez. Halktan örgütten bir kurultay talebi gelmiyor, ancak milletvekillerinin özgür görüşleridir" dedi. 
     





</TEXT>
</DOC>
