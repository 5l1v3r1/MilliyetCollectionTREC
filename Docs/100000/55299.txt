<DOC>
<DOCNO> 55299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun01.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bin Ladin'in yakalanması an meselesi" 
</HEADLINE>
<TEXT>

     ABD Dışişleri Bakanı Colin Powell, Usame Bin Ladin'in yakalanmasının an meselesi olduğunu söyledi. 
     CBS televizyonunun ''Ulusla Yüzyüze'' programında konuşan Powell, ABD'nin New York kenti ikiz gökdelenleri ve savunma bakanlığı Pentagon'a 11 Eylül sabahı indirilen büyük terör darbesinin baş plancısı olduğu belirtilen Bin Ladin'in Afganistan'ın güney ve doğu bölgelerinde saklandığının bilindiğni belirtti. 
     ABD'nin, Afganistan'ı 5 yıl yöneten Taliban ve Taliban'ın koruduğu Bin Ladin ve terör örgütü El Kaide'yi cezalandırmak için giriştiği askeri operasyonun 57'inci gününde, Taliban'ın muazzam baskı altında ezildiğini ancak hala güneydeki son kalesi Kandahar kenti ve dağlarda liderlerini saklamaya çalıştığını hatırlattı. 
     Powell, ''Başkan George Bush, Ladin'in ve El Kaide'nin kökünün kazınmasını istiyor. Artık ne kadar zaman alacak bilmiyoruz, onun tam yerini de halen bilmiyoruz'' dedi. Powell, Ladin'in yakanlanmasının an meselesi olduğunu söyledi. 
     






</TEXT>
</DOC>
