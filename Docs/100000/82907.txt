<DOC>
<DOCNO> 82907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/ekonomi/eko07.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’den çek yasasına muhalefet 
</HEADLINE>
<TEXT>

     ANKARA Milliyet 

     TBMM Adalet Komisyonu, Merkez Bankası’nın, "Para piyasaları olumsuz etkilenir" uyarısına rağmen çek yasa tasarısının ilk dört maddesini kabul etti. 
     Komisyon görüşmelerinde Merkez Bankası Bankacılık Genel Müdürü Hakkı Arslan, "Mevcut sistemde çek para yerine kullanılıyor. Bu yasa emisyonu da doğrudan etkileyecek. Çekin bu niteliği zayıflatılırsa insanlar ceplerinde para taşımaya, paralarını kasalarında tutmaya ve ödemelerini nakit olarak yapmaya başlayacak. Çeke güvensizliğin yabancı para kullanımını artıracağı endişemiz var. Para politikaları açısından ciddi risk doğurabilir" dedi. 
     DSP Milletvekili Erol Al bu gerekçeler doğrultusunda değişiklik önergesi verdi. Adalet Bakanı Hikmet Sami Türk ise yasadan sonra güvenin zedelenmeyeceğini belirtti. Bunun üzerine önerge reddedildi. 
     



 EKONOMİ 





















</TEXT>
</DOC>
