<DOC>
<DOCNO> 97902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun09.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da tarım arazileri özelleştiriliyor. 
</HEADLINE>
<TEXT>

     Rusya'da 1917'deki Bolşevik ihtilalinden bu yana ilk kez tarım arazilerinin özelleştirilmesini öngören yasa Devlet Başkanı Vladimir Putin tarafından imzalandı. 
     Komünistlerin şiddetli muhalefetine karşın, Putin tarafından imzalanan yasa, Haziran sonunda parlamentonun alt kanadı Duma'da, 10 Temmuz'da da parlamentonun üst kanadı Federal Konseyi'nde onaylandı. 
     406 milyon hektar tarım alanını kapsayan özelleştirme yasasının amacı, tarım arazilerinin işlenmesinde ıslah ve tarımın modernizasyonu için gereken sermayenin sağlanması olarak açıklanıyor. 
     Yasa öncesinde, arazi satışlarının en ilkel şekilde, tapu kayıtsız, rayiç bedelsiz yapıldığı belirtiliyor. Yeni yasaya göre yabancılar Rus tarım arazilerine sahip olamıyor, ancak 49 yıllığına kiralayabilme hakkı kazanıyor. 
     





</TEXT>
</DOC>
