<DOC>
<DOCNO> 70087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/astro/index.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa’lar için yeni dönem 
</HEADLINE>
<TEXT>

Mars bugün Boğa burcuna geçiyor. Bu konum Boğa’lar için harekete geçme fırsatı verecek. Bu konum Aslan, Akrep ve Kova burçları için de başarı getirebilir. Bugün düne göre daha rahat enerjiler altındayız. Koç’lar yakın ilişkilerinde, ortaklaşa konularda aktifler ve belki başkalarını ikna etmek zorunda olsalar bile istediklerini elde edebilirler. Boğa’lar günlük işlere önem vermeli ve bu arada sağlıklarına da özen göstermeliler. Mars da onlara yüksek enerji taşıyor. İkizler çok yaratıcı bir günde. Bu hevesli tutumunu başkalarına da bulaştıracak. Sevgi ilişkilerinde de mutlu olmak daha kolay. Şanslılar. Yengeç’ler yakın çevrelerinde yoğun bir gün geçirebilirler. Ailevi ya da yakınları ile ilgili konular, evle ilgili uğraşlar onları meşgul kılacak. Programlı olmalılar. Aslan’lar arkadaşlıklar, grup çalışmaları içinde olabilirler. İyimserlikleri onlara çok şey kazandırabilir. Başak’lar parasal konularda şanslılar. Çalışma kapasiteleri sayesinde çok iş yapabilirler. Birikimleri kullanabilecekleri yeni olanaklar da var. Bugün Jüpiter düzgün harekete dönmekte. Bu durum Yengeç’ler açısından yine canlandırıcı olacak. Terazi’ler öne çıkarak kendilerinden söz ettirebilirler. Sosyal konularda da aktifler ve dikkat çekecekler. Yaratıcılıklarını kullanabilecekleri olanaklar var. Akrep’ler biraz daha önlemci olmalılar. Hemen harekete geçmektense iki kere düşünmeliler. Yay’lar sosyal alanda aktif olabilirler. İyimserlikleri başkalarına da güven verecek. Eğitim açısından olumlu bir gündeler. Oğlak’lar haftanın son gününde fazlasıyla yoğunlar. İşlerini tamamlamak pek kolay olmayabilir. Sorumluluklarına sahip çıkmak zorundalar. Kova’lar kendilerini yeniliğe açık tutarak, esnek davranarak çok şey öğrenebilirler. Yabancılar, yolculuklar ve eğitimle ilgili konular da dikkat çekiyor. Balık’lar parasal konularda şanslılar. Borç alacak işlerinde de sorunlarını çözebilirler. Başkalarının kaynaklarından yararlanabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
