<DOC>
<DOCNO> 91190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun19.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Sevilla Zirvesi bugün başlıyor 
</HEADLINE>
<TEXT>

     AB Sevilla zirvesinin baslamasına çok az kaldı. Bir yandan zirve için son hazırlıklar tum hızıyla sürerken, diğer yandan da basın merkezindeki televizyonlarda heyecanla Dünya Kupası izleniyor. 
     Basın merkezindeki gazetecilerin ve İspanyol görevlilerin büyük bölümü, Güney Amerika'nın futbol sihirbazı melezleri lehine 2-1 biten Brezilya ile İngiltere arasındaki karşılaşmayı izledi. İngiliz basın mensupları dışındaki herkesin ortak favorisi Brezilya idi. 
     
     LİDERLER BEKLENİYOR 

     Zirveye katılacak liderlerin, 45 dakika içinde art arda Kongre Merkezi'ne gelmeleri bekleniyor. Liderler, Avrupa Parlamentosu'nun İrlandalı Başkanı Pat Cox ile görüşmelerinin ardından, basına kapalı oturuma başlayacaklar ve öğlen yemeği de dahil olmak üzere tüm gün aralıksız çalışacaklar. 
     Zirvenin öğleden sonraki oturumuna üye ülkelerin ekonomi ve mali işlerden sorumlu bakanları da katılacak. Bu oturumda uzun süredir tartışılan, ancak uzlaşma sağlanamayan aday ulkelere tarım alanında doğrudan mali yardım yapılması konusunun ele alınması bekleniyor. 
     Liderler, bu akşam İspanya Kralı Juan Carlos'un evsahipligini yaptığı akşam yemeğinde tekrar biraraya gelecekler. 
     Bu arada, zirvenin yapıldığı merkezin çevresindeki güvenlik önlemlerinin de artırıldığı gözleniyor. Alanı çevreleyen tel örgülerin içine toplantıya akredite gazeteciler ve heyetler dışında kimseyi almayan polis, dışarıda da olası protestolara karşı çok sayıda görevliyi hazır tutuyor. 
     





</TEXT>
</DOC>
