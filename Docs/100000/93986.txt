<DOC>
<DOCNO> 93986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/astro/index.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepedeki burç 
</HEADLINE>
<TEXT>

Astroloji ile ilgilenen pek çok kişi yükselen burcunun ne olduğunu biliyor ama gökharitası sadece bundan ibaret değil elbette. Gökharitamızın en tepesinde, 10. evde yer alan burç amaçlarımız, sosyal statümüz ve şöhretimizle yakından ilgilidir. Her zaman aynı olmamakla birlikte doğum yerine bağlı olarak değişebilir bu burç yükselen burcumuzdan üç burç öncedir. Eski Yunan’da bu yere gökyüzü ortası anlamına gelen Mesuranima adı verilmiş, Latinceye ise Medium Coeli olarak geçmiştir ve kısaltması bu yüzden MC olmuştur. Onuncu evinizdeki burç hayatınızda geliştirdiğiniz amaçları, sizi çeken yönü ve arayışları da simgeler. Örneğin burada Koç varsa, liderlik yapmak yolunda test edileceksinizdir. Ayrıca bu evden geçen transitler de kariyer hayatınızda hızlı dalgalanmalar yaratabilir. Özellikle 29 yılda Zodyak’ta bir turunu tamamlayan Satürn’ün bu alandan geçişi hem güç verir hem de sorumlulukları artırır. Eğer neler yaptığımız konusunda kararsız ya da ihmalkar davranıyorsak, Satürn’ün MC’ye olan transitleri zor zamanlara, engellere ve güçten düşmelere işaret edecektir. Haritanızın bu evinde yer alan burcun elementine dikkat etmelisiniz. Eğer bu burç ateş ise Koç, Aslan, Yay liderlik isteği, canlılık ve yaratıcı ifade kariyer açısından önemli olacaktır. Toprak ise Boğa, Başak, Oğlak işe yarar, pratik, güven arayan ve maddi değerlerin farkında, daha tutucu amaçlar ortaya çıkar. Hava burçları İkizler, Terazi, Kova iletişim, sosyal konular, haberleşme, eğitim ve zihinsel faaliyetlerin öne çıkmasına neden olur. Su burçları da Yengeç, Akrep ve Balık koruyucu, yol gösteren, sezgilerini kullanabilecekleri, hem derin hem de duygusal iletişime önem veren alanlara çekileceklerdir. Kuşkusuz 10. evinizde yer alan burcun yöneticisinin gücü ve yaptığı açılar meslek hayatınızda karşılaşabileceğiniz olanaklar ve yükselmekle ilgili diğer ipuçlarını verecektir. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
