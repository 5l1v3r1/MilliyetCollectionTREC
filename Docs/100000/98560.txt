<DOC>
<DOCNO> 98560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur44.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcılar'da protesto 8 gözaltı 
</HEADLINE>
<TEXT>

     Avcılar'da, kaldırılan halk otobüsü seferlerinin yeniden konulması için TEM Otoyolu'nu trafiğe kapatan gruptan 8 kişi, polis tarafından gözlem altına alındı. 
     Otoyolun Firuzköy mevkiinde toplanan bir grup, Tahtakale, Şahintepe, Yeşiltepe ve Bayramtepe semtlerine daha önce yapılan halk otobüsü seferlerinin aynı bölgede çalışan minibüs sahiplerinin baskısı sonucu kaldırıldığını ileri sürerek, otoyolu trafiğe kapattı. Dövizler taşıyan ve çeşitli sloganlar atan göstericiler, bölgeye yeniden halk otobüsü seferlerinin konulmasını ve altyapı hizmetlerinin iyileştirilmesini istedi. 
     Olay yerine gelen polisin dağılmaları uyarısına karşın eylemlerine devam etmek isteyen gruba, panzerler eşliğindeki Çevik Kuvvet Şube Müdürlüğü'ne bağlı ekiplerce müdahale edildi. Grubu dağıtan polis, göstericilerden 8 kişiyi gözlem altına aldı. 
     





</TEXT>
</DOC>
