<DOC>
<DOCNO> 88672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yazar/sazak.html </URL>
<DATE> 2002/06/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB’de görev Meclis’in 
</HEADLINE>
<TEXT>

     Cumhurbaşkanı Ahmet Necdet Sezer’in başkanlığında toplanan siyasi parti liderleri, AB hedefinde birleştiler. 
     2002 sonundaki Kopenhag zirvesinde müzakere takviminin alınması için görev artık Meclis’in. İdam, Kürtçe yayın ve eğitim gibi konularda parlamento gerekli düzenlemeleri tamamlarsa Türkiye AB sürecinde kritik dönemeci aşabilir. 
     Çankaya zirvesi başlarken ekranlara, ülkenin artık alışmaya başladığı şu görüntü yansıdı 
     Başbakan Ecevit katılamadığı için DSP Genel Sekreteri Hasan Gülay’ın vekaleten’ yuvarlak masada yer alması. Dışişleri Bakanı Cem daha işlevsel bir tercih olurdu Çiller’in ise Ecevit gelmedi’ diye anamuhalefet koltuğunu boş bırakması. 
     DYP lideri ülkede bir başbakanlık sorunu olduğunu ve hükümet boşluğu’ bulunduğunu kanıtlama uğraşına girse de bunun için Köşk’ün davetini reddetmesi gerekmezdi. 
     Ecevit’in rahatsızlığının artık bu tür toplantılara katılmasını engellediği ortadayken bu durumun ayrıca Tansu hemşire’ rolüyle duyurulma gayreti yadırganıyor. 
     Cumhurbaşkanı Sezer’in AB zirvesine katılan liderlerin iç politika kaygılarından uzak biçimde, ulusal bir konuya bakış açısıyla yaklaşarak sağladıkları katkılara vurgu yapması da anamuhalefet’e göndermeydi. Buna karşılık AK Parti ve Saadet pozitif tutum aldılar. 
     Çankaya zirvesi yapıcı’ geçmiş ve Meclis’te uyum yasalarıyla ilgili bir komisyon oluşturulması sonuç bildirisinde yer almıştır. 
     Öyle ki, idam ve anadil meselesine çekince koyan MHP lideri Devlet Bahçeli bu konudaki direncini sergilemekle birlikte Türkiye’nin önünü açmak için gerekirse hükümetten çekilebileceğini’ bile söylemiştir. 
     Başkent kulislerinde MHP’nin yerine DYP mi ’ sorusu tartışılıyor. Ancak Doğru Yol koalisyon ortaklığı değil, erken seçim istiyor 
     Oran’dan gelen haberler de Başbakan Ecevit’in hükümetin devamını istediği ve idam sorununun MHP ile ANAP arasında bir çekişme haline dönüşüp, kolisyonun sonunu getirmesi’nden kaygı duyduğu yönündedir. 
     Ecevit, üç yıldır süren koalisyonun, sağlığı yüzünden nekahet dönemi’nde bozulmasını istemiyor. Rahşan Ecevit’in Oran’da görüştüğü DSP miletvekillerine Bülent çekilecek ama şimdi o kararın verileceği gün değil. O gün, bugün değil’ demesi bir geçiş dönemi hazırlığı yapıldığının işaretidir. 
     Meclis tatilden önce AB yasalarını çıkarırsa sonbaharda hükümet ve partiyle ilgili yeni yapılanma gündeme gelebilir. 
     AB politikalarının Meclis’te takibi açısından da güçlü bir siyasi irade ve başbakan ağırlığı gerekiyor. Ecevit ayağa kalkamazsa, muhalefetin desteğiyle sonuç alınması mümkün olmayabilir. 
     Boşluğu şimdilik Cumhurbaşkanı Sezer doldurmaya çalışıyor. 
     Yeter mi Göreceğiz. 
     
     







Tıkanmak 


Vaktiyle devrilen bir Yargıtay Başkanı tabutu... 


Teğmen Yenen 


Bahçeli’nin resti ve taktiği 


Neyi tartışıyoruz 


Türkiye'ye inanıyorum. 


Niye yazmadık 


Okul servislerinde klasik müzik önerisi 


Krizin sonu mu, devamı mı 


Aramızda daha çook Zihni Sinir’ var 


Değişim sancıları 


Montaj o kadar iyi ki hayrete düştüm 


AB’de görev Meclis’in 


Toker yazılı iletişim kurabiliyor 


Derviş’in bir bildiği varmış 


</TEXT>
</DOC>
