<DOC>
<DOCNO> 53161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/spor/spo02.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşini bileceksin 
</HEADLINE>
<TEXT>

Denizli, Ceyhun’u son kozu olarak gördüğü için kulübede beklettiğini söyledi ve "Eğer baştan başlasa ve kötü oynasa ne olacaktı " dedi 
     GÜRCAN BİLGİÇ 

     FENERBAHÇE Teknik Direktörü Mustafa Denizli, ikinci yarı yapılan değişiklikler ile kazanılan karşılaşmaların taktik düşüncenin ürünü olduğunu söyledi. Karşılaşmaya Ceyhun ile başlamamasının nedeninin, "Kulübede alternatif bulundurmak için" olduğunu belirten tecrübeli teknik adam, "Eğer işler kötüye giderse elinizde kullanacağız bir koz hep olmalı" diye konuştu. 
     CEYHUN’UN oynadığı zamanlarda takıma tempo getirdiğini kaydeden Mustafa Denizli şöyle konuştu "Bu kadar sakat ve cezalının bulunduğu bir ortamda, 18 kişilik kadroyu iki yedek kaleciyle bile dolduramıyorsanız, kötü zamanlar için önlem almalısınız. Ceyhun ilk onbirde başlasa ve kötü oynasaydı ne olacaktı Futbolcuyu kazanmanın bir yolu da ona bu güveni aşılamak, iyi oynama fırsatı vermektir." 
     
     Mirkoviç yolcu 
     SAKATLIĞINI tamamen atlatıp, Gençlerbirliği maçında formasına kavuşan Zoran Mirkoviç, Fenerbahçe’den ayrılacağını söyledi. Kendisine ait internet sitesine açıklama yapan Yugoslav futbolcu, "Fenerbahçe ile 1.5 yıllık sözleşmem var. Bu sürede elimden gelenin en iyisini yapacağım. Sonra ülkeme dönüp, Partizan’da oynayacağım" dedi. 
     
     Hazırlıklar başlıyor 
     FENERBAHÇE bir günlük aradan sonra Göztepe maçının hazırlıklarına bugün başlayacak. Sarı - Lacivertli takımda cezaları sona eren Andersson ile Lazetiç, bu hafta forma giyebilecekler. Teknik Direktör Denizli’nin, Gençlerbirliği maçında sahaya sürdüğü kadroyu bozmayacağı belirtildi. 
     
     Kime niyet, kime kısmet 
     ABDULLAH’I takip etmek için Gençlerbirliği maçını izleyen Bastia Sportif Direktörü Christian Villanova, Ceyhun’a hayran kaldı. İkinci yarıda sahaya sürülen bu futbolcuyu çok beğendiğini söyleyen Fransız ekibinin yöneticisi "Top tekniği süper. Yaşı da genç" dedi. Sarı - Lacivertli takımın, Galatasaray ile ikinci yarıda oynayacağı derbi maçını da izleyeceğini kaydeden Villanova, Şükrü Saracoğlu’na ve taraftara hayran kaldığını da ifade etti. 
     
     



 SPOR 






















</TEXT>
</DOC>
