<DOC>
<DOCNO> 76375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun17.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Zinni Arafat görüşmesine izin 
</HEADLINE>
<TEXT>

     İsrail Başbakanı Ariel Şaron'un, ABD'nin Ortadoğu Özel Temsilcisi Anthony Zinni'nin Filistin lideri Yaser Arafat ile görüşmesine izin vereceği bildirildi. 
     İsrail Başbakanlığı'ndan bir yetkili, "Ateşkes sağlamayı amaçlayan Anthony Zinni gün içinde Başbakan Şaron ile görüşeceğini ve Arafat ile görüşme iznini alabileceğini" söyledi. Yetkili, "İsrail hükümetinin, Zinni'nin çabalarının başarıya ulaşması için hala yardımcı olduğunu" belirtti. 
     Bu arada, İsrail tankları bu sabah Nablus kent merkezini tamamen işgal ederken, yoğun tank ve makinalı tüfek ateşi duyuluyor. 
     İsrail tankları, kentin ana meydanındaki idari ve polis binaları önüne konuşlanırken, askerler de yüksek binalarda mevzilendi. 
     Öte yandan, Lübnan'ın güneyindeki tartışmalı Şebaa Çiftlikleri'ni işgal altında bulunduran İsrail ordusu, sınırdaki Şebaa Köyü yakınlarına topçu ateşi açtı. 
     Bölgedeki basın mensupları, meskun olmayan bölgeye 7 adet 155 mm çapında top mermisi düştüğünü, ardından ağrı makinalı tüfek ateşi açıldığını belirttiler. 
     






</TEXT>
</DOC>
