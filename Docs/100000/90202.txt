<DOC>
<DOCNO> 90202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur08.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Üniversitesi Rektörü "2 öğrencimiz kayıp" 
</HEADLINE>
<TEXT>

     Boğaziçi Üniversitesi BÜ Rektörü Prof. Dr. Sabih Tansal, İstanbul Boğazı'nda, Kamboçya bandıralı gemiyle çarpıştıktan sonra batan teknede bulunan öğrencilerinden 2'sinin kayıp olduğunu bildirdi. 
     Prof. Dr. Tansal, kazayı bu sabah gazetelerden öğrendiğini belirterek, ardından süratle bilgi almaya çalıştıklarını bildirdi. 
     Hastanelerde tedavi gördükten sonra üniversiteye dönen öğrencilerle görüştüklerini anlatan Prof. Dr. Tansal, ''Hepsi çok sarsılmışlar, üzüntüden sürekli ağlamaklılar. 'Koskoca bir gemi bir anda çarptı, ne olduğunu anlayamadık. Tekne tamamen battı' dediler'' diye konuştu. 
     Prof. Dr. Tansal, ''Çok talihsiz'' olarak nitelendirdiği kazaya ilişkin şunları kaydetti 
     ''Geziyi, üniversitemizin öğrenci kulüplerinden olan Türk Müziği Kulübü organize etmiş. Biri 2, diğeri 3. sınıf öğrencisi iki öğrencimiz maalesef kayıp. Sahil Güvenlik arıyor. Umarız yüzerek karaya çıkmışlardır, ama öyle olsaydı şu ana kadar bir haber çıkardı herhalde...'' 
     





</TEXT>
</DOC>
