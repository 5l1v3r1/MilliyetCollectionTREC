<DOC>
<DOCNO> 84954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/eko03.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den rekor borç ödemesi 
</HEADLINE>
<TEXT>

Bu hafta toplam 755.7 milyon dolar dış borç ödenecek. Böylece yılbaşından bu yana ödenen borç tutarı 3 milyar 847.6 milyon dolara ulaşmış olacak 
     ANKARA ANKA 

     Hazine, bu hafta rekor düzeyde dış borç geri ödemesi gerçekleştirecek. Büyük bölümü bugün olmak üzere bu hafta 750 milyon dolardan fazla dış borç ödenecek. 
     Hazine Müsteşarlığı’nın verilerine göre bugün 421 milyon dolarlık ödemede bulunacak olan Hazine, salı günü 19.8 milyon dolar, çarşamba günü 4.6 milyon dolar, perşembe günü ise 57 milyon dolarlık ödeme yapacak. 
     Haftanın son günü olan cuma günü ise 253.3 milyon dolarlık ödeme gerçekleştirilecek. Böylece, bu haftaki toplam ödemeler 755.7 milyon doları bulacak. Bu haftaki ödemenin yapılmasıyla birlikte bu ayın ilk 24 günündeki toplam dış borç ödemeleri 1 milyar 228.1 milyon dolar düzeyine yükselecek. 
     Hazine’nin yılbaşından bu yana yaptığı ödemeler ise bu haftanın sonunda 3 milyar 847.6 milyon dolara ulaşacak. Ocak ayında 406.2 milyon dolar, şubatta 1 milyar 0.5 milyon dolarlık ödemede bulunan Hazine, mart ayında 759.7 milyon dolar, nisan ayında da 453.1 milyon dolarlık dış borç ödemesinde bulunmuştu. 
     



 EKONOMİ 
















</TEXT>
</DOC>
