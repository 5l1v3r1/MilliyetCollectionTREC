<DOC>
<DOCNO> 85845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/gunes.html </URL>
<DATE> 2002/05/24/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Japonlar bankacılıkta küme düştü 
</HEADLINE>
<TEXT>

     Son on yılda bankacılık kesimine baktığımızda gerçek kardan çok şaşaa ve debdebe görülür. O zamanlar bankalar açtıkları pozisyon kadar k r yapıyor ve yüksek reel faizle idare ediyorlardı. Parola döviz cinsinden olabildiğince borçlanmaydı. Daha fazla borçlanabilen, daha fazla k r yapıyor ve bunu hoyratça harcıyordu. Kriz patlayınca bankalar yere çakılıverdiler. Takke düştü, kel göründü. O tatlı k rlar da tatlı rüya oldu. Para kazanma aslanın ağzına değil, boğazına girdi. Terlemeden kazanmak da sona erdi. 
     Finans kesimindeki büyük değişim yalnızca ülkemizde olmuyor. Dünyada da müthiş değişimler gerçekleşiyor. Sık sık el değiştirmeler, satın almalar ya da birleşmeler yaşanıyor. En önemli değişim de rekabetin artması. Dünyada artık rekabet çok sayıda satıcı ve alıcıyla değil, bilgi akışının tamlığıyla sağlanıyor. Düşünün, satıcıların hiçbiri birbirinin ne yaptığının farkında olmasa rekabet olabilir mi Elbette hayır 
     Enformasyonun sağladığı rekabet k r marjlarını daraltan boyutlar büyümezse, bankalar sıkıntıya giriyor. Birleşmelerin altında yatan neden de bu. Bankalar artık parayı tasarrufçudan tek tek değil, tıpkı yatırım şirketleri gibi, para piyasalarından toptan ve daha az maliyetle topluyorlar. Üstelik birçok yasal yükten de kurtuluyorlar. 
     Bankacılık kesimindeki değişimin etmenlerinden biri de, reel ekonominin gösterdiği performans. Reel ekonomi ağırlaşınca bankacılık kesimi kendini toparlayamıyor. Mesela Japon ekonomisi özellikle 1970’li ve 1980’li yıllarda çok dinamik bir yapıdaydı. Bölgesinde bir çekim merkezi olmuş, komşularını da desteklemeye başlamıştı. Ancak reel ekonomideki durgunluk Japon bankacılığını kanser gibi içten içe sardı. Bir de Asya krizi patlayınca Japon bankaları sanki depreme uğradılar. 
     Geçen hafta The Economist dergisinde bir araştırma çıktı. 1990 yılında dünya bankacılığının devi olan Japonlar ilk 10 bankanın ilk 8’ini oluşturuyorlardı. Tek bir Avrupa bankası ligde yoktu. Amerikalılar ise zar zor 9’uncu sıradan Long - Term Credit Bank’la lige giriyorlardı. Ki sonra o da battı. 
     Ancak bu yılın dünya listesine baktığımızda Japonların adeta silindiklerini görüyoruz. Herhalde bu bankalar açık pozisyonda devalüasyona çatmadılar. Tabii çatmadılar, ama Japon bankacılık sistemi reel sektörü yeterince destekleyemedi. Daha doğrusu reel sektör Japon bankalarına destek olamadı. Uzun süren resesyon Japon bankalarını hem likidite, hem de k r sıkıntısına soktu. Sürekli indirilen faizler k r denilen kavramı Japon bankacılık sistemi için tatlı bir hayal haline soktu. Öte yandan, para piyasalarına yakın olma ve değişimi yakalama özellikleri Amerikan bankacılığına lig atlattı. 
     Dikkat çeken bir nokta da büyüklükler. On yıl önce dünyanın en büyük 10 bankasının piyasa değeri 406 milyar dolar ediyordu. Şimdi ise ilk 2 bankanın piyasa değeri bile 467 milyar dolar ediyor. İlk 10 bankanın toplam değeri 1.137 milyar dolara ulaştığına göre, yüzde 180 oranında bir büyüme gerçekleşmiş. Borsanın şişmesinden mi Elbette hayır. Sadece değişimi yakalamayanlar küme düşüyor da ondan Bu arada belirtelim. Bizim bankacılık sistemimizin piyasa değeri dünyanın 15’inci büyük bankasının değerini muhtemelen 10’da biri 
     
     10 yılda neler değişti 
     Piyasa kapitalizasyonu bakımından yıl sonu değerlerine göre en büyük finans şirketleri. 
     
1990 Milyar dolar 1 İndustrial Bank of Japan 57.1 2 Fuji Bank 52.0 3 Mitsui Taiyo Kobe Bank 46.3 4 Sumitomo Bank 46.0 5 DaiIchi Kangyo Bank 44.8 6 Mitsubishi Bank 44.0 7 Sanwa Bank 41.2 8 Nomura Securities 25.5 9 LongTerm Credit Bank 24.8 10 Allianz 24.6 11 Tokai Bank 21.3 12 Mitsubishi Trust Banking 17.2 13 Deutsche Bank 16.4 14 American International Group 16.3 15 Bank of Tokyo 15.9  2001 1 Citigroup 259.7 2 American International Group 207.4 3 HSBC Holdings 109.7 4 Berkshire Hathaway 100.2 5 Bank of America 99.0 6 Fannie Mae 79.5 7 Wells Fargo 73.7 8 J.P. Morgan Chase 71.7 9 Royal Bank of Scotland 69.4 10 UBS 67.1 11 Allianz 62.9 12 Morgan Stanley Dean Witter 61.4 13 Lloyds TSB 60.3 14 Barclays 55.2 15 Credit Suisse 51.3      
     Kaynak Morgan Stanley Capital International 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
