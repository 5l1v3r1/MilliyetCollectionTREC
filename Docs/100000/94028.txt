<DOC>
<DOCNO> 94028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/siyaset/asiy.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekalet mekanizmasına gerek yok 
</HEADLINE>
<TEXT>
İşimin başındayım belirsizlik yok 
Ekonomi zirvesinde başbakanlıktan çekilmesinin gündeme gelmediğini söyleyen Ecevit "İşimin başındayım. Siyasi belirsizlikten bahsetmek kuruntu olur" dedi 
     ANKARA Milliyet 

     Başbakan Bülent Ecevit, önceki günkü ekonomi zirvesinde çekilmesine ilişkin bir konuşmanın geçmediğini belirterek, "Görevimin başındayım, vek lete gerek yok" dedi. Ecevit, dün Başbakanlık muhabirlerinin kendisine yazılı olarak ilettiği soruları yanıtladı. Sorular ve Evevit’in yanıtları şöyle 
     
Devlet Bakanı Kemal Derviş’in zirvede size "çekilin" dediği doğru mu Başbakan Yardımcısı Mesut Yılmaz, sizin sağlık raporunuzu kamuoyuna açıklamanızı ya da bir süreliğine vek let vermenizi önerdi mi 
     Ekonomi doruğu toplantısında çekilmem söz konusu olmadı. 
     
     Gerekli önlemler alınıyor 
Derviş ve bürokratları zirvede nasıl bir tablo çizdi 
     Sayın Kemal Derviş, ekonomi bakımından biraz kaygılıydı. Fakat görüşmeler sonunda ortaya çıkan tablo, Sayın Kemal Derviş’in de kaygılarını giderdi. Çünkü bütün göstergeler ekonomide hızlı bir iyileşme gösteriyor. Enflasyon yani yaşam pahalılığı hızla düşüyor. İmalat sanayi, dış satım, turizm hızla gelişiyor. Ayrıca ekonomimizin çok büyük bir potansiyeli var. Bu potansiyel hızla gelişecektir. Hükümetimiz en sağlıklı önlemleri alıyor. Önemli olan ekonomi çevrelerinin küçük dalgalanmalardan paniğe kapılmamasıdır. 
     
     Siyasi belirsizlik yok 
"Çekilmemi istiyorlarsa düşürsünler" dediniz. Bu çağrının adresi ortaklarınız mı Muhalefetin sayısı sizi düşürmeye yetmiyor. Bu açıklamanıza gelen tepkileri nasıl değerlendiriyorsunuz 
     Muhalefetin veya kimi çevrelerin beni düşürmeye güçlerinin yetmemesi benim sorunum değildir. 
     
Siyasi belirsizliği nasıl aşacaksınız 
     Ortada siyasi belirsizlik yoktur. Meclis’te yeterli çoğunluğu olan ve uyum içinde çalışan üç partili bir hükümet vardır. Üstelik bu hükümet iş başına geldiğinden beri yapısal reform niteliğinde sayısız yasa çıkarmış ve çıkarmaya devam etmektedir. Bu durumda siyasi belirsizlikten söz etmek kuruntudan ibarettir. 
     
Başbakanlığı sürdürmeye kararlı mısınız Vek let mekanizmasını işletmeyi düşünüyor musunuz 
     Görevimin başındayım. Vek let mekanizmasını işletmenin gereği yoktur. 
     
Biz ne kötülük yaptık      Başbakan Bülent Ecevit, NTV’nin sorularına verdiği yanıtta ise, kendisinin hükümetten çekilmesi ile ilgili kamuoyunda bir kampanya hazırlandığını belirterek, "Üç yıldır başında bulunduğum hükümet, Türkiye’ye ne kötülük yapmış. Aksine görülmemiş reformlar yaptık" dedi. 
     Ecevit, Devlet Bakanı Kemal Derviş’in önerdiği "eşgüdüm" konusunda da "Biz daha iyisini yapmaya kararlıyız. İşçi - işveren kesimini daha çok bir araya getireceğiz. Bu toplantılar benim başkanlığımda olacak" diye konuştu. 
     Başbakan, MHP’nin hükümetten ayrılacağı bunun yerine DYP’nin hükümete gireceği’ senaryolarına karşılık da, "Şu anda hiçbir şey yok. Bunlar hiç hesapta olmayan şeyler. Olur mu bilemem ama şu anda yok" dedi. 
     
Asansörü bekliyor...      SERPİL ÇEVİKCAN Ankara 

     Çalışmalarını bir süredir evinden Başbakanlık resmi konutuna kaydıran Başbakan Bülent Ecevit’in doktorlarına danışarak temmuz ortasından itibaren mesaiye başlayacağı kaydedildi. 
     Ecevit, resmi konutunda dün DSP’li vekilleri kabul etti. Edinilen bilgiye göre, DSP’lilerden spekülasyonlara kulak asmamalarını isteyen Ecevit, "Hepsi bir hesapla yapılıyor. Büyük bir kampanya ve baskı politikası yürütülüyor. DSP’nin bölünmesinden medet umanlar var. Ancak DSP bu sınavdan da başarıyla geçecektir. Ufak tefek sarsıntılar doğaldır. Biz yolumuza devam ediyoruz" dedi. 
     Prof. Turgut Zileli başkanlığındaki doktorlar heyeti, önceki gün yoğun mesai yaşayan Ecevit’i dün ziyaret etti. Doktorların Başbakan’ın sağlığına ilişkin bulgulardan memnun olduğu, bu durumun 15 Temmuz’da Başbakanlık’ta çalışmaya hazırlanan Ecevit’i cesaretlendirdiği belirtildi. 
     
     11 Temmuz’da gözden geçirilecek 
     11 Temmuz’da Başkent Hastanesi’nde detaylı konsültasyondan geçmesi beklenen Ecevit’in daha yoğun bir çalışma temposuna hangi sınırlar içinde başlayacağının kesinlik kazanacağı kaydedildi. 
     Bu arada Başbakanlık binasına Ecevit için inşa edilecek asansörün yapımını "hızlandırın" talimatı verildiği ifade edildi. Ecevit’in asansörün önümüzdeki 10 gün içinde hazırlanmasının ardından binaya daha kolay gideceği belirtildi. 
     



 SİYASET 















</TEXT>
</DOC>
