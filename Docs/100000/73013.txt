<DOC>
<DOCNO> 73013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/ekonomi/eko05.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizden çıkış reçetesini IMF’ye bırakmayalım’ 
</HEADLINE>
<TEXT>

     Koç Holding Tüketim Grubu Başkanı Cengiz Solakoğlu, krizden çıkış reçetesini IMF’ye bırakmanın hata olduğunu söyledi. 
     Atatürk Üniversitesi’nde düzenlenen panelde konuşan Solakoğlu, krizden çıkış reçetesini bu topraklarda büyüyen ekonomi uzmanlarından başkasının hazırlayamayacağını kaydetti ve öncelikle KDV’de indirim gerektiğini belirtti. Solakoğlu, "İlk yapılması gereken KDV’de agresif indirimdir. Ekonominin daha fazla küçülmeye tahammülü yoktur’’ dedi. 
     Cengiz Solakoğlu, Koç Holding’in krizde, geliri en düşük bölgelerde yatırımlarının devam ettiğine dikkat çekerek, Şanlıurfa’da yaptıkları Koç - Ata Besi Çiftliği projesinin benzerlerini Erzurum ve Kars’ta da gerçekleştireceklerini belirtti. Solakoğlu, Türkiye’de eğitime gereken kaynağın sağlanamadığını da sözlerine ekledi. 
     



 EKONOMİ 














</TEXT>
</DOC>
