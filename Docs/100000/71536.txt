<DOC>
<DOCNO> 71536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur01.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Bermek'e bombalı saldırı, oğlu yaralı... 
</HEADLINE>
<TEXT>

     Kadıköy'de, İstanbul Üniversitesi İÜ İstanbul Tıp Fakültesi öğretim üyesi ve Türkiye Bilimler Akademisi TÜBA Başkanı Prof. Dr. Engin Bermek'in dairesinin önüne bırakılan bombanın patlaması sonucu, oğlu Esen Bermek yaralandı. 
     Kızıltoprak Ihlamur Çıkmazı 6 numaradaki Göknur Apartmanı'nın ikinci katında oturan İstanbul Üniversitesi İÜ İstanbul Tıp Fakültesi Biofizik Anabilim Dalı Başkanı Prof. Dr. Engin Bermek'in, daire kapısının önünde bir patlama meydana geldi. 
     Patlama sırasında kapının yanında bulunan Bermek'in oğlu Esen Bermek 25 , bacaklarından ve karın bölgesinden yaralandı. 
     Ailesi tarafından Haydarpaşa Numune Hastanesi'ne kaldırılan Bermek, yapılan ilk müdahalenin ardından Özel Acıbadem Hastanesi'ne kaldırılarak tedavi altına alındı. 
     Hastane yetkilileri, bilgisayar mühendisi olan Esen Bermek'in patlama sırasında vücuduna saplanan parçaların çıkarılması amacıyla ameliyata alındığını, Bermek'in hayati tehlikesinin bulunmadığını bildirdiler. 
     Patlama sırasında TÜBA Başkanı Prof. Dr. Engin Bermek'in Ankara'da olduğu öğrenildi. 
     Polis yetkilileri, yapılan incelemede, patlamaya daire kapısı önüne kimliği belirsiz kişi ya da kişilerce bırakılan parça tesirli bombanın neden olduğunu belirttiler. 
     Patlamayla ilgili soruşturma sürdürülüyor. 
     






</TEXT>
</DOC>
