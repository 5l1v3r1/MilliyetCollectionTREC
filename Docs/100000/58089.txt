<DOC>
<DOCNO> 58089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yazar/yilmaz.html </URL>
<DATE> 2001/12/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yolsuzlukla mücadelede IMF modeli 
</HEADLINE>
<TEXT>

     Bayram bitti, sıra geldi yolsuzluk ekonomisiyle mücedeleye... 
     Hükümet IMF'den aldığı toplam 30 milyar dolara varan krediyi geri ödeme yeteneğine sahip olduğunu ispat etmek zorunda. 
     Yolsuzluk sıralamasında ilk 5 ülke içine giren Türkiye'nin, IMF ve Dünya Bankası'na sunulmak üzere "eylem planı", hazırladığını Hürriyet gazetesinden öğreniyoruz. 
     Devlet Bakanı Kemal Derviş'in "yolsuzlukla mücadele" ifadesini, "etkin yönetim" olarak değiştirdiği projenin başlığı, "Türkiye'de şeffaflığın arttırılması ve kamuda etkin yönetimin geliştirilmesi eylem planı" olmuş. 
     Bu plana göre yolsuzlukla ilgilenen savcılara bağlı "Adli kolluk" birimi kurulacak. 
     Biz buna "Savcılara bağlı polisler" diyebiliriz... 
     Konunun uzmanına soruyorum, "Dünyada yaygın bir uygulama değil" diyor. 
     Planın ikinci aşaması, "Yolsuzluk İhtisas Mahkemeleri" kurulmasını öngörüyor. Türkiye'de yolsuzlukla mücadele için 4422 sayılı Çıkar amaçlı suç örgütleriyle mücadeleyi amaçlayan yasal düzenleme kanun yürüyordu. Bu yasal düzenlemeye göre "projeli çalışma" adı altında savcılık, müfettişler ve güvenlik güçlerinin ortaklaşa yürüttükleri bir eylem planı vardı. 
     Bülent Ecevit'in Başbakanlığındaki 57. Hükümet döneminde birbiri ardına yapılan operasyonlar bu yasaya dayanarak yürütüldü. Bazen bir yıl, bazen üç ay gibi uzun süreli delil toplama süreçlerini de içine alan çalışma ile "Çıkar amaçlı suç örgütü oluşturdukları" iddiasıyla açılan davalar DGM'lere verildi. 
     
Terörle bağlantı      Geçtiğimiz günlerde yasada yapılan değişiklikle DGM'ye verilen bu dosyalar, Ağır Ceza Mahkemeleri'ne havale oluyor. 
     Ne yapılmak isteniyor 
     IMF veya Dünya Bankası yetkilileri, "4422 sayılı kanununda değişiklik yapmayı neden istediniz" diye soruyor mu 
     Türkiye yolsuzlukla, terörün birbiri ile bağlantısını keşfetmiş bir ülke. Gazeteci Uğur Mumcu, uyuşturucu ile PKK bağlantılarını araştırırken katledildi. Siyasi kadrolara kadar sıçrayan Susurluk olayı, ne yalnızca ekonomik, ne de siyasiydi... 
     Afganistan'da terör örgütü El Kaide'nin çalışması en taze örnek. ABD, 11 Eylül terör eyleminden sonra Usame bin Ladin'i desteleyen para kaynaklarına yöneldi ve hesaplarına el koydu. 
     Yolsuzlukla mücadele suçun işlendiği ilin de, ülkenin de sınırlarını aşabiliyor. 
     
Paralar gelecek mi      Delilden, suçluya gitmeyi amaçlayan 4422 sayılı kanunu güçlendirmek dururken, Devlet Güvenlik Mahkemeleri DGM lafına takılmak samimiyet olabilir mi 
     Hükümetin "etkin mücadele" yöntemi IMF'i ikna edebilir ama Türk kamuoyunu zor. Türkiye ekonomisine 16 milyar dolar resmen ifade edilen rakam açık yükleyen hortumlanan bankaların patronlarını - yöneticilerini, DGM kapsamından çıkarana kadar, DGM'leri "Yolsuzlukla Mücadele Mahkemeleri'ne" dönüştüremezler miydi Bilgi ve arşivin bir merkezde toplandığı "Türkiye Savcılık Müessesi" kurulamaz mıydı 
     Hortumlanan paralardan tek kuruş geri alamayan Bankacılık Düzenleme ve Denetleme Kurulu'na BDDK , IMF'e verilecek olan "etkin plan" yeni olanaklar sağlayacak mı 
     Yolsuzlukla mücadele için çıkarılan 4422 sayılı kanunu güçlendirmekten neden sözetmezler de, yeni yeni eylem planları sunarlar anlamadım. 
     
     







Sayın Ecevit... 


Yüz göz olmak 


Bush - Ecevit zirvesi 


100 bin voltluk adam 


Failatün failün'süz edebiyat 


Kamu bankalarına yeni görev zararları mı geliyor 


İsteyen ABD olsaydı .. 


Köyden indim borsaya’ 


Usame'nin kasetleri yeni savaş senaryoları 


Husumet listesi 


Ecevit'in Irak politikası 


Bayramın bilançosu fena sayılmaz 


Kuş’lar ölmemeli 


Yolsuzlukla mücadelede IMF modeli 


</TEXT>
</DOC>
