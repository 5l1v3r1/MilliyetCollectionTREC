<DOC>
<DOCNO> 80857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/yilmaz.html </URL>
<DATE> 2002/04/28/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Akıp giden yalnızca ucuz mazot değil 
</HEADLINE>
<TEXT>

     Petrol Ürünleri İşverenler Sendikası’nın PUİS düzenlediği 4. Petrol Şurası’na, aynı gün yayınlanan manşetimiz bomba gibi düştü. Önder Yılmaz’ın haberinde, Genelkurmay’ın Başbakanlığa sunduğu raporda, sınırdan geçen kaçak akaryakıttan PKK ve yandaşlarına 330 trilyon haksız kazanç sağlandığı bilgilerine yer veriliyordu. 
     Petrol Şurası öncesinde, Genelkurmay’ın raporu sektörde tartışma başlattı. 
     Akaryakıt sektöründeki bu tartışmalara girmeden önce, Başbakan Yardımcısı Mesut Yılmaz’ın şura öncesi katıldığı son geziden bahsedeyim. Yılmaz ile Türkiye’nin ilk sınır kapısı Gürbulak’ın Uluslararası Nakliyeciler Derneği’ne UND yap, işlet, devret modeli ile ihale edilmesinin ardından düzenlenen tören nedeniyle Ağrı’daydık. 
     Hava yağışlı ve soğuk, ortam gergindi .. Ağrılılar Yılmaz’ın konuşmasına tepkilerini protestolarla dile getiriyordu. Açız İş yok Kısa kısa cümlelerle, upuzun bir siyasi geçmişin hesabını soruyorlardı ve Yılmaz konuşmakta güçlük çekiyordu. Ağrı gezimiz, seçimin yaklaştığı sinyalini veriyordu. 
     UND, Gürbulak törenine 150 civarında misafir indirmişti ancak, tören adeta bir ANAP açık hava toplatılarına dönüşmüştü. Yılmaz, Ağrı’daki protestoların AKP ve HADEP tarafından organize edildiğini öne sürüyor. Ne yani farklı partilerin tabanları, Türkiye’yi yönetmeye talip olanların halk kavramı içine girmiyor mu ANAP bundan böyle mitinglerde önlemleri arttıracakmış 
     
Sektörde cepheler      Neyse keşke Yılmaz’ın dişi rahatsızlanmasaydı da Petrol Şurası’na katılabilseydi. Yılmaz petrolcülere, Ağrı’dan getirdiği taze bilgileri aktarabilirdi... 
     Bu arada PUİS’in toplantısına Petrol Sanayicileri Derneği üyesi şirketlerin katılmadığını da vurgulamak isterim. Onlar sektör sorunlarının, akaryakıt istasyonları sahipleri tarafından tartışılacak boyutta olmadığını düşünüyorlar. Bugünlerde ana dağıtım firmaları ile akaryakıt istasyonları arasındaki çelişkinin artmasında en önemli etken, çıkacak olan yeni Petrol Kanunu. 
     Genelkurmay’ın raporunda dile getirilen kaçak akaryakıt sorunu, geçen yıl MGK’ya gelmişti, ancak ses de çıkmamıştı. Zaman içinde ne tür bilgiler eklendiyse, kaçak motorin, ham petrol iddiaları resmi raporlara girdi. Petrol Kanunu çıkmak üzereyken, raporun devletin gündemine gelmesi önemli. 
     Petrol Sanayicileri Derneği, devletin üst kademelerine kaçak akaryakıtın boyutunu, raporda ifade edilen 330 trilyon liranın çok üzerinde bildirmişti. 
     Genelkurmay raporunda belirtilen kaçak miktarının, ancak bir küçük istasyonun bir yıllık tüketimi kadar olduğunu vurgulayan sektörün önde gelenleri, Irak’tan 2 milyon ton motorin geldiğini, bunun 500 bin tonunun kaçak olduğunu belirtiyor. Ayrıca 500 bin ton civarında kaçak benzin girişi olduğunu vurgulayan kaynaklara göre, vergi kaybı 2 milyar doları buluyor. Bu hesaplamaya göre, ucuz mazot olarak satılmayan ve izinli bölgelerin dışında tüketilen motorin akaryakıt istasyonlarına yüzde 15’e varan oranda bir haksız kazanç da sağlıyor. 
     Yazımı Ağrı ile bağlamak istiyorum. Ağrı geri kalmışlığını, gümrüksüz akaryakıttan sağladığı gelirle bile aşamamış. Artık, dökme suyla beslemenin yeterli olmadığı, üretime yatırım yapmak gerektiğini söylemek gerekiyor. Yalnız bunu "6 bin mazot tüccarı" pankartı ile Gürbulak’daki törene gelenlere de anlatmak gerekecek. 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
