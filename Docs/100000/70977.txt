<DOC>
<DOCNO> 70977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur08.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısı tarafından terkedilen genç kız kendini yaktı 
</HEADLINE>
<TEXT>

     Antalya'da, nişanlısı tarafından terk edilen işsiz genç, üzerine benzin dökerek, kendini yaktı. Tedavi altına alınan gencin, hayati tehlikesi bulunmadığı bildirildi. 
     Bir süredir işsiz olan Muhammet Pomak 23 , önceki gün nişanlısı Nazmiye Turan ile tartıştı. 
     Tartışmanın büyümesi üzerine, genç kız, nişan yüzüğünü çıkararak, ayrıldığını söyledi. 
     Bu olaya sinirlenen Muhammet Pomak, dün gece yarısından sonra, Nazmiye Turan'ın Kepezaltı Mahallesi'ndeki evinin önüne giderek, üzerine benzin döküp kendini ateşe verdi. 
     Çevredeki vatandaşlar tarafından kurtarılan genç, Antalya Devlet Hastanesi'nde tedavi altına alındı. İkinci derece yanık olduğu belirtilen gencin, hayati tehlikesi bulunmadığı belirtildi. 
     






</TEXT>
</DOC>
