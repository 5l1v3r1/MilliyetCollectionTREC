<DOC>
<DOCNO> 80099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/gureli.html </URL>
<DATE> 2002/04/24/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Jospin ve "eskimiş yüzler"imiz 
</HEADLINE>
<TEXT>

     Bakın şu Türkiye'de neler oluyor 
     Fransa'da 7 yıl önceki seçimlere göre bu kez 7 puan az alan Jospin'e bakarak "eskimiş yüzler"imizin bundan ders almasını bekliyoruz. 
     Boşuna bekliyoruz. Hiç bırakırlar mı Babalarının çiftliği gibi yönettikleri böyle palas ülkeyi bulmuşlar, hiç bırakırlar mı 
     Şu olanlara bakın Ne hukuk tanıyorlar, ne yasa, ne de Anayasa Sanki babalarının çiftliği 
     Bu köşenin okurları anımsar Bergama'da siyanürle altın işletilmesini durduran yargı kararının uygulamaya konulacağı gün, Bakanlar Kurulu alelacele aldığı kararla "işletmeye devam" diyor. Anayasa'nın 138. maddesi istediği kadar "idarenin mahkeme kararlarını hiçbir surette değiştiremeyeceğini ve bunların yerine getirilmesini geciktiremeyeceğini" söylesin, kim dinler 
     Peki nerede bu Bakanlar Kurulu kararı Cumhurbaşkanı'na imza için gönderildi mi Resmi Gazete'de yayımlandı mı 
     Hayır 
     Hükümetin büyük partisinin bir milletvekili, DSP Bursa milletvekili Av. Ali Arabacı Başbakanlık Müsteşarlığı'ndan bu kararın metnini ister. Kararın "hizmete özel" olduğu ve kendisine verilemeyeceği bildirilir. 
     Böyle bir kararın "hizmete özel" sayılmasının mümkün olup olmadığını İdare Hukuku otoritesi Prof. Dr. Ülkü Azrak'a sorduk işte özetle söyledikleri 
     "Önemli konuları içeren ve üçüncü kişiler bakımından genel ya da birel anlamda etki ve bağlayıcılık niteliği taşıyan Bakanlar Kurulu kararlarının Cumhurbaşkanı'nın onayına sunulması ve imzalandıktan sonra Resmi Gazete'de ilan edilmesi gerekir. Bu gibi kararlar bakımından 'gizli' ya da 'hizmete özel' kaydı konması söz konusu olamaz. Bu usule uyularak ilan edilmiş olmayan Bakanlar Kurulu kararlarının geçerlik taşıması hukuken muteber sayılması ve bağlayıcı herhangi bir hukuki etki yaratması mümkün değildir." 
     Prof. Dr. Azrak, mahkeme kararını uygulatmamanın bir Anayasa suçu olduğunu söylüyor ve bakanların Yüce Divan'da yargılanmalarına yol açabileceğini belirtiyor. 
     Onlar iktidardayken dokunulmazlıkları nedeniyle ceza davası açılamıyor. Ama, bakanlar da dahil, kamu görevlileri hakkında tazminat davası açmak mümkün. Bakanların milletvekillikleri sona erdikten sonra ise, Yüce Divan yolu da açılıyor. 
     Şimdi söyler misiniz, bizimkiler Jospin'den utanıp da bu işi bırakırlar mı 
     Artık umudumuz yine yargıda ve de İzmir Barosu'nda. 
     
Bir şiir      Tadımlık dizelerimizi Müslim Çelik'ten seçtik. Nazım Hikmet Yahşi Güzel, Cem Yayınları, 2002 
     "Bilirler esrimiş sıcaklar sarkmış enginlere Pamucuk bulutları söndüren yel sanki Kükreyen gel - gitlerle birden susar sular Gözlerinden altın yağmurlar iner pirayenden kıyılara" 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
