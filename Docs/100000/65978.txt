<DOC>
<DOCNO> 65978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas03.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğinizi ilk 4 ay aşırı beslemeyin 
</HEADLINE>
<TEXT>

Doğumdan sonraki 4 ay aşırı beslenen bebeklerin, bu alışkanlığı sürdürdüğünü bildiren Amerikalı Dr. Stettler, İlk 6 ay sadece anne sütü verin’ uyarısını yapıyor 
     DIŞ HABERLER SERVİSİ 

     6 yıl süren araştırma 
     PHILADELPHIA Çocuk Hastanesi Çocuk Beslenme Uzmanı Dr. Nicolas Stettler, 12 kentte, 1959 - 1965 yılları arasında doğan 19 bin bebek üzerinde yiyecek alışkanlığı konusunda bir araştırma yaptı. 
     
     Temeli bebeklikten... 
     SONUCUNDA da, doğumlarından sonraki 4 ayda aşırı beslenen bebeklerin, büyüdüklerinde obez aşırı şişman olduklarını ortaya koydu. Stettler’e göre, beyin ilk birkaç aylık dönemde kişinin beslenme ritmini ve iştahını düzenliyor. 
     
     Anne sütü yeter 
     BU yüzden, bu dönem içinde fazla beslenen bebek, kaç kilo doğarsa doğsun, ömrünün geri kalan bölümünde bu alışkanlığını sürdürerek aşırı kilolu oluyor. Dr. Stettler, bebeklere rejim önermiyor. 
     
     Takviye gıda vermeyin 
     STETTLER’İN önerisi şöyle "Bebeğinizi en azından 6 ay anne sütüyle besleyin. Ve bu 6 ayda bebeğe takviye olsun diye ekstra gıdalar vermeyin. Sadece anne sütü yeter. Anne sütüyle beslenen bebek ağır ağır kilo alır." 
     



 YAŞAM 




















</TEXT>
</DOC>
