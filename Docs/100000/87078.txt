<DOC>
<DOCNO> 87078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/guncel/gun04.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben iyi insan değilim ama temiz sicilim var’ 
</HEADLINE>
<TEXT>

Çete suçundan yargılanan Sedat Peker, Tuğgeneral Veli Küçük’ün kendisine muhbirlik teklif ettiğini, ancak kendisinin reddettiğini söyledi 
     İSTANBUL Milliyet 

     Dünyadaki bütün Türkler’i buluşturmak amacıyla internet sitesi kuran Sedat Peker, "Ben kendimi kurtarmaktan acizim. Ben kimim de, 300 milyonu kurtarayım Aynaya baktığımda bunu görüyorum" yanıtını verdi. Kanal 7’de "Kırmızı Işık" programına katılan ve halen çete suçundan tutuksuz yargılanan Peker, yanında sürekli sicilinin temiz olduğunu gösterir belgeyle gezdiğini söyledi. Peker’in, "Ben çok da iyi bir insan değilim. Bizim de bulaştığımız, kirlendiğimiz bir çok şey vardı, ama anlatıldığı gibi siyah değil, beyaz da değilim. Ama belki gri, onu kabul edebilirim" sözleri dikkati çekti. 
     Peker mafya mensubu olduğuna ilişkin iddialara şu karşılığı verdi "Ben nasıl bir mafyayım Karakol komiseri, canı sıkılsa Bunu alın getirin’ diyor. Müdürün canı sıkıldığında zaten yandın, hiç şansın yok. Oysa mafyaya dokunulmaz." 
     Susurluk olayına adı karışan Tuğgeneral Veli Küçük’ün, İzmit Jandarma Alay Komutanı olduğu dönemde, firar eden uyuşturucu satıcıları hakkında kendisinin bilgisine başvurduğunu söyleyen Peker sözlerini şöyle sürdürdü "Ben de kendilerine şu cevabı verdim Ben yapı olarak muhbir bir insan değilim. Bahsi geçen kişileri tanımıyorum, o nedenle benim yardımcı olmam mümkün değildir.’ Ben bilgi sahibi olsam da yardımcı olamam. Bilgi vermeyi benim yetişme kültürümde muhbirlik kabul ederim." Peker, "Yeraltı dünyasındaki bir kişinin yeraltı dünyasına karşı mücadele vermesi çelişki değil mi " sorusuna da, "Valla benim yeraltı dünyasına karşı mücadele veriyorum diye bir iddiam olmadı" yanıtını verdi. 
     



 GÜNCEL 
















</TEXT>
</DOC>
