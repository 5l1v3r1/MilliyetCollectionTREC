<DOC>
<DOCNO> 73305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur13.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "AB'ye girmemek gibi bir arzumuz yok" 
</HEADLINE>
<TEXT>

     Başbakan Yardımcısı Devlet Bahçeli, Başbakan Yardımcısı Mesut Yılmaz'ın AB'ye girme yolundaki arzularını destekleyip desteklemedikleri sorusu üzerine, "Türkiye'nin Avrupa Birliği'ne girmemesi gibi bir arzusu yok" dedi. 
     Kazakistan'a hareketinden önce Esenboğa Havalimanı'nda açıklama yapan Bahçeli, ziyaretinin, Türkiye-Kazakistan arasında diplomatik ilişkilerin kurulmasının 10. yıldönümü ile Nevruz Bayramı'na rastladığını hatırlatarak, bu bayramı Kazaklarla birlikte kutlamaktan büyük bir mutluluk duyacağını ifade etti. 
     Ziyaretin, 10 yıllık süre sonunda ulaşılan noktayı yeniden değerlendirmek ve işbirliğini her alanda daha da geliştirmek konusunda neler yapılabileceğini ele almak imkanı vereceğini belirten Bahçeli, ekonomik alanda iki anlaşma imzalayacaklarını, ayrıca bölgesel ve uluslararası konularda görüş alışverişinde bulunacaklarını söyledi. 
     






</TEXT>
</DOC>
