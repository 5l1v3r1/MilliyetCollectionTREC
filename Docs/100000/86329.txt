<DOC>
<DOCNO> 86329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun06.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de "on-line boşanma" devri 
</HEADLINE>
<TEXT>

     ABD'de boşanmak isteyen çiftler, geleneksel masraflı ve uzun süren boşanma yöntemi yerine, bir internet sitesinin yardımıyla kısa sürede boşanabilecek. 
     Duygusal zorluğunun yanı sıra pahalı ve çok zaman alan boşanma davalarını, modern usulle rafa kaldırmaya kararlı bir internet şirketi, yaklaşık 15-20 bin dolara malolabilecek boşanma davaları yerine, ''işaretle, tıkla, ayrıl'' sloganıyla çiftleri birbirinden ayırıyor. 
     Seattle'da oturan Christine ve Andrew Brodigan, ''on line boşanmanın'' ilk örneğini internet başında gerçekleştiren çift oldu. 
     Adresi, ''www.completecase.com'' olan site sayesinde, 9 yıllık evli Brodiganlar ayrıldı. 
     Brodigan, ''boşanma kolay bir şey değil. Ancak bu kadar kolay halledilebilmesi çok yararlı'' dedi. Brodigan çifti, kredi kartı numaralarını girerek 249 dolarlık ücreti ödedikten sonra, 30 dakika içinde boşandı. Boşanmanın ardından konuşan Andrew Brodigan ise ''boşanma ücreti bu kadar ucuz olduğu için bizi fazla etkilemeyecek. 
     Bizim çok fazla paramız yok'' dedi. 
     Sitede ilgili soruları yanıtlayan çiftler, daha sonra ekranda görünen belgenin yazı dökümünü alarak imzalıyor ve bir hakime postayla gönderiyor... 
     





</TEXT>
</DOC>
