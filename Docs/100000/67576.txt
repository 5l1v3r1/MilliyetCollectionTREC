<DOC>
<DOCNO> 67576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yazar/cetiner.html </URL>
<DATE> 2002/02/14/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Dolar düşüyor, simit yükseliyor 
</HEADLINE>
<TEXT>

     Olacak şey değil İki gündür US dolar ıkınıyor sıkınıyor 1.450'lere çıkmaya çalışıyor, üç dört saat sonra bir de bakıyorsunuz 1.400'ün altına düşmüş Efendim diyorlar, Irak krizi doları böyle oynatıyor, sebebi Irak Veya Irak'ı bahane ederek dolarla oynayan spekülatörler yoklama yapıyor. 
     Çıktı çıkacak, indi inecek derken şöyle bir Nişantaşı'nda dolaşayım dedim. Hani büyük tepsilerin içinde saatte bir simit tezgahlarına çıtır çıtır tazeleri gelir ya. Simitin en zevkli yeniş anı o andır. 
     Bizim simit alışkanlığımız yarım asır önce Babıali'de başlamıştır. Gazetecinin en süratli, en ekonomik karnını doyurduğu gıda maddesi önce simit ise arkadan köfte gelir Sultanahmet köftesi, Filibe köftesi, yanında piyaz, sonra da tatlı revani. 
     Babıali'ye simiti her gün aynı saatlerde Kumkapı fırınlarından gönderirler. Hala oradaki simitçi fırınlarının ayrı bir lezzeti oluyor. Ama Nişantaşı ve Şişli bu işi öğrendi diyebilirim. Yalnıııız, 50 - 60 yıl öncesinin simitleri küçüktü, şimdikilerin yarısı kadardı 5 kuruştu. Zaman ve koşullar değişti, fırıncı için de, satıcı ve tüketici için de böylesi daha pratik oluyormuş Yani karlı 
     
Simit 300 bin lira      Doların iki saat içinde yükselip düştüğünde kalmıştık. Nişantaşı'nda simit düşünür, simit izler, indirim levhalarına bakarken 300 bin lira demezler mi Evet gömlek değil, simit 300 bin lira 
     - Evladım, dedim, kimse malını satamıyor bak dolar bile düştü, bir türlü tutunamıyor, simit nasıl olur da 300 bin lira olur Daha iki hafta öce 150 - 200 bin liraydı. 
     Kastamonulu simitçi boş boş yüzüme baktı 
     - Beyim, dedi, simitçi fırınları akaryakıtla çalışıyor, doğalgazla çalışıyor, un, susam, su ve sonra simitin taşınması hep akaryakıta bağlı. Geç bile kaldılar zam yapmak için. 
     Fazla konuşmadım simitin ucundan kopartıp yiye yiye Teşvikiye'ye doğru yürüdüm. 
     Güzelim mağazalar ucuzluk afişleriyle donatılmıştı. Boş değildi doğrusu hiçbiri, girenler çıkanlar, alanlar vardı. Yüzde 50 indirim, kredi kartı ile alışverişte 10 puan fazla ödüyordunuz. Şöyle birkaç mağazaya girdim değerli mallar da vardı ama çoğu geçmiş yıldan kalmaydı İlkbahar, yaz yaklaşıyor yeni modelleri çıkınca birçoğu tapon hale gelecek, satıcı stoklarını elden çıkartmaya bakıyordu 
     Ancak bir fiyat anarşisi görülüyordu ortada. Lüks mağazalardaki bazı malları çok daha düşük fiyatla bir başkasından alabilmek mümkündü. Yani kazık yememek için dolaşmak, aramak bulmak gerekiyordu 
     Şu küçük gezinti esnasında değişik insanların yüzlerine baktım, baktım, üç dört ay önceki sıkıntılı, karamsar hava dağılmış gibiydi. Az ve ucuz bir şeyler almak istiyordu dükkanlara girip çıkanlar, etekle bluzu, pantolonla gömleği denkleştirmeye çalışıyordu. Eğer yeni bir siyasal veya ekonomik kriz olmazsa daha rahat bir yaz geçirebileceğimiz umuduna eriştim şu ufak Nişantaşı gezisinde. 
     
     







Medeniyet mi medeniyetler mi 


Alicengiz’ler... 


İstanbul, Irak ve ABD 


Hukuk devleti ile hukuk dışılığı yüceltmek 


Dolar düşüyor, simit yükseliyor 


Alkolsüz siyaset 


Eğer... 


Sevgiliden çok sevgiye gerek var 


Foruma on üzerinden on... 


Aşkımı bir sır gibi... 


İŞTE ŞİKE İŞTE ÇETE 


Tayyip Erdoğan'a teşekkür ederiz 


İstanbul ruhu 


Renault, Fiat ve Ford, neden boşanmıyorlar 


Sevgililer Günü 


Petrol Kanunu daha çok su kaldırır 


</TEXT>
</DOC>
