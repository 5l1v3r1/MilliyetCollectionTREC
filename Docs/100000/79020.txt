<DOC>
<DOCNO> 79020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/spor/spo05.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hedefi kavradık" 
</HEADLINE>
<TEXT>

A Milli Takım Teknik Direktörü, oyuncularında Dünya Kupası bilincinin oluşmaya başladığını söyledi 
     ŞİLİ maçında takımın son durumunu görme imkanı bulduğunu belirten Şenol Güneş, galibiyetten çok oyuncularındaki Dünya Kupası bilincinin yerleşmiş olmasına sevindiğini söyledi. Tecrübeli hoca, "Zaman zaman iyi şeyler yapıyoruz. Hatalarımız da var. Oyuncularımızı ligin gergin atmosferinden biraz uzaklaştırdık. Bu maçla Dünya Kupası hedefini kavradığımızı düşünüyorum" diye konuştu. 
     SİSTEM değişikliğine gidebileceklerini vurgulayan Şenol Güneş, zaman zaman tandem, zaman zaman da liberolu sistemi denediklerini belirtip, "Rakibe göre ve skora göre sistemde yenilik yapabiliriz" dedi. Şili maçında tüm oyuncuların performansını görmeyi amaçladığını kaydeden Ay - Yıldızlı ekibimizin teknik patronu, ortaya konulan mücadeleden memnun olduğunu da sözlerine ekledi. 
     



 SPOR 

























</TEXT>
</DOC>
