<DOC>
<DOCNO> 85208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/yazar/akyol.html </URL>
<DATE> 2002/05/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En büyük düşman 
</HEADLINE>
<TEXT>

     MESUT Yılmaz dünkü konuşmasında Osmanlı’nın gerileme döneminden beri devlete ve millete musallat olan "atalet, miskinlik, hareketsizlik" hastalığımızı anlattı, harekete geçmezsek felaketlerle karşılaşacağımızı söyledi. 
     Şimdi Türk dostu bir bilim adamının, Prof. Feroz Ahmad’ın yazdıklarından bir bölüm aktarmak istiyorum 
     "Osmanlı devleti, paradoksal olarak, değişemeyecek kadar güçlü olmanın sıkıntısını çekmiş, dinamik ve değişen Avrupa’nın yarattığı meydan okumalara karşı koymak için gereken yapısal düzenlemeleri başaramamıştır. Sosyal ve kurumsal esnekliğe sahip olamayan İspanya ve Rusya da aynı vaziyetle karşılaşmış, Türkler gibi onlar da rakiplerinin gerisinde kalmışlardı." The Making of Modern Turkey, sf. 17 
     Dün de Yılmaz diyordu ki 
     "Dünyada bizim devletimiz kadar kendi insanını atalete sürükleyen ve adeta atalete mahkum eden başka bir devlet yoktur..." 
     Demek ki, hastalığımız derin ve köklü. 
     
     YAKIN tarihimizde, Yılmaz’ın da belirttiği gibi, dinamik üç dönem vardır Atatürk, Menderes ve Özal dönemleri... 
     Uzunca bir süredir devlet kıpırdamıyor, millet yılgın... Politikacılar uyuyor mu Haklı bir soru ama Yılmaz da diyor ki 
     "Sivil siyaset güçsüzleştirilmiş, siyaset alanı daraltılmış, siyasetin dengeleriyle sürekli oynanmıştır..." 
     Siyasetin güçsüzleştirildiği bu "yönetemeyen demokrasi"de toplumsal sorunları çözmeye de, ağır devleti kıpırdatmaya da siyasetin gücü yetmiyor. 
     Fransa’da İkinci Dünya Savaşı köklü siyasi gelenekleri parçaladığı için, dağınık ve güçsüz bir siyaset ortaya çıkmıştı. John Ambler, Ian Derbishire gibi siyaset bilimciler bu siyasi yapı zaafına "immobilizm" atalet, hareketsizlik, kıpırdayamazlık diyordu 
     Duverger ise "Halksız Demokrasi" adını vermişti, yani sandıktan çıkan adamların bir şey yapamadığı, "ortacılığa saplanmış" bir atalete batmış bir sistem Neticede Fransa 1958’de iç savaşın eşiğine geldi, fırtına gibi bir sistem reformuyla düzlüğe çıktı. 
     
     BİZ böyle ağır devlet ve yılgın millet olarak ataletimizi sürdürürsek, "rakiplerimizin gerisinde kalmamızın" dinamitleyeceği sosyal, ekonomik ve politik sorunlar bizi felaketlere sürükleyebilir 
     Yılmaz’ın şu sözleri yerinde bir uyarıdır 
     "Felaketlerin ve yeni krizlerin kapımızı çalmasını istemiyor, dünya liginde devlet ve millet olarak daha alt bir düzeye düşmek istemiyorsak, aklımızı başımıza devşirmeliyiz..." 
     Mesele Yılmaz değil, kim söylese bu sözler doğrudur maalesef Gerçekten, siyasetin içine düşürüldüğü güçsüzlük ve yılgınlık öyle bir "suya sabuna dokunmama" çekingenliği yaratmıştır ki, bırakın çözümü, düşünce gündemimiz bile kısırlaşmış, magazinleşmiştir Oligarşilerin sorunlu kitleleri oyalamak için pompaladığı "fiesta", Latin Amerika toplumlarının hangi sorununu çözdü 
     Evet en büyük düşmanımız atalettir, hareketsizliktir, immobilizm’dir. Fincancı katırlarını ürkütmekten çekinmeyen’ büyük fikirler, büyük hareketler... Aksi halde korkarım daha da küçülürüz 
     
     







En büyük düşman 


Topkapı sefası 


Zirvenin gündemi 


Ankara sesimizi artık duymuyor 


No 709’un sicili 


Kaçak binada liderler zirvesi 


Kolejlere girişte yeni arayışlar 


Hastalık ve... Dış politika 


Depresyondayım, unutuldum, aldatıldım... 


Kamu vakıfları bataklığı 


Erkan Mumcu’nun çıkışı 


Mumcu ANAP’ı bırakmaz, siyaseti bırakır 


İstikrar bize haram 


Seçimlerden önce partiler tartışılıyor 


</TEXT>
</DOC>
