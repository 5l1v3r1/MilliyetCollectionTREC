<DOC>
<DOCNO> 61490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko08a.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı Türk bonosuna dönüyor 
</HEADLINE>
<TEXT>

     EKONOMİ SERVİSİ 

     Dünya ekonomi basınının itibarlı yayın organı Financial Times’ta yer alan bir haberde, yabancı yatırımcının Türk bonosuna dönmeye başladığı ifade edildi. Financial Times’daki haberde, yabancı yatırımcıların Türkiye’de enflasyon düştükçe ve Türk Lirası değer kazandıkça, yabancı yatırımcıların Türk iç borçlanma senetlerine daha fazla rağbet ettikleri ifade ediliyor. Ancak, yatırımcıların, Türkiye’ye yatırım yapmak için ekonomik göstergelerin daha uzun vadede olumluya dönmesini beklemesinden, para girişinin sınırlı kaldığına dikkat çekiliyor. 
     Haberde, Türk ekonomisiyle ilgili olumlu gelişmelere rağmen, Türkiye’nin hala, yabancı yatırımcıların güvenini kazanması gerektiğine dikkat çekiliyor. 
     
     Kısa vadeli risk ortadan kalkıyor 
     Financial Times’a konuşan JP Morgan’ın analisti Jonathan Bayliss, Türk Eurobond’ların eylül sonuna kadar aşırı sat bölgesindeydi ancak Türkiye’nin portföylerdeki ağırlığı artıyor. Uzmanlar "nötr" neutral duruma geçiyor" dedi. JP Morgan, Türk Eurobond’larıyla ilgili olarak, toplam 122 milyar dolarlık fon yöneten bir 171 şirkete soru sorarak bir araştırma yapmış. Alınan 126 yanıttan çıkan sonuca göre, yatırımcılar underweight’ pozisyonlarını terk ediyor, Türkiye’ye finansal desteği gözden geçiriyor ve kısa vadeli riskin büyük ihtimalle ortadan kalktığına inanıyor. 
     



 EKONOMİ 


















</TEXT>
</DOC>
