<DOC>
<DOCNO> 86014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/siyaset/siy02.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP de kuruldu 
</HEADLINE>
<TEXT>

Uzun uğraşılardan sonra Murat Karayalçın ve Fikri Sağlar, Sosyaldemokrat Halk Partisi’ni resmen kurdu 
     ANKARA Milliyet 

     Sosyaldemokrat Halk Partisi SHP dün resmen kurularak Türkiye’nin 45. partisi oldu. Genel başkanlığına Murat Karayalçın, genel sekreterliğine Fikri Sağlar’ın getirildiği partinin sloganı da, "Yeter, insana oy verin" olarak belirlendi. Karayalçın, HADEP’le birleşme yönündeki sorulara, "Parti katılması söz konusu değil. Ancak HADEP’liler de katılabilir" yanıtını verdi. Karayalçın ayrıca, isim vermeden, eski SHP’li Ercan Karakaş ve Aydın Güven Gürkan gibi isimleri de SHP’ye katılmaya çağırdı. Partinin kurucu listesinin hazırlanması sırasında, Mahmut Alınak’la ilgili bir kriz yaşandığı öğrenildi. Partiye girmek için evrakını hazırlayan Alınak’ın, son anda SHP’ye katılmaktan vazgeçtiği, bu nedenle parti genel merkezinde 3 gün süren tartışmalar yaşandığı öğrenildi. Alınak, Milliyet’e yaptığı açıklamada, Gürbüz Çapan’ın kendisini partide istemediğini, bu nedenle Karayalçın’a baskı yaptığını söyleyerek, "Parti, Gürbüz Çapan’ partisi mi olacak " dedi. 



 SİYASET 












</TEXT>
</DOC>
