<DOC>
<DOCNO> 65516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/spor/yaksoy.html </URL>
<DATE> 2002/02/02/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
İthalat ve ihracat 
</HEADLINE>
<TEXT>

     Bizde problemler günlük olur, şişerler. Ve sonra bakarsınız bir balon gibi sönerler. Mesela ah şu hakem problemleri. Ne oldu yabancı hakem ithal edelim diyenlere. Şişen kurbağaya döndüler galiba. Sönüp gittiler. Doğrusu da buydu zaten. 
     Esasında biz yerlilerden şikayetçiydik. Adamcağızlar için her şeyi söyleyip, durduk. Sonra... Sonrası yok. Dünya Kupası’na hakemlerimizin ihraç edilmemesini onur problemi yaptık. Öyle ya, hakemlerimizin kalitesi mi bozuktu, yoksa Dünya spor otoriteleri bizi unutmuş muydular Hep böyle olur zaten. Bizi unuturlarsa kabaramazsın, kel fatma gibi kızarız. Sonrası hiç. Eh aklımıza geldi de soralım dedik. Bizim maçları dışarıda veya içeride yürüten yabancı hakemleri maçları kaybedince birkaçı hariç az mı hırpaladık... Terbiyesiz Fransız, ahlaksız İtalyan, düşman Alman veya Hollandalı gibi. Anlaşılan ekonomimizde olduğu gibi sporda da ihracat ve ithalat dengelerimizde bayağı psikolojik problemler var. 
     



 SPOR 























</TEXT>
</DOC>
