<DOC>
<DOCNO> 64287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun03.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin füze savunma denemesi başarılı... 
</HEADLINE>
<TEXT>

     ABD, denizde bulunan bir füzesavar sistemi yardımıyla yaptığı ilk füze savunma denemesini başarıyla tamamladı. 
     Amerikan Savunma Bakanlığı Pentagon yetkilileri, Aries tipi kısa menzilli bir füze olan hedefin, Büyük Okyanus'taki Kauai'de bulunan füze üssünden atıldıktan sonra Aegis hava savunma sistemiyle teçhiz edilmiş USS Lake Erie isimli kruvazörden fırlatılan başka füzeyle vurulduğunu belirttiler. 
     Pentagon sözcüsü Michael Halbig, ''denemenin hedefine ulaştığını'' söyledi. 
     Pentagon, savunma füzesinin başlığına, ''Lightweight Exo-Atmospheric Projectile Kinetic Warhead'' Hafif Atmosferdışı Kinetik Füze Başlığı adını verirken, şimdiye kadar ilk savunma amaçlı olarak SM-3 tipi bir füzenin bir gemiden uzaya fırlatıldığı belirtildi. 
     






</TEXT>
</DOC>
