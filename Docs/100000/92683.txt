<DOC>
<DOCNO> 92683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sonspo14.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milliler, üçüncülük maçının son hazırlığını yaptı... 
</HEADLINE>
<TEXT>

     A Milli Futbol Takımı, Dünya Kupası'nda Güney Kore ile yarın yapılacak üçüncülük maçının hazırlıklarını tamamladı. 
     Karşılaşmanın yapılacağı Daegu World Cup Stadı'ndaki 1,5 saatlik antrenmanın basına açık olan 15 dakikalık bölümünde futbolcular hafif bir koşunun ardından toplu ısınma hareketleri yaptılar. 
     Antrenmana sakat olan Hasan Şaş katılmazken, Hasan'ın oynamaması durumunda teknik direktör Şenol Güneş'in, Dünya Kupası'nda şu ana kadar sakatlığı nedeniyle forma giyme şansını bulamayan Okan'a yarın ilk 11'de yer vermesi bekleniyor. 
     Türkiye'nin, Güney Kore ile yapılacak üçüncülük maçına şu 11 ile çıkması bekleniyor 
     Rüştü, Fatih, Bülent, Alpay, Hakan Ünsal, Ümit Davala, Yıldıray, Tugay, Emre Belözoğlu, Hasan Şaş Okan , Hakan Şükür . 
     





</TEXT>
</DOC>
