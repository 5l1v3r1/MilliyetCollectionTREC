<DOC>
<DOCNO> 66173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yazar/bila.html </URL>
<DATE> 2002/02/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kontrol mühendisleri ne iş yapar 
</HEADLINE>
<TEXT>

     Afyon'un Çay ilçesindeki sanayi sitesi, tek katlı bir yapı olmasına karşın, 6 büyüklüğündeki depremde tümüyle yıkıldı. 
     Deprem bölgesine giden arkadaşlarımızın bildirdiğine göre sitenin yıkılan duvarları toz halinde... 
     Tek katlı bir yapının tuz gibi dağılmasını nasıl izah edersiniz 
     Eğer, deprem iş gününde olsaydı ve bu sitede çalışan yaklaşık 500 kişi yaşamını kaybetseydi, bunu nasıl izah ederdiniz 
     Afetin tatil günü meydana gelmiş olmasına şükretmekten başka elden bir şey gelmiyor. 
     Türkiye'de deprem manzaraları gösteriyor ki, insan yaşamının hiç değeri yok. İnşaatların çürük yapılmasının en önemli nedeni olarak müteahhitlerin malzemeden kazanmaları, halk diliyle "malzemeden çalmaları" gösterilir. Bunun bir gerçek olduğu herkesçe biliniyor. 
     Ancak bunun bir de denetim tarafı yok mu 
     Var... 
     Her inşaatın bir kontrol mühendisinin gözetiminde yapılması zorunlu olduğuna göre en az müteahhit kadar bu mühendislerin de sorumlu olması gerekmez mi 
     Örnek bina diye yapılan ancak bütün duvarları toz halinde dağılıp çöken Çay ilçesinin sanayi sitesinin kontrol mühendisi bu durumu nasıl açıklar 
     Kontrol mühendisleri Türkiye'de ne iş yapar 
     Bu nasıl "kontrol"dür ki, bırakın depremi sert bir rüzgar estiğinde binalar dağılıp gidebiliyor 
     Bir de şu gerçek var... 
     Türkiye'de bazı mesleklerle "rüşvet" bir arada anılır... 
     Maalesef öyle... 
     Ve yine maalesef ki, kontrol mühendisliği için de bu yargı giderek yaygınlaşıyor. 
     Elbette, bütün kontrol mühendislerini itham etmek doğru olmaz. 
     Ama gelin görün ki, her deprem bize Türkiye'de binaların kontrol mühendisinin onayından nasıl geçtiği sorusunu sorduruyor. 
     Sadece adli makamların değil meslek odalarının da kontrol mühendisliğini masaya yatırmaları gerekiyor. 
     Gerekiyor ki, kontrolü mühendis mi yapıyor, rüşvet mi, ortaya çıksın... 
     
     







Türkiye nereye 


Necati’den bize 


Kontrol mühendisleri ne iş yapar 


Kıbrıs-Avrupa hattında koalisyon liderleri 


Saddam ve çanak 


Öğretmen Yardımlaşma Kurumu 


Bitmeyen şişenin kapağına mantar tıkadık 


Türkiye'de değişimi ve insanları anlamak 


Şimdi de neden İran 


Bu yol başka yol... 


Amerika Irak harekatı için Kuveyt'e asker yığıyor 


Şair, besteci, sazende, virtüöz bir bakan rubailer... 


9 milyar dolarlı gündemimiz 


Akıl kayması, gönül kaçması 


9 milyar dolar, krize çözüm değil 


</TEXT>
</DOC>
