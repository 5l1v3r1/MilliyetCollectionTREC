<DOC>
<DOCNO> 88976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun09.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da Loya Jirga toplantısı bir gün erteleniyor 
</HEADLINE>
<TEXT>

     Afganistan Dışişleri Bakanlığı, bugün açılması planlanan geleneksel meclis Loya Jirga toplantısının 24 saat ertenelebileceğini bildirdi. 
     Bakanlık sözcüsü, ülkenin geçiş hükümetini seçecek meclisin açılışının yarına ertelenebileceğini kaydetti. 
     Ertelemeyle ilgili açıklamadan önce dün geç saatlere kadar süren görüşmelerde, eski Afgan Kralı Zahir Şah'ın yeni hükümette alacağı role ilişkin anlaşmazlıkların çözülemediği kaydedilmişti. 
     Afgan geçici yönetiminin çoğunluğunu oluşturan Kuzey İttifakı'nın, Zahir Şah'ın yeni hükümette bir rol almasını istemediği, ancak yönetimin diğer unsurlarının Zahir Şah'ın önemli rol üstlenmesini istediği haber veriliyor. 
     





</TEXT>
</DOC>
