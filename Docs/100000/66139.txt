<DOC>
<DOCNO> 66139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/spor/aspo.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon ligden sonra, Türkiye Kupası’nda da havlu attı 
</HEADLINE>
<TEXT>
Acıların efendisi 
Denizlispor karşısında tek gole mahkum olan Karadeniz ekibi, k bus dolu günlerden sıyrılamadı. Kaleci Süleyman muhteşem bir oyun çıkardı, takımını yarı finale taşıdı 
     Metin’in büyük hatası 
     LİG’DE tarihinin en kötü günlerini yaşayan Trabzonspor, tek umudu olan kupadan da elendi. Cezalı olduğu maçta Denizlispor ile İstanbul İnönü Stadı’nda karşılaşan Bordo - Mavililer, 90 dakika baskılı oynadılar. Ancak 43. dakikada kaleci Metin’in büyük hatasını değerlendiren Coşkun, Denizlispor’u öne geçirdi. 
     
     Süleyman devleşti 
     İKİNCİ yarıda Trabzonspor sonucu değiştirmek için elinden gelen her şeyi yaptı. Ancak gol yollarında bir türlü etkili olamadı. Denizlispor 57. dakikada Veysel ile bir penaltı vuruşundan da yararlanamadı. Hami’nin frikikleri karşısında devleşen kaleci Süleyman takımını Türkiye Kupası’nda da yarı finale taşıdı. 
     

</TEXT>
</DOC>
