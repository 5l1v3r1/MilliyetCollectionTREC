<DOC>
<DOCNO> 52963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/dunya/tur.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kosova’da ılımlı’ zafer 
     Kosova’da önceki gün yapılan genel seçimleri ılımlı Arnavut lider İbrahim Rugova’nın partisi Kosova Demokratik Birliği LDK kazandı. Rugova, "LDK seçimleri, oyların yaklaşık yüzde 70’ini alarak kazandı" dedi. Türklerin partisi Kosova Demokratik Türk Partisi’nin KDTP Genel Başkanı Mahir Yağcılar ise, sandıktan çıkan 8 bin kadar oydan 1400’ünü partisinin kazandığını belirterek, Prizren’de üçüncü parti konumunda olabileceklerini söyledi. 
     
     Afgan TV yeniden yayında 
     Taliban yönetiminin emriyle 5 yıl önce yayınına son verilen Afganistan’ın Kabil Televizyonu’nun yeniden yayına geçtiği bildirildi. Kabil TV Müdürü Humayün Ravi, yarısı savaş sırasında zarar görmüş ve 1996 yılından beri boş olan televizyon istasyonunun mühendisler tarafından onarılarak, dün 18 00’de 3 saatlik canlı yayına başladığını açıkladı. 
     
     Kör İmam’ın oğlu da öldü 
     ABD’nin Afganistan’a yönelik bombardımanları sırasında, 1993 yılında Dünya Ticaret Örgütü’ne düzenlenen bombalı saldırıdan dolayı ABD’de ömür boyu hapis cezasına çarptırılan Mısırlı imam Şeyh Ömer Abdülrahman’ın oğlunun da öldüğü ileri sürüldü. Londra’da yayımlanan Arap yanlısı Eşşark El Avsat gazetesi, 29 yaşındaki Esad Abdülrahman’ın da El Kaide liderlerinden Muhammed Atıf’ın öldürüldüğü saldırıda yaşamını kaybettiğini öne sürdü. 
     



 DÜNYA 










</TEXT>
</DOC>
