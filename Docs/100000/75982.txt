<DOC>
<DOCNO> 75982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun38.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları Refah'a girdi 
</HEADLINE>
<TEXT>

     İsrail tank ve buldzerleri, Gazze Şeridi'nin güneyindeki Refah yakınlarına girdi. 
     Filistinli güvenlik kaynakları, bölgede sabah bir İsrail tankına düzenlenen ve tankın hasar gördüğü saldırının ardından tank ve buldozerlerin Filistin polisine ait mevzilere ateş açarak Refah yakınlarına girdiklerini belirtti. 
     Görgü tanıkları, Filistin saldırısından sonra İsrail cankurtaranlarının askerleri taşımak için bölgeye geldiğini söyledi. 
     İsrail savaş uçakları da, Hizbullah'ın ateş açmasının ardından Güney Lübnan'da Şebaa çiftliklerinin bulunduğu bölgedeki hedeflere hava akını düzenledi. 
     Bu arada, Filistin polisinin Batı Şeria sorumlusu Albay Cibril Receb'in Ramallah'taki karargahından 5 otobüs ayrıldı. 
     Görgü tanıkları, otobüslerde kaç kişinin bulunduğunu bilmediklerini belirtti. 
     






</TEXT>
</DOC>
