<DOC>
<DOCNO> 51239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yasam/yas02.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana canım deme’ cinayeti 
</HEADLINE>
<TEXT>

Polis Selçuk Doğan, kavgaları sonucu intihara kalkışan eşi Şule’yi hastaneye getirdi. Ve sedyede yatarken Bana canım deme’ diyen eşini, kalbinden vurdu 
     RECEP DEMİRCİ, MÜCAHİT ÖZDEMİR Erzincan DHA 

     Erzurum'dan üç ay önce Erzincan'a tayinleri çıkan 10 yıllık polis Selçuk Doğan 31 ile eşi Şule Doğan 28 , Fatih Mahallesi 703. Sokak'taki Örnek Apartmanı'nda bir daire kiralayıp yerleşti. 
     Psikolojik tedavi gördüğü belirtilen Selçuk Doğan Trafik Şube Müdürlüğü'nde, eşi Şule Doğan da Polis Meslek Yüksekokulu'nda görevlendirildi. İkisi de Adanalı çift, ilköğretim okulu ikinci sınıfta okuyan büyük kızları 8 yaşındaki Nida'yı Adana'daki yakınlarının yanına gönderdi, 4 yaşındaki küçük kızları Gökçen ise yanlarında kaldı. Aralarında geçimsizlik bulunan ve sık sık tartışan Doğan çifti, dün sabah saat 06.00 sıralarında işe gitmek için hazırlanırken, yeniden tartışmaya başladı. 
     
     İlk kurşun kimden çıktı 
     Henüz bilinmeyen nedenle yatak odasında başlayan tartışma, kavgaya dönüştü. 
     Bu sırada bir silah patladı ve Şule Doğan başından yaralandı. Selçuk Doğan'ın, eşi Şule'yi mi yaraladığı, yoksa kadın polisin kendi tabancasıyla intihara mı kalkıştığı anlaşılamadı. Ancak silah sesini duyarak çiftin evine koşan komşuları, Şule Doğan'ı kanlar içinde yatak odasında buldu. Hemen bir otomobile konulan kadın polis, Erzincan Devlet Hastanesi'ne yetiştirildi. Komşularına eşinin intihara kalkıştığını söyleyen polis Selçuk Doğan da, onunla birlikte hastaneye geldi. 
     Acil Servis'te yapılan ilk müdahalenin ardından röntgen çekimi için sedyeye konan Şule Doğan'ın başına giden eşi Selçuk Doğan, üzgün bir ifadeyle 'Nasılsın canım ' diye sordu. 
     
     Son sözü Sen vurdun derim 
     Eşine tepki gösteren Şule Doğan'ın cevabı ise hayli sert oldu. Şule Doğan'ın, "Bana canım deme Senden bıktım Senin vurduğunu söylerim" diye bağırması, Selçuk Doğan'ı çıldırtmaya yetti. Selçuk Doğan, çevrede bulunan görevlilerin ve 4 yaşındaki kızı Gökçen'in şaşkın bakışları arasında belindeki tabancayı çekerek, sedyedeki eşine kurşun yağdırdı. Şule Doğan, göğsüne isabet eden kurşunlarla olay yerinde can verdi. Polis Selçuk Doğan da gelen meslektaşlarına silahıyla birlikte teslim oldu. 
     



 YAŞAM 

















</TEXT>
</DOC>
