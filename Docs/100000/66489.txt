<DOC>
<DOCNO> 66489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko04.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimli POAŞ hisse senedi 
</HEADLINE>
<TEXT>

POAŞ çalışanları, halka arzda peşin ödeme yaparlarsa yüzde 15, küçük tasarrufçu da yüzde 12 iskontodan yararlanacak 
     EKONOMİ SERVİSİ 

     Petrol Ofisi’nin POAŞ kamuya ait A Grubu hisse senetlerinin İş Yatırım aracılığıyla ikincil halka arzına ilişkin model belli oldu. 
     Halka arzda yurtiçindeki tasarruf sahipleri, POAŞ mevcut çalışanları ve bayi sahipleri, küçük tasarruf sahipleri, alım gücü yüksek bireysel yatırımcılar ve yerli kurumsal yatırımcılar olmak üzere dörde ayrıldı. 
     POAŞ çalışanları ve küçük tasarruf sahipleri 300 lot 300 bin adet hisse altında, alım gücü yüksek bireysel yatırımcılar ve yerli kurumsal yatırımcılar ise 301 lot üzerinde talepte bulanabilecekler. 
     
     Peşin ödemede iskonto 
     POAŞ çalışanları Mevcut çalışanlar ve bayi sahibi gerçek kişiler, bayi ortakları ve bayi tüzel kişileri Ön talep sırasında belirttiği miktara eşit, kesin talepte bulunan POAŞ çalışanlarına yüzde 15, sadece kesin talepte bulunan POAŞ çalışanlarına ise yüzde 5 iskonto uygulanacak. 
     Ön talep sırasında talep ettikleri hissenin tamamını kesin kayıt sırasında talep eden küçük yatırımcıya yüzde 12, sadece kesin talepte bulunan küçük tasarruf sahiplerine ise yüzde 4 oranında iskonto uygulanacak. 
     
Vade farksız taksitli ödeme      POAŞ’ın ikincil halka arzında küçük tasarruf sahipleri ve POAŞ çalışanları için taksitli ödeme imk nı getirildi. Buna göre, küçük tasarrufçu ve POAŞ çalışanı kesin talepte en az ön talepteki kadar talepte bulunmaları koşuluyla, hisse senedi bedellerini vade farksız olarak taksitle ödeyebilecekler. Kesin talepte, ön taleptekinden daha fazla talepte bulunan küçük tasarruf sahipleri ve çalışanlar, kesin talepteki taleplerinin ön talepteki kadarı için vade farksız, biri kesin talepte başvuru anında ödenmek üzere 1 peşin 3 taksit eşit taksitte ödeme seçeneğinden yararlanabilecek. 
     



 EKONOMİ 






















</TEXT>
</DOC>
