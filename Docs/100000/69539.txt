<DOC>
<DOCNO> 69539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo04.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FATURA BRİEGEL’E 
</HEADLINE>
<TEXT>

Trabzonsporlu yöneticiler, Ankaragücü yenilgisi nedeniyle Alman hocaya yüklendiler, "Oyunu seyirci gibi izledi. Takıma müdahale edemedi. Bu maçta sınıfta kaldı" dediler 
     Hayal kırıklığı 
     ANKARAGÜCÜ yenilgisiyle UEFA Kupası’na katılma planları alt üst olan Trabzonspor’da fatura Teknik Direktör Briegel’e çıktı. Bordo - Mavili yöneticiler, hayal kırıklığına uğradıklarını, Alman hocanın oyunu seyirci gibi izlediğini belirttiler, "Takıma müdahale etmekte zorlanıyor. Değişiklik yapmakta gecikti. Briegel bu maçta sınıfta kaldı" ifadelerini kullandılar. 
     
     Oyunculara yüklendi 
     BAŞKAN yardımcısı Mehmet Öksüzoğlu, "Bir tek Sommers dışında takımda görevini yapan olmadı" diye konuştu. Teknik Direktör Briegel ise orta saha oyuncularına yüklendi, "Bu bölgede daha dikkatli davranmalıydık. Ayrıca basit gol yeme hastalığımız sürüyor. Forvetimizin eksikliği de kötü sonuçları getiriyor. Ama yine de kötü oynamamıza rağmen maçı kazanabilirdik" savunmasını yaptı. 
     
     Jarro üç hafta yok 
     TRABZONSPOR’UN Brezilyalı futbolcusu Jarro’nun üç hafta sahalardan uzak kalacağı açıklandı. Ankaragücü maçında sakatlanan Jarro’un dün MR’ı çekildi ve sol bileğinde ezilme tespit edildi. Bu arada Bordo - Mavili futbolcular, Ankaragücü yenilgisiyle büyük bir fırsat kaçırdıklarını belirttiler, "Artık Avrupa hedefi için yeni bir seri yakalamaya çalışacağız" dediler. 
     



 SPOR 





























</TEXT>
</DOC>
