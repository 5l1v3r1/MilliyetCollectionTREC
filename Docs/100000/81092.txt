<DOC>
<DOCNO> 81092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sonspo11.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Fenerbahçe'ye elenmenin üzüntüsü yaşanıyor 
</HEADLINE>
<TEXT>

     Erkekler Birinci Basketbol Ligi play-off serisi 1. turunda Fenerbahçe'nin 3-2 gerisinde kalan Galatasaray'da, elenmenin üzüntüsü yaşanıyor. 
     Galatasaray Antrenörü Koray Mincinözlü, Fenerbahçe ile yaptıkları 3. maçta son saniyelerde top kullanma avantajının kendilerinde 
     olduğunu belirterek, ''Ancak bu avantajı kullanamadık ve rakibimize yenilerek elendik'' dedi. Mincinözlü, iki takımın da tur atlamak için büyük gayret gösterdiğini vurgulayarak, ''Dünkü karşılaşmada son saniyelerde bizim 2 hücum kullanma avantajımız vardı. Ancak oyuncuların yorgun olması ve baskı altında kalması, bu avantajımızı kullanmamızı engelledi. Her iki takım da tur atlayacak güçteydi. Fenerbahçe bunu başardı. Kendilerini kutluyorum'' diye konuştu. Antrenör Mincinözlü, play-off 1. turunda elenerek bu sezonu tamamladıklarını, gelecek sezon konusunda konuşmak için ise erken olduğunu kaydederek, ''Ancak ben Galatasaraylıyım. Görev verilmesi halinde seve seve çalışırım'' diyerek sözlerini tamamladı. 
     





</TEXT>
</DOC>
