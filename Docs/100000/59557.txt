<DOC>
<DOCNO> 59557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/guncel/gun11.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarı yıl tatili 26 Ocak’ta 
</HEADLINE>
<TEXT>

     ANKARA Milliyet 

     İlk ve ortaöğretim okullarındaki yaklaşık 13 milyon öğrenci ve 500 bin öğretmen, 26 Ocak 2001 Cuma günü yarıyıl tatiline girecek. 
     Öğrenciler ve öğretmenler, tatilde hafta sonları da dahil olmak üzere 16 gün dinlenme fırsatı bulacak. Eğitim - öğretim yılının ikinci yarısı 12 Şubat Pazartesi günü başlayacak. İkinci dönemin son ders zili ise 15 Haziran Cuma günü çalacak. 
     
Sınavlara hazırlık      İkinci dönem, çoğu öğrenci için yoğun geçecek. Lise son sınıf öğrencileri Öğrenci Seçme Sınavı’na ÖSS , ilköğretim son sınıf öğrencileri Ortaöğretim Kurumları Öğrenci Seçme ve Yerleştirme Sınavı’na OKÖSYS ara sınıflardaki öğrenciler ise Devlet Parasız Yatılılık ve Bursluluk Sınavı’na hazırlanacak. ÖSS’ye 1 milyon 474 bin aday katılırken, sınav 17 Haziran 2001 Pazar günü saat 09.30’da başlayacak. Öğrenci Seçme ve Yerleştirme Merkezi’nin yapacağı sınav, Türkiye’de tüm il ve bazı ilçe merkezleri ile KKTC’nin başkenti Lefkoşa’da gerçekleştirilecek. 
     


 GÜNCEL 

















</TEXT>
</DOC>
