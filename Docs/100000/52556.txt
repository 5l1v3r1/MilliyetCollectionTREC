<DOC>
<DOCNO> 52556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/siyaset/siy06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip, AKP’ye AKP’yi anlattı 
</HEADLINE>
<TEXT>

İçkisiz, tasavvuf müziğiyle resepsiyon... 
     AKP lideri Recep Tayyip Erdoğan, dün genel merkez binasının açılışı nedeniyle tanıtım resepsiyonu verdi. Ramazan ayının başlangıcına rastlayan gecede verilen resepsiyonda içki verilmedi ve tasavvuf müziği çalındı. Genelkurmay Başkanı Orgeneral Hüseyin Kıvrıkoğlu ve kuvvet komutanlarını resepsiyona çağıran Erdoğan, dün beklediği ilgiyi bulamadı. Askerler resepsiyona katılmazken davetli olan Cumhurbaşkanı, Başbakan da gelmedi. Başörtülü eşi Emine Erdoğan ve eski popçu Yasemin Kumral’la konukları kapıda karşılayan Erdoğan, katılımın az olması nedeniyle AKP’lilere AKP’yi anlatmak zorunda kaldı. Yabancı misyonun da ilgi göstermediği resepsiyonda Filistin, Sudan, Libya ve Pakistan büyükelçileri bulundu. 



 SİYASET 











</TEXT>
</DOC>
