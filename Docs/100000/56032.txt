<DOC>
<DOCNO> 56032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/soneko17.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 18.23 puan artışla, 1. seansı 12,705.52 puandan tamamladı. 
     Hisse senetleri 1. seansta ortalama yüzde 0.14 oranında değer kazandı. 
     İMKB günün ilk seansına 12,704.23 puan seviyesinde ve 16.94 puan artışla başladı. Seans boyunca yaklaşık 300 puanlık dar bir bantta iniş çıkışlı bir seyir izleyen endeks, seansın ilk yarısını 125.46 puan düşüşle 12,561.81 puandan geçti. Endeks, daha sonra durgun bir seyir izledi ve son dakika alımlarıyla toparlanarak endeks 12,705.52 puandan kapandı. Endeks, seans içinde en düşük 12,505.87, en yüksek de 12,805.34 puanı gördü. 
     1. seans kapanışında mali endeks 29.87 puanlık artışla 16,559.85 
     puana, sanayi endeksi 61.96 puan artışla 10,797.42 puana çıkarken, hizmetler endeksi 83.56 puan düşüşle 8,560.50 puana geriledi. Böylece mali grup hisseler önceki kapanışa göre ortalama yüzde 0.18, sanayi grubu hisseler de yüzde 0.58 oranında artarken, hizmet grubu hisseler yüzde 0.97 oranında değer yitirdi. 1. seansta işlem gören toplam 278 hisse senedinden 116'sı değer kazandı. 75 hisse senedi değer yitirirken, 87 hissenin fiyatında ise bir değişiklik olmadı. Seansta, 446 trilyon 633 milyar 882 milyon liralık işlem hacmi oluştu. 1. seansta, İş Bankası C , Yapı ve Kredi Bankası, Garanti Bankası, Turkcell ve Finansbank en yoğun işlem gören hisseler oldular. Uzmanlar, son iki günde gerçekleşen artışların ardından bugünkü ilk seansta kararsız bir seyir gözlendiğini ve bir bekleme döneminin işaretlerinin görüldüğünü ifade ediyorlar. 
     






</TEXT>
</DOC>
