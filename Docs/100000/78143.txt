<DOC>
<DOCNO> 78143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yasam/yas02.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebanist’ çıktılar 
</HEADLINE>
<TEXT>

Satanist çete’ kurmaktan yargılanan 3 genç için savcı, Şeytanın emrine girip rahat bir ortamda zebanilik yapmak istiyorlar’ dedi... 
     Toplu halde intihar’ edecekleri yönünde gelen ihbar üzerine, satanist oldukları iddiasıyla tutuklanan 3 genç hakkında, cürüm işlemek amacıyla teşekkül oluşturmak’ suçundan, 3 yıla kadar hapis istemiyle dava açıldı. 
     Antalya Cumhuriyet Savcılığı’nca hazırlanan iddianamede, sanık D.B’nin 24 Mart’ta evi terkettiği ve annesinin ihbarıyla ilgili polis soruşturması sürerken, genç kızın aynı gün akşam saatlerinde arkadaşları Can Özdöl ve Volkan Ortaç’la eve döndüğü bildirildi. Sanıkların satanizm felsefesi’ gereği yaşamlarını sürdürdükleri belirtilen iddianamede, şu görüşlere yer verildi "Canlı, cansız alemde yegane gücün şeytanda olduğunu, bir kişinin ne kadar çok kötülük yaparsa şeytana o kadar yakın olunacağına ve ceza çekmeyeceğine, şeytanın hizmetlerinde olacaklarından dolayı, rahat bir ortamda zebanilik yapacaklarına inanmaktadırlar." 
     
     İkna edip intihara sürüklüyorlar 
     İddianamede sanıklarla ilgili, "Zaman zaman kendi kanlarını akıtarak, kedi kanıyla karışım yapıp alkolle içtikleri kendileri gibi bunalımda olan kişileri bulup onları kendileri gibi yaşamalarını yeğleyerek toplu intihara karar verdikleri anlaşılmıştır" denildi. 
     Savcılık, suç kapsamında Özdöl ve Ortaç’ın 3 yıla kadar ağır hapisle cezalandırılmasını talep ederken, 18 yaşından küçük olan sanık D.B.’nin 8 aya kadar hapse çarptırılmasını istedi. 
     



 YAŞAM 













</TEXT>
</DOC>
