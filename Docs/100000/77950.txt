<DOC>
<DOCNO> 77950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/zbirand.html </URL>
<DATE> 2002/04/12/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Herkesi tehdit ediyoruz... 
</HEADLINE>
<TEXT>

     Bizlere çok doğal geliyor. Ne söylediğimizi, nasıl söylediğimizi kulağımız duymuyor. Duysa dahi, söylemimizin ne anlama geldiğini değerlendiremiyoruz. 
     Dış politikada olsun, iç politikada olsun, söylemlerimiz çağdaş dünyadaki uygulamalardan ve alışılmış uluslararası standartlardan çok farklı. 
     Dikkat edin, sürekli şekilde muhataplarımıza "tehdit" vari cümleler kullanırız. Bizi belki rahatsız etmiyor olabilir, ancak karşımızdakileri son derece rahatsız eden bir yaklaşımımız var. Günlük yaşamımızdaki bu alışkanlığımız, iç politikaya da yansıyor. Hadi kendi aramızdaki ilişkiler de bu yaklaşım, bizleri üzmüyor olabilir, ancak dış ilişkilerde giderek puan kaybetmemize yol açıyor. Resmi yetkililerin açıklamaları, konuyla ilgisi olsun olmasın çeşitli politikacılarımızın konuşmaları, basındaki köşe yazıları, TV’deki yorumcuların kullandıkları cümleler çok kişiyi huzursuz ediyor. Türkiye’yi sorunlarını politika yaparak değil, militarist yaklaşımlarla çözmek isteyen bir ülke konumuna sokuyor. 
     Sözünü ettiğim bu alışkanlığın ne anlama geldiğini, tehdit çağrışımı yapan hangi yaklaşıma dikkat çektiğimi örnekleriyle anlatmak isterim 
     n "Rumlar tek başlarına AB’ye girerlerse, Kıbrıs karışır ve Türk tarafının hakkını almasını biliriz." 
     n "AB, Rumları alır, Türk tarafını dışarıda bırakırsa, hem Kıbrıs, hem de Ege karışır, Türkiye-AB ilişkileri düzelemeyecek şekilde bozulur ve AB bu tutumunu çok ağır öder..." 
     n "AB, Türkiye’ye tam üyelik müzakerelerinin ne zaman başlayacağı tarihini vermezse, Türkiye’yi kaybeder... Gümrük birliğini de iptal ederiz." 
     n "ABD Kongresi Ermeni tezlerine destek verirse, üsler kullandırılmaz, Irak’a müdahaleye katılınmaz." 
     n "Kuzey Irak’taki bağımsız Kürt devleti kurulması savaş nedenidir. Türkiye müdahale eder..." 
     n "Ege’de 12 mil savaş ilanı demektir. Türkiye harekete geçer..." 
     n "Ermeni Devleti tutum değiştirmezse, Türkiye’den sert tepki görecektir. Hava sahaları kapanacak ve Ermenistan boğulacaktır..." 
     Bu listeyi daha uzatabilirim... 
     Dikkatinizi çekmek istediğim nokta, bu konuşma stilinin, bu söylemin yansıması. Dikkat edecek olursanız hep "Eğer şunu yapmazsanız, şöyle kötülükler olacak" mesajı var. Sürekli, gözdağı veriyoruz. Sürekli, tehditte bulunuyoruz. 
     
Ne yani çıkarımızısavunmayacak mıyız      Şu anda okurlarımı duyar gibi oluyorum 
     n Ne demek istiyorsun Çıkarlarımızı savunmayalım mı Her gelene boyun mu eğelim Bize ters bir politika uygularlarsa neler olabileceğini söylemeyelim mi 
     Çıkarlarımızı tabii ki savunacağız. Bunun aksini kim iddia edebilir 
     Benim üstünde durmak istediğim nokta farklı. Ben söylemimizdeki çarpıklıktan söz ediyorum. 
     Anlaşmazlıklarda "tehdit" unsuru tabii ki vardır, ancak bu yaklaşım en sonda ortaya atılır. Tüm yollar denenir, çeşitli girişimler yapılır ve artık bıçak kemiğe dayanınca tehditleşirsiniz. Askeri söylem, en son aşamada ağızdan çıkar. Eğer bu kadar çok "tehdit" ve "askeri söylem" kullanırsanız, inandırıcılığınızı kaybedersiniz. 
     Etrafımıza bakarsak, çağdaş ülkeler anlaşmazlıklarını daha farklı bir dil kullanarak çözmeye çalışırlar, tehdit etmezler. 
     Bunun adına da "politika" denir. 
     İç konularda olsun, dış konularda olsun "politika"da, dayatma ilk aşamalarda değil, ileri aşamalarda ortaya çıkar. Biz ise, daha ilk adımlar atılırken hemen sonuca gideriz. İsteklerimiz kabul edilmediği taktirde, karşımızdakinin başına neler geleceğini söyleyiveririz. 
     Artık, özellikle dış politikada, artık uluslararası standartları tutturmamız gerekiyor. 
     Eğer bunları değiştirmeye niyetimiz yoksa, o zaman da başka ülkelerden kaynaklanan eleştirilere de kızmayalım. 
     Kendimizi bilelim. 
     Sırtımıza yapışan olumsuz imaja bakıp "Bunlar bizi sevmiyor" demeyelim. Sorunun bir bölümünün de kendimizden kaynaklandığını kabul edelim. 
     Ne dersiniz, haklı değil miyim 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
