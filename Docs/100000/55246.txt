<DOC>
<DOCNO> 55246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/guncel/agun.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç firmasından Nataşa promosyonu 
</HEADLINE>
<TEXT>
Doktorlara ahl ksız teklif 
Doktorlara kendi ilaçlarını yazmaları için elektronik cihazlar hediye eden İlaç mümessilleri, işin suyunu çıkardı. Son promosyon Nataşalı haftasonu paketi 
     NESRİN COŞKUN DHA 

     İzmir'de bir ilaç firmasının, romatizma tedavisinde kullanılan ilaçtan 3 ayda 180 kutu yazmayı taahhüt eden doktorlara el bilgisayarı verdiğinin ortaya çıkmasıyla başlayan tartışma başka bir boyut kazandı. İzmir Tabip Odası Genel Sekreteri Dr. Aşkın Demirci'nin yaptığı açıklama daha fazla ilaç satmak uğruna düzenlenen çirkin tezgahı gözler önüne serdi. 
     
     Konuşmak lazım 
     İlaç firmalarının doktorlara Rus hayat kadınlarıyla hafta sonu tatili teklif ettiğini öne süren Dr. Aşkın Demirci, "Amacımız hekimleri ahlaksız, uçkuruna düşkün, sermayenin uşağı göstermek değil ama bunların da konuşulması gerekiyor" dedi. İlaç, tansiyon ve şeker ölçüm cihazı, eğitim araçları, bilimsel kitap dışındaki promosyonları Dünya Tabipler Birliği'nin reddettiğini vurgulayan Dr. Aşkın Demirci, 10 - 15 yıl önce masumane başlayan promosyonların bugün çığrından çıktığını söyledi. "Bu işte tek bir suçlu kurum yok. İlaç firmaları vermekten, doktorlar beklemekten yorulmadı" diyen Dr. Aşkın Demirci, sözlerini şöyle sürdürdü 
     
     Bazıları rahatsız 
     "En çok yurtdışı kongre masraflarının üstleniliyor bilgisayar, televizyon, elektronik cihazlar gibi hediyeler veriliyordu. Ancak bir firmanın başlattığı Nataşa promosyonu hepimizi hayrete düşürdü. Bazı hekimlere, Kuşadası'nda Rus kadınlarla hafta sonu tatili teklif edildiğini öğrendik. Bunlardan rahatsız olan hekimler bize bildiriyor. Bir klinik promosyon olarak sürekli yayınlara abone edilebilir ama bir hekimin birlikte olacağı kadının kirasını ödemek nasıl bir promosyon olabilir " 
     
Bilgisayar promosyonu uyarı almıştı      İzmir'de geçtiğimiz hafta da bir ilaç firması satışlarını artırmak için doktorlara el bilgisayarı vaat eden bir kampanya başlattı. Ancak bunu etik dışı bulan İzmir Tabip Odası üyelerine bu konuda uyarı gönderdi. Adı gizli tutulan ilaç firması, romatizma tedavisinde kullanılan ilaçtan 3 ayda 180 kutu reçete veren doktorlara 150 dolar 225 milyon lira değerinde el bilgisayarı dağıtacaktı. 
     
Pazarın büyüklüğü iştah kabartıyor...      Hasta - doktor - eczacı üçgeninde rakamsal verileri aktaran Dr. Demirci pazarın ne kadar büyük olduğunu şöyle anlattı "Bir reçete 20 milyon tutuyor. Bir hekim günde ortalama 2 milyar liralık reçete üretiyor. 22 iş gününde 44 milyar liralık bir pazar oluşturuyor. Bunun yüzde 20 - 30'u eczanenin, yüzde 9'u deponun, gerisi ilaç firmasının. Hekim de kendi payını istiyor. 
     
     Doktorlar yönlendiriliyor 
     Hekimler 'Hepsi benim üzerimden para kazanıyor. Benim de bir payım olmalı' diye savunma getiriyor. Eskiden bu işler hekimlerin eczacılarla ortaklaşa iş yapmaları yönündeydi. Bu şimdi daha yaygınlaşarak tıbbi mümessiller aracılığıyla oldu. Bu tıbbi mümessiller kendilerine tanınan bütçeyi kullanarak hekimleri ürünlerini seçmeye yönlendiriyorlar." 
     



 GÜNCEL 
















</TEXT>
</DOC>
