<DOC>
<DOCNO> 57246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sontur17.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda yola çıkacaklara uyarılar... 
</HEADLINE>
<TEXT>

     Karayolları Genel Müdürlüğü, Ramazan Bayramı tatilinin getireceği trafik yoğunluğu ve kış koşullarıyla nedeniyle sürücüleri uyardı. 
     Karayolları Genel Müdürlüğü'nden yapılan açıklamada, sürücülerin yolculukları sırasında bilinçli ve sorumlu davranmalarının ve gerekli önlemleri almalarının hayati önem taşıdığı vurgulandı. 
     Açıklamada, kış programı kapsamında 58 bin 320 kilometrelik devlet ve il yollarında personel ve ekipmanla çalışmalarının sürdürüldüğü, ancak buzlanma nedeniyle sürücülere de önemli görevler düştüğü ifade edildi. 
     Buzlanmanın önlenmesi için tatbik edilen tuzun, zemin ısısının -7 derecenin altına düşmesi halinde eritme özelliğini kaybettiği ve buzlanma meydana geldiğine işaret eden yetkililer, bu nedenle sürücülerin araçlarına zincir takmaları ve arabalarını azami dikkatle sürmeleri gerektiğini bildirdiler. 
     
     Sürücülerin hatalı davranışları 
     Kış koşullarında ulaşımın aksamasında sürücülerin hatalı davranışlarının önemli bir etki oluşturduğu ifade edilen açıklamada, şunlar kaydedildi 
     ''Sürücüler iki şeritli yolun bir şeridinde araç kayması, kaza gibi nedenlerle kapanma olması halinde her iki yönden konvoylar oluşturup, karşıdan gelen araçların şeridini de kapatarak trafiğin kilitlenmesine neden olmaktadır. Karayolları ekiplerinin olay yerine ulaşmasını ve kar mücadelesini engelleyen bu durumun meydana gelmemesi için, tüm sürücülerin sorumlu, dikkatli ve soğukkanlı davranarak üzerine düşeni yapması gerekiyor. 
     Karayolları'na bağlı kar mücadele ekipleri, 5 bin 500 personel ve 5 bin 800 adet makine ve ekipmanla bayram boyunca 24 saat aralıksız 
     görev başında olacaktır.'' 
     
     Duyarlılık gösterilmesi istenen hususlar 
     Kazaların en az seviyeye inmesi için, sürücülerin belirlenen hususlarda duyarlılık göstermeleri de gerekiyor. 
     Buna göre, ''Çok zorunlu haller dışında, ağır taşıtların bayram tatilinin başlangıç ile tatil dönüşünün yoğun olduğu son gün yola çıkmamaları, ağır taşıtların kritik kesimlerde örnek Bolu Dağı 
     devamlı sol şeridi işgal etmekten kaçınmaları, Sürücülerin karayolları yapım, bakım ve onarım çalışmaları sürdürülen kesimlerinde yavaş gitmesi, trafik işaret ve işaretçilerine uyması, Sürücülerin araçlarında mutlaka zincir, takoz ve çekme halatı bulundurması, aşırı yağış alan yerlerde ani heyelan ve çökme olaylarına ve hava, yol, araç ve psikolojik durumlarını'' dikkate almaları istendi. 
     






</TEXT>
</DOC>
