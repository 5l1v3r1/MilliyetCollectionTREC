<DOC>
<DOCNO> 68155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo13.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş maçında olay çıkaran Trabzonlular bugün maça alınmadı 
</HEADLINE>
<TEXT>

     Trabzonspor-Beşiktaş maçında olay çıkartan Trabzonspor taraftarları, İstanbulspor maçına alınmadı. 
     Trabzon'da 20 Ocak tarihinde yapılan Trabzonspor-Beşiktaş maçında olay çıkardıkları polis kamerasıyla belirlenen 42 kişiden 29'u, bugün Hüseyin Avni Aker Stadı'ndaki Trabzonspor-İstanbulspor maçına sokulmadı. 
     Maç öncesi Trabzon'daki polis karakollarına giden 29 kişi, maç süresi boyunca karakollarda bekletildi. Maç saatinde karakolda bulunması gerekirken gelmeyen 13 kişi hakkında ise işlem yapılacağı bildirildi. 
     Trabzon Valiliği, Trabzonspor-Beşiktaş maçında olay çıkardıkları polis kamerasıyla belirlenen 42 taraftarın 1 yıl boyunca stada alınmamasını, bu kişilerin maç saatlerinde oturdukları yerin karakoluna giderek maçın bitimini beklemelerini kararlaştırmıştı. 
     Karakollarda maçın bitmesini bekleyen taraftarlar, Trabzonspor-İstanbulspor maçının bitmesinin ardından serbest bırakıldı. 
     






</TEXT>
</DOC>
