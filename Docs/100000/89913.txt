<DOC>
<DOCNO> 89913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur18.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşhirci öğretmen tutuksuz yargılanacak 
</HEADLINE>
<TEXT>

     Bursa'nın Merkez Yıldırım İlçesi'ndeki bir ilköğretim okulunda, kız öğrencilere cinsel tacizde bulunduğu iddiasıyla gözaltına alınan sınıf öğretmeni, sevk edildiği nöbetçi mahkeme tarafından tutuksuz yargılanmak üzere serbest bırakıldı. 
     Akçağlayan Mahallesi'nde bir ilköğretim okulunun birinci sınıfındaki kız öğrencilere cinsel tacizde bulunduğu iddiasıyla Bursa Emniyet Müdürlüğü Çocuk Şubesi tarafından gözaltına alınan öğretmen Alpaslan K, sorgulamasının tamamlanmasının ardından adliyeye sevk edildi. 
     Alpaslan K, ''Küçük yaştakı kız çocuklarını teşhircilik suretiyle istismar'' suçundan çıkarıldığı nöbetçi mahkeme tarafından tutuksuz yargılanmak üzere serbest bırakıldı. 
     Bu arada, sınıf öğretmeni Alpaslan K, sevk edildiği Bursa 1. sulh Ceza Mahkemesi önünde beklerken, ''Çocuk Pornosu'' skandalının sanığı rehber öğretmen Özgen İmamoğlu da, Gaziantep'te hakkında açılan davaya ilişkin ifade vermek üzere aynı mahkemeye getirildi. 
     İki öğretmen, yüzlerini elbiseleri ile kapayarak basın mensuplarının fotoğraf çekmelerini engellediler. 
     





</TEXT>
</DOC>
