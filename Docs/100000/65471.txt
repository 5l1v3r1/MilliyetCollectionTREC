<DOC>
<DOCNO> 65471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/agun.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Falay ailesi, Lara’nın ölümünden bir gün önce korku dolu saatler geçirdi 
</HEADLINE>
<TEXT>
Banyoda ölüm provası yapmış 
Lara Falay, intiharından bir gün önce kendini dört saat banyoya kapadıktan sonra hızla odasına koşup yatağına girdi. Annesi yorganı kaldırdığında kızının vücudunun kesiklerle dolu olduğunu, yüzünün ise siyaha boyandığını gördü 
     Pınar AKTAŞ İSTANBUL 

     Boğaz Köprüsü’nden atlayarak hayatına son veren Üsküdar Amerikan Lisesi öğrencisi Lara Falay’ın 16 , ölümünden bir gece önce intihar provası yaptığı ortaya çıktı. Son gecesinde 4 saat boyunca banyoya kapanıp vücudunu jiletle kesen Lara, annesinin zoruyla banyodan çıktı ve ertesi gün hiç bir şey olmamış gibi okula gitti ve bir daha geri dönmedi. 
     
     Her şey chat’le değişti 
     Lara’yı intihara sürükleyen süreç eylülde başladı. Lara’nın içine kapandığını farkeden ailesi, uzman yardımı istedi, ancak Lara buna sıcak bakmadı. Lara bir dönem düzelir gibi oldu. Ama bu hali kalıcı olmadı. Özellikle saatler süren chatleşmelerin ardından olumsuzluk daha da belirginleşti. Lara, intiharından bir gün önce saatlerce ders çalıştı. Ve saat 20.00’de banyoya girdi. 
     
     Kızım lütfen yapma 
     Banyodan uzun süre ses gelmeyince annesi Verda Falay içeri girmeye çalıştı ama kapı kilitliydi. Anneyle kızı arasında 4 saat boyunca, her 10 dakikada bir şu diyalog yaşandı 

</TEXT>
</DOC>
