<DOC>
<DOCNO> 80510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/akyol.html </URL>
<DATE> 2002/04/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anayasal yargı 
</HEADLINE>
<TEXT>

     ANAYASA Mahkemesi'nin 40. kuruluş yıldönümü dolayısıyla Mustafa Bumin'in yaptığı konuşmayı özel bir dikkatle okudum. 
     Sadece Anayasa Mahkemesi başkanı olduğu için değil, şahsen de saygın bir hukukçu olduğu için... 
     Dava konusu kişilerin siyasi özelliğine göre bir çırpıda içtihat değiştirenlerden olmadığı için... 
     Çağımızda hukukun evrenselleşmesi sürecini çok iyi kavramış bir hukukçu olan Bumin diyor ki 
     "Daha çok polis ve güvenlik güçlerinin maksadı aşan uygulamaları ile yaşam hakkı, gözaltında bulundurma süresinin uzunluğu, adil yargılanma hakkı ve inanç özgürlüğü, siyasi partilerin kapatılması, hak arama özgürlüğünün sınırlandırılması ve mülkiyet hakkına dayalı olarak yapılan başvuruların büyük çoğunluğunda AİHM Türkiye aleyhine ihlal kararları vermektedir..." 
     Demek ki Türkiye'de hukukun en çok aksadığı alanlar bunlar Bence bu listeye bazı savcıların da "maksadı aşan uygulamalarını" eklemek lazım Nuh Mete Yüksel gibi. 
     
     HUKUKUN evrenselleşmesi... Kabile, yöre, din, sonra ülke hukuklarından şimdi evrensel hukuka doğru gelişme süreci hukukun küreselleşmesi... 
     Bunun yarattığı sancılar... Mesela, ülke kanunu ile uluslararası bir andlaşma çatışırsa ne olacak 
     Mustafa Bumin diyor ki 
     "Uluslararası andlaşmalara yasa üstü değer vermenin, egemenlik hakkımızın kısmen terk edilmesi veya sınırlandırılması anlamına geleceği yolundaki görüşlere katılmıyorum. Çağımızda bu konudaki eski egemenlik anlayışı terk edilerek, korunması gerekli en yüksek değerler olarak insan hak ve özgürlükleri kabul edilmiş, tüm medeni ülkeler bu değeri korumak amacıyla uluslararası andlaşmalara uymayı büyük bir erdem saymıştır..." 
     İşte bu noktada yargı organlarımızın 'zihniyeti' önem kazanmaktadır. Çağdaş liberal özgürlüklere öncelik veren bir zihniyetle, devletçi değerlere öncelik veren bir zihniyet, aynı hukuk kuralını farklı yorumlayacaktır. 
     Öyle de olmakta, bunu Anayasa Mahkemesi kararlarında da görmekteyiz. 
     
     ANAYASA Mahkememiz 1962'de kuruldu. Tabii hakim ilkesine aykırı bir "ihtilal mahkemesi"nin başkanı Salim Başol'un üye atanması, üye seçimindeki bakış açısının bir işaretidir. 
     Nitekim Yüksek Mahkeme, 27 Mayıs'ı eleştirmeyi suç sayan bir yasayı demokrasiye uygun bulabilmişti Böyle birçok örnek verebilirim. 
     Özelleştirme ve Telekom yasalarının iptal gerekçelerinde de güçlü bir 'devletçilik' ve eski tür 'egemenlik' zihniyeti görülmektedir. 
     Bumin gibi mahkeme başkanları parti kapatmanın zorlaştırılmasını isterken, mahkeme, yürürlükteki bir yasayı resen iptal etmek ve Resmi Gazete'de bile yayımlamadan geçmişe uygulamak suretiyle parti kapatma yönünde özel bir hukuki çaba sarf etmiştir. 
     Bütün bunlar hukukumuzda liberalleşme ve evrenselleşme yönünde bir evrim sürecinin sancılarıdır. Sayın Bumin'in katılmadığım görüşleri var mesela Anayasa Mahkemesi'ne parlamentonun da üye seçmesi gerektiğine inanıyorum ben. 
     Ana doğrultu olarak, Mustafa Bumin gibi hukukun evrim yönünü savunan saygın hukukçularımızın varlığı, hukuktaki anlayış sorunlarımızı aşacağımızın da göstergesidir. 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
