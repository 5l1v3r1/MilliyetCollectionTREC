<DOC>
<DOCNO> 64204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/dunya/dun02.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sihirbaz Arafat 
</HEADLINE>
<TEXT>

Newsweek, İsrail’in Ramallah’a hapsettiği Filistin lideri için Bakalım sihirbaz bu zinciri çözecek mi ’ diye sordu 
     DIŞ HABERLER SERVİSİ 

     Amerikan Newsweek dergisi, İsrail tarafından Batı Şeria’daki Ramallah kentinden çıkması yasaklanan Filistin lideri Yaser Arafat’ı ünlü sihirbaz Hudini’ye benzeterek, "Bakalım bu kez de ellerindeki zinciri çözebilecek mi " dedi. Şimdiye kadar 7 ABD başkanı, 20 İsrail başbakanı eskiten Arafat’ın köşeye sıkıştığı zor durumlardan, tıpkı ellerini kelepçeleyerek kendini bir sandığa kilitleyen ve ardından serbestçe ortaya çıkarak izleyicileri şaşırtan sihirbaz Hudini gibi büyük bir maharetle sıyrıldığını anlatan Newsweek, İsrail’in devre dışı bırakma çabalarına rağmen Filistin liderinin siyasette h l etkin bir oyuncu olduğunu vurguladı. 
     
     Büyük beceri 
     Arafat’ın zor durumları lehine çevirmede inanılmaz bir beceriye sahip olduğunu yazan dergi, şimdi de İsrail’in Filistin liderine yönelik baskıları artırması halinde Arafat’ın güçlenebileceğine işaret etti. Dergi, 72 yaşındaki Arafat’ın karnesindeki bu yüksek notlara karşın yaşlılık sendromlarıyla karşı karşıya kaldığının da altını çizdi ve radikal gruplar tarafından, "işe yaramaz ihtiyar" olarak dışlanma tehdidiyle yüz yüze bulunduğunu belirtti. 
     



 DÜNYA 











</TEXT>
</DOC>
