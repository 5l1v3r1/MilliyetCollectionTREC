<DOC>
<DOCNO> 98829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yazar/sazak.html </URL>
<DATE> 2002/07/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’e Eczacıbaşı desteği 
</HEADLINE>
<TEXT>

     TBMM’nin toplanmasıyla erken seçim’ için düğmeye basıldı, Başbakan Ecevit’in istifası’ yöntemiyle sürecin durdurulması olasılığı da gündemden düştü. Seçim ufukta gözüktü. 
     3 Kasım’da seçime gidiliyor. 
     Siyasi kulisler artık Kemal Derviş’in vereceği karara endeksli. 
     Derviş, Yeni Türkiye Partisi’ne girecek mi Yoksa CHP’den, Mehmet Ali Bayar’ın DTP’sine uzanan geniş bir ittifaka mı yönelecek 
     ABD’ye hareketinden önce son siyasi temasını CHP lideri Deniz Baykal ile yapan Derviş’in, Türkiye’den uzakta kaldığı 10 gün süresince kafası ne ölçüde netleşti Derviş’in giderken yaptığı değerlendirme şöyleydi 
     Evet, Cem ve Özkan’a yeni oluşumda destek sözü verdim. Ancak bu desteğin ne şekilde olacağı ayrı bir konu. Sadece DSP’den ayrılanların kurduğu bir partinin merkezde bir çekim alanı yaratması mümkün mü Benim bu harekete katılmam belki yüzde 3 - 5 artı oy sağlar. Ancak bu yetmez. Türkiye’de bir iktidar seçeneği yaratılmak isteniyorsa daha geniş bir ittifak aranması gerekiyor.’ 
     Yeni Türkiye, Derviş’in hayal ettiği gibi kurulamadı. 
     Derviş’in Birinci adam olmam’ inadı, Hüsamettin Özkan’ın DSP’den istifası ve Cem’in liderlik özlemi birleşince troyka’ oluştu. Erken seçime girebilme yolunun Meclis’te grup oluşturmaktan geçmesi de DSP’den kopan milletvekillerinin kurucu’luğunu zorunlu hale getirdi. DSP’de kalmaları halinde yeniden Meclis’e girmeleri şansı olmayan 60 dolayında üyeye Derviş şemsiyesi’ altında yeniden seçilme fırsatı doğdu. Parti Meclisi’nde Derviş’e de 20 kontenjan bırakıldı. 
     Kemal Bey, ABD’den söz verdiği’ gibi Yeni Türkiye’ye girme kararıyla dönerse kendi kadrosunu siyasete taşıyacak. 
     Dün Eczacıbaşı ile konuştuk. 
     Bülent Bey, Derviş’in damgasını vuracağı güçlü bir siyasi harekete katılabileceğini söyledi. İşadamları için söylenen, Türkiye’nin nasıl yönetilmesi konusunda durmadan fikir üretirler, Ankara’yı eleştirirler ama ellerini taşın altına koymazlar’ yargısının aksine Eczacıbaşı, Derviş’e aktif destek verecek. Derviş’le birlikte katılacağı partinin kurucular kurulu’na girecek. 
     Eczacıbaşı, parti yönetimine girmekle birlikte, bu aşamada milletvekili adayı olmayı düşünmediğini’ söyledi. Ancak Derviş ve arkadaşları son karar’ı vermiş değiller. 
     Tayyip Erdoğan’ın AKP’sinin karşısında ciddi bir çekim alanı’ yaratabilmek için, geniş katılımlı birliktelik peşindeler. Mehmet Ali Bayar ile görüşmeler yapılıyor. Rota CHP’den YTP’ye çevrilmiş gibi. Buna karşılık Erdal İnönü desteği aranıyor. 
     Derviş döndükten sonra Cem ve Özkan’la seçime dönük strateji yeniden masaya yatırılacak. Anadolu’nun nabzını tutan kimi milletvekilleri troyka’ liderlerinin seçime Derviş’in başbakan adaylığı’nda gidilmesinde uzlaşmalarını öneriyorlar. 
     Derviş ne yapacak İstemihan Talay’ın ekran diliyle söylediği gibi yakında belli olacak. Az sonra... 
     
     







Anadilde yayın ve öğrenim 


Derviş’in acelesi yok 


3 Kasım’da artık seçim var ama... 


Derviş - Bayar katsayıları 


Sadakatin çağı biterken... 


Üniversiteyi kazananlara af geliyor 


Irak için alternatif planlar... 


Derviş’e Eczacıbaşı desteği 


Bakalım kaç Michael Jackson daha batacak 


Bu Meclis’in nesi kötü 


</TEXT>
</DOC>
