<DOC>
<DOCNO> 69903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/ekonomi/eko07a.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurla ihracat desteğinin newline modası geçti’ 
</HEADLINE>
<TEXT>

     ANKARA Milliyet 

     Merkez Bankası Başkanı Süreyya Serdengeçti, rekabetçi kur tartışmalarını eleştirerek, ihracatın sadece kurla desteklenmesi bekleme modasının geçtiğini söyledi. 
     ODTÜ’de düzenlenen "Kriz Nereden Nereye" konulu sempozyumda konuşan Serdengeçti, kasımda başlayan ters para ikamesinin sürmesi durumunda, para tabanı hedefini revize edebileceklerini belirtti. İki haftada bir düzenlenen anketin sonuçlarına göre, yıllık enflasyon tahminlerinin yüzde 40 - 45 arasında yoğunlaştığını kaydeden Serdengeçti, ufak bir hata yapılıp dış şoklarla karşılaşılması durumunda bekleyişlerin terse dönebileceğini belirtti. 
     Kur rejimini hükümetle beraber saptadıklarını ve bu tür kararların siyasi boyutu olduğunu ifade eden Serdengeçti, "Kur politikasını kimseyle paylaşmayız" dedi. 
     Serdengeçti, Merkez Bankası’nın iki yönlü aşırı bir volatilite söz konusu olduğunda, ya da fazla döviz arzı görüldüğünde ihaleler düzenleyerek kura müdahale edebileceğini hatırlattı. Enflasyonla mücadelede başarıya ulaşmak için, ücret ve fiyatların geçmiş döneme endekslenmesinden vazgeçilmesi gerektiğini belirten Süreyya Serdengeçti, "Uygun koşullar oluşursa enflasyon hedeflemesine geçilebilir" dedi. 
     



 EKONOMİ 
















</TEXT>
</DOC>
