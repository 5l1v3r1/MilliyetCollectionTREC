<DOC>
<DOCNO> 85768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/dunya/dun01.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç masum Türk panik yarattı .. 
</HEADLINE>
<TEXT>

     DIŞ HABERLER SERVİSİ 

     ABD’de 11 Eylül’de gerçekleştirilen terör saldırılarının yarattığı paranoyak ruh hali giderek trajikomik bir hal alıyor. Uçan kuştan bile şüphelenilen ABD’de, toplumsal paranoyanın bu kez son hedefi, çocuklarına okul, kendilerine ev arayan üç Türk oldu. Ellerindeki haritayla çocuklarına okul seçmeye çalışan üç Türk, Boston’da paniğe yol açtı. 
     Brookline bölge okullarından, çocuklarına uygun olanını seçmeye çalışırken birbirine ve çevre halkına danışan, ellerindeki harita üzerinde tartışan Türkleri şüpheli bulan Amerikalılar, durumu güvenlik güçlerine ve bölge okul yönetimlerine bildirdi. Bunun üzerine Brookline polisi ve okul yetkilileri, endişeli velileri yatıştırmak için, üç Türk’ün ziyaretinin yasal çerçevede olduğunu ve çocukları için uygun okul araştırdıklarını anlatan bir basın toplantısı düzenledi. Kimlikleri açıklanmayan Türklerin, bölgede taşınmak üzere ev de baktıkları ve bölge halkına bununla ilgili sorular sordukları belirtildi. 
     



 DÜNYA 










</TEXT>
</DOC>
