<DOC>
<DOCNO> 86628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur26.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de, öldürülen kişi polise ateş açmış... 
</HEADLINE>
<TEXT>

     Kadıköy'de, polisin ''dur'' ihtarına uymayarak kaçan kişinin, girdiği silahlı çatışma sonucu ölü ele geçirildiği bildirildi. 
     Alınan bilgiye göre, Ali Kalabay 26 , Ömer Demirbaş ve Semih Şenkaya isimli 3 kişi, Fenerbahçe'de yalnız yaşadığı öğrenilen Gülçin Bozkurt'un 39 evine geldi. 
     Ömer Demirbaş ve Semih Şenkaya aşağıda beklerken, Ali Kalabay, önceden tanıştığı belirtilen Gülçin Bozkurt'un oturduğu daireye çıktı. 
     İçeri girmek isteyen Ali Kalabay, kapının açılmaması üzerine zorlamaya başladı. 
     Gülçin Bozkurt'un, ''155 Polis İmdat'' telefonunu arayıp durumu bildirmesi üzerine olay yerine gelen ekipler, apartmandan çıkarak kaçan Ali Kalabay'a ''dur'' ihtarında bulundu. 
     İhtara uymayan Kalabay, polise ateşle karşılık verdi. Bunun üzerine önce ayağından vurulan Kalabay, düştüğü yerden ateş etmeye devam edince ölü ele geçirildi. Kalabay'ın cesedi SSK Göztepe Hastanesi morguna kaldırıldı. 
     Bu arada, Ömer Demirbaş ile Semih Şenkaya da yakalanarak, gözlem altına alındı. 
     





</TEXT>
</DOC>
