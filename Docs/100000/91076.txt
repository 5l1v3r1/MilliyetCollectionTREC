<DOC>
<DOCNO> 91076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/dunya/dun01.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler kupada akıllar zirvede 
</HEADLINE>
<TEXT>

     GÜVEN ÖZALP Sevilla 

     Gözleri Dünya Kupası maçlarında, akılları genişleme öncesi son derece önem verilen konularda olan Avrupa Birliği AB liderleri, bugün Sevilla’da bir araya geliyorlar. Zirvenin Türkiye açısından "olumlu", Avrupa Güvenlik ve Savunma Politikası AGSP açısından "ılımlı", gündemin en sıcak maddesi yasadışı göç konusunda ise oldukça "zorlu" geçmesi öngörülüyor. 
     Sonuç belgesinde önümüzdeki altı ayda yaşanacak gelişmeler doğrultusunda Ankara’nın konumuna ilişkin yeni kararların alınabileceğine yönelik bir mesaj verilecek. Reformlara destek de ağırlıklı bir şekilde vurgulanacak. 
     AGSP konusunda ise Yunanistan, Ankara Belgesi’ne yönelik itirazını kaldırma aşamasına geldi. NATO ile AB arasında, Atina’nın güvenlik endişelerini giderecek bir mektup değişimi formülünü kabul ettiği belirtilen Başbakan Simitis, açıklama için doğru zaman arayışında. Zirvede Türkiye’yi Cumhurbaşkanı Sezer ve Dışişleri Bakanı Cem temsil edecek. 
     



 DÜNYA 










</TEXT>
</DOC>
