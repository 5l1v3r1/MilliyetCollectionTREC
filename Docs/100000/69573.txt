<DOC>
<DOCNO> 69573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun07.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan kadınının sesi yükseliyor... İlk kadın dergisi piyasada... 
</HEADLINE>
<TEXT>

     Afgan başkentinde kadınlar seslerini duyurmaya başladılar İlk kadın dergisi ''Malalay'', bugün yayın hayatına başladı. 
     Taliban rejiminin baskı ve zulüm altına aldığı, dört duvar arasına hapsederek seslerini kıstığı kadınlar, seslerini duyurmak için yayına hazırladıkları derginin ilk sayısını bedava dağıtıyorlar. Derginin ikinci sayısı, 8 Mart Uluslararası Kadınlar Günü'nde çıkacak. 
     Derginin 16 sayfalık ilk sayısının başmakalesini kaleme alan Cemile Mücahid, ''beş yıllık korku, karanlık ve zorbalık rejiminin, entelektüel hak ve özgürlüklerini yok sayarak kadınları derin bir uçuruma yuvarladığını'' kaydetti. 
     Başyazar Mücahid, derginin ''kadınların ıstırabını çektikleri kısıtlamalara son vermek, kadınları dünyaya açmak'' için mücadele edeceğini belirtti. 
     ''Bağımsız, kültürel, siyasi ve sosyal'' dergi, adını, İngilizlere karşı verilen mücadelede parlayan bir kadın kahramandan alıyor. 
     






</TEXT>
</DOC>
