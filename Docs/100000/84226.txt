<DOC>
<DOCNO> 84226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/ekonomi/eko04.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçisi Telsim’den yakındı 
</HEADLINE>
<TEXT>

     ANKARA Milliyet 

     ABD Büyükelçisi Robert Pearson, Motorola olayının Motorola, Telsim’in 2 milyar dolarlık borcu nedeniyle Uzanlar’a ABD’de dava açtı ve hisselerine tedbir koydurdu ve ABD’li yatırımcıların Türkiye’ye yönelmesi için gerekli yatırım iklimini olumsuz etkilediğini açıkladı. 
     Anadolu Ajansı’na yaptığı ziyaret sırasında soruları da yanıtlayan Pearson Türk ekonomisinden övgüyle bahsetti. Türk ekonomisinin "toparlanma" aşamasını geride bırakıp, büyüme aşamasının başlangıcına geldiğini kaydeden Pearson, bu aşamada, Türkiye’ye yönelen ABD yatırımlarının arttığını görmeyi umduklarını söyledi. Amerikan yatırımcılarının Türkiye’de yaşadıkları bazı sorunların mutlaka çözüme kavuşturulması gerektiğini vurgulayan Pearson, bu sorunların sorulması üzerine, "söz gelimi Motorola örneği var" dedi. 
     
     Yatırımları etkiler’ 
     Pearson, söz konusu olayın özel şirketler arasında bir sözleşme olmakla birlikte, yatırım iklimini olumsuz etkilediğini de kaydetti. 
     Pearson, Afganistan’da, başta inşaat sektöründe olmak üzere Türk ve Amerikan şirketlerinin ortak yatırımlara gitmesinin de Türk ekonomisinin büyümesine yardımcı olacağını dile getirdi. 
     



 EKONOMİ 





















</TEXT>
</DOC>
