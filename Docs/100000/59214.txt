<DOC>
<DOCNO> 59214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/siyaset/siy04.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşine yol göründü 
</HEADLINE>
<TEXT>

     ANKARA Milliyet 

     Sağlık Bakanı Osman Durmuş, göreve geldiğinde Personel Daire Başkanı yaptığı kardeşi Fuat Durmuş'u bu görevden almaya karar verdi. Durmuş'un, yakınlarına "Personel atamaları dedikodulara yol açıyor. Personel dairesinde kardeşimin olmaması en iyisi" dediği öğrenildi. 
     Fuat Durmuş, ağabeyinin kendisini görevden alma kararı vermesi üzerine izne ayrıldı. Durmuş'un kardeşini Ana Çocuk Sağlığı Genel Müdürlüğü'ne bağlı bir birime kaydıracağı belirtildi. 
     Durmuş'un son olarak MHP'li kadrolaşma haberlerinin yarattığı tepkiden çekinerek, MHP Genel Başkanı Devlet Bahçeli ile ters düşmemek için bu kararı aldığı öne sürüldü. Durmuş, kardeşine ayrıca Türk Standartları Enstitüsü'nde Sağlık Bakanlığı'nın teknik görevini vermişti. Fuat Durmuş, TSE'deki ek görevi nedeniyle ek ücret almaya başlamıştı. 
     



 SİYASET 













</TEXT>
</DOC>
