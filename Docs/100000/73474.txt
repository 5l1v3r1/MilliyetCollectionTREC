<DOC>
<DOCNO> 73474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur07.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlar korosu sahnede... 
</HEADLINE>
<TEXT>

     Balıkesir'in Edremit İlçesi'nde, din görevlileri tarafından kurulan Türk Tasavvuf Musikisi Korosu, ilk konserini verdi. 
     Edremit Müftüsü Yusuf İzzettin Konuk tarafından kurulan koro, 75. 
     Yıl İlköğretim Okulu salonunda dinleyicilerle buluştu. Türk Tasavvuf Musikisi eserlerini seslendiren 36 kişilik koroda, 10 kişi enstruman çalıyor. 
     Koroda, din görevlilerinin yanı sıra hemşire, eczacı, diş hekimi, öğretmen ve emekli bir bankacı da bulunuyor. Burhaniye Devlet Hastanesi'nde hemşire olarak görev yapan Şerife Kantarcı ney, emekli halkla ilişkiler uzmanı Müşerref Siya da kudüm çalarak koroya destek veriyor. 
     Edremit Müftüsü Yusuf İzzettin Konuk, koronun 2 aydan beri hazırlıklarını sürdürdüğünü belirterek, ''İlk konserimiz büyük beğeni topladı. Diğer il ve ilçelerden davetler alıyoruz'' diye konuştu. 
     






</TEXT>
</DOC>
