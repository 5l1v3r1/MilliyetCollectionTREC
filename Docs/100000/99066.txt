<DOC>
<DOCNO> 99066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/okur.html </URL>
<DATE> 2002/07/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bahçeli F1 hastası 
</HEADLINE>
<TEXT>

     Schumi, Schumi, Schumi." Dünya basını artık ona küçük adıyla hitap ediyor. O bir efsane. Hem yarış, hem para kazanma rekorunu elinde tutuyor. Ağzından çıkan söz değil, direksiyonunu tuttuğu her otomobil gözde oluyor. Michael Schumacher, tutkunun simgesi olarak karşımıza çıkıyor. Onu tanıtan arena, "Formula 1" olarak bizim de gündelik hayatımızın bir parçası haline geliyor. 
     Formula 1 deyip geçmeyin. 
     Kolay mı 
     
Hızlı karar      200 ülkeden 350 milyon kişi izliyor. 15 ülkede 2 bin kişi bu iş için görev yapıyor. Araba yarışını, sürati sevenler 200 milyon dolar para harcıyor. 15 ülkede mart - ekim aylarında bu heyecan her yıl düzenli olarak yaşanıyor. 
     Adam sende, seçim sath - ı mailine girdik. Televizyon ekranlarından pembe dizi izler gibi siyasetçi şovu izliyoruz. Durup dururken Formula 1’e girdiniz, olacak iş mi diyebilirsiniz. Ama sıkı durun, öyle önyargılı bakmayın. Çünkü siyasetçi de insan. 
     Tutkusu olamaz mı 
     Örneğin, Milliyetçi Hareket Partisi Genel Başkanı Devlet Bahçeli. 
     Sakin görünüyor, temkinli olmayı seviyor. Bir konuşuyor, pir konuşuyor. Ama "Formula 1" tutkusunu hiçbir şeye değişmiyor. Yakınları Bahçeli’nin yarış günleri mutlaka seyrettiğini ya da bilgi aldığını anlatıyor. Bu tutku, Türkiye’de gündemin en yoğun olduğu geçen haftaya bile yansıdı. Bakanlar Kurulu’ndan ne çıkacak derken karşımıza Formula 1 çıktı. 
     Doğrusu helal olsun demek düşer bize... 
     
İller yarışıyor      Koskoca Türkiye, işi gücü bıraktı, Formula 1’e odaklandı. 
     Başarı mı başarı, ne diyelim 
     Sıkı durun, Formula 1’in 5 yıl içinde Türkiye’ye gelme kararı alındı ya şimdi asıl yarış başladı. Yarış, televizyon kanallarında değil, 500 milyar filan verilmiyor. Yarış iller arasında. İstanbul, Ankara, İzmir, Bursa derken bir haftada gördük ki Kırşehir de yarışa katılmış. Üstelik Devlet Bakanı Ramazan Mirzaoğlu’nun arzusu ve isteği üzerine 
     Bildiğimiz kadarıyla Mirzaoğlu, atları sever, hipodromları izler. Allah Allah, bu Formula 1 pisti sevgisi nereden geliyor acaba 
     Yo, yoo sizi yormayalım. Elbette lideri Bahçeli’nin tutkusu belki Bakan Mirzaoğlu’nu da seçim öncesi harekete geçirmiş olabilir. Ne diyelim 
     "Tanıtım, spor, ekonomi." 
     Formula 1 böyle anlatılıyor. 
     Bizim yetkililer de fırsatı kaçırmak istemiyor. Haklılar. MHP’nin il kontenjanında kısmet, Nevşehir’e değil Kırşehir’e düştü... Kırşehir, Nevşehir, MHP için önemli. 
     Formula 1 tanıtım için önemli. Türkiye’ye 60 ila 300 milyon dolar bir gelir sağlayacak. Bursa, otomotivin beyni. Antalya turizm merkezi, İstanbul ortada, Ankara siyasetçinin gözbebeği. 
     Hadi gari, seçim öncesi ipi kim göğüsleyecek Hız tutkunu siyasetçilerimiz ne zaman yarışacak, onu bekleyelim. 
     
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
