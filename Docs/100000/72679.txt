<DOC>
<DOCNO> 72679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/siyaset/siy05.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkut Eken yiğit insan’ 
</HEADLINE>
<TEXT>

Güreş Paşa, Meclis’te konuştu 
     SALİHA ÇOLAK Ankara 

     Susurluk davası mahk mu Korkut Eken’e destek veren açıklamalarıyla gündeme gelen DYP Kilis Milletvekili Doğan Güreş, Eken için "Karanlık işlerle ilgisi yok. Yiğit bir insan" dedi. 
     TBMM Dışişleri Komisyonu Başkanı ANAP Milletvekili Kamran İnan başkanlığında toplanan Diyalog Grubu’nda bir üye, "Paşam neler oluyor " diye sorunca Güreş, "Ben de zaten size izahat verecektim" diyerek başladığı konuşmasında açıklamasının arkasında olduğu mesajı verdi. 
     Edinilen bilgiye göre Güreş, "Ben bu olayın Susurluk bağlamında olduğunu düşünmüyorum. Korkut’u kişisel olarak çok severim. Vatansever olduğuna şahitlik ederim. Kendisine yapılan muamelenin uygun olmadığını düşünüyorum. Yiğit insanlara sahip çıkılması gerektiğini düşündüm. Sözlerimin arkasındayım" diye konuştu. 
     Güreş, "Karanlık işlerle ilgisi olsaydı, bu kadar mütevazı bir hayatı olmaz, zengin olurdu. Bir evi bile yok, demek ki maaşına muhtaç. Aldığı ceza ağırıma gitti" derken, Genelkurmay Başkanlığı yaptığı dönemde kendisinden hiçbir talebi olmadığını söyledi. Güreş, Eken’i, "Dört dörtlük bir insan" diye nitelendirirken, açıklamanın ortaklaşa yapılmadığını bildirdi. Güreş, "Üçümüzle ayrı ayrı konuştular" dedi. 
     



 SİYASET 


















</TEXT>
</DOC>
