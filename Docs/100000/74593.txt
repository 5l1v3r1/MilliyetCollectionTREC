<DOC>
<DOCNO> 74593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/magazin/mag04.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’e dört Magazin Oscar’ı 
</HEADLINE>
<TEXT>

     MAGAZİN SERVİSİ 

     Magazin Gazetecileri Derneği’nin 2001 ödülleri, magazin haberciliğinde Milliyet farkını bir kez daha ortaya koydu. 2001’de de magazin gündemini Milliyet belirledi. 
     "2001’in En İyi Magazin Haberi Dalı"nda, "Recidance’ta Kişiye Özel Defile" haberiyle arkadaşımız Yaşar Çakmak ile "Yalanın Altından Ayşe Çıktı Tarifeli İhanet" haberiyle Magazin Şefimiz Ali Eyüboğlu ödüle layık görüldü. "Yılın En İyi Röportajı" dalının galibi ise her röportajıyla olay yaratan Ahmet Tulgar oldu. Tulgar, "Benim Şarkılarımla İşkence Yapıldı" başlıklı söyleşisiyle "Yılın En İyi Röportajı" dalında Altın Objektif Ödülü kazandı. 
     
     Fotoğrafta da lider 
     MGD jürisi, "Yılın En İyi Magazin Haber Fotoğrafı" ödülünü ise "Kadirizmin 14’lük Frikiği" başlıklı haberin fotoğrafıyla arkadaşımız Deniz Altuntaş’a verdi. 
     
     



 MAGAZİN 














</TEXT>
</DOC>
