<DOC>
<DOCNO> 70922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko17.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Unicredit "Koç Finansal Hizmetleri'ni satın almak istiyoruz" 
</HEADLINE>
<TEXT>

     İtalya'nın en büyük bankalarından Unicredit'in Yönetim Kurulu Başkanı Alessandro Profumo, Türkiye'de Koç Holding ile görüşmelerde bulunduklarını açıkladı. 
     Polonya Merkez Bankası Müdürü Leszec Balcerowicz ile geçen Pazartesi Milano'da görüşen Profumo, Unicredit'in yurtdışındaki yatırımları hakkında basına bilgi verdi. 
     ''Türkiye'de çok önemli bir görüşme sürdürüyoruz'' diyen Profumo, ayrıca Slovenya'da bir özelleştirme ve Çek Cumhuriyeti'nde bir yatırım üzerinde durduklarını kaydetti. 
     İtalyan haber ajansı Ansa'nın verdiği haberde, Unicredit'in dış bankalar sorumlusu Roberto Nicastro ise ''Unicredit, Koç Financial Hizmetler'in yüzde 50'sini almak için Koç ailesi ile görüşmelerde'' diye konuştu. 
     Unicredit, son olarak Hırvatistan'daki Zagrebacka bankasını satın almıştı. 
     






</TEXT>
</DOC>
