<DOC>
<DOCNO> 65589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo16.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - Samsunspor 0 
</HEADLINE>
<TEXT>

     Birinci Süper Futbol Ligi maçında Beşiktaş, kendi saha ve seyircisi önünde Samsunspor ile 0-0 berabere kaldı. 
     
     Dakika dakika maç... 

     2. dakikada Tümer'in sağdan ortasında, İlhan Mansız'ın altıpas içinden vuruşunda, top auta çıktı. 
     5. dakikada Ahmet Yıldırım'ın orta alandan attığı uzun pasta, 
     İlhan Mansız'ın ceza alanının sağ çaprazından sert şutunda, meşin yuvarlak üstten auta gitti. 
     7. dakikada Ahmet Yıldırım'ın derinlemesine uzun pasında, Bayram 
     ceza alanı içinde topa dokunamayınca, takımını mutlak bir golden etti. 
     23. dakikada İbrahim'in soldan ortasında, savunmadan seken topla 
     ceza alanının dışında buluşan Tayfur'un sert şutunda, meşin yuvarlak az farkla yandan auta çıktı. 
     25. dakikada soldan ceza alanına giren Tümer'in sert şutunda, 
     kaleci Göksel, topu 2 hamlede kontrol etti. 
     31. dakikada Bayram'ın yaklaşık 30 metreden sert şutunda, top üst 
     direği sıyırarak auta gitti. 
     35. dakikada Tayfur'un hatasında topu ceza alanı çizgisi üzerinde 
     önünde bulan Phiri'nin sert şutunda, meşin yuvarlak yandan auta çıktı. 
     36. dakikada Tümer'in sağdan ortasında Müslim'den topu kapan 
     Bayram'ın altıpas içinde vuruşunda, top auta gitti. 
     42. dakikada Beşiktaş mutlak bir gol pozisyonundan yararlanamadı. 
     Bu dakikada, Tümer'in arapasında ceza alanı içinde kaleciyle karşı karşıya kalan İlhan Mansız'ın şutunda, top direğin dibinden auta çıktı ve karşılaşmanın ilk yarısı 0-0'lık eşitlikle tamamlandı. 
     47. dakikada Tümer'in ceza yayı içinden sert şutunda, top üstten 
     auta gitti. 
     51. dakikada Tümer'in ara pasında ceza alanının sol çaprazında 
     topla buluşan Ahmet Dursun'un şutunda, Baidoo son anda araya girerek, meşin yuvarlağı kornere gönderdi. 
     53. dakikada Samsunspor'da Müslim, sarı kart gördü. 
     64. dakikada Samsunspor'da Phiri'nin yerine Souza oyuna 
     girdi. 
     69. dakikada da Beşiktaş'ta Tamer yerini Marinho'ya , Bayram 
     da yerini Sertan'a bıraktı. 
     71. dakikada Ronaldo'nun pasında Sertan'ın ceza alanının sol 
     çaprazından sert şutunda, savunma son anda araya girerek, topu kornere gönderdi. 
     Aynı dakikada Tümer'in soldan kullandığı korner atışında Marinho'nun ceza alanı içinden kafa vuruşunda, kaleci Göksel son anda topu tokatlayarak, meşin yuvarlağı bir kez daha kornere attı. 
     74. dakikada Beşiktaş'ta İlhan Mansız, sarı kart gördü. 
     77. dakikada Mehmet Yılmaz'ın pasıyla ceza alanının sol çaprazında 
     topla buluşan Souza'nın şutunda, meşin yuvarlak Ali Eren'in ayaklarına çarparak, kornere çıktı. 
     80. dakikada Samsunspor'da Celil'in yerine Adnan oyuna girdi. 
     Samsunspor'da 82. dakikada Duro, 84. dakikada da Hakkı sarı kart gördü. 
     87. dakikada Samsunspor'da Duro'nun yerine Mehmet Nas oyuna 
     girdi. 
     89. dakikada Beşiktaş'ta Ahmet Dursun'un yerine Necat oyuna 
     dahil oldu. 
     90. dakikada İlhan Mansız'ın sağdan ortasında Necat'ın ceza alanı 
     içinden kafa vuruşunda, savunma topa dokunarak, meşin yuvarlağı ceza alanının dışına attı ve karşılaşma 0-0 berabere sonuçlandı. 
     






</TEXT>
</DOC>
