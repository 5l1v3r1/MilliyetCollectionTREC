<DOC>
<DOCNO> 92916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/ekonomi/eko03.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Program sürecek sözü 
</HEADLINE>
<TEXT>

Niyet mektubunda, "Geniş kamu desteği, siyasi cephede bazı belirsizlikler olsa dahi programın güçlü bir şekilde uygulanmaya devam etmesini sağlayacaktır" denildi 
     HARUN GÜREK Ankara 

     Merkez Bankası Başkanı Süreyya Serdengeçti ile Devlet Bakanı Kemal Derviş imzasıyla IMF’ye sunulan niyet mektubunda siyasette belirsizlik olsa da programın süreceği vurgulandı. 
     Mektupta, "Ekonomi politikalarına yönelik geniş kamu desteği, siyasi cephede bazı belirsizlikler olması halinde dahi programın güçlü bir şekilde uygulanmaya devam etmesini sağlayacak. Programın yolundan sapmaması için IMF ile de istişare edilerek gerek duyulması halinde ilave tedbirler alınacaktır" denildi. 
     
     Yeni zamlar yolda 
     Mektuba göre, devlet harcamalarının azaltılması 2003’te de sürdürülecek kamu işçilerine 2003’te düşük zam verilecek, elektrik ve akaryakıt fiyatları dünya fiyatlarına göre ayarlanacak. Mektupta, birçok KİT’in zamları ertelediği belirtilerek, "Enflasyonla uyumlu artışlara yeniden başlanacak" denildi. 
     

</TEXT>
</DOC>
