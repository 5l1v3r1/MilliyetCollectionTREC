<DOC>
<DOCNO> 55894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sontur06.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Afganistan'a Türk askeri gitti mi, şehit olan Türk askeri var mı " 
</HEADLINE>
<TEXT>

     AK Parti Kayseri Milletvekili Salih Kapusuz, Dışişleri Bakanı İsmail Cem'e, Afganistan'da Türk askeri şehit olup olmadığını sordu. 
     Kapusuz, Dışişleri Bakanı İsmail Cem tarafından yanıtlanması istemiyle TBMM Başkanlığı'na sunduğu soru önergesinde, Pakistan'da yayınlanan bir gazetede, Afganistan'a giren Türk özel birliklerinin Amerikalılarla birlikte El Kaide ve Taliban'ın gizlendiği mağaralara karşı operasyonlar düzenlediği haberinin yer aldığını hatırlattı. 
     Bu haberin doğru olup olmadığını soran Kapusuz, Dışişleri Bakanı Cem'den, ''11 Eylül 'de ABD'de yapılan saldırı üzerine ABD yönetiminin Afganistan'a düzenlediği saldırılar için Afganistan'a Türk askeri gönderilmiş midir Hangi rütbelerde kaç asker gönderilmiştir 
     Çatışmalarda şehit olan Türk askeri var mıdır '' sorularının da yanıtlanmasını istedi. 
     Kapusuz, Devlet Bakanı Kemal Derviş'e yönelttiği soru önergesinde de 22 Kasım 2000'den bu yana IMF ve Dünya Bankası'ndan alınan kredinin miktarının açıklanmasını istedi. Önergesinde, sözkonusu kredilerin geri ödenme şekli hakkında bilgi talep eden Kapusuz, ''Alının krediler için özel şartlar sözkonusu mudur '' sorusuna da yer verdi. 
     






</TEXT>
</DOC>
