<DOC>
<DOCNO> 90701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun09.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears 2. filmine başlıyor 
</HEADLINE>
<TEXT>

     ''Pop prensesi'' olarak adlandırılan Britney Spears'in 2. filmini çevirmek üzere NASCAR firmasıyla anlaştığı bildirildi. 
     Henüz adı konmayan, ancak otomobil yarışlarıyla ilgili olacağı bildirilen filmin maliyetinin 40-50 milyon dolar tutacağı belirtildi. 
     NASCAR firması, normal otomobillerle oto yarışları düzenlemesiyle tanınıyor. 
     Britney Spears filmde, eski bir sürücüyü yeniden yarış pistlerine dönmeye ikna eden genç kızı canlandıracak. 
     Şubat ayında piyasaya çıkan ''Crossroads'' adlı filmde büyük başarı sağlayan Spears, daha sonra kendi adını verdiği prodüksiyon şirketini kurmuştu. Spears'in 2. filminin yapımına bu şirketin de katkıda bulunacağı ifade edildi. 
     20 yaşındaki Britney Spears ,halen ABD içinde turnede bulunuyor. 
     Çekimine 2003 başında başlanacak olan yeni filmde Spears'in şarkı söylemesi öngörülmüyor. 
     NASCAR firmasının düzenlediği otomobil yarışlarını Amerika'da TV'ler aracılığıyla 75 milyon kişi izliyor. Bu yarışların özellikle ABD'nin güney kesimlerinde büyük ilgi çektiği bildiriliyor. 
     Spears ve babasının da bu yarışların meraklılarından oldukları öğrenildi. NASCAR yetkilileri ise, Britney Spears'in güneyli ve tam anlamıyla bir aile kızı olması sebebiyle kendisiyle anlaştıklarını açıkladılar. 
     

     
</TEXT>
</DOC>
