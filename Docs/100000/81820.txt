<DOC>
<DOCNO> 81820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/cemal.html </URL>
<DATE> 2002/05/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Işığa götürecek tünel nerede .. 
</HEADLINE>
<TEXT>

     İsrail Dışişleri Bakanı Şimon Peres'in İsmail Cem - Yorgo Papandreu ikilisiyle bu yakınlardaki Kudüs buluşmasında ilginç bir sözü var. 
     Diyor ki bilge devlet adamı 
     "Herkes ışığı görüyor ama ona götürecek tünel yok ortalıkta..." 
     Işık, yani barış. 
     Barışın çerçevesi. 
     Bu çerçevenin, bir yerde nihai çözümün hangi parçalardan oluştuğu üç aşağı beş yukarı biliniyor artık. 
     Şöyle özetlenebilir 
     Barış ve güvenliğe karşılık İsrail'in toprak vermesi, bazı rötuşlarla tamamen 1967 sınırlarına dönmesi... Filistin'in buna karşılık İsrail'in güvenliği sağlaması... 
     İsrail'in Yahudi yerleşim merkezlerini ufak tefek düzeltmelerle tümüyle terk etmesi... Filistinli göçmenlerin geri dönüşü bazı koşullarla unutmaları... 
     Doğu Kudüs Filistin'de kalırken, iki tarafın kutsal yerlere ilişkin anlaşmalara varması... Ve yan yana yaşayacak Filistin ve İsrail devletlerinin birbirlerini tanımaları... 
     Nihai barışın çerçevesi bu. 
     Uzun süredir de biliniyor. Bilinmeyen, bu barışa açılacak yol, Peres'in deyişiyle Filistin'le İsrail'i ışığa götürecek tünel... 
     Bu nasıl bulunacak 
     İsrail Başbakanı Şaron'a göre bunun yolu şiddetten geçiyor. Bunun için Ortadoğu'nun trajik tarihine yeni kepaze sayfalar ekledi. 
     Cenin unutulmayacak 
     Şaron'un İsrail işgal ve saldırıları için düğmeye basarken iki malum hedefi vardı 
     Biri, terörün altyapısını çökertmek... Diğeri, terörist ilan ettiği Yaser Arafat'ı etkisiz kılmak, gömmek... 
     Şaronizm emeline ulaştı mı 
     Çok kuşkulu. 
     Şaron'un yol açtığı acıların ve döktüğü kanın Filistin saflarındaki şiddet ve terör taraftarlarının değirmenine su taşımış olması daha büyük ihtimaldir. Bir başka olasılık, Arafat'ın hem kendi halkının ve Arap kitlelerinin gözünde, hem de uluslararası sahnede büyümesidir. 
     İsrail şimdi Ramallah'tan çekildi, Arafat'ın çevresindeki kuşatmayı kaldırdı. Geçen aralık ayından beri Ramallah'tan, 29 Mart'tan beri de karargahından çıkamayan Arafat dün sabahtan itibaren özgürlüğüne kavuştu. 
     İlk demecinde ise "Cesurların başını çektiği barış"tan söz etti. 
     Barış yakın mı, uzak mı 
     Şaron, şiddeti bırakabilir mi 
     Arafat, terörü durdurabilir mi 
     İnsanlar birbirlerini öldürmeyi bırakıp, imkansızın peşinde helak olmaktan vazgeçip bir masanın etrafına oturacaklar mı 
     Yani makul nihayet yakalanacak mı 
     Hiç de kolay gözükmüyor. 
     Ancak, büyük trajediler bazen büyük fırsatların da kapısını açabilir. 
     Bir başka deyişle 
     Savaş yapanlar, barış da yapabilir 
     Şaron ve Arafat'la bu ne kadar mümkün Kan aktı. Büyük yıkım oldu. İkisi de birbirlerini terörist ilan ettiler. İkisinin arasında yükselen koskoca bir kin ve nefret duvarı oluştu. 
     Şimdi bu duvarda küçük bir kapı açılabilir mi, bölgeyi barışa götürecek 
     Keşke... 
     Diplomasi bunun için devrede. 
     Fakat Ortadoğu'da barış ve istikrardan korkan, karanlıktan yana güçlerin de pusuya yattıkları konusunda en ufak bir kuşku yok. Ama yine de iyimserliği elden bırakmayalım. 
     Seneca diyor ki 
     "Yeryüzünde gün ışığına layık olmayan nice insan var. Ama güneş her gün doğar." 
     
     







Siyasette yeni isimler 


"Sol" kavramı, Türkiye ve Dünya’da ne kadar algılanabildi 


Sezer’e övgü 


Ameliyatlar arapsaçı 


Işığa götürecek tünel nerede .. 


Gül kokusu 


Bugün Milliyet'in doğum günü 


Bekleyişler hızla aşağıya dönüyor 


Kilit adam 


Milliyet 52 yıldır sadece ve sadece gerçeğin aynası 


Turizm ve Türkiye 


Bir dahaki sallantıya kadar iyisiniz 


"Alamanya Alamanya umduğunu bulamanya" 


Özal'ı çevresi öldürdü 


Çok sesli zam yapmayın korosu 


Nasıl sevmeli 


Arsel’lerin ismi okulun kapısında yaşayacak 


</TEXT>
</DOC>
