<DOC>
<DOCNO> 78378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/ekonomi/eko03.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele lider aranıyor 
</HEADLINE>
<TEXT>

Milliyet’in sponsorluğunda, Capital Dergisi ve Siemens Business Services, düzenleyecekleri yarışmayla yılın e - dönüşüm liderini bulacak 
     Yılın e - Dönüşüm’ü gerçekleştiren şirketleri arasında yarışma başladı. Capital Dergisi ve Siemens Business Services SBS tarafından düzenlenen yarışma ile yılın e - Dönüşüm’de lider şirketleri belirlenecek. 
     Milliyet Gazetesi’nin basın sponsoru olduğu projeyle, şirketler kendi içlerinde ve dünyaya karşı rekabetçi konumlarını geliştirmek için, değişen koşullara kolay uyum sağlamak üretim, insan kaynakları, pazarlama ve satış gibi bütün iş süreçlerinde bilgi ve iletişim teknoloji hizmetlerini kullanarak dönüşüm sağlayacak şirketleri teşvik etmeyi amaçlıyor. 
     Sanayi, finans, bilişim, ticaret, kamu sektörleri içerisinde faaliyet gösteren tüm kurum ve şirketler e - Dönüşüm Liderleri 2002’ye katılabiliyor. 1 Nisan’dan itibaren başvuruları başlayan yarışmaya, şirketlerin katılabilmesi için aday olmaları ya da aday gösterilmeleri gerekiyor. 
     15 Ağustos 2002 tarihine kadar başvuruları devam edecek yarışmada, finale kalan şirketlerin projeleri Kasım 2002 Capital sayısında ve yarışma için açılan www.e-donusumliderleri.com internet sitesinde duyurulacak. Yarışmanın ödül töreni ise 2003 Ocak ayı içerisinde gerçekleştirilecek ve kazanan projeler Şubat 2003 Capital sayısında yayımlanacak. Daha detaylı bilgi için internet sitesi ve Capital Dergisi’nin 212-622 12 28 telefon numarası da hizmet veriyor. 
     



 EKONOMİ 














</TEXT>
</DOC>
