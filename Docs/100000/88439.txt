<DOC>
<DOCNO> 88439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo07a.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz çok rahatız’ 
</HEADLINE>
<TEXT>

Kosta Rika teknik patronu Guimares, baskı altında olmadıklarını vurguladı, "Türkiye düşünsün" dedi 
     BİLAL MEŞE SEUL 

     AY - Yıldızlı ekibimizin "final maçı" olarak gördüğü Kosta Rika’da moraller üst seviyede. Teknik Direktör Guimares, Çin maçından önce Türkiye’yi düşünmeye başladıklarını belirterek, "Çünkü Çin’i yeneceğimizi önceden tahmin ediyorduk. Şimdi kazanırsak ikinci tura çıkacağız. Bunun için her şeyi yapacağız. Avantajlıyız, çünkü biz rahatız, rakibimiz düşünsün" diye konuştu. 
     GUIMARES, Çin galibiyetinin kendilerine moral verdiğini vurguladı ve "Türkiye’nin kaliteli ve tecrübeli isimleri var. En beğendiğim tarafları, kolektif olarak çok iyi futbol ortaya koymaları" yedi. Kosta Rika’nın teknik patronu, Brezilya maçındaki hakem hataları hakkında ise, "Diğer maçlarda da çok büyük hakem hataları oldu, olmaya da devam edecek" yorumunu yaptı. 
     ORTA Amerika ülkesinin tecrübeli defans oyuncusu Harold Wallace McDonald, Türkiye maçıyla ilgili ilginç açıklamalarda bulundu. Wallace, "Türkiye’yi Brezilya karşısında çok beğendim. Çok zor maç olacak. Ancak artılarımız fazla. Türkiye’nin tur atlaması için galip gelmesi şart. Baskı altındalar. O yüzden Türk futbolcular düşünsün, biz değil" değerlendirmesini yaptı. 
     



 SPOR 































</TEXT>
</DOC>
