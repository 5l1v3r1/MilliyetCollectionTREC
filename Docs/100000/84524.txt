<DOC>
<DOCNO> 84524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun11.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da cehennem sıcaklardevam ediyor 622 ölü 
</HEADLINE>
<TEXT>

     Hindistan'ın güneyinde, geçen haftadan bu yana etkili olan aşırı sıcaklarda ölenlerin sayısı 622'yi geçti. 
     Hindistan'ın en çok Andra Pradeş eyaletini etkileyen hava sıcaklığının, son birkaç gün içinde 49 derecenin altına düştüğünü belirten eyalet yetkilileri, ancak eyalet merkezinden uzak ve fakir bölgelerdeki can kaybı nedeniyle ölü sayısının arttığını kaydettiler. 
     Başkent Yeni Delhi ve Hindistan'ın kuzey kesimlerini de etkileyen sıcakların, Mayıs ayı için mevsim normallerinin üzerinde olduğu belirtildi. Bunda, kuzeybatıdaki çöllerden gelen rüzgarların etkisinin olduğu bildirildi. 
     Andra Pradeş eyaletinin 1996 ve 1998 yıllarında da sıcaklardan etkilendiğini belirten meteoroloji yetkilileri, hava sıcaklığının artmasının nedeninin, küresel ısınma ya da ağaçların azalması değil rüzgarlar olduğunu kaydettiler. 
     





</TEXT>
</DOC>
