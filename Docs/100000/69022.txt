<DOC>
<DOCNO> 69022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo09.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Beşiktaş 2 
</HEADLINE>
<TEXT>

     Birinci Süper Futbol Ligi'nin 24. haftasının açılış maçında Beşiktaş, deplasmanda Kocaelispor'u İlhan Mansız attığı iki güzel golle 2 - 0 yendi. 
     
     İlk Devre 

     Ligin ilk yarısında deplasmanda rakibine 4-2 yenilen ve ligde son 5 maçından puan alamayan Kocaelispor, mutlak 3 puan için çıktığı Beşiktaş karşısında ilk yarıda rakibine göre ilk 20 dakika etkili futbol sergiledi. 
     Bu yarıda Körfez ekibi, Ahmet Arslaner ve Kaan Dobra ile girdiği gol pozisyonları değerlendiremedi. Oyunun üstünlüğünü rakibine kaptıran ev sahibi Kocaelispor, İlhan'ın golüne engel olamayınca ilk yarıyı 1-0 yenik kapadı. 
     Beşiktaş ise özellikle orta alanı kalabalık tutarak ileride yalnızca İlhan ile etkili olmaya çalıştı. 
     Baya ile girdiği gol pozisyonunu skora yansıtamayan Beşiktaş, ilk yarının bitmesine 4 dakika kala İlhan'la golü buldu. 
     10. dakikadaki Kocaelispor atağında, Kaan Dobro'nun ortaladığı 
     topla buluşan Ahmet Arslaner, yakın mesafeden topu auta gönerdi. 
     16. dakikada Ayman'ın pasıyla topla buluşan Kaan Dobra, ceza 
     alanına girmeden sert vurdu. Top, üstten auta giti. 
     18. dakikada sağdan gelişen Beşiktaş atağında, Tamer'in pasıyla 
     topla buluşan Tayfur, kafayla topu Baya'ya aşırdı. Bu futbolcunun yakın mesafeden vuruşunda, top kaleci Metin Mert'te kaldı. 
     30. dakikada Bayram'ın pasıyla topla buluşan İlhan sert vurdu, top 
     yandan auta çıktı. 
     33. dakikada Tamer'in pasıyla topla buluşan İlhan'ın vuruşunda, 
     top Metin Mert'te kaldı. 
     41. dakikada Tamer'in pasıyla topla ceza alanına giren İlhan, sağ 
     çarprazdan yerden sert vurdu ve topu ağlara göndererek ilk yarının skorunu belirledi 1-0. 
     İlk yarı Beşiktaş'ın 1-0'lık üstünlüğüyle tamamlandı. 
     
     İkinci Yarı 

     Maçın ikinci yarısına 1-0 yenik başlayan Kocaelispor, bu yarıda beraberlik golü için rakip kalede pek etkili olamadı. Rakibinin ikinci golüne de engel olamayan Körfez ekibi, ligde üst üste 6. maçtan da puansız ayrıldı. 
     İlk yarının son dakikalarında öne geçen siyah-beyazlılar, ikinci yarıda daha atak futbol ortaya koydu. İlhan Mansız'ın 58. dakikada attığı 2. golle oldukça rahatlayan konuk ekip Beşiktaş, zorlu deplasmandan 3 puanla ayrılarak şampiyonluk yolunda önemli bir engeli aştı. 
     Beşiktaş, ikinci yarıya Ali Eren'in yerine Erman'ı oyuna alarak başladı. 
     54. dakikada sol taraftan Ahmet Arslaner'in kullandığı köşe 
     vuruşunda top, Beşiktaş savunması tarafından uzaklaştırıldı. Bu topla buluşan Kaan Dobra'ın vuruşunda, top üstten auta çıktı. 
     58. dakikada Beşiktaş farkı 2'ye çıkardı. Baya'nın pasıyla ceza 
     alanı dışında topla buluşan İlhan sert vurdu ve topu filelere gönderdi 2-0. 
     60. dakikada Kocaelispor'da, Ahmet Arslaner'in yerine Lazarov, 
     75. dakikada da Kaan Dobra'nın yerine Ömer oyuna dahil oldu. 
     78. dakikada Kocaelispor tribünlerinde bazı taraftarlar sahaya 
     koltuk parçaları atmaya başlayınca, hakem Erol Ersoy, anons yaptırarak uyarıda bulundu. 
     82. dakikada Bayram'ın pasıyla topla buluşan İlhan'ın vuruşunda, 
     top üstten auta gitti. 
     84. dakikada Beşiktaş'ta, Bayram'ın yerine Ahmet Dursun, 88. 
     dakikada da Tamer'in yerine Necat oyuna girdi. 
     Maçta başka pozisyon olmayınca Beşiktaş, Kocaelispor deplasmanından 2-0 galip ayrıldı. 
     






</TEXT>
</DOC>
