<DOC>
<DOCNO> 61385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun15.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da kanser aşısı bulundu 
</HEADLINE>
<TEXT>

     Avusturya'lı ilaç üreticisi Biotech-Start-Up İgeneon firması, İGN101 adlı kanser aşısı bulduğunu açıkladı. 
     Kanser tedavisi konusundaki araştırmalarıyla tanınan ABD'nin Ohio eyaletindeki Cleveland kliniğinde öncelikle yumurtalık kanserine yakalanmış hastalar üzerinde yapılan ilk denemelerden olumlu sonuç alındığını belirten Profesör Ernst C. Borden, İgeneon firmasıyla uzun vadeli bir işbirliği sözleşmesi imzaladıklarını söyledi. 
     Cleveland kliniği kanser merkezi başkanı Prof. Bordon, klinikte 250 uzman araştırmacının çalıştığını ve kanser hastalığını tedavi 
     etmek amacıyla yaptıkları 20 klinik çalışmasından olumlu sonuçlar aldığını kaydetti. Profesör Bordon, ilk aşamada yumurtalık kanserine yakalanmış 24 hasta üzerinde deneme yapacaklarını, kanserli hücrenin karsinom ameliyatla alınmasından sonra hastaya verilecek İGN101 aşısının karsinomu tümüyle yok edip etmediğini denemek istediklerini söyledi. İGN101 adlı kanser aşısını üreten Biotech-Start-Up İgeneon firması yetkilileri ise İGN101 aşısının ''kanserli hastalarda vücudun savunma sistemini harekete geçirme'' prensibiyle üretildiğini, İGN101 aşısının göğüs, bağırsak, mide, akciğer ve prostat kanseri başta olmak üzere tüm kanser türlerine karşı etkili olduğunu bildirdiler. 
     






</TEXT>
</DOC>
