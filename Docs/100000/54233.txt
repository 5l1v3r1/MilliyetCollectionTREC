<DOC>
<DOCNO> 54233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur19.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'e 1938'den beri ilk kez Kasım ayında kar yağdı 
</HEADLINE>
<TEXT>

     İzmir'in çevresindeki tepeler, 1938 yılından bu yana ilk kez Kasım ayında karla kaplandı. 
     Meteoroloji Bölge Müdür Yardımcısı Erdoğan Erten, ''İzmir ender olarak kar yağışı alan illerimizden biri. Kış ortalarında bile şehir merkezinde kar görmek pek mümkün olmuyor. Bugün ise çevresindeki tepelerin tümüne kar yağışı aldı'' dedi. Yağışın ''tepelerde kar izi'' şeklinde not düşülerek kaydedildiğini anlatan Erten, şöyle konuştu 
     ''Kar yağışı kalın bir tabaka ile yüzeyde kalmadı. Sadece tepelerde beyaz bir görüntü oluştu. Ancak 1938 yılından bu yana yaptığımız ilk kayıt olması açısından önemli. Hava sıcaklığının Çarşamba gününden itibaren mevsim normallerine yükselmesini bekliyoruz. Akdeniz üzerinden yeni bir yağışlı sistem geliyor. Bugün beklediğimiz en yüksek hava sıcaklığı ise 10-12 derece arasında.'' Karayolları yetkilileri de kar yağışının sadece tepe yüksekliklerinde meydana geldiğini, Sabuncubeli gibi yüksek kesimlerdeki yollarda kar yağışı olmadığını bildirdi. 
     






</TEXT>
</DOC>
