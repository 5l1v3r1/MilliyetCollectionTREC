<DOC>
<DOCNO> 77344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun35.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'da bir Fransız gazeteci vuruldu 
</HEADLINE>
<TEXT>

     Batı Şeria'daki İsrail işgalini izleyen France-2 televizyonu kameramanı vurularak yaralandı. 
     Fransız kameramana eşlik eden Halid Ebu Aker adlı gazeteci, kameramanla birlikte, Nablus yakınlarındaki bir Filistin mülteci kampına giden basın heyetinde bulunduklarını söyledi. 
     Ebu Aker, Fransız kameramanın zırhlı araçtan indiği anda boynuyla göğsü arasındaki bir yerden vurulduğunu bildirdi. Ebu Aker, tüm bölgenin İsrail askerlerince sarılmış olduğunu, yalnızca kurşun sesleri duyduklarını, ateşin kaynağını bilmediklerini anlattı. 
     Nablus'taki hastaneye kaldırılan kameramanın sağlığıyla ilgili bilgi veren doktor da, ameliyattan sonra kameramanın durumunun iyi olduğunu söyledi. 
     






</TEXT>
</DOC>
