<DOC>
<DOCNO> 82087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo01.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk futbolu The Washington Post'ta 
</HEADLINE>
<TEXT>

     The Washington Post, Dünya Kupası Finalleri'nde yer alacak Türkiye ile ilgili olarak "En sonunda Türkiye'nin günü" başlıklı bir haber-yorum yayınladı. 
     Haberde, Avrupa ile yakın futbol bağlarının, Türk Milli Takımı'nı yeni büyük hedeflere taşıyacağı kaydedildi. 
     Haberde, Türkiye'nin, ikinci kez Dünya Kupası'na katılmaya hak kazandığı, ilkinin 1954'te olduğu hatırlatıldı. Gazetede, bu başarının arkasında, Avrupa ile oyuncu ve antrenör değişimi ve fikir alışverişinin yardımcı olduğu belirtildi. Ancak milli takımda, yaş, sakatlık ve yabancı kulüplerde oynayan oyuncuların durumlarının handikap yaratabileceği savunuldu. 
     Washington Post gazetesi, Türk Milli Takım Teknik Direktörü Şenol Güneş'in kadrosundaki 7 futbolcunun Almanya doğumlu olduğu ve büyük kulüplerdeki futbolcuların bir kısmının Avrupa ile kontratının bulunduğu kaydedildi. 
     Haberde "Bütün bunlar ve Dünya Kupası deneyimsizliğine karşın Türklerin, ikinci tura geçebileceklerine güvenleri tam" denildi. 
     





</TEXT>
</DOC>
