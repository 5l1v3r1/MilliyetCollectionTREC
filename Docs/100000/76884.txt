<DOC>
<DOCNO> 76884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/ekonomi/eko06.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıtdışından vergi kaçağı 12.5 milyar dolara ulaştı 
</HEADLINE>
<TEXT>

Kayıtdışı yapılan üretim 50 milyar dolara, kayıtdışı kaynaklı vergi kaçağı da 12,5 milyar dolara yükseldi 
     HARUN GÜREK Nevşehir 

     Kriz kayıtdışı ekonomiyi besledi. 2001’de kaçak işçi sayısının 9 milyona, kayıtdışı üretimin ise 50 milyar dolara ulaştığı belirtildi. Türkiye İşveren Sendikaları Konfederasyonu’nun TİSK Kapadokya’da düzenlediği kayıtdışı ekonomi seminerinde konuşan TİSK Başkanı Refik Baydur, kayıtdışı çalışan sayısının 9 milyona ulaştığını belirtti ve "İşçiler ile bakanların kayıt dışı çalışmaktan şikayetleri yok" dedi. 
     
     Baydur PKK işe girer 
     Kayıtdışının büyümesi nedeniyle kayıtlı işletmelerin vergi yükünün yüzde 63’e ulaştığını belirten Baydur AB’ye uyum programında istenmeyen taahhütlerin yeraldığını söyledi. "Hak grevi yarının PKK’sını iş yerine sokar" diyen Baydur konuşmasında siyasilere mesaj da vererek, "Liderler akıllıdır. Başarılı olmadan koalisyonun seçime gitmesi bu partileri bitirir" dedi. 
     Toplantıda bir sunum yapan Marmara Üniversitesi İşletme Bölüm Başkanı Prof. Dr. Osman Altuğ ise 1998’de yüzde 23.24’e kadar inen kayıtdışı ekonominin 2001’de yüzde 34.28’e yükseldiğini kayıtdışı üretim miktarının 61 katrilyon 250 trilyon liraya 49 milyar 983 milyon dolar , oluşan vergi kaybının da 12 milyar 531 milyon dolara yükseldiğini belirtti. 
     Devlet Bakanı Faruk Bal ile Bayındırlık Bakanı Abdülkadir Akcan’ın katıldığı toplantıya Cumhurbaşkanı Sezer de bir mesaj gönderdi. 
     



 EKONOMİ 
















</TEXT>
</DOC>
