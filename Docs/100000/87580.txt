<DOC>
<DOCNO> 87580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/ekonomi/eko01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’un yol haritası niyet’te 
</HEADLINE>
<TEXT>

Türk Telekom’un özelleştirilmesinde belirlenen yol haritası’ Niyet Mektubu’na da konuldu. Önümüzdeki hafta kararname çıkacak. Ekime kadar hukuki altyapı bitirilecek 
     Türk Telekom’un özelleştirme sürecine ilişkin yol haritası’ belli oldu. 
     Yeniden yapılandırma çalışmaları kapsamında şirketlere ayrılarak holdingleşme kararı alan Türk Telekom’un özelleştirmesiyle ilgili izlenecek aşamalar tarih tarih belirlendi.Harita IMF’ye verilecek niyet mektubuna da konuldu. 
     1998 yılında çıkarılan ve Telekom’un asgari 10 milyar dolara satılmasını öngören değer tespitine ilişkin Bakanlar Kurulu kararının iptali için bir hafta içinde yeni kararname çıkarılacak. Holdignleşmenin hukuki zemini ekim ayına kadar bitecek. Kasım ayında da strateji açıklanacak 
     Türk Telekom İhale Komisyonu’nca hazırlanan yol haritası Hazine Müsteşarlığı, Ulaştırma Bakanlığı ve özelleştirmeden sorumlu Devlet Bakanı Yılmaz Karakoyunlu’ya iletildi. Yol haritasında belirlenen tarihler bu ayın ikinci yarısında toplanması öngörülen IMF İcra Kurulu’na sunulacak güncelleştirilmiş niyet mektubuna da konuldu. 
     TT, bu ay içinde genel kurul yaparak holdingleşme modeli için ana statüde değişiklikleri yapacak. 
     
     Kesin strateji kasımda açıklanacak 

</TEXT>
</DOC>
