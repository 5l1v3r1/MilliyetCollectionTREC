<DOC>
<DOCNO> 62273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/dunya/dun01.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Papandreu terörist miydi 
</HEADLINE>
<TEXT>

     YORGO KIRBAKİ Atina 

     Yunanistan’da, 17 Kasım terör örgütü hakkında hazırlanan 1988 tarihli bir raporda "zanlı" olarak gösterilen 124 kişi arasında eski Başbakan Andreas Papandreu, eski Savunma Bakanı Akis Çohacopulos ve iktidar partisi PASOK’un önde gelen bazı isimlerinin de yer alması Atina’da bomba gibi patladı. 
     Atina’da yayınlanan düşük tirajlı Karfi Çivi gazetesinde yer alan raporu kimin hazırladığı meçhul. Raporun, eski başbakanlardan Kostantinos Miçotakis’in danışmanlarından Nikos Glirakis ve adamları tarafından hazırlandığı iddia edilse de Grilakis açıklamasında bunu yalanladı. Miçotakis ise başbakanlığı döneminde eline böyle bir liste gelmediğini söyledi. 
     Raporda, 17 Kasım ile PASOK’un cunta dönemindeki atası sayılan PAK örgütü mensupları arasında bağlantı kuruldu. Terörle doğrudan ya da dolaylı bağlantıları bulunan zanlılar listesinde Andonis Koçakas, Sifis Valirakis ve Kimonas Kuluris gibi PASOK’un geçmiş kabinelerinde bakanlık yapmış isimler de yer aldı. 
     



 DÜNYA 










</TEXT>
</DOC>
