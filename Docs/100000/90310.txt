<DOC>
<DOCNO> 90310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun21.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Times "El Kaide militanı hidrojen bombası yapacaktı" 
</HEADLINE>
<TEXT>

     ABD'de tutuklanan ve Abdullah El Muhacir adını alan El Kaide militanı Jose Padilla'nın, radyoaktif silah kullanma planından önce hidrojen bombası yapma hazırlığında olduğu iddia edildi. 
     Time dergisinin, yüksek düzey hükümet yetkilisine dayanarak verdiği bilgiye göre, El Muhacir, hidrojen bombasının ''tarifini'' internetten aldı, fakat El Kaide terör örgütü üyeleri ona radyoaktif silah kullanması talimatını verdi. 
     El Muhacir'in Pakistan'a gidip hidrojen bombası planlarını El Kaide örgütünün 3. adamı olarak bilinen Ebu Zübeyde'ye gösterdiği belirtilen haberde, Zübeyde'nin, El Muhacir'i ''kirli bomba'' olarak bilinen radyoaktif silah kullanması için ABD'ye geri görderdiği kaydedildi. 
     ABD doğumlu 31 yaşındaki El Muhacir, Mayıs ayı başında Pakistan'dan ABD'ye dönerken tutuklanmıştı. 
     





</TEXT>
</DOC>
