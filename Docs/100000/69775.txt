<DOC>
<DOCNO> 69775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/temelkuran.html </URL>
<DATE> 2002/02/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Anlaşarak ayrıldılar" Sınanmamış erdem yoktur 
</HEADLINE>
<TEXT>

     Güzel kız ile yakışıklı oğlan göz göze gelirler, dünya ayaklarının altından kayar, Love Story şarkısı takılır kalır, şu olur bu olur Evlenirler İşte biri enginar sevmektedir, biri hamburger biri gece dışarı çıkmak ister, diğerinin evde durası vardır vesaire vesaire "rüya biter, uyanırlar" ve bir bankanın reklamında dendiği gibi 
     
"Anlaşarak ayrıldılar "      Anlaşarak ayrılmak var mıdır Öyle temiz temiz, efendice, "çağdaş mağdaş", mesafeleri koruyarak, yüz göz olmadan, çirkinleşmeden... Mümkün mü, "anlaşarak ayrılmalar" 
     
     "Boşanma, iyi huylu, yumuşak başlı, eğitimli insanlar arasında gerçekleştiğinde bile, değdiği her şeyi kaplayan ve solduran bir toz bulutu kaldırır çoğu kez. Mahremiyetin alanı, paylaşılmış yaşamın o biraz dalgın, korunmasız güveni, ilişki koparıldığı anda öldürücü bir zehre dönüşmüştür sanki. Profesörler, ayrıldıktan sonra, karılarının dairelerine gizlice girerek yazı masalarının çekmecelerinden bir şeyler aşırırlar ve hali vakti yerinde kadınlar da eski kocalarının vergi kaçakçısı olduğunu ifşa ederler. Ayrılmış çift daha önce ne kadar cömertse’, mülkiyet ve yükümlülük gibi şeylere ne kadar az kafa yormuşsa, alçalışı da o kadar sefilce olur. çünkü çekişmenin, sövgünün ve sonu gelmeyen çıkar çatışmalarının asıl gelişme ortamı, tam da bu hukuksal olarak belirsiz, tanımlanmamış alandır." Theodor AdornoMinima Moralia 
     Belki de sandığınız kadar size ait değil ilişki Belki de yüzyıllardır tekrarlanan kalıpları tekrarlamaktasınız en orijinal sandığınız anlarda. Bu yüzden o yüce sevgileriniz, o ince halleriniz, duyarlıayarlı tavırlarınız sönüveriyor sıra "hukuksuzluğun belirsizliğine" gelince. Belki de sadece size ait sandığınız duygularınızla değil, sizden çok önce kalıplaşmış duygusal bir hukukla davranıyorsunuz. O hukuk dağıldığında da yitiyor bütün incelikleriniz, duyarlılıklarınız, yüce gönüllü halleriniz. Sıra evliliğin Olağanüstü Hal Bölgesi olan boşanma boşanma öncesine gelince, işkenceler, gözaltı süreleri, hak gaspları, cinayetler meşrulaşabiliyor. Değil mi 
     Sınanmamış erdem henüz yoktur Ve bir çiftin erdemleri ancak boşanma aşamasında sınanabilir. Ne efendilik, ne zarafet, ne cömertlik... Hiçbiri boşanma sırasında varlığı kanıtlanmadan tam ve kesin olarak var sayılamaz. Gündelik hayat, erdemin varlığını sınayacak zor sınavları sunmaz. Güle oynaya, can yakmadan ayrılık hiç olmaz. 
     Görmüşsünüzdür. Ya da görürsünüz. öyledir... 
     
     Not ODTü’de söyleşi var. Kültür Kongre Merkezi, A Salonu. Saat 15.00. Ankara’ya geliyorum yani. 
     
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
