<DOC>
<DOCNO> 60169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sondun13.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Militanların haberleşmesini engellemek için tedbir 
</HEADLINE>
<TEXT>

     Hindistan hükümeti, militanların birbirleriyle iletişimlerini engellemek için Keşmir'de telefon kulübelerinden uzun mesafe görüşmelerini kesti. 
     Adının açıklanmasını istemeyen bir telekom yetkilisi, Bharat Sanchar Nigam Ltd'nin BSLN sahibi olduğu 2500 telefon kulübesinden uzun mesafe görüşme yapılması olanağının kaldırıldığını söyledi. 
     Yetkili, herhangi bir muhalif unsurun bu dönemde bu olanağı kötüye kullanamayacağını söyledi. 
     BSLN'den bir başka yetkili, bireysel ve kurumsal abonelerin uzun mesafe telefon bağlantılarının kesilmesininse söz konusu olmadığını bildirdi. 
     Güvenlik nedenleriyle Keşmir'de cep telefonu kullanılmasına izin verilmiyor. 
     Gazeteler ve vatandaşlar, Keşmir'de internet bağlantısının da kesildiğini söylüyorlar, ancak BSLN yetkilileri bu iddiayı teknik arızaya bağlayarak reddediyorlar. 
     






</TEXT>
</DOC>
