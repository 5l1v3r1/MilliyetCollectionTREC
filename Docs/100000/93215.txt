<DOC>
<DOCNO> 93215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/magazin/amag.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk Nez’ adayı ufukta göründü 
</HEADLINE>
<TEXT>

Q Jazz Club’ın arayışları ilk meyvesini verdi. 90-62-94’lük vücut ölçüleri ve 1.70’lik boyuyla ilk Nez adayı Burcu Atalay, 6 Temmuz’da görücüye çıkıyor’ 
     NURDAN AKINER 

     NEZİHE Kalkan’ı Nez ismiyle üne kavuşturan Q Jazz Club, gazetelere ilan vererek yeni bir yıldız yaratmak için çalışıyordu. Sonunda ilk aday belirlendi. Ön elemeleri geçen ilk isim olan Burcu Atalay, 6 Temmuz gecesi Q Jazz Club’da aralarında Hıncal Uluç’un da bulunduğu jüri üyeleri ve club müşterileri karşısında ter dökecek. 
     
     Sesiyle de iddialı 
     YEDİTEPE Üniversitesi İletişim Fakültesi Halkla İlişkiler Bölümü birinci sınıf öğrencisi olan Burcu Atalay, sadece dansıyla değil, sesi ve güzelliğiyle de iddialı. Kalçası 110 santimetre olan Nez’e, 90 - 62 - 94 olan vücut ölçüleriyle fark atan 1.70’lik Burcu, aynı zamanda Açıköğretim Fakültesi mezunu. 
     KENDİNİ yetiştirmek için Diyalog’da sunuculuk spikerlik, Akademi İstanbul’da 2 yıl süreyle şan ve dans eğitimi alan Burcu Atalay , Etv’de de iki yıl sunuculuk yapmış. Sahnede dans ederken İngilizce şarkı söylemeye de hazırlanan Burcu, Türk Müziği eserlerini de ustaca yorumluyor. 
     
     Titremesiyle tanınacak 
     "ORYANTAL dansı kendime göre modernize ettim. Beni izlemeye gelecek olanlar dans ederken titrememle ve sesimin güzelliğiyle tanıyacaklar" diyen Burcu, yaz boyu her hafta sonu gerçekleştirilecek elemelerden başarıyla çıkarsa, Türkiye’nin şöhretleri arasında yerini alacak. 
     
     



 MAGAZİN 













</TEXT>
</DOC>
