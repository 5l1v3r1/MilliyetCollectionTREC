<DOC>
<DOCNO> 76367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun09.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
94 yaşındaki üvey annesi Liza Minelli'yi mahkemeye verdi 
</HEADLINE>
<TEXT>

     Amerikalı şarkıcı ve sinema oyuncusu Liza Minnelli'nin 94 yaşındaki üvey annesi, kendisini ihmal ettiği gerekçesiyle üvey kızı aleyhinde dava açtı. 
     ABD temyiz mahkemesinde açılan dava dosyasında Lee Anderson Minnelli, kocası Vincente Minnelli'nin vasiyeti üzerine barınacak yerini garantilediğini, ancak Liza Minnelli'nin, Beverly Hills'deki evi sattığını ve avukatlarına evden çıkarılması gereken her şeyin yapılması yönünde talimat verdiğini ileri sürdü. 
     Dava dosyasında, Liza Minelli'nin, üvey annesini evden tahliye etmek için elektriği kestiği, evdeki hizmetlileri işten çıkardığı böylece evi oturulabilir koşulda tutma yönündeki anlaşma koşuluna uymadığı iddia edildi. Dosyada, ''davalının yapımcı David Gest ile evlendikten sonra balayı için bütün dünyayı dolaşırken ve 12 katlı pastayla 850 yakın arkadaşını beslerken, davacının soğuk ve karanlık evinde tek başına oturduğu'' belirtildi. 
     Koşulların kendisini son derece endişendirdiğini ve bunalttığını ifade eden Lee Minnelli, mahkemeden, genel zararları ve avukat ücreti dahil üvey kızından tazminat talep edilmesini istedi. 
     Minelli'nin sözcüsü Warren Cowan ise yaptığı açıklamada, sanatçının üvey annesine cömert davrandığını ve evde yaşadığı yıllar boyunca masraflarını karşıladığını söyledi. Sözcü, ayrıca Liza Minelli'nin üvey annesine bir daire satın almayı taklif ettiği, ama bu teklifinin reddedildiğini kaydetti. 
     






</TEXT>
</DOC>
