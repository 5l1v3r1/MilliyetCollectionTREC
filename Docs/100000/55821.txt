<DOC>
<DOCNO> 55821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/yilmaz.html </URL>
<DATE> 2001/12/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Madenciler "Devletim" şokunu yaşadı 
</HEADLINE>
<TEXT>

     Niyetleri, Dünya Madenciler Günü'nü, 4 Aralık'ta düzenlenen bir panelde kutlanmaktı, kavga etmek değil. 
     Türkiye Madenciler Derneği'nin, Dünya gazetesi ve Park Enerji sponsorluğunda düzenlediği "Türkiye'nin Kalkınmasında Madenciliğin Yeri ve Önemi" paneli, enerji kaynakları ve bor üzerinde tartışmalara sahne oldu. 
     Konuşmacıların üzerinde anlaştıkları tek konu, yer altındaki servetin yeterince yer üstüne çıkmadığıydı. 
     Anlaşmadıkları konular ise saymakla bitmez. 
     Siirt'teki alüminyum maden yatağı ruhsatı, Özelleştirme İdaresi'ne verilmezken Şırnak İl Özel İdaresi'ne hangi amaçla verildi 
     Şırnak İl Özel İdaresi 200 milyon dolar yatırım yapıp, alüminyum mu işletecek 
     Elazığ ferro krom madenlerinin ruhsatı niye Eti Holding'te bırakıldı 
     Bunlar Özelleştirme İdaresi'ni iptal edip, özelleştirme çalışmalarını kuruluşlara vermenin ilk adımları mı 
     Panele damgasını vuran kavga, Eskişehir Kırka yöresindeki yılda 600 bin ton bor üreten Eti Holding tesislerinin 500 metre ötesine, 5 bin ton kapasiteli bir bor ürünü fabrikası kuran Hasan Çetin ile Gözler arasında yaşandı. Çetin'in, Güler'e kendisine 140 dolara sattığı ürünü, yurt dışına 250 dolara sattığını söylemesi ile alevlenen diyalog şöyle gelişti 
     Gözler Çetin, bor ürününü tinkali bizden ucuza satıyordu, kapandı. 
     Çetin Fiyatları ya bilmiyorsunuz, ya yalan söylüyorsunuz. 
     Gözler Ben devletim, devlet yalan söylemez. 
     Çetin Faturaları karşılaştıralım. 
     O sırada salonda bulunan bir başka Eti Holding yöneticisi de devreye giriyor, yerinden kalkıp Çetin'e "Devlete böyle konuşamazsınız" diyor... 
     Gözler İstediğime istediğim fiyattan satarım, ben devletim... 
     Haydi bakalım, ne buyurur sunuz 
     Devlet eşittir bürokratlarmış meğer. Yoksa siz devletin halka hizmet eden bir organizasyon olduğunu mu düşünüyordunuz. 
     
DYP'de yeni siyasetin izi      DYP İstanbul eski İl Başkanı Orhan Keçeli ve Ali Şen'in başını çektiği, Mehmet Yıldırım, Erman Yerdelen ve Cengiz Kaptanoğlu gibi Sülayman Demirel'e yakın isimlerin de katıldığı Mavi Marmara'daki iftar yemeği, İstanbul DYP il örgütünde deprem etkisi yarattı. 
     Bu yemekte İKV Başkanı Meral Gezgin Eriş'in bulunma nedeni zannederim yalnızca İSO'daki seçim listesinde yer alan işadamı Engin Keçeli'nin babasının, Orhan Keçeli olması. Açıkcası Gezgin'in DYP'ye gideceğine ihtimal vermiyorum. 
     DYP Genel Başkanı Tansu Çiller'in katıldığı iftara İstanbul il yönetiminden bir kişi, ilçelerden 27 başkan katılmadı. Katılmayanlar arasında en dikkat çekici isimler ise, siyasi hesaplaşmaların odağındaki DTP Genel Başkanı Hüsamettin Cindoruk ve eski ekibe muhalif DYP İstanbul İl Başkanı Süleyman Soylu'ydu. 
     Anketlerden ilham alarak DYP'ye iktidar yolunun açıldığını düşünenler, eski mekana "özürsüz" girmekte sakınca görmüyorlar. Bunların başında da Yıldırım Aktuna, Necdet Menzir gibi DTP'deki yenilgiden sonra kendilerine yeni siyasi çatı arıyanlar geliyor. 
     Yazı boşa geçirmeyen Şen ise, Bodrum'daki komşusu Kenan Evren ile dostluğunu, DYP milletvekili İbrahim Yazıcı ile arkadaşlığını da devreye sokarak epey yol aldı. 
     Cindoruk bu işlerin hukukunu iyi bilir. Keçeli her ne kadar, sürpriz biçimde elinde işkembe ile Cindoruk'u evinde ziyaret ettiyse de, kurt politikacının temkini elden bırakmadığı, hatta dosyalar oluşturduğu söyleniyor. 
     Şen, DYP'yi vitrine çıkarma gayretlerini 13 Eylül günü sanatçılara vereceği iftarda sergileme olanağı bulacak. 
     Acaba öyle mi olacak 
     Tansu Çiller bugün Tarabya'da, İstanbul il ve ilçe başkanları ile belediye başkanlarına iftar veriyor. Bakalım orada teşkilatın sesi Ali Şen'in sanatçılarının sesini bastıracak mı 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
