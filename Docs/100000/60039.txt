<DOC>
<DOCNO> 60039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sonspo12.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor Ali Cansun'un transferi tamam 
</HEADLINE>
<TEXT>

     İkinci Futbol Ligi A Kategorisi ekibi Çaykur Rizespor'un teknik direktörü Fuat Yaman, Beşiktaş'ın genç oyuncusu Ali Cansun'un transferi konusunda siyah-beyazlı kulüpten olumlu yanıt aldıklarını ve futbolcunun kararını beklediklerini söyledi. 
     Yaman, İstanbul'da başkan Serdar Bilgili ile dün bir görüşme yaptığını belirterek, ''Bilgili, bize yardımcı olacaklarını söyledi. Futbolcu ile de bunun üzerine dün akşam bir görüşme yaptım. O da ailesiyle görüşüp, İstanbul dışına çıkıp çıkmama konusundaki kararını birkaç gün içinde iletecek'' dedi. 
     Devre arasında takıma sadece 1 oyuncu katılımı yapacaklarını da ifade eden Yaman, ''Ali Cansun olmadığı takdirde düşündüğümüz alternatif oyuncular var. Ancak bunlar gerçekleşmezse, mevcut kadromuzla da yolumuzla devam edeceğiz'' diye konuştu. 
     





</TEXT>
</DOC>
