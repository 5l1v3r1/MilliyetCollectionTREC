<DOC>
<DOCNO> 97134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sondun12.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum Kesiminde Yunan bayrakları indiriliyor mu 
</HEADLINE>
<TEXT>

     Kıbrıs Rum Yönetimi Bakanlar Kurulu'nun, Rum hükümet binalarında gönderde bulunan bütün Yunan bayraklarının indirilmesi, yalnızca Rum bayraklarının kalması yönünde bir karar aldığı öğrenildi. 
     Mahi gazetesinin haberine göre, Bakanlar Kurulu tarafından birkaç ay önce gizlice alınan karar, tepki çekmemek amacıyla kamuoyuna açıklanmadı. 
     Gazete, bu kararın, birkaç ay önce Güney Kıbrıs'ı ziyaret eden Avrupa Parlamentosu Kıbrıs Raportörü Jacques Poos'un teşvikiyle bağlantılı olduğunu yazdı. Gazeteye göre Poos, Yunan bayraklarının azatılmasını tavsiye etti ve '' Kıbrıs bağımsız bir devlettir, Yunanistan'ın sömürgesi değildir'' ifadesini kullandı. 
     Mahi gazetesi, Bakanlar Kurulu kararı gereğince, 10 gün kadar önce Limasol Hastanesi'ndeki Yunan bayrağının indirildiğini ve bunun hastane personeli, hastalar ve Limasol sakinleri tarafından tepkiyle karşılandığını yazdı. 
     





</TEXT>
</DOC>
