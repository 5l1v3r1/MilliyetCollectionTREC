<DOC>
<DOCNO> 84835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/guncel/gun08.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de holigan yok mu 
</HEADLINE>
<TEXT>

ÇAPRAZ ATEŞ 
     NESLİHAN CUYAR İstanbul 

     Emniyet Genel Müdürlüğü, Dünya Kupası finalleri öncesinde Türkiye’den holigan raporu isteyen Japonya’ya "Türkiye’de tarif edilen gruba giren kişi yok" yanıtını verdi. Türkiye’deki spor müsabakalarında meydana gelen olayların, yalnızca fevri davranışlarda bulunan kişilerden kaynaklandığı, bu hareketlerin süreklilik arzetmediği bildirildi. Türkiye’de holigan yok mu 
     
     Atilla Gökçe Milliyet spor yazarı 
Türkiye’ye özgü değil      Türkiye’de holigan olmadığı yönündeki açıklama doğru. Holiganizme bakınca sanayi toplumlarında işsiz kalan, kendini tarif edemeyen, kimliksiz aidiyetsiz ve nefret duyularıyla doğmuş topluluklar var. Bunlar ırkçılığa dayanıyor. Türkiye’de ırkçılık, yabancı düşmanlığı olmadığı gibi hayatta kaybeden, sorunlu gençler de tepkilerini başka şekilde anlatıyorlar. Türkiye’deki öfkeli ya da kavgacı taraftar toplulukları holigan kimliği taşımıyor. Türkiye’de holigan yoktur. 
     
     Şeref Yılmaz Taraftar İlişkileri Sorumlusu 
Holiganizm yok      Holiganlar kan dökücü tipler oluyor. İçip içip sağa sola saldıran tipler oluyorlar. Türkiye’de holigan yok, fanatik seyirciler vardır. Holigan yurtdışında kullanılanlara özgü bir kelime. Böyle bir isim zaten bize yakışmıyor. Türkiye’de aşırı fanatikler var. Bu kişiler da boş, iş hayatında vasat, iç hayatında çelişkiler yaşayan, sorunlu kişilerden oluşuyor. Zaten dünya kupası için yurtdışına çıkacak olan insanların içinde de bunlara rastlamak mümkün değil. Ancak yurtdışındaki holiganların mentaliteleri farklı. Holiganlar arasında kültür seviyesi yüksek, tahsilli olanlar var. Türkiye için böyle bir durum söz konusu değil. Kültürlü, mantıklı, bilinçli insanların fanatizimle ilgisi yok. 
     
     Can Uyguç Posta Spor Müdürü 
Örneğini gördük      Türkiye’de holiganizmin olmadığını söyleyemeyiz. Bunun en önemli kanıtı olarak Galatasaray - Leeds United maçı öncesinde Taksim’de yaşanan ve iki İngiliz taraftarın ölümüyle sonuçlanan üzücü olayı gösterebiliriz. Türkiye’de sadece bu tip olaylar İstanbul’da yaşanmıyor. Anadolu’da da bir çok karşılaşmada, özellikle deplesmana giden takımların taraftarların otobüslerinde yakalanan döner bıçakları gibi ilginç cisimlerin de buna bir örnek olduğunu düşünüyorum. Taşlı, sopalı kavgalar olduğu sürece holiganizmin var olduğunu düşünüyorum. 
     
     Selami Özdemir Milli Takımlar Sorumlusu 
Örgütlü değiller      Avrupa’daki holiganizmin tarif edildiği şekilde holiganlık yok ancak fanatizm var. Holiganların Fun Club’ları oluyor. Örgütlü yapıları var, toplu halde gezer, bilet alır, toplu halde maça giderler. Biz de örgütlü bir yapı yok. Türkiye’de Milli takım için değil ama genelde kulüp fanatizmi var. Bizde aşırı taraftar grubu var. Bu da sosyal dengesizliklerden kaynaklanıyor. Bazı kulüplerimiz belirli seyircilere, belirli bilet veriyor. Dolayısıyla bu biletleri alan kişiler taraftara dağıtıyor ya da satıyor. Fanatizm var ama holiganların tarif ettiği derecede yok. 
     



 GÜNCEL 



















</TEXT>
</DOC>
