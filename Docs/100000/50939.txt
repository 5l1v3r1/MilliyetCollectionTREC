<DOC>
<DOCNO> 50939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sonspo14.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan Ancelotti'yi basına tanıttı 
</HEADLINE>
<TEXT>

     A.C Milan takımında Fatih Terim'in yerine teknik direktörlüğe getirilen Carlo Ancelotti basına tanıtıldı. 
     Ancelotti ile basının karşısına çıkan Milan Kulübü 2. Başkanı Adriano Galliani, ''Geçen yıl Juventus'tan Ancelotti'yi istemiştim, onlar da onaylamışlardı'' dedi. 
     Ancelotti'nin Milan'da geçmişte futbolcu olarak görev yaptığını anımsatan Galliani, ''Franco Baresi, Danadoni, Angelo Colombo'nın Marco Tassotti, Daniele Massaro'nun yanı sıra Ancelotti'nin de gelmesiyle Milan Milanlıların ellerinde'' ifadesini kullandı. 
     Fatih Terim konusundaki bir soruyu da yanıtlayan Milan 2. Başkanı, ''Benim için bir profesyonelin işine son vermek çok üzücü. Dün sabah konuştuk. Terim büyük profesyonellikle ve büyük bir kişilikle kararı onayladı. Uzun kariyerimde işine son verdiğim teknik direktörler arasında kesinlikle en fair play o idi'' dedi. 
     Galliani, yeni teknik direktör Ancelotti ile eski günlere dönmeyi umduklarını ifade etti. 
     Öte yandan Ancelotti, Parma'nın yerine Milan'a gelmesinin yürüğinin sesini dinlemesiyle gerçekleştiğini söyledi. ''Bu renkler özel ve Milan her zaman içimde hissettiğim bir kulüp'' diyen Ancelotti, tam bir takım oluşturmak için çok çalışmak zorunda olduğunu bildiğini belirtti. 
     Milan'da teknik direktör Terim ile birlikte onun getirdiği yardımcısı Antonio Di Gennaro ve kaleci çalıştırıcı Andrea Pazzagli'nin de görevlerine son verilirken, Ancelotti'nin istediği yardımcılar getirildi. 
     






</TEXT>
</DOC>
