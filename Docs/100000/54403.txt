<DOC>
<DOCNO> 54403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sontur04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
60'ından sonra evlenmeye kalkışan adamı dolandırdılar 
</HEADLINE>
<TEXT>

     Sivas'ta 61 yaşındaki bir kişi, evlenme vaadiyle dolandırıldı. 
     Sivas'ın Koyulhisar İlçesi'nde meydana gelen olayda, Zihni Tarakçı, bekar olan Mehmet Fırat'ı 61 evlenmeye ikna etti. Tarakçı, arkadaşı olan Meliha Karadeniz'i Sivas'a getirerek Mehmet Fırat ile tanıştırdı. Zihni Tarakçı, bu tanıştırmanın bedeli olarak Mehmet Fırat'tan 2 milyar 600 milyon lira aldı. 
     Meliha Karadeniz ise Fırat'ı düğün hediyesi alması için ikna edip 3 milyarlık altın takı aldırdıktan sonra resmi nikah işlemleri için 
     gerekli evrakı tamamlamak için Samsun'a gitmesi gerektiği bahanesiyle Mehmet Fırat'tan ayrıldı. Fırat'ın oğlu Aşkın Fırat ile Samsun'un Terme İlçesi'ne giden Karadeniz, burada tapu işlerinin olduğu söyleyerek ortadan kayboldu. Meliha Karadeniz'in dönmemesi üzerine dolandırıldığını anlayan Mehmet Fırat, karakola başvurarak Zihni Tarakçı ve Karadeniz'den şikayetçi oldu. 
     






</TEXT>
</DOC>
