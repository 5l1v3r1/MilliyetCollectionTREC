<DOC>
<DOCNO> 59246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/cemal.html </URL>
<DATE> 2001/12/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Irak'la ilgili o kadar çok soru var ki 
</HEADLINE>
<TEXT>

     Tarih, 26 Ocak 1998. Amerika'da Cumhuriyetçi Parti'nin önde gelen dış politika ve savunma uzmanlarından oluşan bir grup, ABD Başkanı Clinton'a bir mektup gönderiyor. 
     Konusu, Irak ve Saddam. 
     Mektubun şu satırları ilginç 
     "Sayın Başkan, 
     Yeni bir strateji belirlemeniz için ısrar ediyoruz. Bu yeni strateji, her şeyden önce Saddam Hüseyin rejiminin devrilmesini hedef almalıdır. Irak'ta tam silah denetimi yeniden başlasa bile, deneyimlerimiz bize Irak'ın kimyasal ve biyolojik silah üretimini denetlemenin imkansız değilse bile çok zor olduğunu gösterdi. 
     Böylesine bir kuşku, Ortadoğu'da ciddi bir dengesizliğe yol açacak. Saddam, kitle imha silahlarını üretirse, - ki biz şu anki uygulamalarımızı sürdürürsek üreteceği kesin - bu durumda, bölgedeki Amerikan birliklerinin, dostlarımızın, İsrail ve ılımlı Arap ülkeleri gibi müttefiklerimizin güvenliği ve hatırı sayılır miktarda petrol rezervini tehlikeye atmış olacağız. 
     Kabul edilebilir tek strateji, Irak'ın kitle imha silahları tehdidini ya da onları kullanma yeteneğini yok etmektir. Kısa vadede bu, diplomasi başarısız kaldığı için askeri harekata başvurmak, uzun vadede ise Saddam Hüseyin'le rejimini devirmek anlamına geliyor. Amerikan dış politikasının amacı bu olmalıdır." Londra'da çıkan The Daily Telegraph gazetesi, 10 Ekim 01 
     Aşağıda bu mektubun altındaki imzalar ve parantez içinde de bugünkü görevleri yer alıyor 
     Rumsfeld Savunma Bakanı , Wolfowitz Savunma Bakan Vekili , Perle Bush ve Rumsfeld'in danışmanı , Rodman Savunma Bakan Yardımcısı , Armitage Dışişleri Bakan Yardımcısı , Bolton Dışişleri Müsteşarı , Dobriansky Dışişleri Müsteşarı , Khalilzad ve Abrams Ulusal Güvenlik Konseyi üyeleri , Zoelick ABD Ticaret Temsilcisi . 
     Bu takım, 1998'de Başkan Clinton'a mektup yazıp Saddam'ı devirmek tek yol dedikten tam dört yıl sonra, Başkan Bush'la birlikte Amerikan iktidar odaklarına yerleşmiş durumda... 
     Bugün de hedefleri aynı 
     Saddam Hüseyin'i devirmek 
     Ama sorular da değişmiyor 
     Nasıl ve hangi tarihte İç darbeyle mi İsyanla mı Amerikan hava saldırıları eşliğinde kuzeyden ve güneyden işgalle mi Saddam'ın yerine nasıl bir rejim 
     Yanıtlar belli mi 
     Sanmıyorum. 
     Washington'da Saddam Hüseyin'i devirmek isteyenler de bu soruların karşılıklarını açıklıkla biliyorlar mı Bu bakımdan kuşku duyanlar azınlıkta sayılmaz. 
     Amerikan başkentinde CIA'dan Pentagon'a, Dışişleri'nden Ulusal Güvenlik Konseyi'ne ve düşünce üretim merkezlerine kadar birçok Irak senaryosunun yazıldığı, tartışıldığı kesin. Ancak, düğmeye basılacak nihai bir plan üzerinde anlaşma sağlandı mı sorusu henüz ortada sayılıyor. 
     1990'lı yılları da böyle geçirmişti Washington. Irak'la ilgili olarak bir politikadan çok politikasızlık damgasını vurmuştu Clinton yönetimlerine. 
     Şimdi sıra Cumhuriyetçilere mi geldi .. 
     Bugün için işaretler öyle ki, henüz kendi içlerinde anlaştıklarını söylemek güç. O yüzden, bugün için örneğin Ankara'nın kapısı ABD tarafından kararlılıkla çalınmış değil. 
     Bununla birlikte dünya kamuoyuna birbiri ardından verdikleri vurduk vuruyoruz mesajlarıyla bir tür psikolojik savaş yürütüyorlar. Nabız tutup vidaları sıkıştırıyorlar. 
     Bu ne kadar sürer 
     Öngörmek zor. Ancak, Amerika'nın Irak'ı vurmasının öyle söylendiği gibi kolay olmadığı da açık. 
     Biz de bu arada, Irak'ın vurulması ihtimalinden dolayı Türkiye'nin haklı kaygılarını en üst düzeyde dile getirmeye devam ediyoruz. 
     Saddam Hüseyin keşke talihsiz Irak halkının ve bölgenin başına yeni bir bela daha açmadan kaybolup gitse... 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
