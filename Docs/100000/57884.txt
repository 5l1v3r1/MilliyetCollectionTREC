<DOC>
<DOCNO> 57884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/yasam/yas02.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvan dostu’nun hayvan mezarlığı 
</HEADLINE>
<TEXT>

ABD’de yaşadığı kentte adı en büyük hayvan hakları savunucusu’na çıkan Audrey Weed’in evinde 91 kedi ve bir köpek cesedi bulundu.. 
     DIŞ HABERLER SERVİSİ 

     Florida'nın Cooper City kentinde, çevrenin en ateşli hayvan hakları savunucusu olarak tanınan 50 yaşındaki Audrey Weed’in evinde yapılan aramada bir hayvan mezarlığı’ ortaya çıkarıldı. 
     
     Nasıl kıydın onlara 
     Weed’in evinden gelen kokudan şikayet eden komşuların başvurusu üzerine evi aramaya gelen güvenlik güçleri, buzdolabını açtıklarında karşılarında duran dehşet manzarasıyla şoka girdi. Weed’in buzdolabında onlarca ölü kedi vardı. Aramayı derinleştiren polisler, buzdolabında ve derin dondurucu bölümünde 31 yavru, 36 yetişkin kedi leşi buldu. Aramalar sonunda evin diğer bölümlerinde de 24 kedi ve bir köpek ölüsü bulundu. 
     
     İlanlar veriyordu 
     Polis yetkilileri, Weed'in ateşli bir hayvan hakları savunucusu olarak tanındığını açıkladı. Weed'in, sahiplerinin bakamadığı hayvanları alabilmek için gazetelere, dergilere ilanlar verdiği de öğrenildi. Komşuları, iyi biri olarak tanınan Weed’in neden bir katliama kalkıştığını anlayamadıklarını söylediler. 
     



 YAŞAM 
















</TEXT>
</DOC>
