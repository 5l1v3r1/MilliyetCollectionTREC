<DOC>
<DOCNO> 58115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/soneko05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'daki KOBİ'lere 500 bin dolarlık Dünya Bankası desteği 
</HEADLINE>
<TEXT>

     Trabzon Sanayici ve İşadamları Derneği TSİAD , bölgedeki Küçük ve Orta Ölçekli İşletmeler KOBİ 
     için Dünya Bankası'nın Danışmanlık ve Eğitim Fonu'ndan 500 bin dolarlık destek sağladı. TSİAD Başkanı Yılmaz Sayitoğlu, KOBİ'lere dünya bankasından sağlanan bu destekle Trabzon'da inanılmazı başardıklarını belirterek, ''TSİAD olarak misyonumuz doğrultusunda çok somut bir adım atmış olduk. 35 küçük ve orta ölçekli firmanın yararlanacağı projenin protokolü Dünya Bankası, Türkiye Orta Ölçekli Sanayi ve Yöneticileri Geliştirme Vakfı TOSYÖV , danışman firma G G, Trabzon Sanayici ve İşadamları Derneği TSİAD ile projeden yararlanacak firma temsilcilerinin de hazır bulunacağı törenle imzalanacak. 24 Aralık 2001 tarihinde TSİAD ofisinde düzenlenecek imza törenine TOSYÖV Başkanı Işın Çelebi de katılacak'' dedi. Açıklamada, kriz ortamına rağmen projeye katılan firma sayısının 35'e ulaşarak, Trabzon'da geniş katılımlı ilk proje olmasının TSİAD tarafından memnuniyet verici bulunduğu kaydedildi. 
     






</TEXT>
</DOC>
