<DOC>
<DOCNO> 86687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yasam/yas06.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin’in en güzel polisi bir Türk kızı 
</HEADLINE>
<TEXT>

Almanya’da çalışan Aynur Şenoğlu, Bild gazetesince Berlin’in en güzel polisi yorumuyla uzun uzun tanıtıldı 
     Alman Bild gazetesi, dünkü sayısındaki "Berlin’in en güzel polisi sert, ama candan" başlıklı haberinde, Berlin’de görev yapan Türk kökenli polis Aynur Şenoğlu’nun hayatına yer verdi. 
     Haberde, Tayland boksuyla spora başlayan ve çok iyi dövüştüğü belirtilen 52 kilo ağırlığındaki Aynur’un boksta Avrupa Şampiyonu olduğu belirtildi. Ve Aynur’un şu görüşü yayımlandı "Boks yapan insan, diğer insanlar sinirlendiğinde sakin kalır." 
     Muhammed Ali’ye hayranlığını da dile getiren 25 yaşındaki Aynur, "Onun ayak hareketlerinden bir şeyler kapmaya çalıştım. Ama o her zaman ulaşılamaz bir boksör olarak kalacak" dedi. 
     
     Boksu öve öve bitiremedi 
     Aynur şöyle konuştu "Boks, bir parça bale, satranç ve bir nebze de boğa güreşinden oluşuyor. Bu, bir strateji oyunu. Bazen de birini boşa çıkarma sanatı. Boksta havlu atmak, arkadaşını başka biriyle yatakta yakalamaya benzer. Ama yenilgileri de kabullenmek gerekir." 
     
     



 YAŞAM 




















</TEXT>
</DOC>
