<DOC>
<DOCNO> 91568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sondun05.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balonla devri - i alem'in dörtte biri tamamlandı 
</HEADLINE>
<TEXT>

     Balonla tek başına dünya turu denemesinde bulunan Amerikalı macera düşkünü baloncu Steve Fossett, turun dörtte birini tamamladı. 
     Baloncunun yerdeki yardım ekibinden alınan bilgiye göre, ''Spirit Of Freedom'' Özgürlük Ruhu adlı balonuyla yolculuğunu sürdüren Fossett, dün gece yarısı yolculuğunun dörtte birini tamamladıktan sonra kötü hava koşullarıyla karşılaşmamak için hızını azaltmak zorunda kaldı. 
     Şu ana kadar 8 bin 750 kilometre kat eden Fossett, Pasifik Okyanusu üzerinde bulunuyor. 
     Avustralya'nın batı kıyısındaki Northam'dan 4 gün önce havalanan Chicagolu 58 yaşındaki mültimilyoner Fossett, 1997 yılından bu yana 6. 
     kez böyle bir girişimde bulunuyor. 
     Amerikalı baloncu, tek başına balonla en uzun süre uçma rekorunu elinde bulunduruyor. 
     Son olarak geçen Ağustos'ta Avustralya ile Brezilya arasında 13 gün uçan Fossett, kötü hava yüzünden girişiminden vazgeçmek zorunda kalmıştı. Fossett, hava koşulları izin verirse turunu 15-20 gün içinde tamamlamayı umuyor. 
     





</TEXT>
</DOC>
