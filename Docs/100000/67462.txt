<DOC>
<DOCNO> 67462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo02.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş "Çok oyuncu değişikliği takım oyununu bozdu.." 
</HEADLINE>
<TEXT>

     Milli Takımlar Teknik Direktörü Şenol Güneş, ''Amacımız, bütün oyuncuları görmekti'' dedi. 
     Şenol Güneş, Ekvador karşısında alınan 1-0'lık yenilgi sonrası yaptığı basın toplantısında, uzun bir aradan sonra hazırlık anlamında ilk maçlarını yaptıklarını belirterek, ''İlk yarıda daha iyiydik. 
     İkinci yarıda, rakibimizin kazanma duygusu daha fazlaydı. 18 oyuncuya şans verdik. Sonuç iyi olmadı ama iyi bir hazırlık maçı oldu'' dedi. 
     Herşeye rağmen ortaya konan futbolun kendilerini memnun ettiğini belirten Güneş, ''Önümüzde 4 maç daha var. Yine yeni oyunculara şans vereceğiz. Dolayısıyla Dünya Kupası finalleri için iyi bir kadro oluşturacağız'' diye konuştu. 
     Çok oyuncu değiştirmelerinin takım oyununu bozduğunu vurgulayan Güneş, şöyle devam etti 
     ''Fazla oyuncu değişikliği, daha çok hata yapmamıza yol açtı. 
     Özellikle çok pas hatası yaptık. Nitekim golü de böyle yedik. Futbol hatalar oyunudur. Hatalarımızı gördük. Ekvador iyi bir takım. İkinci yarıda adeta bir puan savaşı verir gibi oynadılar ve kazandılar. 
     Tebrik ediyorum.'' Güneş, Ekvador'un Brezilya'yı yendiğinin hatırlatılması üzerine, eleme grubunda bocalasa da Brezilya'nın zayıf bir ekip olmadığına dikkati çekerek, Güney Amerika ekibinin, grubun en zorlu takımı olduğunu, ancak Türkiye'nin de finallerde iddiasının bulunduğunu sözlerine ekledi. 
     






</TEXT>
</DOC>
