<DOC>
<DOCNO> 56432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun03.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Liz Hurley'i taciz ettiğinden şüphelenilen bir kişi gözaltına alndı 
</HEADLINE>
<TEXT>

     Model ve sinema oyuncusu Liz Hurley'i taciz ettiğinden şüphelenilen bir kişinin, dün, Londra'da gözaltına alındığı bildirildi. 
     Daily Mail gazetesinin haberinde, Petar Mihaloviç adındaki kişinin Londra'nın Kensington bölgesinde, Hurley'in evinin yakınında yakalanarak gözaltına alındığı belirtildi. 
     Polis yaptığı açıklamada, ''Hurley'i taciz ettiğinden şüphelenilen 32 yaşındaki Mihaloviç gözaltına alınmıştır'' dedi. 
     Daily Mail, Mihaloviç'in daha önce de Hurley'in evinin çevresinde sık sık görülmesi üzerine 4 Aralık'ta soruşturma açıldığını kaydetti. 
     Gazete, Mihaloviç'in ünlü modele ''bebeğinden vazgeçmesi'' yönünde birçok tehdit mektupları gönderdiğini bildirdi. 
     Model Liz Hurley'in bebeğinin, Nisan ayında dünyaya gelmesi bekleniyor. 
     






</TEXT>
</DOC>
