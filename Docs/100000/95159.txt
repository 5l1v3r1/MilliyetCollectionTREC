<DOC>
<DOCNO> 95159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur14.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li muhalif 9'lar Ecevit'in yanından gergin ayrıldı... 
</HEADLINE>
<TEXT>

     DSP'de "9'lar" olarak adlandırılan ikinci kez Başbakan Bülent Ecevit ile biraraya geldiler. 
     Sabah erken saatlerde Devlet Bakanı Kemal Derviş ile görüşen DSP'li muhalif milletvekilleri görüşmenin ardından Başbakan Ecevit'in isteği üzerine Başbakanlık Resmi Konutu'na geldiler. Yaklaşık 45 dakika süren görüşmenin ardından gergin olduğu gözlenen milletvekilleri adına çok kısa bir açıklama yapan Ankara Milletvekili Uluç Gürkan, "Son gelişmelerle ve bugünkü durumla ilgili değerlendirmelerimizi Sayın Başbakan'a aktardık. Takdir kendilerinin" dedi. 
     Uluç Gürkan ve diğer milletvekili arkadaşları gazetecilerin ısrarlı sorularını yanıtlamazken, olağanüstü kongre talepleriyle ilgili Başbakan Ecevit'in kendilerine bir yanıt verip vermediği yolundaki soruları da yanıtsız bıraktı. Yalnızca, Cengiz Güleç, "Olağanüstü kongreden daha önemli şeyler var" demekle yetindi. 
     





</TEXT>
</DOC>
