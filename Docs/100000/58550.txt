<DOC>
<DOCNO> 58550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/siyaset/siy01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasette 2x2 CHP eder’ 
</HEADLINE>
<TEXT>

     CESUR SERT İZMİR DHA 

     Partisinin hızla iktidara yürüdüğünü belirten CHP Genel Başkanı Deniz Baykal, "Yeni yüzlerle, yeni politikalarla siyasette devrim yapıyoruz. Artık siyasette iki kere iki CHP eder. Bu kadar kesin" dedi. 
     Baykal, dün sabah İzmir’de gazetecilerle yaptığı kahvaltıda, partisinin ve Türkiye’nin son durumunu anlattı. CHP lideri, diğer partilerin üyelerinin halkın arasına giremediği bir dönemde CHP’nin halkın arasından yükselen tek parti olduğunu ve bunun herkes tarafından kabul edildiğini ifade etti. 
     Yaptıkları bir yenilikle CHP’yi kimlik siyasetinden çekip çıkardıklarını ifade eden Baykal, CHP’de her kimliğe yer olduğunu ama herhangi bir alt kimliğin ve kültürün değil, bütün Türkiye’nin partisi olduklarını söyledi. 
     
Gözyaşına boğuldu      Mert İLKUTLUĞ 

     Çiğli’de yaşanan sel felaketinden etkilenen bölgeye giden CHP Lideri Baykal, vatandaşların dertlerini dinledi. Baykal, selzedelerle görüşürken okulda ailesiyle birlikte kalan 6 yaşındaki Oya Boğakurt, hıçkırıklar içinde ağlayarak CHP Genel Başkanı’ndan yardım istedi. 
     



 SİYASET 










</TEXT>
</DOC>
