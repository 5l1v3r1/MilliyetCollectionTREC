<DOC>
<DOCNO> 72436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/ekonomi/eko06.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın Bürokratı’ seçildi başkanlığı kaybetti 
</HEADLINE>
<TEXT>

     HARUN GÜREK Ankara 

     Dış Ticaret Müsteşarı Kürşat Tüzmen, Yılın Bürokatı’ seçildikten bir gün sonra, Devlet Bakanı Tunca Toskay tarafından Eximbank Yönetim Kurulu Başkanlığı görevinden alındı. Tüzmen, Ekonomist Dergisi tarafından, geçen hafta, Irak’a yapılan ihracatın iki yıl içinde 1 milyar doları aşması ve krize rağmen Türkiye’nin toplam ihracıtının 31 milyar doları geçmesi konusundaki katkıları nedeniyle Yılın Bürokratı’ seçildi. 
     Daha önce de aynı gerekçelerle Dünya Gazetesi tarafından ödüllendirilen Tüzmen, geçtiğimiz pazartesi sabahı Devlet bakanı Toskay’ın Eximbank’a ulaşan yazısı ile Eximbank Yönetim Kurulu Başkanlığı görevinden uzaklaştırıldı. Tüzmen’in yerine Eximbank Yönetim Kurulu Başkanlığı’na henüz bir atama yapılmadı ancak, TİM Başkanı Oğuz Satıcı, TİM eski Başkanı Okan Oğuz’dan boşalan yönetim kurulu üyeliğine getirildi. 
     Kulislerde Toskay’la Tüzmen’in bir süredir gerginlik yaşadıkları belirtiliyor. Sektör toplantıları ve Irak dışındaki yurtdışı gezilerine Tüzmen’in yerine yardımcılarını gönderen Toskay, Dünya Gazetesi’nin sempozyumuna, konuşmacı olacağı ilan edilmesine karşın Tüzmen’in katılmasına izin vermemişti. 
     



 EKONOMİ 




















</TEXT>
</DOC>
