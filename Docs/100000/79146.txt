<DOC>
<DOCNO> 79146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur16.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın kasetleri polis kayıtları değil... 
</HEADLINE>
<TEXT>

     AK Parti Genel Başkanı Recep Tayyip Erdoğan'ın, Rize'de 1992 yılında yaptığı konuşmanın, Emniyet Müdürlüğü'nce çekilmiş bant kaydının olmadığı bildirildi. 
     Emniyet Müdürlüğü yetkilileri, Erdoğan'ın 25 Mayıs 1992'de Rize Cumhuriyet Meydanı'nda konuşma yaptığı dönemde, Emniyet Müdürlüğü'nün kamera sisteminin olmadığını belirterek, ''Erdoğan'ın konuşmasının yer aldığı kaset elimizde yok. Basında yer alan kaset Emniyet Müdürlüğü'ne ait değil. Bu kaset, o dönem parti teşkilatının elektronik işlerini yapan kişi tarafından basına verildi. Bu kişi artık elektronik işiyle uğraşmıyor'' dediler. 
     Dönemin Emniyet Müdürlüğü'nce, Valiliğe ve Cumhuriyet Başsavcılığı'na bilgi verilip verilmediğini araştırdıklarını kaydeden yetkililer, ''O dönemde soruşturma yapılıp yapılmadığı konusunda araştırma yapıyoruz. Dönemin dokümanlarını araştırıyoruz'' diye konuştular. 
     Rize Cumhuriyet Başsavcılığı yetkilileri ise Erdoğan'ın yaptığı konuşmayla ilgili başlattıkları inceleme kapsamında, ilk etapta Rize Valiliği veya Emniyet Müdürlüğü'nden görüntü ve ses kaydının isteneceğini, gazetelerde yayınlanan haberin elde edileceğini belirttiler. Yetkililer, bu kasetle ilgili gerekli dokümanların hazırlanacağını, bilirkişinin vereceği, suç unsuru teşkil edip etmediği yönündeki rapora göre soruşturma başlatılacağını kaydettiler. 
     





</TEXT>
</DOC>
