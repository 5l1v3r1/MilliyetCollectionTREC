<DOC>
<DOCNO> 95653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yazar/pulur.html </URL>
<DATE> 2002/07/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     FALLEYRAND ve Fouche... İkisi de, Fransız ihtilali döneminde, her iktidarın adamı olmakla maruflar. 
     Bir gün ikisi kol kola girmiş, giderken, arkalarından biri, şöyle demiş 
     "İhanetle, hıyanet, birbirlerine yaslanmış gidiyorlar " 
     Kıssadan hisse... 
     Kimbilir kimler, bugünlerde kimlere, bu yakıştırmayı yapıyor. 
     
     MAC Arthur, Kore Savaşı’nda Çin’i abluka altına almak isteyince ABD Genelkurmay Başkanı General Omar Bradley şöyle demiş 
     "Yanlış zamanda, yanlış yerde, yanlış sebepler için, yanlış düşmanla savaş olur." 
     Kıssadan hisse... 
     Sevgili dostumuz ve meslektaşımız İsmail Cem’i kutlarken, bu yanlışlara bir de "yanlış adamla yola çıkmak"ı eklemek, acaba yanlış mı olur 
     
     LONDRA Tıp Fakültesi’nde, öğrencilerin hiç sevmediği bir hoca varmış... 
     Bir sabah derse girmiş ve öğrencilere, üzgün bir ses ve tavırla yeni görevini açıklamış 
     "Bugünden itibaren Kral’ın özel doktorluğuna atandığım için, sizlerden ayrılıyorum." 
     Öğrencilerin aklına gelmiş hep birlikte ayağa kalkıp, İngiliz Milli Marşı’nı okumaya başlamışlar. 
     Marş şöyle başlarmış 
     "Allah kralı korusun " 
     Kıssadan hisse... 
     Bazılarının halini görünce, sizin de aklınıza Celal Vardar’ın "Marifet" adlı kısa ve özlü yergisi gelmez mi 
     "Suya dokunmazmış, 
     Sabuna dokunmazmış, 
     Pise bak " 
     
     KÖPRÜLÜ Mehmet Paşa, ölünce Padişah 4. Mehmet, oğlu Fazıl Ahmet Paşa’yı sadrazam yapmış ve huzuruna çağırarak babasını övmüş 
     "Babandan çok memnun idim, devlet için çok iyi şeyler yaptı, senden de aynı gayreti beklerim " 
     Huzurda bulunan Şeyhülislam Sün’izade Mehmet Efendi lafa karışmış 
     "Babaları çok kan dökücüydü, inşallah babalarına benzemezler " 
     Fazıl Ahmet Paşa, hemen cevabını vermiş 
     "Babam kimi idam etmişse, altında sizin imzanız vardır, niçin fetva verdiniz " 
     "Ne yapayım, kendisinden korkardım " 
     Fazıl Ahmet Paşa, lafı ağzına tıkamış 
     "Ya Allah’tan korkmaz mıydınız " 
     Kıssadan hisse... 
     DSP’den ayrılıp, bütün suçu "Ecevitler"e yıkanlara sorulur 
     "Hadi Rahşan Hanım’dan korkuyordunuz, milletten korkmaz mıydınız Bütün suçu, genel başkanlığa aday olan, Sema Pişkinsüt, kurultayda tartaklanırken, oğlu dövülürken neredeydiniz " 
     
     







Mangal üstünde boru... 


Mülkiyeli şair... 


Çiller’in öncelikleri 


Tık’ kanatları 


Ya siz 


Yeni oluşum programını açıklasa da... 


Ben, kendim ve gerçeklerim... 


Kıssadan hisse 


Yeni parti ancak yeni fraksiyon olur 


Çağdaş azınlık partisi 


Sarmalar, dolmalar ve kadınlar 


65’e şükredin 


Bedeli ağır olacak bir kargaşanın başındayız 


Yeni Oluşum halk’ı hatırlar ise başarılı olur 


Çağdaş Makul Mutlak ille de çoğunluk 


</TEXT>
</DOC>
