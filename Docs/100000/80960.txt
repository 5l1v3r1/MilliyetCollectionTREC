<DOC>
<DOCNO> 80960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/guncel/gun03.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Mr. F1’in yüzer sarayı 
</HEADLINE>
<TEXT>

     ELİF KORAP İstanbul 

     Dünyanın en büyük motorspor organizasyonu Formula 1’in patronu Bernie Ecclestone için Türkiye’de inşa edilen "Petara" adlı yat, denizcilik sektörünün gururu oldu. Tuzla’da Koç Grubu’na bağlı RMK Marine Tersanesi’nde yaptırılan yat, üretici firmanın isteği doğrultusunda Etkin Gözetim adlı özel güvenlik şirketinin iki elemanı tarafından 24 saat korunuyor. Görevliler, mayısta sahibine teslim edilecek yata kimseyi yaklaştırmıyor. 
     
Adam Türkiye’yi seçiyor’      Üç gün önce denize indirilerek test sürüşleri yapılan 52 metre uzunluğundaki Petara’nın iç dekorasyonu ise Ecclestone’un tercihleri doğrultusunda bir ay içinde tamamlanacak. Deniz Ticaret Odası DTO Meclis Başkanı Erol Yücel, "Petara"yla ilgili olarak şunları söyledi 
     "Formula 1’in özel gemileri var. Bütün araçlar bu gemilere yükleniyor. Geçenlerde Kıbrıs’taydı, oradan Yunanistan’a, bütün dünyaya gidiyor. Bunu organize eden, Formula 1’in sahibi, kendine bir yat yaptırıyor ve bunun için Türkiye’yi tercih ediyor." 
     



 GÜNCEL 













</TEXT>
</DOC>
