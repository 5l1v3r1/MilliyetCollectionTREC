<DOC>
<DOCNO> 81763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gun02.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
8 milyon dolara sağlık yüksek okulu 
</HEADLINE>
<TEXT>

Vehbi Koç Vakfı Yönetim Kurulu Başkanı Semahat Arsel ve eşinin katkılarıyla sağlık yüksek okulu yeni binasına kavuştu 
     AYŞEGÜL AYDOĞAN İstanbul 

     Vehbi Koç Vakfı VKV Koç Üniversitesi Sağlık Yüksek Okulu’nun sekiz milyon dolara mal olan Nişantaşı’ndaki "Semahat - Dr. Nüsret Arsel" adlı yeni binası dün görkemli bir törenle hizmete girdi. 
     
     Adımızı yaşatacak’ 
     Açılışta kurdeleyi VKV Yönetim Kurulu Başkanı Semahat Arsel, Nüsret Arsel, Koç Holding Yönetim Kurulu üyesi Sevgi Gönül, Koç Holding Yönetim Kurulu Başkanı Rahmi Koç, Milli Eğitim Bakanı Metin Bostancıoğlu, Sağlık Bakanı Osman Durmuş birlikte kesti. 
     Uzun yıllardır eşinin ve kendisinin adını yaşatabilecek kalıcı bir eser yaptırmayı planladıklarını belirten Arsel hemşirelik mesleğine ilgisi ve saygısı nedeniyle VKV’ye 10 milyon dolar katkıda bulunduklarını söyledi. Törene Doğan Holding Yönetim Kurulu Başkanı Aydın Doğan, eşi Sema Doğan, İnan Kıraç, Şevket Sabancı, Vitali Hakko, Altan Öymen gibi iş ve siyaset dünyasından isimler katıldı. 
     
     Uydudan teşekkür 
     Video konferans teknolojisinin kullanıldığı törende Koç Holding Yönetim Kurulu Başkanı Rahmi Koç, oğlu Mustafa Koç’u ABD’de ameliyat eden Prof. Dr. Mehmet Öz’e uydu aracılığıyla teşekkür etti. 
     



 GÜNCEL 

















</TEXT>
</DOC>
