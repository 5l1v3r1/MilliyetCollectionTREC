<DOC>
<DOCNO> 93433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/gureli.html </URL>
<DATE> 2002/07/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Batman’da yeni hayat. Ya sonrası 
</HEADLINE>
<TEXT>

     Terörden söz edilirken şimdilerde pek revaçta olan bir söz var Yaşananlardan herkes ders aldı, artık yeni bir dönem başlıyor. 
     İyi hoş da bu söylemin içinin ne kadarı dolu, ona bakmalı. 
     Örneğin, teröre çok ağır bedel ödeyen Batman’da durum nasıl 
     Geçen hafta sonu Türkiye Gazeteciler Cemiyeti - Konrad Adenauer Vakfı işbirliğiyle düzenlenen yerel medya semineri nedeniyle Batman’daydık. 
     1955’e kadar İluk köyü olan, 1955’te belediye kurulan, 1957’de ilçe, 1990’da il olan Batman’a ilk kez 1977’de, son kez 4 yıl önce gitmiştik. Bugünkü Batman, 4 yıl öncekinden çok farklı. Gece gündüz rahatlıkla dolaşan insanların doldurduğu caddeler yaşama dönüşün kalp atışlarını yansıtıyor. 
     Bu hayattan geri dönüşe, bu insanların artık izin vermeyeceğini düşünüyoruz. Ama canlanan bu damarlara taze kan pompalanması koşuluyla. 
     Bir akşam yemeğinde Vali İsa Parlak ve HADEP’li Belediye Başkanı Av. Abdullah Akın ile sohbetimizden bazı notları aktararak Batman’ın durumunu kısaca yansıtmaya çalışalım. 
     Çeyrek yüzyıl önce mühendisiyle, işçisiyle, yöneticileriyle tüm personelinin barakalarda çalıştığı, barakalarda yatıp kalktığı Türkiye Petrolleri TPAO bugün zengin bir botanik bahçesi içindeki her türlü konfora sahip büyük bir tesise kavuşmuş. Üç bini TPAO’da, bini Tüpraş’ta olmak üzere 4 bin petrol çalışanı aileleriyle yaklaşık 15 bin insan petrolden geçiniyor ve kent ekonomisini ayakta tutan başlıca güç. TPAO’da aylık ortalama ücret bir milyar. 
     TPAO elbet yetmiyor. Batman bir de üniversite istiyor. Kent merkezi nüfusunun 250 bin olduğunu belirten Vali İsa Parlak, nüfusu 250 bin olup da üniversitesi bulunmayan başka bir il olmadığını söylüyor. 
     Hayvancılık bitmiş, tütün ekimi neredeyse silinmiş. Neyse ki, pamuk ekimi tütünün yerini alacak gibi. 
     İşsizlik yüzde 20’yi bulmuş. Hükümetin ilgisizliğinin de etkisiyle ciddi bir yatırım yapılmıyor. Altı tuğla fabrikasından üçü kapanmış. Organize sanayi bölgesinin yapımı bir türlü tamamlanamıyor. 
     Yatırımları teşvik amacıyla çıkarılan 4325 sayılı yasada belirtilen süre dolduğu için, yatırımlara teşvik durmuş. Yeni yatırımlara elektrikte yüzde 50 indirim gibi, SSK primlerinde ve vergide bazı kolaylıklar gibi destekler olmayınca yatırımcı gelmiyor. Yasadaki bu sürenin uzatılmasının yatırımları teşvik edeceği belirtiliyor. 
     Evet terörün önü kesildi, ama kalkınmanın gelişmenin önü açılmadı. Terörde çok kan kaybeden Batman, canlanmaya hazır damarlarına kan bekliyor. 
     
     Bir şiir 
     Türk Dili Dergisi’nin temmuz - ağustos sayısında An Deniz’in "Aruz’da Akşam"ından dizelerle noktalayalım haftayı 







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
