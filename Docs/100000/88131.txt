<DOC>
<DOCNO> 88131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo23.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz Teknik Direktörü "ABD fizik olarak bizi ezdi" 
</HEADLINE>
<TEXT>

     17. Dünya Kupası finallerinde, D Grubu'nda, ABD'ye 3-2 yenilen Portekiz Milli Takımı'nın teknik direktörü Antonio Oliveria, ''ABD, fizik olarak bizi ezdi'' dedi. 
     Karşılaşma sonrası yaptığı açıklamada, ABD ekibinin çok güçlü fiziğe sahip oyunculardan oluştuğuna dikkati çeken Oliveria, ''Yenilginin nedeni ortada. Her şeyin farkındayız. Çok iyi oynadılar. Oyunumuzu rakibe kabul ettirmekte büyük problemlerimiz var'' diye konuştu. 
     Beraberlik için ellerinden gelen her şeyi yaptıklarını, ancak şans faktörünün de kendilerinden yana olmadığını belirten Oliviera, Dünya Kupası'nda mücadelenin çok çetin geçeceğini sözlerine ekledi. Portekiz galibiyeti ile büyük bir sürprize imza atan ABD Milli Takımı'nın teknik direktörü Bruce Arena ise futbolcularıyla gurur duyduğunu söyledi. 
     Oyuncularının yüzde 100'lük performans sergilediklerini belirten Arena, ''Büyük bir takımı yendik. İlk yarının 30 ya da 40 dakikasında çok iyi bir oyun ortaya koyduk'' dedi. 
     1998 finallerinde kaybettikleri 3 maçtan sonra, burada en az 1 
     maçtan galibiyet alacaklarına kendilerini inandırdıklarına dikkati çeken Arena, ''Tecrübemiz arttı, çok iyi hazırlandık ve kazanmak için oynadık. Galibiyeti getiren defansımızdır. Figo ve Conceicao gibi yıldızlara top göstermediler. Dünya Kupası daha bitmedi. Hedefimiz ikinci tur'' diye konuştu. 
     





</TEXT>
</DOC>
