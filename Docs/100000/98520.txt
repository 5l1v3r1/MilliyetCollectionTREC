<DOC>
<DOCNO> 98520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur04.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ'ın sadece camları kırıldı... 
</HEADLINE>
<TEXT>

     TÜPRAŞ Basın Müşaviri Seval Kızılcan, Akçagaz Tesislerinde meydana gelen patlama sonucu TÜPRAŞ İzmit Rafinerisi'nin sadece ofis bölümündeki camlarının kırıldığını söyledi. 
     A.A muhabirinin sorularını yanıtlayan Kızılcan, rafineri çevresindeki yaklaşık 1 kilometre çaptaki alanda rafineri tesisleri bulunduğunu ve buranın güvenlik sahası olduğunu anlatan Kızılcan, ''Akçagaz, bunlara bitişik şekilde kurulan dağıtım şirketlerinden bir tanesi. Burada LPG tankları var. Bunlardan biri patladı'' diye konuştu. 
     TÜPRAŞ Tesislerinde bir yangının söz konusu olmadığını vurgulayan Kızılcan, tesisin sadece ofis bölümündeki camlarının kırıldığını söyledi. 
     Rafineride her zaman, kriz yönetim sistemine göre görevi başında olan personel bulunduğunu kaydeden Kızılcan, ''14 kişi ve 4 araçtan oluşan Teknik Emniyet Yangınla Mücadele Grubumuz, şu anda Vilayet Kriz Merkezi'nin organizasyonuna bağlı olarak yangınla mücadele ediyor'' dedi. 
     





</TEXT>
</DOC>
