<DOC>
<DOCNO> 83307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo22.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vanspor'a şok... Federasyon 3 puanını geri aldı... 
</HEADLINE>
<TEXT>

     Futbol Federasyonu, Kahramanmaraşspor maçı için Vanspor'a verdiği 3 puanı, Tahkim Kurulu geri aldı. Vanspor Yöneticisi Zeki Karakuş, Vanspor üzerinde oyunlar oynandığını, gasp edilen haklarını yasal yollarla arayacaklarını bildirdi. 
     İkinci Futbol Ligi B Kategorisi 5. Klasman Grubu'nda 5 hafta önce oynanan Kahramanmaraşspor-Vanspor maçında, kadrosunda 1981 ve daha sonraki tarihlerde doğmuş olan 2 amatör veya profesyonel futbolcu bulundurmayan Kahramanmaraşspor'un 3-1 galibiyetine rağmen hükmen yenik sayan Futbol Federasyonu'nun kararını Tahkim Kurulu kabul etmedi. 
     Haluk Ulusoy'un başkanlığında yapılan yönetim kurulu toplantısında alınan karar, genel sekreter Aydın Torunoğlu'nun imzalı yazısıyla Vanspor kulübüne bildirildi. 
     Federasyondan gelen yazıda, ''Kahramanmaraşspor kulübünün lig ve kupa müsabakaları statüsünün 5. maddesinin 3 numaralı bendi ve futbol musabakaları 25-1 n maddesi gereğince 3-0 hükmen yenik sayılmasına, Kahramanmaraşspor kulübü adına müsabaka isim listesini imzalayan kulüp yöneticisi Metin Caylı'nın tedbirsiz olarak profesyonel futbol disiplin kuruluna sevkine karar verildi'' denildi. 
     Vanspor yöneticisi Zeki Karakuş, bu yazı üzerine Kahramanmaraşspor'un yaptığı itirazı 5 hafta sonra değerlendiren Tahkim Kurulu'nun Vanspor'a verilen 3 puanı alarak tekrar Kahramanmaraşspor'a vermesi, Vanspor camiasında şok etkisi yarattığını, bu nedenle hukuk mücadelesi başlatacaklarını söyledi. 
     Karakuş, ''Futbol müsabaka talimatına göre karar veren Türkiye Futbol Federasyonu Yönetim Kurulu'nun kararını hiçe sayan Tahkim Kurulu'nun kararı çok ağır. Vanspor üzerine oyunlar oynanmaktadır. 
     Vanspor'a 5 hafta önce verilen 3 puanı tekrar geri almaları bizde ve camiada şok yarattı. Gerekçeli karar bize ulaşmasıyla yasal yollara baş vuracağız'' dedi. 
     





</TEXT>
</DOC>
