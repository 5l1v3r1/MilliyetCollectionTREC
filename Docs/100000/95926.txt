<DOC>
<DOCNO> 95926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/guncel/gun08.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi binada okul olur mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Ortaköy sahilinde Gaziosmanpaşa İlköğretim Okulu olarak hizmet veren 119 yıllık Naime Sultan Yalısı, cumartesi günü çıkan kuşkulu bir yangında kül oldu. Benzer olayların daha önce de yaşanması, "Tarihi binaların okul olarak kullanılması doğru mu " sorusunu gündeme getirdi. 
     
     Ömer Balıbey İl Milli Eğitim Müdürü 
Eğitim amaçlı kullanılmalı      Buralar misyonu olan okullar. Tarihe mal olmuş, ünlülerin yetiştiği okullar olduğu için eğitim yeri olarak kalmalı. İçlerinde tarihi yaşayan çocuklarımız, ileride bu okullardan mezun olmanın hazzını taşıyacak. Bina en kısa sürede onarılacak ve okul olarak kullanılmaya devam edecek. Okulda güvenlik önlemi alınmıştı. Otoparkı da 20 gün önce kapatılmıştı. Çünkü işletenlerin araç giriş çıkışlarında usulsüzlük yaptıkları tespit edilmişti. İstanbul’da 40’a yakın okul, tarihi binalarda hizmet veriyor. Tarihi binaların eğitim amaçlı kullanılması, çok daha faydalı. 
     
     Orhan Silier Tarih Vakfı Başkanı 
Sorun açgözlülük      Tarihi binaların okul olarak kullanılmasında sorun olmadığını düşünüyorum. Sorunun, bu binalara göz dikmiş, bunların bahçelerine, hatta tüm alanlarına asfalt döküp otopark yapmak isteyen, kimi kamu görevlileriyle işbirliği içindeki mafya olduğunu düşünüyorum. Sorunu eğitim kurumu olarak kullanmada değil, bu binalarda görevli kişilerin gerçekten sahip çıkmasında aramamız gerektiğine inanmaktayım. Büyük bir açgözlülükle buranın okul dışı işlevlerle kullanılmaya başlanması, yakılmasıyla sonuçlandı. Şehrin birçok noktasında benzeri tarihi bina yakılarak otopark mafyası tarafından işgal edildi. 
     
     Prof. Dr. Gül İrepoğlu Sanat tarihçisi 
Müze olması daha doğru      Ben tarihi binaların tamamen işlevsiz bırakılmasından yana değilim. Gerekli tüm önlemler alınırsa sağlıklı koşullar altında tarihi binalara uygun bir işlev verilmesinden yanayım. Tarihi bir bina okul olabilir ama tüm önlemler alınır. Ama görülüyor ki, bu okulda yeteri kadar önlem alınmamış. Bahçenin otopark olarak kullanılması da hiç hoş değil. "O binanın okul olarak kullanılması doğru mu " diye sorarsanız. Böyle yerler daha çok müze ya da aynı anda çok fazla insanın giremeyeceği mek nlar olarak kullanılırsa daha doğru olur. 
     
     Metin Sözen ÇEKÜL Vakfı Başkanı 
Envanter çıkarılmalı      Tarihi mirasın ve kültür varlıklarının kullanımı yıllardır tartışılan bir konu. Her tarihi bina kül olduktan sonra bu tartışmalar tekrar gündeme geliyor. Son yangınlar dikkate alınarak kamunun elinde olan varlıkların tam bir envanterinin ve Hangi işlevi verirsek yapının kimliğine uygun sonuç alabiliriz ’in irdelenmesi gerekiyor. Tarihi binaların taşıyamayacağı bir kimlikle donatılmaması gerekmektedir. 1925 yılı ve sonrasında mülkiyetler yaşatılsın diye kamuya verilmiştir. O dönem için bu önemli bir karardır ancak 21. yüzyıldayız. Tarihi binalarımızın nasıl kullanılacağının tekrar karara bağlanması gerekir. 
     



 GÜNCEL 























</TEXT>
</DOC>
