<DOC>
<DOCNO> 54568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo16.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor, Kahramanmaraş'ı 4 golle geçti 
</HEADLINE>
<TEXT>

     Türkiye Kupası 3. Kademe eleme maçında Yimpaş Yozgatspor, deplasmanda Kahramanmaraşspor'u 4-0 yenerek tur atladı. 
     Kahramanmaraşspor'un hızlı başladığı maçta golleri atan taraf Yimpaş Yozgatspor oldu. 
     11. dakikada, Cem'in sol kanattan ortaladığı topu iyi takip eden 
     Mustafa Kocabey, ceza sahası içinden kafa vuruşuyla meşin yuvarlağı ağlara gönderdi ve takımını 1-0 öne geçirdi. 
     24. dakikada Gürçay'ın ceza sahası dışından kaleye yolladığı top 
     kaleci Savaş'tan döndü, dönen topu Mustafa Kocabey boş kaleye göndererek kendisinin ve takımının 2. golünü kaydetti. Karşılaşmanın ilk yarısı 2-0 Yimpaş Yozgatspor'un üstünlüğüyle tamamlandı. 85. dakikada Arben ceza sahası içinden ve çaprazdan şert bir şutla topu ağlara gönderdi ve skoru 3-0 yaptı. 89. dakikada hızlı gelişen Yimpaş Yozgatspor atağı sonucunda Kahramanmaraşspor kalesi önünde karambol yaşandı. Kahramanmaraşspor savunma oyuncularının uzaklaştıramadığı topu İsmail ağlara yollayarak karşılaşmanın skorunu tayin etti. 4-0. Yimpaş Yozgatspor bu sonuçla bir üst tura yükseldi. 
     






</TEXT>
</DOC>
