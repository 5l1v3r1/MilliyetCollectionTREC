<DOC>
<DOCNO> 92603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/tamer.html </URL>
<DATE> 2002/06/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Trilyon kazanan millilerimizin çocuklarına burs 
</HEADLINE>
<TEXT>

Millilerimiz herhalde Milli Eğitim’in bursunu reddedip, FIFA ve federasyonun vereceği primleri güle güle harcarlar 
     Şu siyasilerimiz, fırsat buldukça vatandaşı çıldırtmakta ne kadar da mahir 
     ANAP’lı bakan ve milletvekillerinin Milli Takımımıza prim yarışında 50 milyon dolara kadar çıkmaları üzerine yazdığım dünkü yazı, hayal edemeyeceğim boyutta destek buldu. Krizin 1.5 yıldır işsiz bırakıp bunalttığı yığınlar, canlarını dişlerine takıp tahammül etmeye çalışırlarken, devletin kasasından ulufe dağıtan siyasi zihniyetin yeni bir örneğini görünce anlaşılan çileden çıktılar ve yüzlerce e - posta ve faks yağdırdılar. 
     Bu arada bir DSP’li bakan -Milli Eğitim Bakanı Metin Bostancıoğlu- izansızlık yarışında ANAP’lı 3 milletvekilini de sollayarak, krizin çaresiz bıraktığı anne - babaların yoğun tepkisini çeken bir kararla öneri de değil ortaya çıktı. Kolej ve özel okul kayıtlarının son bulmakta olduğu bugünlerde, çocuklarının kayıtlarını sildirmek zorunda kalan çok sayıda krizzede ailede matem havası yaşanırken, muhterem bakanımız yarı finale yükselen millilerimizin çocuklarının kolejlerde ücretsiz okutulacağını, Milli Eğitim Vakfı ve Özel Okullar Derneği’nin bu konuyu karara bağladıklarını açıklayıverdi. Bakınız dünkü Hürriyet 
     Pes doğrusu Her biri trilyon kazanan, çoğu Avrupa takımlarında oynayan dünya çapındaki futbolcularımız, eminim Bostancıoğlu’dan daha düşünceli ve de vicdan sahibi oldukları için bu bursları nazikçe reddedeceklerdir. 
     İstanbul’dan Engin Koşar, Nuh Mehmet Baldöktü, Murat Ergüder, Hasan Aytekin, Sadettin Yiğit, Murat Bilgiç, Hüseyin Cebeci, Feridun Dündar, Serkan Halay, Şerif Ali Kutlay, Şakir Kemik, Hakan Elver, Karabük’ten Tacettin Korkut, İskenderun’dan Sevda Taşdemir ve adlarını burada sıralayamadığım çok sayıda Milliyet okurundan ANAP’lı milletvekillerine geniş bir yelpazede tepki var. Ben bu tepkilerden sadece "Biz bu önerisine kadar Yaşar Okuyan’ı aklı başında biri sanıyorduk" diye özetlenebilecek olan cümleyi sizlere aktarmakla yetinip köşemi, mutlaka okumanızı istediğim 3 e - postaya bırakıyorum 
     
Millilerimizin adını taşıyacak 15 spor salonu      Prof. Burhan Şenatalar "Olayın iki yönü var. Birincisi toplumsal kaynakların, politikacıların kendi popülaritesini artırmak amacıyla bol keseden bağışlanması. Biçimsel olarak yasalara aykırı olmasa bile, esas olarak kişisel ya da partisel bir getiri söz konusu olduğu için çıkar amaçlı’ bir girişim. Bugüne kadar binlerce örneği yaşanmış ve içine düştüğümüz ekonomik sorunların temel nedeni olan bir zihniyet ve davranış. 
     İkinci yön ise şu Dikkat edilirse akla gelen ödüllerin büyük bölümü para ödülü. Bu da içinde bulunduğumuz dönemin egemen zihniyetinin bir yansıması. 
     Para ödülü yerine biraz farklı şeyler düşünemez miyiz Örneğin ödül olarak dağıtılması düşünülen tutarlarla buna TOBB’unki de dahil Türkiye’nin geri kalmış yörelerine Milli Takım oyuncularının ve teknik direktörün adını taşıyan 15 tane spor salonu açsak, bunlar aynı zamanda internet bağlantısıyla dünyada ve Türkiye’de sporla ilgili bir eğitim ve dokümantasyon merkezi olarak hizmet verse, adı verilen sporcular buralara en az yılda bir kez uğrasalar... Bu gibi yöntemlerle bugünkü başarıyı, genç ve gelecek kuşaklara bilgi ve motivasyon olarak aktarsak... 
     Ödüllerimizi ve ufkumuzu parayla sınırlamayalım." 
     
Okul kaydını yenileyemeyen veli      M.Coşkun Ülgen "Futbolcuların çocuklarının özel okullarda bursla okutulmaları kararı içimi burkuyor, beni üzüyor ve sinirden gözlerimin dolmasına neden oluyor. Onlar zaten çocuklarını en iyi okulda okutmaya muktedir. 
     Ben de çocuğum için burs istiyorum. Çünkü ben de bu ülkeye 26 yıldır kesintisiz vergi vermekle gurur duyulacak bir şey yaptığıma inanıyorum. Ama maalesef benim çocuğum kötü bir eğitim almak zorunda kalacak. 
     Biliyorum ve inanıyorum ki bundan bir yıl öncesine kadar çok iyi şartlarda çalışan ve çocuğunu iyi bir okula vermenin hayalini kuran, ancak şu an işsiz kalan binlerce anne - babanın duyguları benimkinden farklı değil. Az bile yazmışsınız Meral Hanım." 
     
Ve bir genç ANAP’lı      ANAP Kartal İlçe Gençlik Kolu Başkanı Erdinç Bostan "Anavatan Partisi’nin bir mensubu olarak yazınızı gayet olumlu buluyorum. Siyasetçiler bazen kastını aşan sözler söyleyebiliyorlar. Umarım bunun en aza indiği bir ülkeye çok kısa zamanda kavuşuruz." 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
