<DOC>
<DOCNO> 67291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sonspo13.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziya Doğan'dan Lucescu'ya sert tepki 
</HEADLINE>
<TEXT>

     Malatyaspor'da teknik direktör Ziya Doğan, bilinçsiz demeçler vermenin büyük bir takımı idare eden hocaya yakışmayacağını söyledi. 
     Doğan, yaptığı basın toplantısında, Galatasaray maçı sonrasında teknik direktör Lucescu'nun Malatyaspor yönetiminin maç öncesinde, 10 milyar lira olarak açıkladığı galibiyet primi ile ilgili değerlendirmesini talihsiz ve yakışıksız bulduğunu belirtti. 
     Düşme hattındaki Malatyaspor'un büyük bir takıma karşı mücadelesinde 10 milyar liranın değil, daha fazlasının da vaad edebileceğini ifade eden Doğan, ''Çünkü bu maçtan alacağımız 3 puan takımın yüzde 90 ligde kalması yolunda önemli bir adım olacaktı. Malatyaspor'un teşvik primine ihtiyacı yok. Benim olduğum takımda teşvik primi olmaz'' dedi. 
     Doğan, Galatasaray yenilgisini şansızlık olarak değerlendirdiklerini kayderek, şöyle konuştu 
     ''Bu hafta sahamızda oynayacağımız Denizlispor maçı hazırlıklarını sürdürüyoruz. Denizlispor iyi bir takım. İkinci yarının en önemli maçına çıkacağız. Bizim için son derece önemli olan bu maçta yapacağımız en küçük hata bize pahalıya mal olabilir. Çıkışımızı sürdürmek ve başarımızı perçinlemek için mutlaka galibiyetle ayrılmamız gerek. Futbolcularımıza güveniyoruz. Taraftarımızın bizi destekleyeceğine inanıyoruz.'' 
     






</TEXT>
</DOC>
