<DOC>
<DOCNO> 57975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sontur11.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaş'ta denizi seyrederken uçurumdan düşerek öldüler... 
</HEADLINE>
<TEXT>

     Antalya'nın Kaş İlçesi'nde, uçurumun kenarında denizi seyrederken dengesini kaybederek kayalıklara düşen iki bankacı yaşamını kaybetti. 
     Kaş Ziraat Bankası 2. Müdürü Yıldız Mirza, emekli bankacı Osman Temel ile Adile İkiz, dün gece yarısı Kalkan Beldesi'nden Kaş İlçesi'ne dönerken, Kaputaş Plajı kenarında durdular. Yıldız Mirza ile Osman Temel araçtan inerek 25 metre yükseklikten denizi seyrederken dengelerini kaybederek, kayalıklardan düştüler. Yıldız Mirza ve Osman Temel olay yerinde hayatlarını kaybettiler. 
     Araçta bulunan Adile İkiz'in, Kaş jandarmasına olayı bildirmesi üzerine olay yerine gelen ekip, uçuruma düşen iki bankacının cesetlerini çıkardı. 
     Olayla ilgili soruşturmaya başlandığı bildirildi. 
     






</TEXT>
</DOC>
