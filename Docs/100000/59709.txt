<DOC>
<DOCNO> 59709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/tamer.html </URL>
<DATE> 2001/12/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Güle güle 2001 Sabıkasız girdim, sabıkalı çıkıyorum 
</HEADLINE>
<TEXT>

     Ne yıldı ama 
     Gerek dünyada, gerekse Türkiye'de geçen yıl akıl almaz olaylar yaşadık. 
     Başbakan Yardımcıları marifetiyle Anayasalar fırlatıp, derin krizler yarattık. 
     Kemal Derviş'i kurtarıcımız yaptık. 
     Bin Ladin'le yatıp, Bin Ladin'le kalktık. 
     İkiz Kuleler'le birlikte yıkılan Amerikan efsanesine ağlayalım mı gülelim mi bilemedik. 
     Kişi başına milli gelirde 3 bin dolardan 2 bin dolara gerileme becerisini gösterdik. 
     Kabul edin ki bir benzeri kolay kolay bulunabilecek bir yıl değildi 2001. Gerek dünya, gerekse Türkiye için. Ve de hatta benim için 
     Aslında ben bu yeni yıl yazısında olan biteni kendime göre kısaca süzgeçten geçirip, sizleri 2002'ye doğru hafiften uçuk bir yolculuğa çıkartmak istiyordum ki... 
     Bilgisayarın başına geçip ilk satırları yazdıktan sonra ansızın, geçtiğimiz günlerde çıktığım bir mahkeme sahnesi geldi gözümün önüne ve ne yaptıysam bir türlü çekip gitmek bilmedi. Anladım ki başka çare yok. O mahkeme sahnesini ille de sizlerle paylaşmam lazım. 
     Hakkımda açılan yeni bir kamu davasında ifade vermek için geçen ay Bağcılar Adliyesi'ne gittiğimde hakim klasik soruları peşpeşe sordu 
     Adınız, soyadınız, baba adı, ana adı, doğum tarihi v.s.... 
     Bu sorulara otomatiğe bağlanmış gibi düşünmeden yanıt verirken birden irkiliverdim 
     Sabıkanız var mı 
     Dilim tutuldu sanki. Ağzımı açtım, ama tek kelime konuşamıyorum. Bakışlarımı hakimden gazetemiz avukatı Şehnaz Yüzer'e çevirip ondan medet umdum. Neyse ki Şehnaz Hanım, bana müthiş uzun gibi gelen bir sessizlikten sonra, her zamanki kendinden emin sesiyle hakimin sorusunu yanıtladı 
     "Müvekkilim sabıkalıdır efendim" 
     Evet efendim kulunuz, sabıkasız bir vatandaş olarak adım attığı 2001 yılını sabıkalı olarak uğurluyor. Yargıtay 9. Ceza Dairesi, tashihi karar talebimi reddederek 16 aylık hapis cezamı onadı. Ben davaya konu olan yazımı, 17 Ağustos depreminin hemen sonrasında, Demirel Cumhurbaşkanı iken yazdığım için hapis cezası paraya çevrilemiyor. Gerçi cezam 5 yıl ertelendi, ama bu süre içinde trafik kazası bile yapsam Neyse ki gözüm görmediği için araba kullanamıyorum , yani herhangi bir ceza davası aleyhime sonuçlanırsa, 2 cezamı bir arada çekecekmişim. Gazetemizin avukatları öyle diyorlar. 
     Bu arada Türkiye'deki tüm kapılar yüzüme kapandığı için Avrupa İnsan Hakları Mahkemesi'ne başvurdum. Şimdi dava orada sürüyor. AB'ye uyum yasalarının Ankara'da yazılmakta olduğu şu günlerde herhalde benimkine benzer yazılar suç olmaktan çıkıyordur. Uyum yasaları bana yaramasa da, bundan sonra benzeri yazılar yazacak meslektaşlarımı özgürleştirecek, düşünceleri için yargılanmaktan kurtaracaktır. 
     Benim için 2001'in bir diğer önemli olayı kızımın üniversiteyi bitirmesiydi. O bana bir diploma armağan ederken, ben ona bir sabıka kaydıyla karşılık verebildim. Neyse ki bu işi bilenler, bazı sabıkalar onurdur diyorlar ve benimkini de o kategoriye koyuyorlar. 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
