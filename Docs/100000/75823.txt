<DOC>
<DOCNO> 75823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo10.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel'in Trabzonspor'u sahasında başarılı... 
</HEADLINE>
<TEXT>

     Trabzonspor, Birinci Süper Futbol Ligi'nde istikrarlı bir grafik çizemezken, Alman teknik adam Hans Peter Briegel yönetiminde, Hüseyin Avni Aker Stadı'nda, iyi sonuçlar alıyor. 
     Teknik direktör Sadi Tekelioğlu'nun istifası ile birlikte ligin 12. haftasında Trabzonspor'da göreve başlayan başlayan Briegel ile 
     bordo-mavili takım, Hüseyin Avni Aker Stadı'nda 7 karşılaşmaya çıkarken, bu karşılaşmaların 5'inde sahadan galibiyetle ayrılmayı başardı. Karadeniz ekibi, 2 karşılaşmadan ise yenilgi aldı. Çarşamba günü sahasında Galatasaray ile erteleme maçında karşılaşacak olan bordo-mavililer, Hüseyin Avni Aker Stadı'nda Briegel yönetiminde Antalyaspor'u 2-0, Fenerbahçe'yi 2-1, Göztepe'yi 3-0, İstanbulspor'u 2-0 ve Çaykur Rizespor'u 2-1 yenerken, Beşiktaş'a 5-0, Kocaelispor'a ise 2-1 yenildi. Ligde topladığı 38 puanın 15'ini sözkonusu maçlarda kazanan Trabzonspor, bu maçlarda yüzde 71'lik galibiyet yüzdesi ile maçlarını tamamladı. Teknik direktör Briegel yönetiminde, Hüseyin Avni Aker Stadı'ndaki 7 karşılaşmada, 8 oyuncunun golü bulunuyor. Sahasında sadece Beşiktaş'a gol atma başarısı gösteremeyen Trabzonspor'da, Zafer, Da Silva, Hami ve Aurelio 2'şer, Hasan, Cem, Gökdeniz ve Osman 1'er gol olmak üzere toplam 12 gol kaydettiler. 
     






</TEXT>
</DOC>
