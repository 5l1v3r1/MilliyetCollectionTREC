<DOC>
<DOCNO> 66275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur28.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mendilci çocuğa tecavüz etti 
</HEADLINE>
<TEXT>

     Yalova'da, geçimini sokakta çalışarak sağlayan 15 yaşındaki bir erkek çocuğuna tecavüz ettiği iddiasıyla bir kişi gözaltına alındı. 
     Necati Ü. 56 , sokakta karşılaştığı mendil ve simit satan G.U.'yu, ''Sen çok efendi bir çocuksun. Seninle biraz sohbet edelim. Para da veririm'' diyerek, Gazipaşa Caddesi üzerindeki ''Yalova Oteli''ne götürdü. 
     Otelin lobisinde G.U. ile bir süre sohbet eden Necati Ü., daha sonra küçük çocuğu odasına çıkararak tecavüz etti. G.U.'nun bağırması üzerine odaya giren otel görevlileri ve müşteriler, Necati Ü.'yü yakaladılar. Olay yerine gelen güvenlik güçlerine teslim edilen Necati Ü., gözaltına alınırken, G.U hastanede sağlık kontrolünden geçirildi. 
     
     İkinci olay 
     Yalova'da mendilcilik yapan F.B adlı 8 yaşındaki bir kız çocuğu da, yılbaşı gecesi tecavüze uğramıştı. F.B'yi Bursa'daki bir otele getirerek tecavüz eden İsmail Şerbetçioğlu adlı sapık yakalanamamıştı. 
     F.B., bu olaydan sonra ailesinden alınarak, Sosyal Hizmetler İl Müdürlüğü Çocuk Yuvası'na yerleştirilmişti. 
     Sosyal Hizmetler İl Müdürlüğü yetkilileri, G.U'nun da durumunun araştırıldığını, gerekli görülmesi halinde onun da çocuk yuvasına yerleştirilebileceğini bildirdiler. 
     Aileleri, küçük yaştaki çocuklarını sokakta çalıştırmamaları konusunda da uyaran yetkililer, sokakta çalışan çocukların sık sık art niyetli kişilerin tacizlerine uğradığına dikkati çektiler. 
     






</TEXT>
</DOC>
