<DOC>
<DOCNO> 83987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sontur12.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Yıldırım "Armutlu seçimi, gerçek bir kamuoyu yoklamasıdır" 
</HEADLINE>
<TEXT>

     - ANAP Genel Başkan Yardımcısı Salih Yıldırım, İzmir'in Armutlu beldesindeki belediye meclisi seçiminin, herhangi bir manipülasyon olmayan gerçek bir kamuoyu yoklaması olduğunu söyledi. 
     Yıldırım, TBMM'de düzenlediği basın toplantısına, 14 Mayıs'ın Demokrat Parti'nin iktidara geldiği gün olduğunu hatırlatarak başladı. Seçimlerin temsilde adalet ve yönetimde istikrar sağlayan unsurlar olduğunu kaydeden Yıldırım, Türkiye'de herkesin seçimden bahsettiği ve çeşitli yorumlar yaptığı bir dönemde Armutlu'da belediye meclisi seçimi yapıldığını söyledi. 
     Yıldırım, seçimler konusunda çok farklı spekülasyonlar yapıldığı bir dönemde Armutlu seçiminin önemli olduğunu belirterek, "Ve bu seçimin galibi ANAP'tır" dedi. 
     





</TEXT>
</DOC>
