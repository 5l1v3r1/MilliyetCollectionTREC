<DOC>
<DOCNO> 94991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/ekonomi/eko09.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşük maaşlı memura faiz düşerse’ tazminat 
</HEADLINE>
<TEXT>

Görev tazminatlarına ilişkin ikinci düzenleme, faizlerin düşmesi ve bütçe olanaklarına bağlı olarak eylülde yapılacak 
     HARUN GÜREK Ankara 

     Eylülde yapılacak görev tazminatlarına ilişkin düzenleme, bütçe olanaklarına göre yapılacak. Nisanda çıkarılan kanun hükmünde kararname KHK ile yüksek maaş alan memurlar için gelir artışı sağlanmıştı. Hükümet, şeften daire başkanına kadar olan memurlara ise bu temmuzda düzenleme sözü vermişti. 
     
     Memura yüzde 5 zam 
     Maliye Bakanı Sümer Oral, temmuzda yapılacak yüzde 5 maaş zammıyla ilgili kararnameye, ücret dengesizliğine ilişkin KHK’nın eylüle kadar çıkarılacağı maddesi konulduğunu söyledi. 
     Bütçeden görev tazminatı için ayrılan 200 trilyonun tamamı kullanıldı. Eylül başına kadar diğer memurlara görev tazminatı verilmesi için diğer ödeneklerden aktarma yapılması gerekiyor. Ancak yüzde 80’e çıkan faizle artan iç borç ödemeleri nedeniyle aktarma yapılmasına şu anda olanak bulunmuyor. Faizlerin düşmemesi halinde görev tazminatı ya verilmeyecek ya da sadece küçük bir grubuna verilecek. 
     



 EKONOMİ 



















</TEXT>
</DOC>
