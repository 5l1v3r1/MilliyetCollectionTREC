<DOC>
<DOCNO> 58516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/dunya/dun01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçiğe ikinci karargah görevi... 
</HEADLINE>
<TEXT>

ABD, Afganistan'daki savaşın yönetildiği Tampa Üssü'nden sonra teröre karşı oluşturmayı planladığı Umman ve Özbekistan'daki yeni karargahlar için de Türk subayları talep etti 
     UTKU ÇAKIRÖZER Ankara 

     ABD'nin Florida - Tampa Hava Üssü'ndeki savaş harekat merkezini Afganistan'ın yakınındaki iki ülkeye kaydırmaya hazırlandığı öğrenildi. Umman ve Özbekistan'a kurulacak iki karargaha Türk askerleri de davet edildi. Askeri kaynaklardan edinilen bilgilere göre uluslararası terörle mücadele kapsamında yeni bir yapılanmaya hazırlanan ABD, Afganistan'ın kuzeyinde Özbekistan, güneyinde de Umman'a yeni savaş karargahları kuracak. Karargahlar, Afganistan'a gönderilecek 3000 kişilik Uluslararası Barış Gücü'nün güvenliğini de üstlenecek. 
     
     Ankara istekli 
     Umman ve Özbekistan'a kurulacak iki yeni karargahda ABD'nin yanısıra terörle mücadeleye destek veren ülkelerin subayları da görev yapacak. Afganistan operasyonunu komuta eden Florida'daki Tampa karargahına Tuğgeneral Ümit Şahintürk başkanlığında 4 kişilik askeri irtibat heyeti gönderen Türkiye, iki yeni karargaha temsilci gönderilmesine de sıcak yaklaşıyor. Hükümetin nihai kararının ardından Genelkurmay Başkanlığı, Umman ve Özbekistan'a gönderilecek heyetleri belirleyecek. 
     
Karargahlarda Türk askeri      ABD'nin terörle mücadelesine katılacağını açıklayan Türkiye, sırasıyla şu bölgelere asker gönderdi 

</TEXT>
</DOC>
