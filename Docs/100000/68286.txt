<DOC>
<DOCNO> 68286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko14.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv sanayiinin bu yılki ihracat hedefi 5 milyar dolar... 
</HEADLINE>
<TEXT>

     Türk otomotiv sanayiinin stratejik hedefi, 2002 2003 yılında 5 milyar dolar, 2005 yılında 7 milyar dolarlık ihracat düzeyine ulaşmak olarak açıklandı. 
     İstanbul Sanayi Odası'nın ''AB Tam Üyelik Sürecinde Meslek Komiteleri Sektör Stratejileri Geliştirilmesi Projesi'' kapsamında Otomotiv Sanayii Sektörü Raporu, basın toplantısıyla kamuoyuna duyuruldu. 
     Türk otomotiv sanayinin, yüksek katma değer yaratan, sürdürülebilir ve gelişmeye açık rekabet gücü olan, doğrudan ve öncelikli olarak gelişmiş pazarlara ihracatı hedefleyen, AR-GE ve teknoloji geliştirme yeteneği olan bir sanayileşme aşamasına ulaştığı vurgulanan raporda, otomotivin, ekonomik gelişmede tekstil ve gıdadan sonra sürükleyici 3 sektör olduğu kaydedildi. 
     Raporda, stratejik hedefler ise şöyle dile getirildi 
     ''Otomotiv ana sanayinde otomobil ve hafif ticari araçlarda 2005 yılındaki temel stratejik hedef, bu dönemde gerçekleşecek talep artışında yerli satışların pazar payının ve üretimdeki ihracatın payının artmasıdır. Buna göre yerli satışların iç pazardan yüzde 37 ve ihracatın üretimden yüzde 47 pay alması hedef olarak alınmıştır. Bu durumda üretimin 857 bin ve ihracatın da 407 bin adede ulaşması söz konusudur. 
     Bu hedefler gerçekleştiğinde, yan sanayi ile birlikte otomotiv sanayinin toplam ihracatı 7 milyar dolar düzeyine erişebilecektir.'' 
     






</TEXT>
</DOC>
