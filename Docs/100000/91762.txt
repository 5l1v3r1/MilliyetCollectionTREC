<DOC>
<DOCNO> 91762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko09.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayında dış ticaret açığı yüzde 203.8 arttı 
</HEADLINE>
<TEXT>

     Devlet İstatistik Enstitüsü DİE , bu yılın Ocak-Nisan döneminde 10 milyar 498.9 milyon dolarlık ihracat, 13 milyar 828.2 milyon dolarlık da ithalat yapıldığını açıkladı. 
     DİE verilerine göre, söz konusu dönem 2001 yılının Ocak-Nisan dönemi ile karşılaştırıldığında, ihracat yüzde 5.9, ithalat yüzde 0.1 oranında arttı. 
     Geçen yılın 4 ayında, 9 milyar 914.3 milyon dolar tutarında ihracat ve 13 milyar 813 milyon dolar tutarında ithalat yapılmıştı. 
     Verilere göre geçen yıl Ocak-Nisan döneminde 3 milyar 898.6 milyon dolar olan dış ticaret açığı, yüzde 14.6 oranında azalarak, bu yılın aynı döneminde 3 milyar 329.3 milyon dolara geriledi. 
     Bu yıl 4 ayda, ihracatın ithalatı karşılama oranı ise yüzde 75.9'a yükseldi. Geçen yıl aynı dönemde, ihracatın ithalatı karşılama oranı yüzde 71.8 düzeyinde gerçekleşmişti. 
     
     NİSAN'DA DIŞ TİCARET AÇIĞI YÜZDE 203.8 ARTTI 
     Öte yandan bu yılın Nisan ayında, 2 milyar 738.2 milyon dolarlık ihracat, 4 milyar 19.9 milyon dolarlık da ithalat yapıldı. 
     Geçen yıl Nisan ayında, ihracat 2 milyar 616 milyon dolar, ithalat da 3 milyar 37.9 milyon dolar olmuştu. 
     Nisan'da, geçen yılın aynı ayına kıyasla ihracat yüzde 4.7, ithalat da yüzde 32.3 oranında arttı. Geçen yıl Nisan ayında 421.9 milyon dolar olan dış ticaret açığı da yüzde 203.8 artarak, bu yılın Nisan ayında 1 milyar 281.7 milyon dolara yükseldi. 
     İhracatın ithalatı karşılama oranı da, bu yılın Nisan ayında yüzde 68.1'e geriledi. Geçen yıl aynı ayda bu oran yüzde 86.1 idi. 
     





</TEXT>
</DOC>
