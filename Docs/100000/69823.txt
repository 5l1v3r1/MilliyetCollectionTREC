<DOC>
<DOCNO> 69823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/soneko22.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de de ekonomik büyüme durdu 
</HEADLINE>
<TEXT>

     İngiltere ekonomisinin, dünya ekonomisinin yavaşlamasına ve ABD'yi vuran 11 Eylül saldırılarının olumsuz etkilerine bağlı olarak, geçen yılın son çeyreğinde sıfır büyüme gösterdiği bildirildi. 
     Ulusal İstatistik Ofisi'nin düzeltilmiş verilerine göre, İngiltere ekonomisi, 2001 yılının son üç aylık döneminde bir önceki üç aylık dönemine göre değişiklik göstermedi. 
     Düzeltilmemiş verilere dayanan daha önceki hesaplar İngiltere ekonomisinin söz konusu dönemde yüzde 0.2 büyüdüğünü gösteriyordu. 
     İngiltere ekonomisinin 2001 yılının genelinde ise yüzde 2.4 ile beklenenden daha iyi büyüme gösterdiği bildirildi. 
     İngiliz ekonomisinin geleneksel olarak yılın son çeyreğinde düşük performans gösterdiğine dikkat çeken uzmanlar, bu yılın ilk üç aylık döneminden başlayarak yeniden büyüme rotasına girilmesini bekliyorlar. 
     






</TEXT>
</DOC>
