<DOC>
<DOCNO> 73327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/guncel/agun.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem formalı huriler geldi ve... 
</HEADLINE>
<TEXT>

Romanya-İspanya maçını yöneteceğim. Rumen yardımcı hakem, odamdan arayıp alt kata inmemi istedi. Aşağıda yedi Rumen güzeli beni bekliyordu. Üzerlerinde sadece hakem forması vardı 
     Bir FIFA hakeminin İTİRAFLARI - 2 

     Romanya - İspanya "A" Genç milli maçını yönetmem için UEFA’dan tebligat gelmişti. Maç önemliydi kazanan Dünya Gençler Futbol Şampiyonası finallerine katılacaktı. İki Rumen FIFA hakemi bana yardımcı hakemlik yapacaktı. Birini UEFA hakem seminerlerinden tanıyordum Dan Stefan Petrescu... Petrescu muzip bir şekilde gülerek, "Türe Braşov’a gidiyoruz. 
     Orada sana mükemmel bir program hazırladık" dedi. Braşov Avrupa’nın en ünlü kayak merkezlerinden biriydi... Odamda dinlenirken telefon çaldı Petrescu alt kata çağırıyordu. Gittiğimde gözlerime inanamadım. Birbirinden güzel yedi kız bana bakıyordu... 
     Petrescu, "Üç gün boyunca bu kızların hepsi senin, bunlar Romanya’nın kaliteli kızları, seni eğlendirmeye geldiler" dedi. Salonun tam ortasında kızlar çalan müziğin ritmine uyarak dans etmeye başladı. Kızların bazıları nereden bulmuşlarsa üzerlerinde hakem forması var, aşağı kısımları çıplak... Bu sürprizin ardından Braşov’da Rumen Federasyonu temsilcileriyle yemekteyiz. Tam karşımızdaki sahnede Rumen revü kızları neredeyse çırılçıplak bir şekilde dans ediyor. Rumen Federasyonu İkinci Başkanı, elindeki dürbünü bana uzatıp "Onlara bir de bu dürbünle bak" dediğinde, ne göreyim, kızlar çırılçıplak... Petrescu kulağıma eğilerek, "Türe buradan da birkaç kız seç istersen" diyor... Geceler ayrı bir lem, gündüzleri de piknik gezintilerine çıkıyorduk... Cennetteydim... 
     Bir gün de Rumen Federasyon üyesi birkaç kişi ve Rumen yardımcı hakemlerle Petrolül belediye başkanının verdiği yemeğe gittik. Başkan bana büyük ilgi gösteriyor. Maçtan hemen önce soyunma odama gelen Rumen Futbol Federasyonu Başkanı gülümseyerek, "Umarım Braşov’da güzel günler geçirmişsinizdir" diyerek, bir şeyler ima etmeye çalışıyor. Maçtan önce milli marşlar çalınırken gözüm bir ara şeref tribününe takıldı. 3 gündür beni eğlendiren Rumen dilberleri de tribündeydi. 
     
     HAKEMLİĞİM BİTECEKTİ 
     Beni ilgilendiren tek konu, müsabakayı hatasız yönetmekti... 2 yardımcı Rumen hakem tamamen takımları lehine bayrak çekmeye başlamışlardı. Kararları ben vermeye başladım, zira hakemliğimi bitirecekler... Rumen milli takımı oyunun h kimi... Ancak ani bir İspanyol kontratağı golle sonuçlandı. Daha sonra bir gol daha bulan İspanyollar, ilk yarıyı 2-0 önde kapadı. Devre arası Rumen yardımcılarımla hiç konuşmadım... İkinci yarı için sahaya çıktığımızda şeref tribününe bir göz attım. Rumen dilberlerin hiçbirisi ortada yok, "Kovdular herhalde" diyerek, ikinci yarıya başladık. 
     
     HEPSİ BUHAR OLDU 
     İspanyollar maçı 4 - 1 kazandılar, maçın son dakikasında İspanyolların lehine verdiğim penaltı, üst direkten dönmese maç 5 - 1 bitecekti... Müsabaka bitmiş, hakem soyunma odasındayız. İki Rumen yardımcı hakem kaçarcasına odayı terk etti. Uzun süre sonra Türkçe bilen şef garson gelip beni Bükreş’te bir otele yerleştireceğini ve sabah havaalanına götüreceğini söyledi. Avrupa’daki maçlarda istenen netice alınmazsa, maçtan sonra etrafınızda kimse olmaz. Alışmıştık buna ama buradaki durum farklıydı. Etrafımda pervane olan huriler, FIFA hakemi Rumen arkadaşım ve federasyoncular, bir anda buhar olmuşlardı. 
     
Beşiktaş’ın şampiyonluğunu yediler      MHK’de Merkez Hakem Komitesi bir iki yıl çalışan hakem arkadaşımızın, "Tekrar MHK’de çalışmak için seve seve kolumu veririm" sözleri, MHK’nin getirdiği avantajları en iyi şekilde özetliyordu. Federasyon seçimlerinde dönen dolaplar, havada uçuşan rüşvetler ve faal hakem delegelerin kulüp idarecileriyle pazarlıkları, olayları içinden çıkılmaz hale sokmadı mı Hakemler yurt sathında kurdukları derneklerde, federasyonun büyüyen menfaat pastasından bir parça koparma uğruna, ne kavga ve gürültüler yapıyorlardı. Hakemliği bıraktıktan sonra TV’de hakemlerin yönettikleri maçları yorumluyorum. Her hafta müsabaka neticelerini değiştiren hataları gördükçe tüylerim diken diken oluyordu... Hakemlerin yaptığı hatalar açıkça ortaya çıkıyor. 1992 - 93 futbol sezonunda Beşiktaş’ın 4’üncü şampiyonluğunu hakemler alenen yediler. 
     
Şarkıcının göğüsleri Tokat’ın kafasındaydı      Talat Tokat’ın yardımcı hakemi olarak Romanya - Macaristan olimpiyat elemeleri maçında görevliyim. Daha sonra pek çok maç yönettiğim Romanya’ya ilk gidişim. Uluslararası hakem seminerlerinde FIFA hakem ağabeylerimize göre de tam bir seks cenneti... "Oraya gidip de bir şey yapmayan bir erkeğin erkekliğinden şüphe ederiz" diyerek maceralarını sıralarlardı. Bir naylon çorap ve ufak tefek bazı hediyeler sonunda, herkes çevirdiği dolapları ballandıra ballandıra anlatıyordu... Şehrin ileri gelenleri ve Rumen Federasyon yetkilileri, Türk hakem triosuna şato gibi yerde akşam yemeği veriyorlar. 
     
     Kadın göz kamaştırıyordu 
     Kadehlerimizi kaldırırken Tokat da soda ile eşlik etmeye çalışıyor... Yurtdışı müsabakalarında tüm gözler doğal olarak müsabakayı yönetecek hakemdedir... Şehrin belediye başkanı, yarın oynanacak müsabakanın Romanya adına çok önemli olduğunu söylüyor. Bu vesile ile Türk hakemlerini şehirlerinde ağırlamaktan mutlu olduklarını belirtiyor. Kalkan kadehlerin ardından son derece göz kamaştıran bir kadın sanatçı, şarkısını söyleyerek salondan içeriye girdi. Romanya’nın en popüler sanatçısıymış... 
     
     Esprideki mesajı anlamadı 
     Tokat’ın yanında oturan belediye başkanı şakacı biriydi. Sanatçıya boyuna Tokat’ı işaret ediyor. Sanatçı şarkısını söylerken Talat ağabeyin tam arkasına gelip iri göğüslerini Tokat’ın kafasına koymaz mı Talat ağabeyin, "Ne oluyor yahu " diyerek bir ayağa fırlayışı vardı ki sormayın. Oradaki herkes gözlerinden yaşlar gelinceye kadar güldü. Bu belediye başkanı tarafından bizim ekibin kaptanına ince bir şakaydı espriyi anlarsa iyi bir gece de vaat ediyordu. Ancak Tokat’ın bu taraklarda bezi yoktu... 
     
Çağlar’ı hakem odasından kovdum...      Bir hafta sonu Bursa’da Fenerbahçe’nin maçını yöneteceğim. Hakem kapısı bir anda açıldı ve Bursaspor Kulüp Başkanı Cavit Çağlar, "Hoş geldin" diyerek içeriye girmez mi Kan tepeme çıktı. O kadar maç yönettim, hiçbir kulüp başkanı maçın başlamasına dakikalar kala odama gelmedi. Bayram değil seyran değil başkan beni niye öpüyor Hemen kendimi topladım, "Maça birkaç dakika var, herhalde yanlış yere geldiniz, burası hakem odası" deyince, Çağlar yüzüne balyoz yemiş gibi oluverdi. Ben de zaten bunları söyledikten sonra ona sırtımı dönüverdim. 
     
     YARIN 

</TEXT>
</DOC>
