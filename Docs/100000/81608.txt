<DOC>
<DOCNO> 81608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/cetiner.html </URL>
<DATE> 2002/05/02/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
SSK üvey evlat E. Sandığı has evlat .. 
</HEADLINE>
<TEXT>

     Bir dokunduk bin ahh sesi geldi SSK'lı okuyuculardan .. Meğer ne kadar dertliymişler, yürekleri ne kadar yanıkmış Hele zorla emekli edilenler Düşününüz, örnek olarak veriyorum, yükseköğrenim görmüş erkek veya hanım, hasbel kader Emekli Sandığı'ndan değil de Sosyal Sigortalar Kurumu'ndan Bu vatandaş işbaşında 600 - 700 milyon alırken çat bir emir 250 milyonla emekliye ayrılıyor Bu, bir bakıma ceza vermek değil mi Üç aşağı beş yukarı pek çok değişik şekliyle yüz binlerle insan işsiz ve mağdur durumda 
     Halbuki, insanların 40 yaşından, 50 yaşından sonra ihtiyaçları eskisine nazaran artmıyor mu Çocukları liseye, üniversiteye gidiyor. Biliyorsunuz artık ilköğretim bile ateş pahası Evet, devlet okulları neredeyse nefes almaya para istiyor Kitaplar pahalı, dershaneler pahalı Ne yapsın bu aileler Kimi, nereyi hortumlasın 
     
En yüksek SSK aylığı açlık sınırı      O yaşlara gelince hele 50 - 60'larda sağlık sorunları da artıyor Artıyor hem de nasıl Ama ne çare 250 - 300 milyon hatta SSK'nın en yüksek aylığı 400 milyon alan bile biliyorsunuz açlık sınırında 
     Bir kutu antibiyotik 50 - 70 milyon lira. Pek çok hastanın ömür boyu kullanmak zorunda olduğu ilaçlar, kalp ilaçları 200 milyonu geçiyor. Ve bu ilaçların fiyatları hep enflasyonun üzerinde seyrediyor Dolar düşüyor, ilaç fiyatları çıkıyor Haa aspirin, baş ağrısı ilaçları, yara merhemleri filan sembolik artışlarla ilerliyor, ilaca zammın ölçüsü bunlar 
     
Has evlat, üvey evlat      Neden anlatıyorum bunları Geçen hafta SSK'nın üvey evlat, Emekli Sandığı'nın has evlat olduğunu yazdım, SSK'nın ıstırabından dem vurdum ya Faks yağmuru başladı, rulo faks kağıdı, yetmedi bitti SSK'lı vatandaşlar adeta isyan ediyorlardı bu haksızlığa, hukuksuzluğa 
     Sabah önce Çalışma Bakanı Yaşa Okuyan telefon etti. Baktım o da çare arıyor bu acı şikayetlere Sonra faksları okumaya başladım. Buyurun birkaç tanesini beraber izleyelim. 
     Bir defa herkes "Biz niçin Emekli Sandığı'na bağlı değiliz" diye yakınıyor. Eşitlik istiyor, aynı primi, aynı vergiyi veriyor ya istemez mi İşte size SSK'lı emeklinin yaşamından 3 manzara 
     "Üç yıl önce emekli olan bir hemşireyim, dişimden tırnağımdan artırdığımı ve ikramiyemi bankaya koydum, üç aylık emekli maaşım 825 milyon lira. Üniversitede okuyan evladım için benden harç istiyorlar, yani haraç Devletin bende gözü var galiba. Böyle hak hukuk olur mu " 
     
Emekli eşi doğum yapamaz mı      "Kardemir'den 1988'de emekli oldum. 9990 gün prim ödedim, aldığım aylık 247 milyon. KTÜ'de İşletme son sınıfta okuyan oğlumu bu yıl okuluna gönderemiyorum." 
     "Ben emekliyim. SSK Vatan Hastanesi, doğum yapacak olan eşimi kabul etmiyor. Emekli olduğum için Dünyada böyle bir şey var mı Hikmet Yalmanbaş - 0 212 613 90 29 
     SSK'lıların haklı şikayetleri bu sütuna değil tüm sayfalara sığmaz. Şimdi herkes Emekli Sandığı'nı örnek gösteriyor, niçin biz ayırt ediliyoruz diyor 
     Bu sosyal güvenlik kuruluşları hani birleştirilecekti Yıllardır söylenir bu hikaye. Hep lafta kalmıştır Yeter yahu Bir yürekli lider çıkmayacak mı, varlık içinde yokluk ıstırabı çektirenleri düzene koyacak bir lider 
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
