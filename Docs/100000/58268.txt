<DOC>
<DOCNO> 58268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/yazar/uras.html </URL>
<DATE> 2001/12/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Türkiye başka Arjantin başka 
</HEADLINE>
<TEXT>

     Bizim durumumuz kötü ama, Arjantin kadar değil... Onun için "Bizim sonumuz da Arjantin gibi olacak" diyerek karalar bağlamaya gerek yok... Ama Arjantin olayından alınacak çok dersler var. Dersimizi alır isek düze çıkmak daha kolay olur. 
     1 Arjantin olayı gösteriyor ki, IMF Para Fonu desteği olmadan krizden çıkılamıyor. 
     2 Arjantin olayı gösteriyor ki, bir ülke bir zamanlar IMF ile anlaşır ise, IMF o ülkenin arkasında ömür boyu durmuyor. Sözü dinlenmediğinde ülkeyi "patt" diye ortada bırakabiliyor. 
     3 Arjantin olayı gösteriyor ki, IMF reçeteleri kalıcı değil. Duruma göre, zamana göre reçete değişiyor. 
     4 Arjantin olayı gösteriyor ki, Para Kurulu kurarak Merkez Bankası’nın para basma gücü ortadan kaldırılır ise ve de milli para tamamiyle dolara bağlanır, "ne kadar dolar, o kadar milli para" uygulaması başlatılır ise, sistem kilitlenebiliyor. Dolar bulamayan ülke bırakınız borç ödemeyi, maaş, ücret ödeyemiyor. Bankalar mevduat ödeyecek para bulamıyor. 
     Sayın okuyucularım önce Türkiye ile Arjantin’in benzeyen ve benzemeyen yönlerini hatırlatayım 

</TEXT>
</DOC>
