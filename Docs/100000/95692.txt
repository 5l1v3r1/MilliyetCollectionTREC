<DOC>
<DOCNO> 95692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sonspo04.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da iki Milli futbolcuya "kırbaç" cezası.. 
</HEADLINE>
<TEXT>

     İran Futbol Milli Takımı'nın iki oyuncusu ''ahlaki çürüme'' suçundan kırbaç cezasına çarptırıldı. 
     İran gazetesinin haberine göre, Tahran'da bir randevuevine yapılan baskında ele geçirilen video kaset ve fotoğraflarda ismi açıklanmayan milli takım futbolcuları teşhis edildi. 
     Mahkeme futbolculardan birine 170, diğerine ise 70 kırbaç cezası verirken, 6 futbolcu da para cezasına çırptırıldı. 
     Mahkemede suçlarını itiraf eden ve onurlu bir yaşam sürdürecekleri sözünü veren futbolcular, 1998 yılında yapılan Fransa Dünya Kupası'ndan elendikten sonra bir partiye davet edilerek ''tuzağa düşürüldüklerini'' savundular. 
     Gazete, mahkemenin 15 ayda tamamlandığını belirtti, ancak futbolcuların cezasının ne zaman verildiğine ilişkin bilgi vermedi. 
     İran gazetesi, 21 Mart'ta başlayan İran yılının başında Tahran'da bir randevuevinde yakalanan İstiklal futbol kulübü ve milli takımın orta saha oyuncusu Mücahit Hazırabi'nin 5 yıl futbol oynaması yasakladığını ve 275 kırbaç cezasına mahkum edildiğini de yazmıştı. 
     





</TEXT>
</DOC>
