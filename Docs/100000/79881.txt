<DOC>
<DOCNO> 79881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/gun12.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayaklarını yıkayıp suyunu içtiler 
</HEADLINE>
<TEXT>

     PINAR AKTAŞ İstanbul 

     Sahaja Yoga Öğretisi’nin gurusu Shri Mataji Nirmala Devi’nin en sağda vereceği konferans için Türkiye’ye akın eden yüzlerce yogi, Kilyos’ta kampa girdi. Kilya Resort Otel’de üs kuran yogiler, bu akşam saat 19.00’da Sağlıklı Yaşam Derneği tarafından Lütfi Kırdar Kongre ve Sergi Sarayı’nda düzenlenecek olan Shri Mataji’nin vereceği konferansa hazırlanıyor. Farklı ten renkleri ve değişik kıyafetleriyle Kilyos’u Birleşmiş Milletler’e çeviren yogiler, dün deniz kenarında yaptıkları meditasyonla dikkat çekti. Yogilerin kendisi için kiraladığı bir evde kalan Shri Mataji ise "önceki günkü programının uzun sürmesi ve dinlenmesi gerektiğini" gerekçe göstererek, basın mensuplarıyla olan görüşmesine gelmedi. Bu arada yandaşlarının Shiri Mataji’nin ayaklarını öpüp suyla yıkadıkları ve daha sonra bu suyu içtikleri öne sürüldü. 
     



 GÜNCEL 



















</TEXT>
</DOC>
