<DOC>
<DOCNO> 99697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur24.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'de tarihi oylama... İdam cezası kalkacak mı 
</HEADLINE>
<TEXT>

     TBMM saat 14 00'de başlayan oturumda tarihi bir oylamaya tanıklık edecek. 
     Avrupa Birliği'ne Uyum Yasa Tasarasısı 1. maddesi olan idam cezası oylanacak. 
     TBMM kulisleri sabahtan beri büyük bir hareketlilik yaşıyor. 
     MHP yasa tasarına ret oyu kullanacak. 
     Yeni Türkiye Partisi, ANAP ve DYP'li milletvekillerinin ise tasarının geçmesi için oy kullanacakları sanılıyor. 
     AK Parti grup kararı almadı ancak onların da tasarının lehinde oy kullanması bekleniyor. 
     Oylamayı Brüksel de büyük bir heyecanla bekliyor. 
     TBMM Başkanvekili Murat Sökmenoğlu başkanlığında saat 14.00'te toplanan Genel Kurul'da, önce yoklama yapıldı. Yeterli çoğunluğun bulunduğunun anlaşılması üzerine, gündeme geçildi. 
     Görüşmelerine dün başlanan AB uyum Yasa Teklifi'nin 1. maddesinin yani idam cezasının kaldırılmasıyla ilgili görüşmelere başlandı. Partisi adına görüşlerini açıklayan MHP İstanbul Milletvekili Mehmet Gül, idam cezasının kaldırılmasına karşı çıktıklarını vurguladı. 
     Meclisteki görüşmeler sert bir ortamda yapılıyor. Genel Kurul salonunda sık sık bağırışlar ve itirazlar yükseliyor. 
     Gözlemciler, partilerin idam cezası kaldırılırken seçmenlerine "Biz Abdullah Öcalan'a karşıyız" mesajını vermeye çalıştığını vurguluyor. 
     Ancak ortamın gerildiği noktalarda partililerin pakete sahip çıktığı ve "araba devrilmesin" politikası izlediği görülüyor. 
     
</TEXT>
</DOC>
