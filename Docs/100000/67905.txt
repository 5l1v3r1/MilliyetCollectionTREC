<DOC>
<DOCNO> 67905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/ekonomi/eko07.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerlerinin yüzde 90’ı iş güvencesi dışında 
</HEADLINE>
<TEXT>

     ATİLLA ÖZSEVER 

     TBMM’ye sunulan İş Güvencesi Yasa Tasarısı, 10 ve daha fazla işçi çalıştıran işyerleri için geçerli bulunuyor. Türkiye’de 1 ile 9 işçi çalıştıran işyerlerinin toplam içindeki payı yüzde 89.1. Bu durumda iş güvencesi yasası tüm işyerlerinin ancak yüzde 11’i için geçerli olacak. 
     Türkiye’de 10 - 49 işçi çalıştıran işyerlerinin oranı yüzde 8.8, 50 - 99 işçi çalıştıran işyerlerinin oranı ise sadece yüzde 1. 251 - 499 işçi çalıştıran işyerlerinin sayısı 1304. 500 - 999 işçi çalıştıran işyeri sayısı 457, 1000’den fazla işçi çalıştıran işyeri sayısı ise yalnızca 149. Tasarı bu haliyle, orta ve büyük ölçekli işyerlerinde çalışan işçilere iş güvencesi olanağı sağlayacak. 
     
     Eksiklikler 
     DİSK avukatı Necdet Okcan, 10 işçi çalıştırma kıstasının işyeri bölünmesi sonucunu getirebileceğini belirtti. Okcan, diğer eksikliklerini şöyle sıraladı "İş güvencesinden yararlanmak için getirilen işyerinde 6 aydan fazla çalışma şartı kapsam dışı uygulamayı artıracak. Gazeteciler, Deniz İş Kanunu’na tabi çalışanlar, orman ve tarım işkollarında çalışanlara da iş güvencesi getirmiyor. Tasarıda sendika temsilcisinin işe iade şartına da yer vermiyor." 
     



 EKONOMİ 
















</TEXT>
</DOC>
