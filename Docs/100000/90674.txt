<DOC>
<DOCNO> 90674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yazar/akyol.html </URL>
<DATE> 2002/06/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bir karar, iki haber 
</HEADLINE>
<TEXT>

     YARGITAY'IN bir kararı iki ayrı gazetede farklı şekillerde haber olarak yayımlandı. 
     Sağcı Zaman gazetesi "Yargıtay Tayyip Erdoğan'ı ümitlendirdi" diyordu. Sol Kemalist Cumhuriyet gazetesi ise, Yargıtay'ın aynı kararını "Tayyip Erdoğan'ın umudu azalıyor" diye haber yapmıştı. 14 Haziran 
     Konu hem habercilik açısından önemli, hem hukuk... 
     Aynı karar birbirine zıt sonuçlar doğurabilir mi 
     Konu siyaset ve fikir dünyası için de önemli... Tayyip Erdoğan'ı ilgilendirdiği gibi, ertelenmiş mahkumiyetinden dolayı Yaşar Kemal'i de ilgilendiriyor. Başka birçokları gibi ikisi de 312. maddeden hükümlü... 
     28 Şubat sürecinde bu 312. maddenin "biraz da zorlamayla" geniş bir şekilde uygulandığını bir TV programında Adalet Bakanı Hikmet Sami Türk de söylemişti. 
     
     MESELE şu Ceza Kanunu'nun 312. maddesi değiştirildi biliyorsunuz. Eskiden ırk, din gibi sebeplerle "halkı düşmanlığa tahrik edenler" mahkum ediliyordu. Tayyip Erdoğan da, Yaşar Kemal de, Mehmet Kutlular da bu yüzden mahkum edilmişti. 
     Sonra, yasa değiştirildi ve sıradan "düşmanlığa tahrik" suç olmaktan çıkarıldı sadece "kamunun güvenliği için tehlikeli olabilecek" şekilde yapılan tahrikler suç sayıldı. 
     Bu durumda "kamunun güvenliği için tehlikeli" sayılmamış eski sıradan "düşmanlığa tahrik" hükümlülerinin bu değişiklikten yararlanması, bir tür suçsuz sayılması gerekiyor. Çünkü "lehe olan yeni hüküm, eski hükümlülere de uygulanır". 
     Nur cemaati liderlerinden Mehmet Kutlular bunu sağlamak için DGM'den "yargılamanın yenilenmesi"ni istedi. Mahkeme kabul etti, beraat kararı verdi. 
     Tayyip Erdoğan için de yol açılmış gözüküyordu. 
     Fakat konu Yargıtay'a intikal etti. 
     
     YARGITAY ise, yasa değişikliğini "yargılanmanın yenilenmesi" için sebep saymadı. Gerçekten CMUK'a göre, "yargılamanın yenilenmesi" için "yeni vakalar, yeni deliller" gibi şartlar gerekir. 
     Halbuki Yargıtay, sanık lehine yeni bir yasa çıkması durumunda, DGM'lerin "yargılamanın yenilenmesi" yoluyla değil, Ceza Kanunu'nun 2. maddesine göre, "lehte olan değişikliğin eski hükümlülere de uygulanması" yoluyla işlem yapması gerektiğine karar vermiştir. 
     Sadece usul meselesi şu yoldan değil, bu yoldan aynı sonuca varılması. 
     Bu bakımdan Zaman'ın haberi doğrudur. 
     Geçmiş yıllarda sıradan "düşmanlığa tahrik" sebebiyle mahkum edilmiş olan mesela Erdoğan, Kutlular veya başvurursa Yaşar Kemal gibi hükümlülerin eski eylemlerini DGM'ler şimdi yeni yasaya göre "umumun emniyetini tehlikeye düşürecek surette tahrik" sayabilir mi Bu, hukuken imkansızdır. 
     Bunu yapmak, 27 Mayıs'taki "suçsuzluğunu ispat edene kadar suçludurlar" 'fetvasına' dönmek olur 
     Ya da, Adalet Bakanı Hikmet Sami Türk'ün deyimiyle "zorlamayla uygulama" yapılmış olur, hukuki olmaz 
     
     







Bir karar, iki haber 


İşte bu kadar... 


N zım anıldı 


Ecevit - Çiller diyaloğu 


Esas kriter ulusal çıkarlar olmalı... 


Hadi gidine gidine, Türkler geliyor 


H l tatil planı yapmadınız mı 


Bonoyu iyimserler alır 


Turizm ve deprem gıcığı 


İyi senaryo... 


Ezilenlerin şampiyonası... 


EGS Holding cephesinde son durum 


AB’nin kilidi Kıbrıs ne olacak 


Bunu onlara etmeyecektiniz 


Hav hav, hav, hav, hav hav, hav 


Çılgın şoför İhsan ve AB 


Tapu dairesine başvurun 


Devlet maaş ve faiz ödemekten başka bir iş yapamıyor 


</TEXT>
</DOC>
