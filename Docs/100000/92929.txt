<DOC>
<DOCNO> 92929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/magazin/amag.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
lem buysa kraliçe Bade 
</HEADLINE>
<TEXT>

Mahsun Kırmızıgül’ün 3 yıl boyunca köşe bucak sakladığı Bade İşçil, sonunda liseyi bitirdi basının peşinden koştuğu mezuniyet fotoğrafını da ilk Milliyet Gazetesi ele geçirdi 
     NURDAN AKINER 

     HER ŞEY Barış Manço’nun cenaze töreninde başladı... Aşkın kahramanlarından biri, manken ve şarkıcılarla yaşadığı aşklarla magazin gündeminden düşmeyen türkücü Mahsun Kırmızıgül, diğeri ise henüz 8’inci sınıf öğrencisi olan Bade İşçil’di... Mahsun’un 3 yıl boyunca basından köşe bucak sakladığı, yakın çevresine de "Evleneceğim kız" diye tanıttığı 1983 doğumlu 19 yaşındaki Bade, Nişantaşı Nuri Akın Lisesi’nden mezun olarak kep giydi. Aralarında 15 yaş fark olan sevgililer, Bade’nin okul yaşamını da tehlikeye atmamak için çok özel bir çaba sarf ediyordu. Şimdi Mahsun’un mezuniyet hediyesi olarak tatile çıkmaya hazırlanıyorlar. 
     
15 yaş fark var      TAKSİM Sıraselviler’deki Zümrüt Fotoğraf Stüdyosu’nda mezuniyeti için fotoğraf çektiren Bade’nin güzelliği, 34 yaşındaki sevgilisi Mahsun Kırmızıgül’ün "Benim kız arkadaşım 100 Siren Ertan" eder sözlerini haklı çıkartıyor. Resme büyük yeteneği olan ve akademide bu alanda eğitim görmeyi planlayan Bade’nin hayallerini Amerika süslüyor. "Scuba Diving" olarak adlandırılan dalmayı çok seven çift, bu hobilerini geçtiğimiz Kurban Bayramı’nda Maldiv Adaları’na tatile giderek gerçekleştirmişti. Bir röportajında "Hiçbir kadın benim gibi erkek bulamaz" diyen türkücü, anlaşılan o ki ait olduğu dünyada kolay kolay bulamayacağı bir kızla evliliğe doğru gidiyor. 
     



 MAGAZİN 









</TEXT>
</DOC>
