<DOC>
<DOCNO> 51660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/guncel/gun07.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Perinçek’ten Çırpınırdı Karadeniz’ 
</HEADLINE>
<TEXT>

Ülkücülerin şarkısını söyledi... 
     MAGAZİN SERVİSİ 

     İşçi Partisi Genel Başkanı Doğu Perinçek, önceki gece konuk olduğu Savaş Ay'ın programında ülkücülerin türküsü "Çırpınırdı Karadeniz"i söyledi. 
     Flash TV'deki programında ressam Bedri Baykam, şarkıcılar Cem Karaca, Bora Gencer, Prof. Orhan Kural, gazeteci Ergun Hiçyılmaz ile ünlü mankenler Yüksel Ak ve Şenol İpek'i konuk eden Ay, "Şimdi size Doğu Bey'in hiç bilinmeyen bir yönünü açıklayacağım. O, Türk Sanat Müziği'ne çok meraklıdır ve şimdi bize şarkı söyleyecek" dedi. 
     
     Bir de Kısakürek şiiri... 
     Perinçek, "Ben hiç şarkı ezbere bilmem" deyince imdadına Cem Karaca yetişti. Karaca, Perinçek'e Yemen Türküsü'nü söylemeyi teklif etti. Savaş Ay ise, "Gelin hep beraber hoşgörü adına Çırpınırdı Karadeniz'i söyleyelim" dedi. "O parçayı çok severim" diyen Perinçek, ülkücülerin marşı olarak bilinen parçayı söylemeye başladı. Perinçek, ayrıca Necip Fazıl Kısakürek'in "Kaldırımlar" adlı şiirini de okudu. 
     Perinçek'in ardından da ülkücülerin sanatçısı olarak İlhan Gencer'in oğlu Bora Gencer, sözleri Nazım Hikmet'e ait "Karlı Kayın Ormanı"nda şarkısını yorumladı. 
     



 GÜNCEL 
















</TEXT>
</DOC>
