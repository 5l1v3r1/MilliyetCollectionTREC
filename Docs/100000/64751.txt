<DOC>
<DOCNO> 64751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/okur.html </URL>
<DATE> 2002/01/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasaların nabzı 
</HEADLINE>
<TEXT>

     Volatilite "Aşırı dalgalanma..." Piyasaların derdi işte bu... Döviz, faiz ve borsada, "dalga boyu" öylesine önemli ki 
     İnanın üretici, ihracatçı, pazarlamacı, piyasa oyuncusu ve yatırımcısı bu dalga boylarına takılıp kalıyor. Günlük olarak fiyat hareketlerini anlatıyoruz ama haftalık ya da aylık bazda dalga boylarına baktığımızda o grafiklerin bir tepeye, bir onun tam tersine inip çıkması yüreğimizi ağzımıza getiriyor. 
     Mübarek, tsunami gibi... 
     Geldi mi deviriyor Oysa sağlıklı sistemlerde dalga boyları arasındaki mesafe öylesine dar, öylesine azdır ki insanlar yatırımlarını, yatırım kararlarını hep bu göstergeye bakarak karar verirler. Ya bizde ne yapılıyor Değil iki ayı, iki günü görebilmek bile başlı başına maharet gerektiriyor. 
     
     Faiz silahı 
     Piyasalar, Merkez Bankası’nı izliyor. Çünkü faiz silahı Merkez Bankası’nın elinde. Ama gelin görün ki Merkez Bankası, kısa vadeli faizlere enflasyon hedeflemesine geçiş süresinde müdahale etmiyor. 
     Gecelik faizler yüzde 59 - 62. Eh, aşağı doğru bir hareket için Hazine faizleri de yüzde 70 ile 73 aralığına oturmuş bekliyor. Cümle alem biliyor ki, faizlerin bu seviyelere inmesinin özünde Merkez Bankası’nın gecelik faizlerini indireceğine yönelik beklenti vardı. 
     Gecelik faizin bileşiği yüzde 80’e geliyor. Bankalar açısından baktığımızda, bir taraftan yüzde 80’lik getiri var iken niçin vadeye girip bono alınsın ki Amma velakin piyasanın bir bildiği var ki faizler buraya kadar düştü Sonuçta bu saatten sonra gözünü hırs bürümüş, deli gibi açık pozisyona girecek banka olmadığına göre bankalar parayı, gidip gecelik piyasaya park ediyorlar. İç borçlanma ihalelerinde de "hop atla ihaleye, sonra dön gecelik piyasaya" durumları devam ediyor. 
     Oysa Merkez Bankası’nın piyasaya verdiği paranın toplamına baktığımızda bir artış görüyoruz. 11 katrilyondan 13 katrilyona çıkmış. Piyasaların çapası da "IMF parası" olmuş, bekliyor. 
     Şimdi görüntü bu iken lafla peynir gemisini yürütmenin kimseye bir yararı olmadığı ortaya çıkıyor. Çünkü piyasada var olan likidite ile kimse nereye gideceğini bilemiyor. Kısacası, piyasaların tedirginliğinin özünde Merkez Bankası’nın izlediği strateji yatıyor. İşte "veto" meselesinin piyasayı bu kadar çok etkilemesinin özünde yatan neden bu. 
     
     Senaryo 
     Piyasalar, bir yandan Ankara’yı izlemeye devam ederken bir taraftan da sisteme giren paranın kaynağını da yakından takip ediyor. Ağırlıklı olarak Londra merkezli günlük 50 milyon dolar para döviz, faiz, borsa üçgeninde el değiştirerek hacim yaratmaya devam ediyor. Çünkü Londra merkezli yabancılarla konuşanlar, oyun senaryosunun IMF parası sıcak para esprisiyle döşendiğini çok iyi biliyorlar. Çünkü bu oyun kurgusunun göbeğinde 4 Şubat’ta IMF icra direktörleri toplantısından çıkan karar yer alıyor. 
     Belki de bu yüzden ekonomiden sorumlu Devlet Bakanı Kemal Derviş, yabancılar da gelecek biçiminde umut dağıtmaya devam ediyor. Hani şu nefret ettiğimiz paralar var ya, anlayacağınız sıcak para, işte ondan söz ediyorlar. 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
