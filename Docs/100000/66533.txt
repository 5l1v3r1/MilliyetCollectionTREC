<DOC>
<DOCNO> 66533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/bnba.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet, efsane Magic’e karşı 
</HEADLINE>
<TEXT>

     NBA’DEKİ gururumuz milli basketbolcu Hidayet Türkoğlu, yarın All - Star hafta sonu etkinliklerinde iki önemli mücadelede yer alacak. Hidayet, ilk sınavında çaylaklara karşı, NBA’de ikinci yıl yer alanlar takımında forma giyecek. Ayrıca All - Star Hoop - it - up turnuvasında Los Angeles Takımı’na karşı Uluslararası Takım’da ter dökecek. 
     DÖRTLÜ turnuvada Hido’nun takımında Sacramento Monarch bayan takımından Portekizli Penicheiro, eski oyuncu Litvanyalı Marciulionis ve NBC televizyonu yıldızı Tom Cavanagh olacak. Los Angeles Takımı’nda ise Magic Johnson’un yanı sıra Lakers’tan Derek Fisher, Los Angeles Sparks bayan takımından Lisa Leslie ve şarkıcı Brian McKnight yer alacak. 
     
Sacramento Webber’i aramadı      NBA’DE Pasifik Grubu lideri Sacramento Kings, Hidayet’in 10 sayı attığı maçta Boston Celtics’i rakip sahada 102 - 85 mağlup etti. Midesindeki rahatsızlık nedeniyle forma giyemeyen Chris Webber’in yokluğunda Sacramento’da, Hidayetle birlikte beş oyuncu, çift haneli rakamlara ulaştı. Stojakoviç, 24 sayıyla en skorer isim olurken, Divac 15 sayı, 14 ribaund, 10 asistle triple - double yaptı. 
     
Hidayetin karnesi SÜRE 2S 3S SA R AST TÇ TK BL SAYI 24 1 4 2 4 2 2 6 3 1 3 1 10      
     
Diğer sonuçlar Cleveland - Houston 111 - 109 New Jersey - Dallas 100 - 112 Minnesota - Portland 113 - 103 Seattle - Phoenix 90 - 79 LA Lakers - Chicago 89 - 97      


 SPOR 




























</TEXT>
</DOC>
