<DOC>
<DOCNO> 70191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun11.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan Başbakanı "Ladin'in peşine düşmek işimiz değil" 
</HEADLINE>
<TEXT>

     Afganistan Başbakanı Hamid Karzai, Usame Bin Ladin ve Taliban lideri Molla Ömer'in peşine düşmenin, ''Afgan hükümetinin işi olmadığını'' söyledi. 
     Karzai, Mısır'da yayımlanan haftalık El Ahram El Arabi gazetesine verdiği demeçte, Afgan hükümetinin işinin, ülkede güvenlik, istikrar ve yeniden yapılanmayı sağlamak olduğunu belirtti. 
     Geçici hükümetin başkanı Hamid Karzai, ''Bin Ladin ve Molla Ömer'in peşine düşmenin, bu kişileri yakalamak, tutuklamak, yargılamak ve hatta öldürmek için uluslararası askeri koalisyon kurulmasına karar veren uluslararası topluluğun işi olduğunu'' kaydetti. 
     Bin Ladin ve Molla Ömer ile yardımcılarının nihayet adaletle karşı karşıya geleceklerini belirten Karzai, ''Ölü ya da hayatta olmalarını umursamıyoruz. Bizi yalnızca Afganistan'ı terk etmeleri ilgilendiriyor'' dedi. 
     






</TEXT>
</DOC>
