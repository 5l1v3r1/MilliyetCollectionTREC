<DOC>
<DOCNO> 61963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sontur09.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesini döven babasını pompalı tüfekle öldürdü 
</HEADLINE>
<TEXT>

     Bursa'da, psikolojik tedavi gördüğü öğrenilen bir kişi, annesini döven babasını pompalı tüfekle vurarak öldürdü. 
     Merkez Osmangazi İlçesi'ne bağlı Kuzgunluk Mahallesi Derman Caddesi'nde oturan Ahmet A. 46 , tartıştığı eşi Remziye A'yı dövmeye başladı. Babasını engellemek isteyen Mustafa A. 25 , bunda başarılı olamayınca, evde bulunan pompalı tüfekle babasını bacaklarından vurdu. 
     Anne ile oğlunun çağırdığı 112 Acil Servis ekiplerince Bursa Devlet Hastanesi'ne götürülmek istenen Ahmet A., aşırı kan kaybından dolayı yolda hayatını kaybetti. 
     Olaydan sonra Çarşı Karakolu ekiplerince gözaltına alınan Mustafa A., babasının annesini sürekli dövdüğünü belirterek, ''Babamı engelemek istedim beni dinlemedi. Öldürmek için değil, sadece yaralamak için bacaklarına doğru ateş ettim. Pişmanım'' dedi. 
     Bir süreden beri psikolojik tedavi gördüğü öğrenilen Mustafa A.'nın, soruşturmanın tamamlanmasının ardından adliyeye sevk edileceği bildirildi. 
     






</TEXT>
</DOC>
