<DOC>
<DOCNO> 95897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/astro/index.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uygun koşullar 
</HEADLINE>
<TEXT>

Terazi burcundaki Ay ortaklıklara, anlaşmalara dikkat çekiyor. İlişkilerin canlı biçimde gündemde kalacağı şartlar var. Bu arada yeni kararlar almak için de uygun koşullar söz konusu. Koç’ların daha kontrollü ve her zamanki gibi sabırlı olması gerekmekte. Bazı eleştirilere karşı soğukkanlı olmaları gerekiyor. Boğa’lar bugün yanlış anlamalardan şikayet edebilir. İstediklerini hemen elde edemeyen Boğa’lar daha düzenli olmak zorunda. Bu arada sağlığa özen göstermeli. İkizler’in keyfi yerinde. Diğerlerinin aksine bugün daha iyimser ve canlılar. Bu arada zevklerde aşırıya kaçmak çok kolay. Yengeç’ler kritik bir gündeler. Eldeki işlerini bitirmeleri gerekiyor. Bununla birlikte harcamalarını dengede tutmalılar. Aslan’lar daha rahatlar. Kendi görüşlerini iyi aktarabilecekler. Bu arada parasal konularda daha esnek davranmak durumundalar. Grup çalışmaları da yapabilirler. Akşam Ay’la kare açı yapan Merkür, ilişkilerimizde yanlış anlamalara yol açabilir. Söylediklerimizle gerçekte neler hissettiğimiz arasında ayrılık olabilir. Başak’lar için parasal konularda hızlı bir tempo başlıyor. Kendilerine yeni kazanç yolları yaratabilirler. Terazi’ler bugün ön planda. Ay yüzünden isteklerini daha net biçimde ifade ediyorlar. Aileleri ile de daha fazla ilgilenebilirler. Akrep’ler tedirgin ve duygusal ve bu yüzden başkalarının desteğine de ihtiyacı var. Olaylara daha objektif bakmaya çalışmalılar. Yay’lar bugün rahat edecekler. Son birkaç gündeki huzursuzlukların ardından şimdi arkadaşlarından destek alabilirler. Oğlak’lar aşırı bir çalışma temposu içinde olabilirler. Dikkat çekecekleri çok şey var. Yeni sorumluluklar alabilirler. Kova’lar ise daha gevşek ve iyimser bir mizaçtalar. Yeniliklere açık olmak avantajlı. Duygusal konularda kendilerini daha iyi ifade edebilirler. Balık’lar ortaklaşa konularda daha net olmalılar. Özellikle akşam saatlerinde isteksiz davranışları yüzünden eleştirilebilirler. Daha objektif olmaya çalışmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
