<DOC>
<DOCNO> 62208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko09.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yabancılar Aralık ayında kaldı... 
</HEADLINE>
<TEXT>

     İstanbul Menkul Kıymetler Borsası'nda İMKB yabancı yatırımcılar, Aralık ayında alış ağırlıklı işlem yaptılar. 
     İMKB verilerine göre, yabancı banka, aracı kurum veya şahıs adına geçen ay 477 milyon 705 bin 466 dolarlık hisse alındı. 376 milyon 245 bin 785 dolarlık da hisse satışı gerçekleştirildi. Böylece yabancı yatırımcıların yaptıkları net alım miktarı 101 milyon doları aştı. 
     Aralık ayında yabancıların gözde hisseleri bankalar ve Turkcell oldu. 
     Yabancı yatırımcıların en fazla işlemi, Yapı Kredi hisselerinde gerçekleşti. Yapı ve Kredi Bankası hisselerinde 56 milyon 586 bin 51 dolarlık alım, 54 milyon 629 bin 475 dolarlık satış işlemi yapıldı. 
     Geçen ay Turkcell hisselerinde de 48 milyon 547 bin 57 dolarlık alış, 51 milyon 448 bin 548 dolarlık satış işlemi kaydedildi. 
     Aralık ayında en fazla işlem gören diğer hisse senetleri arasında İş Bankası, Garanti Bankası, Koç ve Sabancı Holding ile Akbank yer aldı. 
     






</TEXT>
</DOC>
