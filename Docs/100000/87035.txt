<DOC>
<DOCNO> 87035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur03.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli, Şanghay'a hayran kaldı... 
</HEADLINE>
<TEXT>

     Devlet Bakanı ve Başbakan Yardımcısı Devlet Bahçeli, bugün Şanghay'daki Pudong bölgesini gezdi. 
     Gezisi sırasında gördüklerinden çok etkilendiğini ifade eden Bahçeli, ''Çin ziyaretim sırasında Şanghay'a gelmekle çok isabetli karar aldığımızı gördük. Çin halkının başarısını kutluyorum'' diye konuştu. 
     Bahçeli ve beraberindekiler 3 kilometrekare genişliğindeki 2 milyon 400 bin nüfuslu Pudong kalkınma bölgesi hakkında yetkililerden bilgi aldılar. Bölgede son 12 yılda sağlanan hızlı gelişmelerden övgüyle söz eden Bahçeli, şöyle konuştu 
     ''Pudong projesi dünya için örnek bir proje olarak dikkat çekmektedir. Kalkınma, modernleşme ve sanayileşme bir arada gerçekleştiriliyor. Bizim için çok yararlı oldu.'' Bahçeli ve beraberindekiler sabah da ''doğunun incisi'' olarak adlandırılan 468 metre yüksekliğindeki televizyon kulesine gittiler. 
     Türk heyeti dünyanın 3., Asya'nın 1. en yüksek kulesinin yağmur ve sis nedeniyle 90 metrelik bölümüne kadar çıktılar. 
     Devlet Bahçeli ve beraberindekiler öğleden sonra da Şanghay müzesi ve Dostluk Alışveriş Merkezi'ni gezecekler. Türkiye'in Şanghay Başkonsolosu Akif Ayhan tarafından Bahçeli onuruna Şanghay'daki Türk lokantasında bir akşam yemeği verilecek. Bahçeli ve beraberindekiler Ata uçağıyla yarın Sincan Uygur Özerk Bölgesi'ne giderek Çin 
     





</TEXT>
</DOC>
