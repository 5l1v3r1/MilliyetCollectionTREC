<DOC>
<DOCNO> 53965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko04.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklamla ciro patlattılar 
</HEADLINE>
<TEXT>

Benkar, krizin en ağır hissedildiği mart ayında bile gerçekleştirdiği kampanyalarla Advantage Card müşteri sayısını artırdı. Üye kuruluşların ciroları da yüzde 48 arttı 
     Krizin en yoğun yaşandığı mart ayında bile 26 bin kişi Benkar’dan Advantage Card aldı. Bu başarıda, şirketin krize farklı yaklaşımı’ büyük rol oynadı. "Biz kaliteli ürün ve hizmetleri en uygun ödeme koşuluyla sunarak müşterinin yaşamını kolaylaştırmayı hedefledik" diyen Benkar Pazarlama Genel Müdür Yardımcısı Serap Bayrav yaklaşımlarını şöyle özetliyor "Krizde oturup beklemek yerine, krizden Advantage Card sahipleri ve üye kuruluşlarının mümkün olan en az derecede etkilenmeleri için fırsatlar sunacak kampanyalar tasarladık. Bu da kart başvuruları artamasını sağladı." 
     20 Nisan - 3 Mayıs tarihleri arasında Sağlı Sollu Fırsatlar’ adıyla bir kampanya gerçekleştirdiklerini anlatan Bayrav, "Bu radyo desteği ile duyrulan bir kampanyaydı. Katılan üye kuruluşların cirosu kampanya öncesine göre yüzde 35, toplam Advantage cirosu ise yüzde 30’a yakın arttı" diye konuştu. 
     
Ve olumlu sonuçlar...      Bayrav, bu dönemde Advantage’ın ciro gelişiminin 2000 yılına oranla neredeyse iki katı artmış olduğuna dikkat çekti. Serap Bayrav, kriz dönemindeki stratejilerini ise şöyle anlattı 
     "Amacımız, müşterilerinin kriz şartlarında da istedikleri kalitede ürün ve hizmetleri elde edebilmelerini ve ödemelerini sağlamaktı. Bütün yaptığımız kampanyaların doğru iletişim mesajları ve etkin medya kullanımı ile desteklenmesi, müşterilerin Advantage markasına ve üye kuruluşlarına daha fazla bağlanmasını sağlayarak, kampanyalardan son derece olumlu sonuçlar elde edilmesini sağladı." 
     
Özel günlere dikkat’      Advantage Card’ın Anneler Günü ve Babalar Günü gibi özel günler için de özel kampanyalar düzenlediğini belirten Bayrav, "Anneler günü kampanyasına katılan üye kuruluşların cirosu yüzde 106, Atvantage’ın cirosu da yüzde 84 arttı. Babalar günü kampanyasında da kampanya öncesi döneme oranla yüzde 55 artış sağladık. Ayrıca bu kampanyaya katılan üye kuruluşların cirolarında bir önceki yılın aynı dönemine oranla yüzde 48 artış oldu" dedi. Bayrav, yıl boyu süren kampanyalar zincirine, evlenenlere özel çöpçatan’ ve ekim ayından bu yana ise Fırsatlar Geçidi’ kampanyası ile devam ettiklerini belirtti. 
     



 EKONOMİ 



















</TEXT>
</DOC>
