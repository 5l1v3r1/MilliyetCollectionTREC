<DOC>
<DOCNO> 84000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/dunya/dun01.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan Kıbrıs’ta 
</HEADLINE>
<TEXT>

     DIŞ HABERLER SERVİSİ 

     Birleşmiş Milletler Genel Sekreteri Kofi Annan, Kıbrıs sorununun çözümüne ağırlığını koymak üzere dün adaya geldi. Resmi gerekçesi, "Kıbrıs konusundaki doğrudan görüşmeler sürecini hızlandırmak ve tarafları cesaretlendirmeye dönük temaslarda bulunmak" olan Annan, Larnaka Havaalanı’nda yaptığı açıklamada, doğrudan görüşmelerin haziran ayında sonuçlanmasını beklediklerini, BM Güvenlik Konseyi’nin de bu beklenti içinde olduğunu dile getirdi. 
     KKTC Cumhurbaşkanı Rauf Denktaş ve Rum Yönetimi lideri Glafkos Klerides’e, "Ekselansları" diye hitap eden Annan, ziyaretinin en önemli amacının belirli adımlar atılmasını sağlamak olduğunu ifade etti. 
     Annan, bu sabah Kıbrıs Rum Kesimi lideri Klerides’le görüştükten sonra KKTC’ye geçerek Cumhurbaşkanı Denktaş ile konutunda görüşecek. 
     



 DÜNYA 












</TEXT>
</DOC>
