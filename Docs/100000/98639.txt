<DOC>
<DOCNO> 98639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sondun06.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'nin başına Ladin'in büyük oğlunun geçtiği öne sürülüyor 
</HEADLINE>
<TEXT>

     ABD'de 11 Eylül'de düzenlenen terör saldırılarından sorumlu tutulan Usame Bin Ladin'in El Kaide örgütünün başına Bin Ladin'in büyük oğlu Saad Usame Bin Ladin'in geçtiği ileri sürüldü. 
     Londra'da Arapça yayımlanan Eş Şark El Avsat gazetesi, ''iyi haber alan kaynaklara'' dayanarak, Saad'ın Afganistan'daki El Kaide mevzilerine düzenlenen saldırılardan sonra babasının yerine geçtiğini yazdı. 
     Gazete, Saad'ın babasının yerine geçmesinin, ''Usame Bin Ladin'in öldüğü ya da ağır yaralandığı yönündeki varsayımları doğruladığını'' savundu. 
     Saad'ın El Kaide örgütü dışında tanınmadığını belirten gazeteye göre, Bin Ladin'in ölümü ya da örgütü yönetecek durumda olamaması halinde, yerine en küçük oğlu Muhammed'in 20 geçmesi öngörülüyordu. Bin Ladin'in 20 kadar çocuğu olduğu belirtiliyor. 
     ABD'nin Afganistan'a 7 Ekim'de başlattığı saldırılardan sonra Bin Ladin'in nerede olduğu ve hayatta olup olmadığı bilinmiyor. 
     





</TEXT>
</DOC>
