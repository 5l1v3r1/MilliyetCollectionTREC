<DOC>
<DOCNO> 82120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur12.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
The Marmara'yı basan eylemci Çeçenistan'da savaşmış 
</HEADLINE>
<TEXT>

     The Marmara Oteli'ndeki rehin alma olayını gerçekleştirdikten sonra teslim alan Mustafa Yıldırım'ın kardeşi İsa Yıldırım, ağabeyinin Çeçenistan'da daha önce savaştığını, Türkiye'de ise askerlik yapmadığını söyledi. 
     İsa Yıldırım, 29 yaşındaki ağabeyi Mustafa Yıldırım ile birlikte, Karaman Cedit Mahallesi Doktor İbrahim Baran Caddesi 23 numaradaki evlerinde oturduklarını anlattı. 
     Mustafa Yıldırım ile birlikte Çerkes Hamidiye Mahallesi Hud Sokak 8 numarada bulunan kebap salonunu 4 aydır işlettiklerini belirten 
     kardeş Yıldırım, ağabeyinin daha önce Çeçenistan'da savaştığını, Türkiye'de ise askerlik yapmadığını ifade etti. Ağabeyinin dün akşam saat 18.30'da İstanbul'a gitmek üzere yola çıktığını anlatan İsa Yıldırım, ''Fakat niçin İstanbul'a gittiğini söylemedi'' dedi. İsa Yıldırım, ''Ağabeyim, Çeçenistan'da yaşanan olaylara dikkat çekmek için bu eylemi yapmış olabilir. Bir dikkat çekme yöntemi olabilir. Yoksa o kimseye zarar verecek biri değildir'' diye konuştu. Kendilerinin Çeçen değil Çerkes olduklarını ifade eden kardeş Yıldırım, 4 ay öncesine kadar şekercilikle uğraştıklarını anlattı. 
     





</TEXT>
</DOC>
