<DOC>
<DOCNO> 65816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/yazar/pulur.html </URL>
<DATE> 2002/02/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Cemal Nadir de 100 yaşında... 
</HEADLINE>
<TEXT>

     BU yıl Türk karikatürcülerin en önemlilerinden Cemal Nadir Güler'in de 100. doğum yılı... 
     Karikatürcüler Derneği, 2002 yılını Cemal Nadir Yılı" ilan etti. 
     
     CİHAN Demirci'nin iki şapkası vardır, biri mizah yazarı, biri de çizeri. İkinci şapkasını başına geçirip Karikatürcüler Derneği'nin genel sekreteri oldu bir de bakarsınız, birinci sapkayı başına kor, bu defa da Yazarlar Derneği'nin başkanı olur 
     
     2002 yılını "Cemal Nadir Yılı" ilan etmek kolay da, ona layık etkinlikler yapabilmek, bunları da duyurabilmek... 
     Cihan Demirci bundan yakınıyor 
     "Yıl zaten Nazım Hikmet Yılı'ydı ve çoğunluk, Türk şiirlerinin dev şairinin, şairliğini bir kenara bırakıp, hangi kadınlarla birlikte olduğunun peşindeydi. Bu ülkede artık sanatçı denilince, sadece silikonlusu makbuldü. Her şeyin magazinini çıkarmadan içi rahat etmeyenler mi, Cemal Nadir'le ilgileneceklerdi Böyle bir ortamda zaten hayatı yokluklarla çilelerle, talihsizliklerle geçmiş, henüz 45 yaşındayken erken göçüp gitmiş, Türk karikatürünün modern anlamdaki gerçek kurucusuyla kim ilgilenecektir " 
     
     CEMAL NADİR, bizim çocukluğumuzun ve yetişme yıllarımızın tanınan karikatürcüsüydü, hele onun yarattığı "Amcabey", halkın vicdanıydı, halkın tepkisiydi, halkın, çizgiye dönüşmüş sesiydi. 
     
     ÜZÜNTÜLÜ bir gününde Cemal Nadir'e takılmışlar 
     "Yahu, senin soyadın güler, niye somurtup duruyorsun " 
     Cemal Nadir başını sallamış 
     "Ben, nadir gülerim 
     
     CEMAL Nadir'e sormuşlar 
     "Siz, niye, Mickey Maus gibi hareketli resimler yapmıyorsunuz " 
     Gülmüş 
     "Benim resimler zaten hareketli, hareket halindeler, sağdan soldan, yürütüp duruyorlar " 
     
     CEMAL Nadir, Kurban Bayramı arifesinde, Akbaba'ya Kurban Bayramı ile ilgili bir kapak çizip yollamış... 
     Yusuf Ziya Ortaç, karikatürlere bakmış, sonra karşısında oturan Emin Ali ve Sakallı Celal'e göstermiş... 
     Sakallı Celal, bakmış bakmış, dudak bükmüş 
     "Yahu, Yusuf Ziya, benim bildiğim, kurbanın üç ayağı bağlanır, tek ayağı serbest bırakılır, öyle kesilir " 
     Yusuf Ziya fırsatı kaçırır mı 
     "Alt tarafı karikatürist işte Garibin hiç kurban kesecek kadar parası olmadı ki, nereden bilsin, hayvanın kaç ayağı bağlanır, kaçı salınır " 
     
     







Tasavvuf ve iktisat 


DSİ mühendisleri 


Deprem beşiğinde... 


Türkiye'nin görünümü 


Kurdaki yanlış algılamalar 


Powel, Cem, Derviş, Toskay ve Oral Bir görüşememe öyküsü 


Cemal Nadir de 100 yaşında... 


Prof. Rodrik ve küresel seçenekler 


El şakasına alıştınız mı 


2002’nin bombası Samurai krizi mi 


Müteahhitler mektup’ bulamıyor 


</TEXT>
</DOC>
