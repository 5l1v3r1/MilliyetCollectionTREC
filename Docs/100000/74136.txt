<DOC>
<DOCNO> 74136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/spo05.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SEUL’DE ÖZEL DESTEK 
</HEADLINE>
<TEXT>

Dünya Kupası’nda seyirci sayısı az ülkeler için Seul Belediyesi özel taraftar tahsis etti. Bin Güney Koreli görevli milli maçlarda "Türkiye" için bağıracak 
     Vatandaş destekçileri 
     2002 Dünya Kupası’nın daha renkli geçmesi amacıyla, Seul Belediyesi, "Vatandaş Destekçileri" adlı biner kişilik ekip kurarak, kentlerinde maç oynayacak yabancı takımları destekleyecek. Özellikle seyirci sayısı az olan Türkiye, Fransa, Senegal ve Çin Milli Takımları’nın maçlarında tribünde yer alacak olan taraftarlar, tahsis edildikleri ülkeler için tezahürat yapacaklar. 
     
     Yabancılık çekmeyecekler’ 
     KUPA organizasyonunda görevli Kang Myong - Hun, "Amigo birimleri sayesinde, futbolcular kendilerini evlerindeymiş gibi hissedecek" dedi. Benzer birimlerin, Güney Kore’ye gelip farklı kentlerde sahaya çıkacak diğer ülke takımları için de oluşturulacağı belirtildi. Haber internet üzerinden yayın yapan Ananova adlı sitede yer aldı. 
     
Vazgeçilmeyenler      A Milli Takım Teknik Direktörü Şenol Güneş, bugüne kadar kadroya 42 oyuncu çağırırken, Rüştü ve Fatih Akyel’den hiç vazgeçmedi. Rüştü sadece sakat olduğu Hollanda ve Fransa özel maçlarında görev yapamazken, Fatih 15 karşılaşmada da forma giydi. 
     
A Milli Takım açıklandı      Fener, Cim-Bom’u geçti 
     GÜNEY Kore ile Almanya’nın Bochum kentinde 29 Mart’ta özel bir maç yapacak olan A Milli Takım aday kadrosu belli oldu. Teknik Direktör Şenol Güneş’in, Trabzonspor’dan hiçbir futbolcunun yer almadığı kadroya, Beşiktaş Kaptanı Tayfur’u da dahil etmemesi dikkati çekti. Fenerbahçe ise uzun bir aradan sonra Galatasaray’ı geçerek milli takıma en fazla oyuncu veren takım oldu. 19.00’da başlayacak olan maçı Alman Lutz Michael Fröhlich yönetecek. 
     DOKUZ lejyonerin yer aldığı 20 kişilik Ay - Yıldızlı ekip şu oyunculardan oluşuyor Bülent Korkmaz, Ergün, Hasan Şaş, Emre Aşık Galatasaray , İlhan Mansız Beşiktaş , Ogün, Abdullah, Rüştü, Ümit Özat, Fatih Fenerbahçe , Ömer Çatkıç G.Antep , Hakan Şükür AC Parma , Tugay, Hakan Ünsal B.Rovers , Emre Belözoğlu Inter , Tayfun, Nihat R.Sociedad , Ümit Davala Milan , Yıldıray B.Leverkusen , Mustafa İzzet Leicester . 
     



 SPOR 




























</TEXT>
</DOC>
