<DOC>
<DOCNO> 63691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/magazin/amag.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Amca’nın ikinci baharı 
</HEADLINE>
<TEXT>

Grup Gündoğarken’in amcası’ usta müzisyen İlhan Şeşen, 30 yılını sığdırdığı ikinci solo albümüyle listelerde zirveye oturdu.. 
     MAGAZİN SERVİSİ 

     ŞU günlerde radyolarda ve İstiklal Caddesi’ndeki tüm müzik marketlerde aynı şarkının, Neler Oluyor Bize ’nin doyulmaz nağmeleri yükseliyor. Grup Gündoğarken’in amcası’, besteci ve yorumcu İlhan Şeşen’in imzasını taşıyan şarkıyla aynı adı taşıyan albüm, 17 Ocak’ta DMC’den piyasaya çıktı. 
     
     Bir haftada yok sattı 
     POP müzik dünyasının genç yıldızlarının prim yaptığı müzik dünyasına bomba gibi düşen albüm, İlhan Şeşen’e tam anlamıyla ikinci baharını’ yaşatıyor. Çünkü Neler Oluyor Bize ’ albümü, piyasalarda daha bir haftayı bile doldurmadan en çok satan albümler listesinde üst sıralara oturdu. 
     İLHAN Şeşen’in ustalık dönemi’ ürünü bu müthiş albümün, şu günlerde pek rastlanmayan sımsıcak bir özelliği daha var. Grek esintilerinin yanısıra pop jazz tatlarını da taşıyan albümde şarkıların hepsi, teknolojinin sunduğu kolaylıklara aldırılmadan, tamamı akustik enstrümanların yine tamamen canlı kayıtları ile ruh buldu. 
     
     Hayatını bu albüme sığdırdı 
     ALBÜMDEKİ parçalar ise, Şeşen’in 30 yıllık sanat hayatındaki aşkları, dostlukları, ayrılıkları ve fırtınalı günlerini anlatıyor. Ercan Saatçi’nin prodüktörlüğünü üstlendiği albümde tüm şarkıların sözü ve müziği Şeşen’e, düzenlemeler Ali Osman Erbaşı’na ait. 
     



 MAGAZİN 














</TEXT>
</DOC>
