<DOC>
<DOCNO> 56942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/spor/spo02.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖNCE FIFA SONRA FENER 
</HEADLINE>
<TEXT>

Futbol Federasyonu dünkü toplantısında "kötü örnek olur" diye Fatih Akyel’e onay vermedi, FIFA’dan alınacak geçici lisansın ise kabul edileceğini açıkladı 
     CEMAL ERSEN 

     Oktay formülü 
     FUTBOL Federasyonu hukukçuların ters görüş vermesine rağmen Fatih Akyel’in 37. madde kapsamına girdiği yolunda karar verdi. Transfere kötü örnek teşkil edeceği görüşüyle karşı çıkan Ulusoy yönetimi, FİFA kapısını açık bırakarak Fenerbahçe’nin de gönlünü aldı. Fenerbahçe, Oktay’da izlediği yolla Fatih’e lisans çıkartacak ve bu futbolcuyu 2. yarı maçlarında oynatabilecek. 
     
     Aksu akıl verdi 
     ASBAŞKAN Ata Aksu tarafından toplantı sonrası yapılan açıklamada lisans talebinin geri çevrildiğini belirtti. Aksu, "Biz prosedürü uyguladık. Ancak bu Fatih’in oynamayacağı anlamına gelmez. Eğer FİFA’ya başvururlarsa geçici lisans alabilir ve oynatabilirler. Fatih, ülkemizin yetiştirdiği yetenekli futbolculardan biridir ve milli takımımız için son derece gereklidir" ifadelerini kullandı. 
     
Bu tavır kime      YUSUF KOBAL 

     FENERBAHÇE Başkanı Aziz Yıldırım, Denizlispor maçı sonrasında futbolcuları Mustafa Denizli’ye karşı tavır almakla eleştirdi. Yıldırım, "Tribünler hocanıza bağırıyor küfür ediyor, bu yaptığınız ayıp değil mi Hocanızla bir probleminiz varsa oturun, konuşun" dedi. 
     YILDIRIM, bir kaçı dışında bütün futbolcuları kötü oyun ve kaçan goller nedeniyle eleştirip, "Toparlanın aklınızı başınıza alın, nedir bize çektirdiğiniz. Artık olan oldu. Bundan sonra kaybederseniz kimse arkanızda duramaz. Artık lige dönün" diye konuştu. 
     
Rüştü’de yeni umut      BOYNUNDAKİ sakatlığı nedeniyle son maçta oynayamayan Rüştü’nün tedavisinde ilerleme sağlandığı ve Bursaspor’a karşı forma giyme ihtimalinin yükseldiği belirtildi. Zorlu maçın hazırlıklarına sekiz eksikle başlayan Fenerbahçe’de, Mustafa Denizli oyuncularıyla bir toplantı yaparak morallerini düzeltmeye çalıştı. 
     



 SPOR 

























</TEXT>
</DOC>
