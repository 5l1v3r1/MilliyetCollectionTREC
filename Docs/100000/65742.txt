<DOC>
<DOCNO> 65742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur20.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağol komşu... İlk yardım teklifi Yunanistan'dan geldi... 
</HEADLINE>
<TEXT>

     Merkez üssü Afyon'un Bolvadin İlçesi olan 6 büyüklüğündeki depremin ardından, Dışişleri Bakanlığı'nda bir kriz merkezinin kurulduğu ve uluslararası ilk yardım teklifinin Yunanistan'dan geldiği öğrenildi. 
     Dışişleri Bakanlığı kaynaklarından edinilen bilgiye göre, sabah saatlerinde Afyon'da meydana gelen şiddetli depremin ardından bakanlıkta bir kriz merkezi oluşturuldu. 
     Depremin hemen ardından bakanlıkla temas kuran Yunanistan'ın Ankara Büyükelçisi Yannis Korantis, Yunanistan'ın uluslararası yardım teklifini bakanlık yetkililerine iletti. 
     Ankara'nın, Atina'nın bu jesti ve ilgisini memnuniyetle karşıladığı belirtilirken, Dışişleri Bakanlığı'nın diğer makamlarla yaptığı temaslar sonucu, şu an için uluslararası çapta acil bir yardıma ihtiyaç bulunmadığı bildirildi. 
     






</TEXT>
</DOC>
