<DOC>
<DOCNO> 53677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/siyaset/siy03.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye medeniyetin neresinde 
</HEADLINE>
<TEXT>

AB sempozyumunda Erdal İnönü’nün "Türkiye, Doğu ve Batı medeniyetleri arasında bir köprü" benzetmesi tartışma yarattı 
     ELİF KORAP İstanbul 

     Kültür Girişimi tarafından düzenlenen "Kültürel Açıdan Avrupa Birliği’ne Yaklaşım" sempozyumunda konuşan Prof. Dr. Erdal İnönü, yeni bir köprü tartışması başlattı. 
     The Marmara Oteli’nde başlayan sempozyumun açılışında konuşan İnönü, Türkiye hakkında, "Doğu ile Batı medeniyetleri arasında bir köprü" benzetmesinin yapıldığını hatırlatarak şöyle, dedi 
     "Türkiye’de bulunanlar, köprü üzerinde yaşayamayacaklarını anlamalı. Köprüde yaşanmaz, oradan geçilir. Aksi takdirde her iki taraftan da itilirsiniz. Cumhuriyet’le beraber biz köprünün batısında yaşamaya karar verdik. Yükselen kültür, batıdaki kültürdür. Gençlerimiz roman yazmak mı, müzik yapmak mı istiyor Bunlar batıdan aldıklarımızdır. Bugün, Erzurum’da yaşayanlar var, ama onlar da çocuklarını batıda yaşatmak istiyor. ." 
     Öğleden sonra gerçekleşen oturumda konuşan İstanbul Üniversitesi Edebiyat Fakültesi öğretim üyesi Prof. Dr. Ekmeleddin İhsanoğlu ise, İnönü’ye yanıt vererek, "Sayın İnönü’nün köprü’ benzetmesini hoş bulmuyorum. Türkiye bir köprü değil, farklı kültürleri barındıran bir ülkedir" dedi. 
     Devlet Bakanı Nejat Arseven de, "Geçtiğimiz hafta açıklanan İlerleme Raporu iç politikaya malzeme olsun diye eleştirilmek yerine, doğru değerlendirilmelidir" dedi. 
     Avrupa Parlamentosu AP üyesi Marc Galle de, Atatürk’ün görüşlerini takdirle karşıladıklarını ifade ederek, "Atatürk, net bir şekilde din ve devlet işleri arasında bir ayrım yaptı. Bu çerçevede, Türkiye, hiçbir şekilde AB’ye katılma konusunda din bahanesiyle reddedilemez" diye konuştu. 



 SİYASET 













</TEXT>
</DOC>
