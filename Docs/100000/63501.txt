<DOC>
<DOCNO> 63501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/magazin/amag.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba gibi bir albümle geliyor 
</HEADLINE>
<TEXT>

Nostalji kraliçesi’ Muazzez Ersoy, stüdyoda harıl harıl çalışıyor.. Çünkü 2002’ye damgasını vuracak yeni albümü, 14 Şubat’ta çıkıyor.. 
     BORA ENGİN 

     MUAZZEZ Ersoy, Doğan Music Company’den DMC çıkacak yeni albümünde yer alan yepyeni şarkılarla 2002’ye damgasını vurmaya hazırlanıyor. Her albümüyle bir rekora imza atan Ersoy’un geçen yıl transfer olduğu DMC etiketli ilk albümü, 14 Şubat Sevgililer Günü’nde piyasada olacak. Ersoy’un adı henüz konulmayan albümünde Sezen Aksu, Ercan Saatçi, Yıldız Tilbe, Selami Şahin ve Onur Mete gibi ünlü isimlerin söz ve müziğini yazdığı bomba gibi şarkılar yer alıyor. 
     
     Tango dersi alacak 
     ALBÜMÜN ilk klibini söz ve müziği Ercan Saatçi’ye ait Pera Palas’ adlı şarkıya çekmek isteyen Ersoy, rolünün hakkını verebilmek için de tango dersleri alacak. Albümündeki tüm parçalara çok güvendiğini söyleyen sanatçı, bu konuda da şu bilgileri verdi "Pera Palas, Geceler ve Yalancı Gül favorilerim. Bu parçalar 2002’ye damgasını vuracak. Bu öyle bir albüm ki, içinden bir çok hit çıkacak ve 30 sene sonrasının albümlerine girecek.." 
     
     Ne depresyonu ’ 
     BU arada Ersoy, bazı internet sitelerinin aleyhinde asılsız haberler yapmayı, bazı çevrelerin de aleyhinde dedikodu çıkarmayı alışkanlık haline getirdiğini söyleyerek sözlerini şöyle bitirdi "Yazılanlar, söylenenler gibi günlerdir depresyonda değil, yeni albümümüm okumaları için stüdyodayım. Birileri bu dedikoduları nereden çıkarıyor, anlamıyorum. Bana çamur atmaya çalışanlara en güzel cevabımı albümümle vereceğim.." 
     



 MAGAZİN 












</TEXT>
</DOC>
