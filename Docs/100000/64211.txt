<DOC>
<DOCNO> 64211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko05.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansaş’ın hedefi en iyisi’ olmak 
</HEADLINE>
<TEXT>

     EKONOMİ SERVİSİ 

     Tansaş Genel Müdürü Servet Topaloğlu, Tansaş mağazalarının Türkiye’nin her yerinde aynı standartta olacağını, rakiplerine değil, müşteri beklentilerine odaklanacaklarını söyledi. Gıda perakendecisi ve süpermarketçi olarak herkes için her şeyi satma yoluna gitmeyeceklerini, belirten Topaloğlu, "En büyük değil, en iyisi olmak istiyoruz" dedi. 
     Gıda ile paralellik göstermeyen gıda dışı ürünleri satmayacaklarını kaydeden Topaloğlu, ’Müşteri bize ağırlıkla gıda için geliyor. Takım elbise de satıyoruz ama giyinme soyunma kabinimiz yok. Gıda dışı konularda bizden iyi olan firmalar varsa, bırakalım müşteri gıda dışı malı oradan alsın’’ dedi. 
     Tansaş’taki rehabilitasyonun devam ettiğini ,önceki dönemde yapılan bariz hataların kapandığını belirten Topaloğlu, "Benim dönemim ince ayarların yapıldığı bir dönem olacak’’ diye konuştu. 
     
     Yabancılar ilgi gösterecek 
     Yabancı sermayeden Türkiye’de perakendecilik sektörüne yoğun ilgi olacağını, Fransa, Almanya, ve ABD’den büyük zincirlerin geleceğini belirten Topaloğlu, "Yabancı firmalar Türkiye’ye gelmeye hazır olduğunda, biz de rekabet için hazır olacağız. Ulusal marka olarak globalleşen sektörde uzun süre kalmanız mümkün değil. Uluslararası alanda iddialı bir şirketle işbirliğine gitmemiz lazım ama ne zaman Amaç doğrudan işbirliği değil. Yapılanmamızı tamamlayınca zaten bu kendiliğinden gelir’’ şeklinde konuştu. 
     Servet Topaloğlu, Avrupa’da piyasayı büyük zincir mağazaların yönlendirmesine karşın, Türkiye’de bakkallar ve semt pazarlarındaki tezg hların piyasanın hakimi olduklarına dikkat çekti. 
     



 EKONOMİ 















</TEXT>
</DOC>
