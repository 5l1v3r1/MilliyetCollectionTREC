<DOC>
<DOCNO> 78774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun06.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fehriye Erdal yok avukatları var... 
</HEADLINE>
<TEXT>

     BRÜKSEL Milliyet 

     Brüksel Temyiz Mahkemesi, Sabancı suikastı faillerinden terörist Fehriye Erdal’ın Türkiye’de işlediği suçlar nedeniyle Belçika’da yargılanmasına ilişkin kararını 14 Mayıs’ta açıklayacağını bildirdi. Dün, 4 saate yakın süren duruşmada, Başsavcı Alain Winants, Erdal’ın Türkiye’de işlediği suçlardan dolayı Belçika’da yargılanabileceği görüşünü savundu ve bu yargılamanın, Belçika’daki suçlarıyla ilgili Bruges dosyaları ile birleştirilmesini istedi. Sabancı ailesinin avukatı Fernand Schmitz ise, Erdal’ın, Bruges’den bağımsız bir şekilde yargılanmasını talep etti. 
     Erdal’ın Türkiye’deki suçları nedeniyle Belçika’da yargılanmamasını isteyen sanık avukatları, Temyiz Mahkemesi’nin Erdal’ın Belçika’da yargılanabileceğini teyit etmesi halinde, vakit kazanmak için, Yargıtay’a başvurarak itiraz sürecini uzatmayı planlıyorlar. "Göz hapsinde" tutulduğu söylenen Erdal, dün duruşmaya gelmedi ve avukatları tarafından temsil edildi. 
     



 GÜNCEL 




























</TEXT>
</DOC>
