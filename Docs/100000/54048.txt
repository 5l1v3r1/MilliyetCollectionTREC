<DOC>
<DOCNO> 54048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sondun12.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Protesto için karakol merdiveninde esrar içtiler... 
</HEADLINE>
<TEXT>

     İngiltere'de uyuşturucu madde satılan bir cafe'ye baskın yapılmasını protesto eden 10 kişi, karakolun merdiveninde esrar içti. 
     Polis, olayın Manchester kentinin dışındaki Stockport'ta meydana geldiğini, gözaltına alınan protestoculardan 9'unun esrar bulundurmak, diğerinin esrar satmakla suçlandığını bildirdi. 
     Gözaltına alınan kişilerin iki gün sonra mahkemeye çakırılmaları bekleniyor. 
     Dutch Experience adlı cafe'ye düzenlenen baskında, gözaltına alınan cafe sahibi, cafe'yi ağrıları olan kişilere şifa dağıtmak için açtığını, kendisinin de bel ağrısı nedeniyle esrar içtiğini söyledi. 
     






</TEXT>
</DOC>
