<DOC>
<DOCNO> 94802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/spo20.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Serdar Demirel Dünya üçüncüsü      FİNLANDİYA’DAKİ Dünya Atıcılık Şampiyonası’nda Serdar Demirel genç erkeklerde üçüncü oldu. Lahti şehrinde düzenlenen şampiyonada Polis Koleji öğrencisi Demirel, genç erkekler 50 metre serbest tabanca atışlarında 553 puan toplayarak bronz madalyanın sahibi oldu. Demirel bu puan ile aynı zamanda yeni Türkiye rekoruna da adını yazdırdı. 
     
Emre önerisi      İTALYA Ligi’nde Lazio’da oynayan Alessandro Nesta’yı almak isteyen İnter’in takas önerileri arasında Emre Belözoğlu’nun da bulunduğu bildirildi. Lazio’nun, 30 milyon Euro ve Cristiano Zanetti ile veya Dalmat önerisine karşılık İnter’in, 25 milyon Euro Emre - Ventola veya 25 milyon Farinos -Ventola önerilerini ortaya attığı bildirildi. 
     
Mutlu birinci      ULUSLARARASI Romanya Bisiklet Turu’nun ilk etabında, Brisaspor’dan Mert Mutlu birinci oldu. Romanya, İtalya, Bulgaristan, Macaristan, Ukrayna, Moldova ve Hollanda’dan 12 takımın katıldığı turun 171 kilometrelik etabını, Mutlu ilk sırada tamamladı. 
     
Cezalara af      G.KORE hükümeti, milli takımın Dünya Kupası’nda aldığı başarı nedeniyle 4.8 milyon trafik cezasını affedeceğini açıkladı. Hükümet, final maçının oynandığı 30 Haziran’dan önce küçük trafik suçu işleyenlerin affedileceğini, uyarı cezalarının da kayıtlardan silineceğini bildirdi. 
     



 SPOR 


























</TEXT>
</DOC>
