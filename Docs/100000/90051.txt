<DOC>
<DOCNO> 90051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sontur04.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent belediyelerinde grev kararı alındı... 
</HEADLINE>
<TEXT>

     DİSK'e bağlı Genel-İş Sendikası tarafından Yenimahalle, Çankaya ve Mamak Belediyelerinde grev kararı alındı. 
     Yenimahalle Belediyesi'nde çalışan 1000 işçi adına yürütülen toplu iş sözleşmesi görüşmelerinde, Genel-İş Sendikası tarafından çıplak net 400 milyon lira olan işçi ücretlerine yüzde 90 oranında zam talep 
     edildi. İşveren ise işçi ücretlerine yüzde 10 zam yapılmasını önerdi. 
     Çankaya Belediyesi'nde çalışan 1600 işçi adına yürütülen toplu iş sözleşmesi görüşmelerinde ise net çıplak 400 milyon lira olan işçi ücretlerine sendika tarafından yüzde 95 oranında zam talep edildi. 
     Sendikanın talebine karşılık belediye işvereni tarafından işçi ücretlerine yüzde 30 oranında zam önerildi. 
     Mamak Belediyesi'nde çalışan 720 işçi adına yürütülen toplu iş sözleşmesi görüşmelerinde de, Genel-İş Sendikası çıplak net 400 milyon lira olan işçi ücretlerine yüzde 95 oranında zam yapılmasını isterken, işveren işçi ücretlerine yüzde 13 oranında zam önerdi. 
     Her 3 belediyede Resmi Arabulucu gözetiminde sürdürülen toplu iş sözleşmesi görüşmelerinde de uzlaşma sağlanamayınca, sendika tarafından bu belediyelerde grev kararı alındı ve bu karar işyerlerine asıldı. Bundan sonra yapılacak görüşmelerde de uzlaşma sağlanamaması halinde, Genel-İş Sendikası tarafından Çankaya, Yenimahalle ve Mamak Belediyelerinde Temmuz ayı sonunda grev uygulamasına başlanacak. 
     





</TEXT>
</DOC>
