<DOC>
<DOCNO> 59495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sonspo07.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool'un Finli oyuncusu Hyypia ülkesinde yılın sporcusu seçildi 
</HEADLINE>
<TEXT>

     Galatasaray'ın Avrupa Şampiyonlar Ligi'ndeki rakiplerinden İngiltere'nin FC Liverpool takımında oynayan Finli Sami Hyypia, ülkesinde yılın sporcusu seçildi. 
     En çok sevilen branşların başında kış sporları ve atletizmin geldiği ülkede Sami Hyypia, yılın sporcusu ödülüne layık görülen ikinci futbolcu oldu. Savunmada oynayan 28 yaşındaki futbolcu, FC Liverpool'un geçen sezonki başarılarında önemli rol oynadı. 
     Spor yazarlarının katıldığı ankette ikinciliğe, dünya şampiyonu biatloncu Paavo Puurunen, üçüncülüğe cirit atmada dünya ikincisi olan Aki Parviainen layık görüldü. 
     Finlandiya'da bu ödülü kazanan ilk futbolcu ise 1995 yılında, Hollanda'nın AFC Ajax takımında oynayan Jari Litmanen olmuştu. 
     






</TEXT>
</DOC>
