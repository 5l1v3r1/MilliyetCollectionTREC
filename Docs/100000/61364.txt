<DOC>
<DOCNO> 61364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/okur.html </URL>
<DATE> 2002/01/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Airbuslar geliyor 
</HEADLINE>
<TEXT>

     Turizm Bakanı Mustafa Taşar, "Türkiye’nin tanıtımı" konusunda çok hassas. Her türlü iyi projenin yanında yer alabileceklerini söylüyor. Taşar, "Filiz Akın’ın yeni filmi Türkiye Tatili" yazımızı beğenmiş. Fakat bir şartla "Aman Chelsea kaçırılmasın" diyor. Çünkü henüz şekillenmemiş olmasına rağmen senaryoyu kaçırma esprisi üzerine kurma eğilimi vardı. Eh, eski ABD Başkanı Bill Clinton’ın kızı kaçırılırsa belki sansasyon yaratabilirdi ama tanıtım konusunda da kafalar karışabilirdi. Nitekim, yığınla mail aldık, kamuoyu "Chelsea’nin" kaçırılmasını istemiyor. 
     Bizden söylemesi... 
     
Uçak alanlar      Uçaklar deyince takılıp kaldık. Çünkü herkes uçak almaya devam ediyor. İşte Bosphorus Avrupa Havayolu. Tamı tamına 3 tane Airbus aldı. Şirketin sahibi İlhami Özbay. 30 yıldır Londra’da yaşıyor. Bosphorus Holiday adında seyahat acentesi var. Daha önce de ayrı bir havayolu şirketi kurmuş ama olmamış, şirket faaliyete bile geçememiş. İrlandalıların çelmesine uğramış. Şimdi yeniden bu işe soyunmuş. İşte eski Turizm Bakanı Erkan Mumcu’ya yakınlığı ile tanınan AMAP’lı turizmci Talha Görgülü iki olan uçak sayısını üçe çıkardı. Onun da Airbus’u yakında geliyor. GTI Kayı Tur’un sahibi olan Görgülü, Sky Airlines adıyla kurduğu charter şirketiyle havayolu zincirini genişletmeye devam ediyor. Ve Öger Tur, boş durmuyor, o da yakında Airbus’ını getirtecek. Ne güzel değil mi 
     Ticari hava taşımacılığında 2000 yılında yapılan yönetmelik değişikliği ile cümle alem uçak almaya koşuyor. 
     "Koş babam koş" misali... Kim çabuk koşarsa kazanacak... 
     Biliyorsunuz ki, turizmde üç ayak çok önemli Konaklama, acente, charter... Türkiye, 1987 ile 1998 yılları arasında 38 tane özel havayolu şirketine sahip oldu. Ama bu havayolu şirketlerinin büyük bölümü dara düştü. 
     
İpi göğüslemek      Çok basit, koşmakla bu işler olmuyor, işlerin yürümesi için güçlü işletme sermayesi gerekiyor. Yetkililer de bunu bildiği için Türkiye, 1994 yılında ticari hava taşımacılığında önemli bir karar alıyor. 
     Ve, "ticari hava taşımacılığında 3 uçaktan az uçağı olanlara havayolu kurma izni verilmesin" deniliyor. Şirketler büyüyor, sektör 11 bin koltuk kapasitesine sahip oluyor. 1996 yılından itibaren ise 106 milyon dolarlık bir kaynak krizinin denizinde boğulma sinyalinin ilk alarmları veriliyor. 
     Kısacası yapılacak fazlaca bir şey kalmıyor. Ancak 1998’de yaşanan krizle birlikte sorunlar büyürken farklı önlemler alınması zorunlu hale geliyor. Bu süreçte başlayan tartışmalar da bugün bile durmak bilmiyor. 
     Çünkü 2000 yılında yapılan değişiklikle ticari hava taşımacılığında üç olan uçak zorunluluğu sıfırlanıyor. Ve isteyen havayolu şirketi kurma hakkı kazanıyor. 
     İşte bu noktadaki iddialar kimine göre "gerçek siyasi bir kıyak dönemi", kimine göre ise "önlem alınması" biçiminde geliyor. Çünkü 1999 yılındaki seçimlerde ANAP’tan Antalya Büyükşehir Belediye başkan adayı olan Talha Görgülü’nün seçimi kaybetmesinin arkasından hemen uçak alması kafaları karıştırıveriyor. Ve ticari hava taşımacılığındaki bu değişikliğin yapılış şekli hala tartışılıyor. İlginç değil mi 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
