<DOC>
<DOCNO> 60414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo15.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın müstakbel Brezilyalısı İstanbul'da... 
</HEADLINE>
<TEXT>

     Galatasaray'ın denemek için çağırdığı Brezilyalı futbolcu Vitor Claudemir, İstanbul'a geldi. 
     Batista ile birlikte İstanbul'a gelen Claudemir'i, Atatürk Havalimanı'nda, kulüp dış ilişkiler sorumlusu Mete Razlıklı karşıladı. 
     Sağ bek oyuncusu Vitor Claudemir, havalimanında yaptığı açıklamada, Galatasaray'dan transfer önerisi aldığı için mutlu olduğunu belirterek, ''Türkiye'ye ilk kez geliyorum. Burayı çok tanımıyorum. Ancak kendime güveniyorum. Güçlü ve yararlı olacağımı hissediyorum'' diye konuştu. 
     Claudemir, basın mensuplarının ''Denenmek için İstanbul'a geldin, ne düşünüyorsun '' sorusunu da, ''Kesin planlar yaparak gelmedim. Ne olacağını bilmiyorum. Kendime güveniyorum, verilecek kararlara da saygı duyuyorum. Herşeyin en iyisini yapmaya geldim'' yanıtını verdi. 
     






</TEXT>
</DOC>
