<DOC>
<DOCNO> 50275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/ekonomi/aeko.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
6 BANKNOT 1 MAAŞ 
</HEADLINE>
<TEXT>

10 milyon liradan iki yıl sonra Türkiye yedi sıfırlı yeni parası 20 milyon liralık banknotlarla da tanıştı. 20 milyon liralık banknotlar 5 Kasım’da tedavüle çıkacak 
     ANKARA Milliyet 

     Piyasadaki 10 milyon liralık banknotların ihtiyacı karşılamaması nedeniyle hazırlanan 20 milyon liralık banknotlar dün tanıtıldı. Yeni banknot 5 Kasım’da piyasaya çıkacak. 
     Yeni banknotun maliyetinin 3 cent 48 bin lira . Merkez Bankası 700 trilyon liralık 20 milyonluk hazırladı. 20 milyon lira ile birlikte, yedi sıfırlı ilk para olan 10 milyon liralık banknot da tedavüldeki en yüksek kupürlü para olma unvanını kaybetti. 
     
     Dünyanın tek 7 sıfırlı parası 
     Kasım 1999’da tedavüle çıkan 10 milyon liralık ve 5 milyon liralık banknotların değer olarak toplam emisyon hacmi içindeki payı, bir üst kupürde yeni bir banknotun dolaşıma çıkarılmasını fazlasıyla gerektirecek şekilde yüzde 95 oranına yükseldi. Merkez Bankası Başkan Yardımcısı Aykut EkzenEkzen, sadece 10 milyon liralık banknotların payının yaklaşık yüzde 72 olduğunu söyledi. 
     Yeni banknotun tanıtımı amacıyla bir basın toplantısı düzenleyen Ekzen, gazetecilerin soruları üzerine dünyada yedi sıfırlı parası olan ülke kalmadığını belirterek, "En son Yugoslavya ve Rusya sıfırları atıp, paralarının değerini düzelttiler. Şimdi sıra bizde" diye konuştu. 
     
     100 binlikler kalkıyor 
     Merkez Bankası Banknot Basım Yönetmeliğine göre, dolaşımda aynı emisyon grubunda altıdan fazla kupür çeşidi bulunmaması gerektiğini belirten Ekzen, bu nedenle 100 bin liralık banknotların da tedavülden kaldırılacağını belirtti. 
     100 bin liralık banknotların tedavül süresi 4 Kasım 2001 günü sona eriyor ve 5 Kasım’da işlemeye başlayacak 10 yıllık kanuni zaman aşımı süresi 4 Kasım 2011’de sona erecek. 
     
Sahtesine karşı kontrol kartı      Fotoğraf Altan Burgucu 

     Banknot kontrol kartı uygulaması çerçevesinde vatandaşlar Merkez Bankası şubelerinden pazartesi gününden itibaren bu kartları alarak inceleyebilecekler. Kontrol kartları her yeni banknot çıktığında sahte parayla gerçek para arasındaki fark konusunda halkı bilinçlendirmek için basılıyor. Kontrol kartının üst düzeyde uzmanlık gerektiren ince ayrıntılar için değil, bariz sahte baskılar için yararlı olduğu kaydediliyor. 
     
Güvercinli parada 11 güvenlik önlemi      Yeni banknotlar, 10 milyonluklarla aynı boyutta ve silme zemin tekniğiyle basıldı. Paranın ön yüzünde Atatürk posteri, "Yurtta sulh, dünyada sulh" vecizesini ifade eden dünya haritası ve üzerinde ağzında zeytindalı olan güvercin çizimi yer alıyor. Arka yüzde ise Antik Efes kentinin fotoğrafı var. 
     Yeni banknotu sahtelerinden ayırmak için de 11 ayrı güvenlik önlemi alındı. 

</TEXT>
</DOC>
