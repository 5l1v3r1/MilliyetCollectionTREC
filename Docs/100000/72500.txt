<DOC>
<DOCNO> 72500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/cemal.html </URL>
<DATE> 2002/03/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Afgan Barış Gücü Komutanı McColl’un Türk basınına ilk demeci Milliyet’e... 
</HEADLINE>
<TEXT>
Afganistan’a kaybı göze alarak geldik 
     KABİL 
     Afgan Barış Gücü'nün ya da resmi adıyla Uluslararası Güvenlik ve Yardım Kuvveti ISAF'ın İngiliz Komutanı Tümgeneral John McColl'la görüşmek için çadırın önünde bekliyorum. 
     Kocaman göbeğini titrete titrete gülen, çayını höpürdete höpürdete içerken, göz bebeklerini dört bir yana fırıldak gibi döndürebilen, Kabil'e yolu nedense Taliban zamanında düşmüş, Kuzey Irak'ın Süleymaniye kentinden Kerküklü Türkmen kardeşimiz, Kanada pasaportlu, her dilden çalan, dört kol çengi Eyüp Hürmüzlü'nün geçen günkü sözleri takılıyor aklıma 
     "Kabil'den başka yerde devlet yok. Tabii Kabil'deki de bugün için devletten başka her şeye benziyor. Çünkü parsellenmiş durumda... Tacikler güçlü. Tacikler gelince Peştunlar kaçtı. Halktan da kaçan oldu. Çünkü 1996'da Taliban geldiğinde Peştunlar Tacikler'e çok fena zulüm yapmışlar." 
     Sözlerinin devamı şöyle Eyüp Bey'in 
     "Talibanlık bir felsefe, bir cevher aynı zamanda. Kolay sönmez. Taliban'ın 80 bin silahlı askeri vardı. Nereye gittiler Kabil'in emniyeti geceleri dışarıdan gelip Taliban'a, El Kaide'ye katılanların, daha çok silahlı Arapların elindeydi. 5 bin silahlı Arap vardı Kabil'de. Birden kayboldular. Nereye gittiler " 
     Ve eklemişti 
     "Yeni başlıyor bu işler " 
     İslamabad - Rawalpindi - Kabil hattında bir haftadır sürekli kulağıma çalınan bir cümle... 
     "Şimdi ortalık sakin Kabil'de. Baharla birlikte örneğin Kabil'de gerilla faaliyeti başlayabilir mi Batı kamuoyunu karıştırmak için özellikle Barış Gücü askerlerini hedef alan vur - kaç eylemleri, provokasyonlar, suikastlar tertiplenebilir mi Halkla Barış Gücü karşı karşıya getirilebilir mi Bu konunun çok spekülasyonu yapılıyor." 
     Afgan Barış Gücü Komutanı Tümgeneral McColl, Milliyet ve CNN - Türk için yaptığım mülakatta bu ilk soruma özetle şu yanıtı verdi 
     "Bu tehdit var tabii. Bunu göze alarak burada görev yapıyoruz. Ancak güvenlik çok gelişti. İstihbarat iyi gidiyor. Geçici Yönetim'le işbirliği gelişiyor. Tehdit azalabilir ama sıfırlanamaz. Kayıpları göze alarak geldik buraya..." 
     "Halk kabul etti mi sizi " 
     "Sokaktaki adam ilk geldiğimizde Rus sandı bizi, istemedi. Şimdi işgalci olmadığımızı anladı. Şimdi güvenlikten memnun. Halka hep aynı mesajı veriyoruz, barış göreviyle geçici olarak burada bulunduğumu anlatıyoruz." 
     "En dikenli konulardan biri, halktaki silahları toplamak ve askerleri terhis edip memleketlerine göndermek... Silah toplamak için gerektiğinde ev aramaları yapmak..." 
     İngiliz Komutan 
     "25 yıl savaşmışlar. O yüzden bir günde olmaz bu işler. Sokaktaki silahları büyük ölçüde topladık. Artık ortalıkta o kadar çok silah gözükmüyor. Daha sonraki aşama ise Geçici hükümetin işi olacak..." 
     "Milli polis gücü, milli ordu nasıl kurulacak Kimse kendini Afgan olarak görmüyor. Tacik'ti, Peştun'du derken, birbirleriyle kan davaları var. Bunlar nasıl aşılacak " 
     Yanıt 
     
     "Bir gecede olmaz bu işler. Afgan bilinci yaratmak tabii çok önemli, milli ordu kurmak açısından. Bakın, şimdi bir Milli Afgan Taburu eğitmeye başladık. Türkler de yer alıyor, birlikte veriyoruz bu eğitimi. Değişik etnik gruplar dengeli biçimde temsil ediliyor bu taburda. Askeri açıdan bir tabur önemli değil. Afganlık bilinci yaratılması konusunda önemli. Bir çekirdek oluşturuluyor." 
     İngiliz komutanın beklediği soruya gelince 
     "Türkiye, Barış Gücü Komutanlığı'nı devralsın mı " 
     "Alacağı konusunda iyimserim. İstiyorum. Başbakan Ecevit'in televizyon haberlerindeki açıklamaları da bu açıdan olumluydu." 
     "Bazı spekülasyonlar var. Bu zor görevi Türkiye'nin sırtına yıkıp tüymek ya da Türkiye'yi yalnız bırakmak gibi bir niyetten söz ediliyor." 
     "Olmaz öyle şey. Böyle bir niyet ve durum kesinlikle yok. Bu görev yine bugünkü gibi hep birlikte yapılacak." 
     Kendi karargahındakiler dahil Kabil'deki Türk subay ve askerleriyle ilişkilerini fevkalade diye niteliyor Barış Gücü'nün İngiliz Komutanı... 
     Türkiye, Komutanlığı devralacak mı Elbette bazı tereddütleri var. 
     Ancak karşı taraf bastırıyor. 
     17 ülkeden 4 bin asker görev yapıyor ISAF'ta. Şimdilik resmen 262'si Türkiye'den... 
     Türkiye'nin ISAF Komutanlığı'nı üstlenmek için bazı haklı koşulları var. Bunların pazarlığını bir süredir ciddi biçimde yürütüyor. 
     Nedir Ankara'nın koşulları 
     Görev süresinin ve kime devredileceğinin önceden belli olmasında ısrar ediyor. Başta Amerika olmak üzere diğer önde gelen NATO üyelerinin Afganistan'daki askeri varlığının devamını şart koşuyor. Tam yetkili olmanın ve emirlere kesin uyulmasının önemine işaret ediyor. Tabii bir de finansman yani para konusunun sağlam kazığa bağlanmasını istiyor. 
     Evet, risk var Kabil'de 
     Tehditler ciddi. 
     Kayıplar yaşanabilir. 
     Ama Türkiye Barış Gücü Komutanlığı'nı üstlenmese de tehdit ve riskler geçerli. Türk askeri Afganistan'a gelirken bütün bunlar elbette hesaplandı. 
     
Afganistan'ın geleceği      Afganistan'ın kendi kaderiyle baş başa bırakılması savaş demektir. Oysa bu ülkede barışı kazanmak hayati önem taşıyor. 
     Afganistan'da hakça ve kalıcı barış demek, Orta Asya'da, Alt Kıta'da barış demek. İran'dan Türkiye'ye kadar hissedilecek bir barış demek. 
     Afganistan'da barış kazanamazsa, zafer Radikal İslam'ın, köktendinci terörün, Bin Ladinizm'in zaferi olur. 
     Onun için Afganistan'ın geleceği, hepimizi çok yakından ilgilendiriyor. Türkiye de kayıtsız kalamaz. Nitekim kalmadığını da gösterdi bugüne kadar... Afganistan dünyanın öbür ucu değil. 
     Herkese çok yakın. 
     11 Eylül bunun kanıtı değil mi 
     Afganistan yazıları devam edecek. 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
