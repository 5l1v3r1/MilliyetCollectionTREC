<DOC>
<DOCNO> 99574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/okur.html </URL>
<DATE> 2002/08/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasa solcuları, para yolcuları’ 
</HEADLINE>
<TEXT>

     Gözümüz aydın... TRLibor ile dün ilk kez tanıştık. Heyecanlanmadık ama sonunda organize edilmesi gereken bir işin sonuçlandırılmış olması bizi mutlu etti. 
     TRLibor "Türk lirası referans faiz oranı." 
     Artık kredi ve mevduat sözleşmeleri için baz oluşturacak bir gösterge var. 
     Türk lirasının en azından değerini belirlemede önemli bir kriter. 
     O yüzden heyecanlanmıyoruz. 
     Ama orta ve uzun vadede sistemin daha sağlıklı çalışarak TL prestiji için belirleyici bir unsur olacağını söyleyebiliriz. 
     Dün, ilk gündü. 
     Elbette kısa vade üzerinde yoğunlaşıldı. 
     13 banka, 31 Aralık 2001 yıl sonu bilançoları baz alınarak konulan 1 trilyonluk kotasyon sözleşmesine uygun fiksing giriyor. 13 bankanın satış ortalaması baz alınarak faizler saat 10.30 ile 11.15 arasında ilan ediliyor. 
     Tasarruf Mevduatı Sigorta Fonu bankaları uygulamanın dışında tutulmuş. 
     Gecelik, haftalık, bir aylık, iki aylık, üç aylık, 6 aylık, 9 aylık ve yıllık faiz oranları her gün ilan ediliyor. 
     Sonuçta faiz oranlarına standart getirilmiş oluyor. İşin adı konuluyor. Reel sektör temsilcisi veya bankacı için ekrana bakarak takip edilecek faiz oranı belli olmuş oluyor. 
     
Yolculuk meselesi      Çağdaş yaşam dedik 
     Para ve sermaye piyasalarında standartlı yaşamın "çağın gerektirdiği düzeyi" yakalamak için önemli olduğunu söyleyelim. 
     Öncelikle, Meclis’te inip kalkan eller yüzünden morallerin bozulduğunu söylemeden geçmeyelim... 
     Şimdi Meclis, komisyonlar, tartışmalar... 
     Ama yarın, işte orası karanlık. 
     Çünkü piyasalar bundan sonraki süreçte kamuoyu araştırmalarından yansıyacak seçim anketlerine bakacak, 4 Kasım sabahı önlerine çıkacak tabloyu okumaya çalışacak. 
     Umutları Kemal Derviş piyasa solcusu, onlar para yolcusu. 
     Hal böyle olunca seçenek "sığ piyasalarda debelenip dur". 
     Ne olur diye soruyorlar, siyaset uzmanı kesilmiş "bir bilen" korosunun temsilcileri habire yanılıp duruyorlar. 
     Kafalar karıştıkça karışıyor. Adalet ve Kalkınma Partisi’nin programı okundukça okunuyor. 
     Bir yanda Irak sendromu, savaş tamtamları, diğer yanda siyasetçi dalgası... 
     Aman sakin olun, kendinize mutlaka bir stres uzmanı bulun, çünkü bu strese can dayanmaz, ekonomi oyalanmaya gelmez. Bürokratlar işin başındayız diyor, bu ülkenin arabesk yapısını bilenler bıyık altından gülüyor. 
     Kısacası, döviz, faiz, borsa denildiğinde söylenecek fazla söz kalmıyor. 
     AK Parti’nin bu konularla ilgili yaklaşımı önem taşıyor. 
     Görünen, onların kafası bulanık. 
     Konuşmaları şart. 
     Oysa Türkiye gibi bir ülkede, üç ay uzun bir süre. Taşlar daha çok oynayacak, siyasette fotoğraf daha çok değişecek. 
     O yüzden bakmayın kimseye demek daha doğru. 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
