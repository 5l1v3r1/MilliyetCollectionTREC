<DOC>
<DOCNO> 52105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo21.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Milli Takımı aday kadrosu açıklandı 
</HEADLINE>
<TEXT>

     32. Avrupa Basketbol Şampiyonası'nda 
     ikinci olan ''12 Dev Adam''ın, 33. Avrupa Şampiyonası mesaisi başlıyor. A Milli Takım Antrenörü Aydın Örs, Abdi İpekçi Spor Salonu'nda düzenlediği basın toplantısında, milli takımın 2003 yılında İsveç'te düzenlenecek 33. Avrupa Şampiyonası grup elemelerinde Bulgaristan, İsviçre ve Ukrayna ile yapacağı maçların aday kadrosunu açıkladı. 32. Avrupa Basketbol Şampiyonası'nda ikinci olan takımın kaptanlığını yapan Orhun Ene milli takımı bıraktığı için, NBA takımlarından Sacramento Kings'te oynayan Hidayet Türkoğlu da takımının maçları nedeniyle kadroya alınmadı. 32. Avrupa Şampiyonası'nda yer almayan Arda Vekiloğlu, Tutku Açık ve Erdal Bibo ise aday kadroya çağrıldı. 
     
     Aday Kadro 
     Milli takımın aday kadrosunda 5 kişiyle en fazla Efes Pilsenli oyuncular bulunuyor. Efes Pilsen'in ardından 4 kişiyle Ülkerspor, ikinci sırada geliyor. 
     A Milli Takım'ın 13 kişilik aday kadrosunda şu oyuncular yer alıyor 
     Kerem Tunçeri, Ömer Onan, Mehmet Okur, Kaya Peker, Arda Vekiloğlu Efes Pilsen , Asım Pars, Harun Erdenay, Tutku Açık, Haluk Yıldırım Ülkerspor , Erdal Bibo Fenerbahçe , Mirsad Türkcan CSKA Moskova , İbrahim Kutluay Panathinaikos , Hüseyin Beşok Maccabi Tel Aviv . 
     Örs, grup eleme maçlarında kadroyu 10 kişiye indirmesi gerektiğini vurguladı. 
     Bu arada, Orhun Ene'nin milli takımı bırakmasının ardından kaptanlık görevi Harun Erdenay'a verildi. 
     
     Program 
     A Milliler, 33. Avrupa Basketbol Şampiyonası grup elemelerinde Bulgaristan, İsviçre, Ukrayna, Hollanda ve Litvanya'nın yer aldığı A 
     Grubu'nda mücadele edecek. 
     17 Kasım Cumartesi günü İstanbul'da toplanarak, Ayhan Şahenk Spor 
     Salonu'nda ilk antrenmanını yapacak olan milliler, grupta bu yıl Bulgaristan ve Ukrayna ile kendi sahasında, İsviçre ile deplasmanda karşılaşacak. 
     
     A Milli Takımı'nın maç programı şöyle 
     
     21 Kasım Çarşamba 
     18.00 Türkiye - Bulgaristan Abdi İpekçi 
     
     24 Kasım Cumartesi 
     18.30 İsviçre - Türkiye İsviçre 
     
     28 Kasım Çarşamba 
     18.00 Türkiye - Ukrayna Abdi İpekçi 
     A Milli Takım, 2002 Ocak ayında Hollanda ve Litvanya ile deplasmanda, 2002 Kasım ayında Bulgaristan ve Ukrayna ile deplasmanda, İsviçre ile kendi sahasında, 2003 yılının Ocak ayında da Hollanda ve Litvanya ile Türkiye'de yapacağı maçlarla grup karşılaşmalarını tamamlayacak. 
     






</TEXT>
</DOC>
