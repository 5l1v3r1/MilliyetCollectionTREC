<DOC>
<DOCNO> 50881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun13.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Lahor konsolosluğunda şarbon izi... 
</HEADLINE>
<TEXT>

     Pakistan'daki Amerikan büyükelçiliği, Lahor'daki konsolosluğuna gönderilen bir mektup içindeki beyaz tozun ilk şarbon testi sonucunun pozitif çıktığını bildirdi ve mektubun Pakistan'dan gönderildiğini kaydetti. 
     Büyükelçilik sözcüsü, mektubun, Lahor konsolosluğuna 30 Ekim'de gönderildiğini ve üzerinde gönderici adresi bulunmadığını belirttti. 
     Mektupta, kirlenmiş ve zor okunmasına rağmen yerel posta mühürü bulunduğundan emin olduklarını kaydeden sözcü, ilk test sonuçları pozitif çıkan mektuptaki beyaz toz örneğinin ek testler için ABD'ye gönderildiğini söyledi. 
     Yetkililer, şarbon bakterisi tespiti için yapılan testlerin ilkinin yanlış sonuç verebildiğine dikkat çekerken, mektubu açan personele, maske ve eldiven kullanmasına rağmen tedbir olarak antibiyotik verilmeye başlandığı kaydedildi. 
     ABD'nin İslamabad büyükelçiliğine geçen hafta gönderilen şüpheli bir mektuptaki beyaz tozun şarbon testi sonucu negatif çıkmıştı. 
     






</TEXT>
</DOC>
