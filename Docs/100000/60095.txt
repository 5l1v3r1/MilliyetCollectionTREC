<DOC>
<DOCNO> 60095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/guncel/gun05.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 yaşında işkencenin her türlüsüyle tanıştı 
</HEADLINE>
<TEXT>

Bu güzel bebeğin yüzünde sigara söndürüldüğü, bacaklarının yakıldığı kafatasında çatlak olduğu, şimdi de beyin kanaması geçirdiği belirlendi 
     TUNCAY DAĞLI Adana DHA 

     Adana’da üvey babası olduğunu söyleyen bir kişi trafından, kazayla düştü’ denilerek hastaneye getirilen 1.5 yaşındaki çocuğun işkence gördüğü ortaya çıktı. Kimliği belirlenemeyen 25 yaşlarındaki bir kişi, önceki gece evde kazayla düştüğünü söylediği üvey oğlunu Adana Numune Hastanesi’ne getirdi. Adam ortadan kaybolurken beyin travması geçirdiği belirlenen ve soyadı "Güğüm" olarak verilen çocuk, yoğun bakıma kaldırıldı. 
     
     Henüz hayati tehlikeyi atlatamadı 
     Doktorlar, çocuğun vücudunda iyileşmiş sıcak su yanığı, kollarında ve yüzünde sigara yanığı izleri tespit edince polise bilgi verdi. Kafatası kırık olan ve beyin kanaması geçiren çocuğun koma halinde getirildiğini anlatan doktorlar, bebeğin hayati tehlikeyi atlatamadığını açıkladı. Polis işkence yapılan bebeği getiren kişinin kimliğini belirlemek için soruşturma başlattı. 
     



 GÜNCEL 
























</TEXT>
</DOC>
