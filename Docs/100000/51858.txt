<DOC>
<DOCNO> 51858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun15.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban askerleri karşı saldırıya geçti 
</HEADLINE>
<TEXT>

     Afganistan'daki Taliban rejiminin, kuzeybatıdaki Bagdiş bölgesinde Kuzey İttifakı'na karşı saldırı başlattığı bildirildi. 
     Taliban'dan bir yetkili, Bagdiş bölgesinde saldırıya geçtiklerini ve dün Kuzey İttifakı'nın eline geçen bölgenin başkenti Kale-i Nev'i geri almayı umduklarını söyledi. 
     Adını açıklamayan yetkili, muhalif güçlerin batıdaki Herat kentini ele geçirdiği yolundaki haberleri de yalanladı. 
     Aynı yetkili, ''Herat bizi denetimimizde. İsmail Han'a bağlı bazı kişiler, birkaç gün önce kente sızdı ve kentten bazı kişilerin yardımıyla Herat'ta bir darbe düzenlemeye çalıştılar. Çıkan çatışmaların ardından darbe girişimi önlendi'' dedi. 
     Kuzey İttifakı, Herat kentini aldığını açıklamıştı. 
     Taliban ve Kuzey İttifakı'nın açıklamaları henüz bağımsız kaynaklarca doğrulanmadı. 
     






</TEXT>
</DOC>
