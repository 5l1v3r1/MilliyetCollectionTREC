<DOC>
<DOCNO> 55989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/tamer.html </URL>
<DATE> 2001/12/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkler neden nakdi bağış yapmazlar 
</HEADLINE>
<TEXT>

Her yıl 200 milyar dolar bağış yapan Amerikalılar, bizden daha mı insancıl 
     Vehbi Koç Vakfı Genel Sekreteri Erdal Yıldırım, geçenlerde karşılaştığımızda bağış denilince bizim milletin aklına sadece gayrimenkulün geldiğini söylemişti. Koç Vakfı'ndan önce Boğaziçi Üniversitesi Mezunlar Derneği'nin genel sekreterliğini de yapan, dolayısıyla yıllardır profesyonel olarak bu işin içinde olan Yıldırım, Türklerin nakdi bağışa genelde çok soğuk baktıklarından yakınmıştı. 
     Yıldırım'ın bu saptaması her nedense sık sık aklıma geliyor. Acaba Türkler neden nakdi bağışı sevmiyor 
     Nakdi bağışları zekat ve fitre olarak yaptıkları için mi 
     Kızılay örneğinde olduğu gibi yaptıkları bağışın yerine ulaşmayacağı kaygısını taşıdıkları için mi 
     Gayrimenkul zengini oldukları için mi 
     Umursamaz oldukları için mi 
     Birine nakit bağış yapsa, hemen duyulup diğeri de ister diye mi 
     Servetinin mertebesi konusunda tahminler yürütülür diye mi 
     Yeterli vergi kolaylığı olmadığı için mi 
     Nakdi bağışa teşvik edilmediği için mi 
     Bu soruları uzatabiliriz. 
     
ABD'li bağışı sever      ABD Başkanı George Bush'un ekonomi danışmanı ve Ulusal Ekonomi Konseyi Direktörü Lawrence Lindsey, Financial Times'a yazdığı bir makalede açıkladı Amerikan halkı 11 Eylül'deki terörist saldırıda yaşamını yitirenler için 1.3 milyar dolar bağışta bulunmuş Bize Dünya Bankası'ndan gelecek para kadar . 
     Amerikan Bağış Toplama Derneği'nin verileri de, ABD halkının geçen yıl yaptığı bağış toplamının 203 milyar dolar olduğunu gösteriyor. Bu rakam, Türkiye'nin son 2 büyük kriz öncesi gayri safi yurtiçi hasılasına eşit 2001'de ancak 140 - 150 milyar dolar olabilecek . 
     Evet Amerikalı her yıl, ülkemizde - daha bu kadar yoksullaşmadığımız günlerde - üretilen mal ve hizmetler toplamı kadar bağış yapıyor. Bu miktarın ABD'nin GSYH'si içindeki payı yüzde 2. Anlayacağınız nakdi bağış, ABD'de ciddi bir sektör. 
     
Komünistler bağış yapmaz      Bush'un ekonomi danışmanı, Amerikan halkının bağış yapma konusundaki cömertliğini, topluma hakim olan bireycilik ve hümanistlikle açıklarken, ancak bir Amerikalının aklına gelebilecek şu sıçramayı da yapıyor ve diyor ki 
     "Komünist ülkelerde halk her şeyi devletten bekler. Bu yüzden de bireylerin birbirlerinin yardımlarına koşmaları adetten değildir." 
     40 yıl düşünseniz bu tür bir açıklama aklınıza gelmez değil mi Zaten Afganistan'ın bombalanmasının tüm hızıyla sürdüğü şu ortamda, Bush'un ekonomi danışmanının Financial Times'a, Amerikan halkının ne kadar yardımsever olduğu temasını işleyen bir makale yazması da garip 
     
Eğitim Gönüllüleri      Türkiye'ye dönecek olursak... Nakdi bağışta en başarılı kurum İbrahim Betil'in başında bulunduğu Türk Eğitim Gönüllüleri Vakfı. Ancak dikkat ederseniz onlar da Türkiye'de bugüne kadar alışılmadık yöntemlerle, TV ekranlarından gün boyu yayınlarla bağış topluyorlar. Sanırım bu konuda Amerika'daki profesyonel bağış toplama yöntemlerinden de yararlanıyorlar. 
     
Bağış değil haraç      Tabii ülkemizde bir de bağış adı altında haraç toplayan "vakıf bozuntuları" var. Bunların çoğu da maalesef kamuyla irtibatlı. Kimi valiliklere, kimi bakanlıklara, kimi belediyelere bağlı. Pasaport mu alacaksınız, mecburi bağış yapacaksınız. Polise işiniz mi düştü, nakdi bağış mecburi İstanbul Trafik Vakfı aklıma ilk gelen örnek. 
     Acaba diyorum, bizim ülkemizde nakdi bağışın artması için, öncelikle bu bağış adı altındaki haraçların mı sistemden temizlenmesi gerek. 
     Ben bizim insanımızın Amerikalıdan daha az yardımsever olduğunu düşünmüyorum. Nitekim 17 Ağustos deprem felaketi sonrasında halkımız, toplumsal dayanışmada ne kadar cömert olabileceğini göstermiştir. Üstelik de resmi makamlarımızın çoğu, her türlü bağışın üstüne akbaba gibi çullanıp çarçur ettiği halde... 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
