<DOC>
<DOCNO> 61043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sonspo13.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant "Çok kaliteli bir kadromuz var" 
</HEADLINE>
<TEXT>

     Fenerbahçe Teknik Direktörü Werner Lorant, Antalya'ya geldi. 
     İstanbul'daki kötü hava koşulları nedeniyle gecikmeli olarak Antalya'ya gelen Lorant'ı, Atatürk Havaalanı'nda, yardımcı antrenör Oğuz Çetin karşladı. Kar yağışı nedeniyle uçak seferinin iptal olmasından dolayı geciktiğini, ama sonunda takımının yanına gelebildiği için mutlu olduğunu belirten Werner Lorant, ''Antalya'da 11 günlük kısa bir süremiz var. Ancak, bugüne kadar takım gerekli 
     antrenmanları yaptı'' dedi. 
     Antalya'da iki hazırlık maçı yapacaklarını ve futbolcularını daha da yakından görme imkanı bulacağını kaydeden Lorant, ''Futbolcularım hakkında konuşmaya gerek yok. Çok kaliteli bir kadromuz var. Takımı kasetlerden izledim. Artık geçmişten bahsetmeye gerek yok. Önemli olan geçmiş değil, gelecek'' diye konuştu. 
     Beşiktaş Teknik Direktörü Christoph Daum ile Almanya liginde birçok kez karşı karşıya geldiklerini anımsatan Lorant, şöyle devam etti 
     ''Bayer Leverkusen ile oldukça zorlu maçlar yaptık. Ancak, artık bunlar önemsiz. Önemli olan Fenerbahçe'nin başarısı. Fenerbahçe taraftarının büyüklüğünü İstanbul'a ilk gelişimde gördüm. Bundan sonra daha çok desteğe ihtiyacımız var.'' Yardımcı antrenör Oğuz Çetin ise takımın başında bulunduğu süre içinde yapması gerekenleri yerine getirdiği inancında olduğunu belirterek, ''Bundan sonra yeni teknik direktörümüzün programına göre çalışmalarımıza devam edeceğiz'' dedi. 
     






</TEXT>
</DOC>
