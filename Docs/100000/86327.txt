<DOC>
<DOCNO> 86327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun04.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de sübyancı rahipler intihar ediyor 
</HEADLINE>
<TEXT>

     ABD'de Katolik Kilisesi'ni sarsan sübyancılık skandalının patlak vermesiyle şimdiye kadar 16 rahibin intihar ettiği bildirildi. 
     St. Luke Institute Başrahibi Stephen Rossetti, ABD genelinde rahiplere elektronik posta yoluyla bir mesaj göndererek, hakkında soruşturma açılan rahiplerden birçoğunun intihar etmesinden endişe ettiğini kaydetti. 
     Rossetti'nin bu mesajının hemen ardından, Connecticut'ta iki erkek çocuğuna tecavüz etmekten suçlanan bir rahip, kendini asarak yaşamına son verdi. 
     Bu rahipten önce, hakkında aynı konuyla ilgili soruşturma başlatılan Cleveland Katolik Kilisesi'nin rahiplerinden Don Rooney, 4 Nisan'da yaşamına son vermişti. 
     ABD'de Katolik Kilisesi, sübyancılık skandalıyla ciddi bir sarsıntı geçiriyor. Çok sayıda rahibin uzun yıllardan beri, kilisede günah çıkarmaya gelen, kilise korosunda çalışan veya kimsesiz olduğu için kileseye sığınan erkek çocuklara tecavüz ettiği medya tarafından ortaya çıkarılıyor. 
     





</TEXT>
</DOC>
