<DOC>
<DOCNO> 54449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/magazin/amag.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar Kara Melek’ bizse birer huri 
</HEADLINE>
<TEXT>

Gökcan Gökmen de yeni atıldığı mankenler dünyasına ayak uydurdu gözde meslektaşlarına verdi veriştirdi 
     SERDAR BENLİ 

     YEŞİL Işık filminin meleklerinden yeni manken Gökcan Gökmen, meslektaşı Deniz Akkaya’ya ateş püskürdü. Gökmen, "Güzide Duran ile birlikte filmin kokteyline geldiler, bizle dalga geçtiler. Tanıtımda her ikisi de sanki bir ayrıcalıkları varmış gibi, aralarında Yıldız Kenter’in de yer aldığı onca sanatçıyı es geçerek basına özel poz verdiler" diye konuştu. 
     
     
Örnek alsınlar      GENÇ manken, pek çok meslektaşının yaptığı gibi Deniz Akkaya’ya yüklenerek, şunları söyledi "Kokteylde bizimle aynı melek kıyafetini giymeleri gerekirken, kendi özel elbiseleriyle tanıtıma katılmaları hepimizi çok şaşırttı. Bence hem Deniz’in, hem de Güzide’nin onlar kadar başarılı olan Sema Şimşek’i örnek alması gerekir." 
     



 MAGAZİN 














</TEXT>
</DOC>
