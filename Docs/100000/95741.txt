<DOC>
<DOCNO> 95741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/siyaset/siy08.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Yeni oluşum sanal 
</HEADLINE>
<TEXT>

     ANKARA Milliyet 

     AKP Genel Başkanı Recep Tayyip Erdoğan, DSP’den istifa eden bakan ve milletvekillerinin başlattığı İsmail Cem önderliğindeki yeni oluşumu, "Politikası ve programı olmayan sanal bir oluşum" olarak değerlendirdi. Partisinin il başkanları toplantısına katılan Erdoğan, yaşanan son siyasi gelişmelerin bir başlangıç değil, sonuç olduğunu ifade etti. Erdoğan, hükümetin doğal ömrünü tamamladığını savunarak, "Yaşanan son olaylar bir partinin iç meselesi olmaktan çıkmış, ülke sorunu haline gelmiştir" dedi. Erdoğan şöyle konuştu "Türkiye artık cankurtaran dayatmalarından bıkmıştır. Topluma müracaat etmeden, toplumun onayını almadan kimsenin kendine acele misyonlar biçmesi doğru değildir. Yeni oluşumun hiçbir yerinde halk yoktur." 
     
     Yılmaz istifa etsin’ 
     ANAP Genel Başkanı Mesut Yılmaz’ın da "hem hükümette kaldığını hem de hükümetin yıkılması için müteahhitlik yaptığını" savunan Erdoğan, "Yılmaz, AB konusunda gerçekten samimiyse ya hükümetten derhal istifa etmeli ya da erken seçim için faaliyete geçmelidir" dedi. 
     



 SİYASET 















</TEXT>
</DOC>
