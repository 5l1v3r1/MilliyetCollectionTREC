<DOC>
<DOCNO> 59698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yasam/yas05.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna da olsan gel.. 
</HEADLINE>
<TEXT>

Madonna gibi dünyaca ünlü birçok sanatçının en büyük ilham kaynağı Mevlana çıktı.. 
     DIŞ HABERLER SERVİSİ 

     Amerikan müzik dünyası, aradığı ilhamı Mevlana'da buldu. Bu iddiayı gündeme getiren ise, Alman Focus dergisi.. 
     Derginin son sayısında, aralarında Madonna'nın da bulunduğu çok sayıda Amerikalı şarkıcının, Mevlana Celalettin Rumi ve tasavvuf edebiyatının etkilerini hem müziklerine hem de yaşam tarzlarına yansıttığı iddiası yer aldı. Dergiye göre Amerikalı şarkıcılar, Mevlana'nın sevgi üzerine yazdığı şiirleri İngilizce'ye çevirerek şarkılarında kullanıyor. 
     Madonna'nın 'A gift of love Bir aşk hediyesi ' adlı CD'sinde de Mevlana'nın sözlerine yer verdiğine işaret edilen haberde, yine Mevlana'nın hayatını anlatan bir kitabın da Amerika'da büyük ilgi gördüğü kaydediliyor. Haberde ayrıca, Mevlana'nın eserlerini İngilizce'ye çeviren lirik profesörü Coleman Barks'ın, Mevlana Celalettin Rumi'nin hayalini bir nehir kenarında gördüğünü iddia ettiği de kaydediliyor... 
     



 YAŞAM 















</TEXT>
</DOC>
