<DOC>
<DOCNO> 59956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yasam/yas03.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız terörünü hostes bitirdi 
</HEADLINE>
<TEXT>

     ŞAKİR AYDIN İstanbul 

     İstanbul Fatih’ten bir otomobil çalan dört zanlı sokaklarda dehşet saçtı. Dört kişi sabaha karşı önce Bakırköy sahil yolunda Yusuf Sefa’nın kullandığı otomobili sıkıştırdılar. Direksiyon hakimiyetini kaybedip otomobiliyle takla atan Sefa, yaralandı. 
     Yoluna devam eden dört kişi, bu kez otomobiliyle Atatürk Havalimanı’na giden hostes Antonia Beledires’i sıkıştırmaya başladı. Bir ara yanlarındaki tabancayı göstererek durmasını bile istediler. Ancak, yoluna devam eden Beledires cep telefonundan "155 Polis İmdat"ı arayarak durumu bildirdi. Bunun üzerine devriye gezen polisler hırsızların peşine düştü. Kısa bir kovalamacanın ardından paniğe kapılan hırsızlar, direksiyon hakimiyetini kaybedince yol kenarında bulunan bir midibüse çarptılar. Ön kısmı hurda yığınına dönen otomobilde bulunan Bilal Aktaş ve Raif Kulaksız yaralanırken, isimleri henüz belirlenemeyen iki hırsız kaçtı. 
     



 YAŞAM 
















</TEXT>
</DOC>
