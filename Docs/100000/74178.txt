<DOC>
<DOCNO> 74178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sondun07.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da renkli kar yağdı.. 
</HEADLINE>
<TEXT>

     Rusya'nın uzakdoğu kısmındaki Kamçatka yarımadasında pembe ve sarı renklerde kar yağdı. 
     Alışılmışın dışındaki bu yağış, dün gece meydana geldi. 
     Meteoroloji uzmanları, kardan alınan örneklerin incelenmesinden sonra, rengin nedeninin belirlenebileceğini bildirdi. Ancak Çin'de ve Japon Denizi'nde meydana gelen ve Cuma günü bölgeye de yayılan kasırganın topladığı ve havaya karışan kumun, bunun nedeni olabileceği kaydedildi. 
     Kasırga nedeniyle aynı bölgedeki Primorye'de de Cuma günü gökyüzü kum sisi ile kaplandı, kum yağışı oldu ve gökyüzünün rengi sarıya, güneşin görünümü de maviye dönüştü. Bölgede kum yağışının son olarak 130 yıl önce gözlendiği kaydedildi. 
     






</TEXT>
</DOC>
