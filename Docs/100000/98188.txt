<DOC>
<DOCNO> 98188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko30.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10 bin puanın üzerinde günü tamamladı... 
</HEADLINE>
<TEXT>

     İMKB Ulusal-100 Endeksi ikinci seansı, birinci seansa göre 290.72 puan artışla 10,069.12 puandan tamamladı. İkinci seansta hisse senetlerinin ortalama değer artışı yüzde 2.97 oldu. 
     Seansa 17.60 puan düşüşle 9,760.80 puan seviyesinde başlayan endeks, ilk yarıyı da 3.26 puan düşüşle 9,775.14 puandan geçti. 
     Dar bir bantta sıkışık seyir izleyen endeks seansın ikinci yarısından itibaren, Pazartesi günü TBMM'nin olağanüstü toplantısı ve 3 Kasım'da erken seçim kararı beklentisiyle yükselişe geçti. 10,000 puanı aşan endeks gelen alımların sürmesiyle seansı 10,069.12 puandan tamamladı. 
     Kapanışta ulaşılan bu değer endeksin seanstaki en yüksek değeri olurken, en düşük değer 9,687.37 puan olarak kaydedildi. Hisse senetlerinin günlük ortalama değer artışı ise yüzde 3.23 oldu. 
     İşlem gören toplam 290 hisse senedinden 168'i değer kazandı. 33 hisse senedi değer yitirirken, 89 hissenin fiyatında ise değişiklik olmadı. 
     Seansta, 224 trilyon 246 milyar 536 milyon liralık işlem hacmi kaydedilirken, iki seanstaki işlem hacmi toplamı da 351 trilyon 725 milyar 692 milyon lira oldu. 
     Turkcell, İş Bankası C , Garanti Bankası, Doğan Holding ve Yapı Kredi Bankası en yoğun işlem gören hisse senetleri oldular. 
     





</TEXT>
</DOC>
