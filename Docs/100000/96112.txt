<DOC>
<DOCNO> 96112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur14.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencisinin telefonuna müstehcen mesaj gönderince... 
</HEADLINE>
<TEXT>

     Sivas Cumhuriyet Başsavcılığı, Sivas Lisesi'nde görevli öğretmen Yakup Gülsoy'un, bir erkek öğrencinin cep telefonuna müstehcen mesajlar gönderdiği gerekçesiyle, 3 yıl hapis cezası istemiyle dava açtı. 
     Sivas Cumhuriyet Başsavcılığı'nca hazırlanan ve Asliye Ceza Mahkemesi'ne sunulan iddianamede, Tarih öğretmeni olarak görev yapan Yakup Gülsoy'un, son sınıf öğrencilerinden Erhan S'nin cep telefonuna devamlı homoseksüel ve müstehcen masajlar gönderdiği kaydediliyor. 
     Ailenin öğretmeni okul idaresine şikayeti üzerine, öğretmen Yakup Gülsoy'un Kemalettin Ç, Orhan N ile Yasin Ç, isimli öğrencilere söyleyerek Erhan S'yi tehdit ettirdiğinin belirtildiği iddianamede, öğretmen Yakup Gülsoy'un TCK'nın 1881 1 ve 421. maddeleri gereği 1 yıldan 3 yıla kadar hapis cezasıyla cezalandırması isteniyor. 
     
     OLAYIN GEÇMİŞİ 
     Ailenin konuyu okul idaresi bildirimesinin ardından İl Milli Eğitim Müdürlüğü, olayları araştırmak üzere iki müfettiş görevlendirmişti. Müfettişler yaptığı soruşturmada, oğretmen Yakup Gülsoy'a disiplin cezası verilmesini uygun görerek, görev yerinin de değiştirimesine karar vermişti. 
     





</TEXT>
</DOC>
