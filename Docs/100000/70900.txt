<DOC>
<DOCNO> 70900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun22.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da gazeteciler 24 saat greve gidiyor 
</HEADLINE>
<TEXT>

     Yunanlı gazetecilerin, Panelenik Gazeteciler Sendikaları Federasyonu'nun POESY çağrısıyla, sektördeki işten çıkartmalar ve düşük ücretler başta olmak üzere, olumsuz çalışma koşullarını protesto etmek amacıyla yarın 24 saatlik grev yapacakları açıklandı. 
     Yunanistan genelinde yarın sabah saat 06.00'dan Perşembe sabahı saat 06.00'ya kadar devam edecek grev nedeniyle, aralarında hükümet sözcüsünün günlük basın toplantısı da olmak üzere basına yönelik tüm faaliyetler iptal edildi. 
     Grev süresince devlet ve özel televizyon kanalları ile radyo istasyonları yayın akışları içinde haber bültenlerine ve programlarına yer vermeyecekler ve haber ajansları da hizmet vermeyi durduracaklar. Günlük gazeteler de Perşembe günü raflardaki yerlerini almayacaklar. Yunanlı gazeteciler 7 Şubat'ta da basın sektöründeki olumsuz gelişmelere dikkati çekmek amacıyla 24 saatlik uyarı grevine gitmişlerdi. 
     






</TEXT>
</DOC>
