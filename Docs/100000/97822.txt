<DOC>
<DOCNO> 97822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/eko04.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa için kamplaşma olmamalı 
</HEADLINE>
<TEXT>

Toplumun Avrupa Birliği konusunda yeni bir bölünme ile karşı karşıya bırakıldığına dikkat çeken TOBB Başkanı Hisarcıklıoğlu, AB iç politika malzemesi değildir’ dedi 
     EKONOMİ SERVİSİ 

     TOBB Başkanı Rifat Hisarcıklıoğlu, "Türkiye Avrupa Birliği AB konusunda bölünme ile karşı karşıya bırakılıyor" dedi. 
     İSO Meclis toplantısına katılan Hisarcıklıoğlu, "AB’ye giriş meselesinin siyasi partiler arasında pazarlık konusu yapılması, bizi derinden yaralıyor. AB konusunda toplum yeni bir bölünme ile karşı karşıya bırakılmakta. Oysa AB iç politika malzemesi değil" dedi. 
     
     Programlarını açıklasınlar’ 
     Siyasilerden program için taahüt isteyen Hisarcıklıoğlu şöyle konuştu "Seçim ortamına girdik. Ülkeyi yönetmeye talip partiler hamaset edebiyatını bırakıp pojelerini sunsunlar. Reformlara devam edip etmeyeceklerini açıklamalarını istiyoruz. Sürdürmeyeceklerse, somut alternatiflerin neler olduğunu sunmalarını talep ediyoruz." Hisarcıklıoğlu, işadamlarının siyasete girmesini desteklediklerini de belirtti. 
     
     Bürokrat krizi bilmiyor’ 
     "Bürokrasi belimizi büküyor. Krizden canı yanmayan bürokrasi, krizi nasıl anlasın " diyen Hisarcıklıoğlu, üst kurulların, özel sektör için, özel sektöre rağmen’ mantığı ile çalıştığını savundu. Hisarcıklıoğlu, "İş alemi, bu kurullarda temsil edilmeli" dedi. 
     
     Yabancılar çok mu iyi 
     Hisarcıklıoğlu, WorldCom ve Enron örneklerine de değinerek, "Şirketler hakkında gerçek bir fikir sahibi olunamayan bir ortamda yabancı ortak beklemek gerçekci değil" dedi. 
     
TÜSİAD Uyum yasaları çıksın Türkiye’nin önü açılsın      Türk Sanayicileri ve İşadamları Derneği TÜSİAD , olağanüstü toplanacak Meclis genel kurulunda, AB’nin Kopenhag kriterlerine uyum ile ilgili kanun teklifi taslağının, bir an önce ele alınmasını istedi. 
     TÜSİAD, dün bir yazılı açıklama yaparak, erken seçime gidişin kesinleştiği, bu durumda seçim tarihih belirlenmesinin belirsizliğin ekonomi üzerindeki yükünü hafifleteceği görünüşü bildirdi. Açıklamada, devamla şu görüşlere yer verildi 
     
     Tarih ivme katar 
     "TÜSİAD, AB Kopenhag Kriterlerini karşılayacak yasal düzenlemeleri öncelikli gündem maddesi olarak görmektedir. AB’den üyelik görüşmeleri için bir tarih alınmasının Türkiye’de yaratacağı olumlu hava, ekonomiye ivme kazandıracak ve kamuoyunun AB üyeliği konusundaki beklentileri de karşılanmış olacaktır. Katılım Ortaklığı Belgesi ve Ulusal Program sonrasında, AB adayı her ülkenin içinden geçtiği uyum sürecinin, AB dayatması’ olarak nitelendirilmesi, anlaşılır bir yaklaşım değildir. 
     



 EKONOMİ 





















</TEXT>
</DOC>
