<DOC>
<DOCNO> 94316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/guncel/gun02.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme’de tatil başkadır 
</HEADLINE>
<TEXT>

Yazın gözde tatil mekanlarından Çeşme ünlülerin uğrak yeri oldu 
     EVREN ATALAY ÇEŞME DHA 

     Türkiye’nin gözde tatil yerlerinden Çeşme, sanat dünyasının ünlüleri ile dolup taştı. Bodrum’un kalabalığından sıkılan İstanbul sosyetesi de Çeşme’ye akın edince hafta sonunda İstanbul uçaklarında yer bulmak mümkün olmadı. Şov dünyasının ünlü ismi Yılmaz Erdoğan, sevgilisi Sinem Güven ile 2 haftadan bu yana Çeşme’de tatil yapıyor. Gündüz deniz ve güneşten yararlanan çift, gece Dalyanköy’deki restaurantlarda deniz ürünlerinin keyfini çıkartıyor. 
     
     Eğlence dorukta 
     Sevilen popçu İzel’in her hafta sonu sahne aldığı Dharma Gece Kulübü de ünlülerin uğrak yeri haline geldi. Hafta sonu milli futbolcu Ümit Davala’nın yanı sıra, Demet Akalın da ünlü sanatçıyı izlemeye gelenler arasında yer aldı. 
     Akalın, İzel’in davetiyle sahneye çıkarak şarkı söyledi. Türkiye güzellerinden Esra Eron da Çeşme’de güneşin tadını çıkaran isimlerden biri oldu. Çeşme’nin altın sarısı kumsalları üzerinde sere serpe güneşlenen Eron tüm bakışları da üzerinde topladı. 
     



 GÜNCEL 















</TEXT>
</DOC>
