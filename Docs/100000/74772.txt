<DOC>
<DOCNO> 74772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko08.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı’na Dünya Bankası desteği 
</HEADLINE>
<TEXT>

Dünya Bankası’nın Türkiye’ye göndereceği heyet, bankalara sağlanacak sermaye desteği ve İstanbul Yaklaşımı’na kredi desteği için incelemelerde bulunacak 
     ANKARA Milliyet 

     İstanbul Yaklaşımı ile bankalara sağlanacak sermaye desteği için Dünya Bankası’ndan kredi alınması gündemde. 
     Bu amaçla önümüzdeki hafta Türkiye’ye gelecek olan Dünya Bankası’ndan bir heyet, İstanbul Yaklaşımı ile ihracatçı ve küçük orta boy işletmelere kredi sağlanması konusunda görüşmeler yapacak. Miktarı henüz belli olmayan kredi, Dünya Bankası’nın Türkiye’ye ülke yardım stratejisi kapsamında tahsis ettiği 6.5 milyar dolarlık krediden kaydırma biçiminde olacak. 
     
1.3 milyar dolar yolda      Bu arada, Hazine Müsteşarlığı ve Dünya Bankası Türkiye Temsilciliği’nden yapılan açıklamaya göre, 1 milyar 350 milyon dolarlık finans ve kamu sektörü reform kredisi Dünya Bankası Yönetim Kurulu gündemine alındı. 
     Kredi nisanda onaylandıktan sonra 450’şer milyon dolarlık üç dilim halinde kullandırılacak. 
     Kredi, kamu bankalarının yeniden yapılandırılması, bankacılık sektörünün güçlendirilmesi, yolsuzlukla mücadele ve iyi yönetişim, kamu borç yönetiminin geliştirilmesi amacıyla kullanılacak. 
     



 EKONOMİ 























</TEXT>
</DOC>
