<DOC>
<DOCNO> 77652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/ekonomi/eko01.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum günü sürprizi Kemal Derviş 
</HEADLINE>
<TEXT>

TÜSİAD eski Başkanı Erkut Yücaoğlu’nun eşi Nilgün Yücaoğlu için doğum günü partisinde iki konuk Kemal Derviş ve Catherine Derviş rolünde röportaj verdi 
     EKONOMİ SERVİSİ 

     Türk Sanayicileri ve İşadamları Derneği TÜSİAD eski Başkanı Erkut Yücaoğlu’nun eşi Nilgün Yücaoğlu’nun 50. yaşına girmesi sebebiyle Esma Sultan Yalısı’nda düzenlenen doğum günü partisi oldukça renkli geçti. İş dünyasının ünlü isimlerinin katıldığı partinin en renkli anı konuklarından iki tanesinin Kemal Derviş ve Catherine Derviş olup röportaj vermeleriydi. Koç Holding Yönetim Kurulu Başkanı Rahmi Koç, Boyner Holding Murahhas Azası Cem Boyner, Mudo’nun sahibi Mustafa Taviloğlu geceye katılan ünlü isimlerden sadece birkaçıydı. 
     Nilgün Yücaoğlu’nun Boğaziçi Üniversitesi’nden sınıf arkadaşları teker teker sahneye çıkıp geçmiş günlerden, okul günlerinden ilginç anıları anlattılar. Anılarda özellikle Nilgün Hanım’ın okulun çalışkan ve en popüler isimlerinden birisi olduğunun altı çizildi. 
     
     Ve sürprizzz 
     Gecenin ilerleyen saatlerinde mikrofana bu kez Kemal Derviş de aramızda’ anonsuyla yine Boğaziçili arkadaşlarından biri geldi. Görünümüyle Derviş’e benzeyen bu kişiyle röportaj yapılmaya başlandı. Ama röportajda konu ekonomi ya da siyaset değil’ Nilgün Hanım’ın Boğaziçi’nde geçirdiği yıllardı. Kemal Derviş’i canlandıran Boğaziçili kişinin yanında Catherine Derviş’i canlandıran bir başka konuk da bulunuyordu. 
     



 EKONOMİ 





















</TEXT>
</DOC>
