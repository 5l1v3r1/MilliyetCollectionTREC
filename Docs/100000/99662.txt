<DOC>
<DOCNO> 99662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sonspo05.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzücümüz İlkay Dikmen yarı finalde... 
</HEADLINE>
<TEXT>

     Almanya'nın başkenti Berlin'de süren 26. Avrupa Yüzme, Atlama ve Senkronize Yüzme Şampiyonası'nda bugün öğleden önce yapılan seçmelerde Türk yüzücü İlkay Dikmen, bayanlar 200 metre kurbağalamada 2.34.26 ile toplam 23 sporcu arasında 9. olarak yarı finallere katılma hakkını elde etti. 
     Yarışın birincisi 2.28.81 ile Avusturyalı Mirna Jukic oldu. Alman Anne Poleska ikinciliği, Macar Agnes Kovacs ise üçüncülüğü aldı. Bayanlar 200 metre kurbağalama yarı finalleri bugün öğleden sonra yapılacak. 
     Şampiyonada öğleden önce yapılan diğer seçmelerde, erkekler 200 metre sırtüstü yüzmede, Avusturyalı Markus Rogan 1.59.34 ile birinci, Rumen Razvan Florea ikinci, Fransız Simon Dufour üçüncü oldu. 
     Erkekler 100 metre kelebek yarışı seçmelerinde de Ukraynalı Andriy Serdinov .07 ile birinciliğe ulaşırken, Alman Thomas Rupprath ikinciliği, Ukraynalı Denis Silantyev de üçüncülüğü elde etti. 
     Bayanlar 200 metre serbest yüzme seçmelerinde de Fransız Solenne Figues 2.00.66 ile birinci, Rumen Camelia Potec ikinci, Alman Franziska van Almsick ise üçüncü oldu. 
     Şampiyonaya bugün TSİ 17.15'te yarı final ve finallerle devam edilecek. 
     





</TEXT>
</DOC>
