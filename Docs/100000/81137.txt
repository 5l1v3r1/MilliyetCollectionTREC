<DOC>
<DOCNO> 81137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun01.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerel mahkemeyi ikna etti 
</HEADLINE>
<TEXT>
41 yıllık evli olduğu için yeni uygulamadan faydalanamayınca... Mal paylaşımının iptalini istedi 
Bir ev kadını, kendisini kapsamayan mal paylaşımı maddesi’nin iptali için Anayasa Mahkemesi’ne başvurma isteminde bulundu 
     BAHRİ KARATAŞ İzmir DHA 

     İzmir’deki bir boşanma davası, Medeni Kanun’daki ortak mal paylaşımı maddesinin, yürürlüğe girdiği tarihten önceki evlilikleri de kapsamasını gündeme getirdi. 60 yaşındaki ev kadını Emir Ceran, kendisinden ayrılmak isteyen 68 yaşındaki 41 yıllık eşi Hüseyin Ceran’dan boşanırken ortak mal paylaşımından yararlanamayacağını öğrenince, avukatı aracılığıyla "Türk Medeni Kanunu’nun Yürürlüğü ve Uygulama Şekli Hakkındaki 4772 Sayılı Kanunu’nun 10. maddesinin iptali için Anayasa Mahkemesi’ne başvurma" isteminde bulundu. Yerel mahkeme de bu istemi kabul etti. 
     
     Kazandığımı ona verdim’ 
     Medeni Kanun’da yapılan değişikliğin kendisini korumadığını savunan 5 çocuk annesi Emir Ceran, davalardaki gelişmeleri iyi izleyebilmek için kursa gidip okuma yazma öğrendiğini belirterek, "Eşimle 10 yıl Türkiye’de, 10 yıl da yurtdışında çalıştım. 5 çocuğumun babası Almanya’da çalışırken onlara hem annelik hem de babalık yaptım. Büyüklerimi dinleyerek ailenin reisi’ diye kazançlarımı eşime verdim. O sürekli daireler, dükk nlar ve arabalar aldı ve hep kendi üzerine kayıt yaptırdı. Onun üzerine kayıtlı 3 daire, bir arsa ve bankada yüklü miktarda nakit para var. Şimdi 5 kuruş vermeden beni kapı önüne koymak istiyor" dedi. 
     
     Eşitsizlik yaratıyor 
     Emir Ceran’ın avukatı Mehrigül Keleş, karar sonrası yaptığı açıklamada yeni Medeni Kanun’un 17 milyon evli kadın aleyhine eşitsizlik yarattığını savunurken, Anayasa’nın evrensel hukuk kurallarına aykırı yapıldığını öne sürdü. Hüseyin Ceran’ın avukatı ise karara itiraz edeceklerini, gerekirse reddi h kim talebinde bulunacağını söyledi. 
     
İşte dava konusu madde      8 Aralık 2001’de yürürlüğe giren madde şöyle Türk Medeni Kanunu’nun yürürlüğe girdiği tarihten önce evlenmiş olan eşler arasında, bu tarihe kadar tabi oldukları mal rejimi devam eder. Kanunun yürürlüğe girdiği tarihten başlayarak bir yıl içinde başka bir mal rejimi seçilmediği takdirde, bu tarihten geçerli olmak üzere yasal mal rejimi seçilmiş sayılır. Medeni Kanun’un yürürlüğe girmesinden önce açılan boşanma ve iptal davaları sonuçlanıncaya kadar eşler arasında tabi oldukları mal rejimi devam eder. 
     



 GÜNCEL 





















</TEXT>
</DOC>
