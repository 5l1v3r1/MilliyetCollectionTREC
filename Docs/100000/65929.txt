<DOC>
<DOCNO> 65929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/ekonomi/eko06a.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin dalgalı kura geçiyor 
</HEADLINE>
<TEXT>

     Arjantin Ekonomi Bakanı Jorge Remes Lenicov, pesonun çarşamba günü dolar karşısında serbest dalgalanmaya bırakılacağını, böylece ocak ayı başlarındaki devalüasyondan beri yürürlükte olan ikili döviz kurunun terkedileceğini açıkladı. 
     Arjantin’de çalışanların, bankalara yatırılan altı maaş ve ücret çeklerini de limitsiz çekebileceklerini, böylece tüketim harcamalarının canlanacağını açıklayan Lenicov, emekliler ve işini kaybedenlerin de tazminatlarını bankalardan kısıtlamasız çekebileceklerini, ancak banka hesaplarındaki dondurma kararının diğer kısımlarının devam edeceğini söyledi. 
     2002 yılı kemer sıkma bütçesini de yasama organı Kongre’ye gelecek günlerde sunacaklarını vurgulayan ve Arjantin halkından, daha fazla fedak rlık’ isteyen Lenicov, düzenlediği basın toplantısında, "Arjantin iflasta. Ölüme yakın ekonomiyi toptan dönüştürürken, hiçbir mucizevi ve kolay çözüm yoktur’ dedi. 
     



 EKONOMİ 















</TEXT>
</DOC>
