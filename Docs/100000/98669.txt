<DOC>
<DOCNO> 98669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/soneko15.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa borsaları yükselişte... 
</HEADLINE>
<TEXT>

     Avrupa borsaları bugünkü işlemlerde finans ve sigorta sektörleri liderliğinde yükselerek geçen hafta ortalarında indikleri son beş yılın en düşük seviyelerinden uzaklaştılar. 
     Deutsche Telekom gelecekteki yönetimiyle ilgili spekülasyonlar nedeniyle yükseldi ancak İspanya'nın BSCH gelirlerinde büyük bir düşüş açıklaması banka sektörüne baskı yaptı. 
     Gözlemciler, son iki hafta boyunca gelirler, yön vermeyen görünümler ve muhasebe uygulamalarıyla ilgili endişeler nedeniyle fiyatların aşağı yukarı hızlı hareketlerinin ardından piyasalara görece sakin bir havanın geri geldiğini söylediler. 
     Avrupa çapında lokomotif hisselerden oluşan Eurotop 300 Endeksi saat 12 00'de yüzde 2.23 yüksek durumdaydı. Endeks geçen hafta yüzde 3.3, yılbaşından bu yana da yaklaşık yüzde 28 değer kaybetmişti. 
     Daha dar kapsamlı DJ Eurotop 50 Endeksi ise yüzde 2,77 yükseldi. 
     





</TEXT>
</DOC>
