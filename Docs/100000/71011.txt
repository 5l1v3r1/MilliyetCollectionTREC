<DOC>
<DOCNO> 71011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/ekonomi/eko07a.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplantıya gitmedi, görevden alındı 
</HEADLINE>
<TEXT>

Aycell Genel Müdürü Ekinalan, Telekom yönetim toplantısı yerine İstanbul’a gidince ipler koptu 
     HARUN GÜREK Ankara 

     Aycell Genel Müdürü Mehmet Ekinalan görevinden alındı. Türk Telekom’un TT cep telefonu işletmecisi Aycell’deki sürpriz görevden almaya, yanlış bütçe ve Ekinalan’ın kaynak talebinin görüşüldüğü yönetim toplantısına katılmamasının neden olduğu öğrenildi. Edinilen bilgilere göre, Aycell’in başına getirilen Ekinalan, ilk önce kaynak aktarımına gerek olmadığını bildirdi. Ancak sonradan 412 trilyon lira istedi. Tepkilere yol açan bu talebin görüşüleceği yönetim toplantısına da katılmayınca ipler koptu. Amerika’dan transfer eden TT Genel Müdürü İ. Hakkı Alptürk, istifasını istedi. Ancak Ekinalan istifa etmedi. Bunun üzerine Alptürk, önceki gün Yönetim Kurulu’nu toplayarak görevden aldı. 
     



 EKONOMİ 






















</TEXT>
</DOC>
