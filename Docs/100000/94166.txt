<DOC>
<DOCNO> 94166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur27.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in çürük dişine geçici dolgu yapıldı 
</HEADLINE>
<TEXT>

     Başbakan Bülent Ecevit'in diş muayenesinde üst damakta çürük olduğu belirlenen bir dişine geçici dolgu yapıldığı bildirildi. 
     Diş Hekimi Önder Kuşakçıoğlu, Başbakan Ecevit'in muayenehanesinde yaklaşık 1,5 saat kalmasının ardından sorular üzerine, Başbakan Ecevit'in 20 yıldır hastası olduğunu belirtti. 
     Kuşakçıoğlu, ''Başbakan Ecevit'in ağız sağlığı son derece iyi. 
     Üst çenede yarım protez var. Alt çenedeki bütün dişler ise kendisinin. 
     Başbakan'ın ağzı, 70 yaş üstü Türkiye'de bulunabilecek ender ağızlardan birisi'' dedi. 
     Kuşakçıoğlu, bugün yapılan muayenede Başbakan Ecevit'in üst çenedeki dişlerden birisinde çürük tespit ettiğini ve bu dişi tedaviye başladığını, geçici dolgu yaptığını belirtti. 
     Kuşakçıoğlu, bu arada, Rahşan Ecevit'in de diş kontrolünü yaptığını bildirdi. 
     





</TEXT>
</DOC>
