<DOC>
<DOCNO> 61861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko12.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde Jaguar satışı arttı 
</HEADLINE>
<TEXT>

     EKONOMİ SERVİSİ 

     Türkiye Otomotiv Distribütörleri Derneği verilerine göre 2001 yılında ithal otomobil ve hafif ticari araç satışları yüzde 72.5 kayıpla, 329 bin 798’den, 90 bin 775’e geriledi. Geçen yıl Türkiye’de toplam dokuz adet Ferrari satıldı. 2000 yılındaki Ferrari satış rakamı 11 olarak gerçekleşmişti. 
     Jaguar satışları ise geçen yıl yüzde 15.7 arttı. 2000 yılında 108 adet olan Jaguar satışları 2001’de 125’e yükseldi. 
     
Otomotiv, 2001’de tatil yaptı      Otomotiv Sanayii Derneği de 2001 yılı otomotiv sanayii sonuçlarını açıkladı. Günlük otomobil üretim kapasitesi 2 bin 300 adet olan sanayide iç pazara yönelik otomobil üretimi için 14 gün, toplam üretim için ise 76 gün çalışıldı. Açıklamaya göre üretim 2001 yılında yüzde 37 azalarak 270 bin 685 araçta kaldı. Otomobil üretimi ise 2000 yılına göre yüzde 41 azalarak 175 bin 343 adet oldu. Üretilen otomobillerin 142 bini ihraç edildi. 2001 yılı otomobil satışları da yüzde 72 azaldı. 2001 yılında toplam üretim içinde ihracatın payı yüzde 73, otomobilde ise yüzde 81’e ulaştı. Toplam motorlu araç ve aksam ihracatı 2001 yılında yüzde 62 artışla bir milyar 825 milyon dolar seviyesine çıktı. 
     



 EKONOMİ 


















</TEXT>
</DOC>
