<DOC>
<DOCNO> 57795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur06.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da kar yüzünden devrilen ağaçlar yolları kapattı 
</HEADLINE>
<TEXT>

     Bolu'da, iki gündür etkili olan kar yağışı yaşamı olumsuz etkiliyor, kar yağışı yüzünden 48 köy yolunda ulaşım sağlanamıyor. Abant yolu, kardan devrilen ağaçlar yüzünden yaklaşık 1 saat kapandı. 
     Karayolları ve Köy Hizmetleri yetkililerinden alınan bilgiye göre, iki gündür etkili olan kar yağışı nedeniyle ilde 48 köy yolu ulaşıma kapandı. 
     Kar kalınlığının 70 santimetreye ulaştığı Abant yolunda, bu sabah yoğun kar yağışı yüzünde yola devrilen 2 ağaç, yolun 1 saat kapalı kalmasına neden oldu. Ağaçların Karayolları ekipleri tarafından kaldırılmasıyla yol trafiğe açıldı. 
     Kar kalınlığının 50 santimetreye ulaştığı Bolu Dağı kesminde ise Karayolları ekipleri, yolun kapanmaması için yoğun çaba harcıyor. 
     Araçların zincirsiz seyrine izin verilmiyor. 
     Kar kalınlığı Kartalkaya'da 150, Taşlıyayla'da 120 ve kent merkezinde ise 25 santimetreye ulaştı. 
     Bu arada, Köy Hizmetleri ekiplerinin, kapanan 48 köy yolunun açılması için çalışmalarını sürdürdüğü bildirildi. 
     

     
</TEXT>
</DOC>
