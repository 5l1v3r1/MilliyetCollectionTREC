<DOC>
<DOCNO> 55116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/ekonomi/eko15.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasımda borsa güldürdü 
</HEADLINE>
<TEXT>

Geçtiğimiz ay altın yüzde 9.80, dolar yüzde 7.62, mark 8.53 oranında değer kaybederken, borsa yüzde 18.13'lük getiriyle yatırımcısını sevindirdi 
     Uluslararası Para Fonu IMF ve uluslararası piyasalardan sağlanacak kaynağa ilişkin gelişmelere odaklanan piyasaların beklentileri kasım ayında gerçekleşti. 
     Kasım ayının ilk günlerinde durgun bir seyir izleyen piyasalar, IMF Başkanı Horst Köhler'in, Türkiye'ye ek finansman konusunda IMF İcra Direktörleri Kurulu'nda yaptığı açıklamalar olumlu bir hava estirdi. Endeks 12,000 puanın üstüne çıkarken, aylık ortalama değer artışı yüzde 18.13 oldu. Altın ve dövizde ise önemli düşüşler gerçekleşti. 
     Ekim ayını 9,848.76 puandan tamamlayan endeks kasım ayının hemen başında 10,000 puanın üstüne çıktı. Sonraki hafta hacimsiz ve dar banttaki seyir, IMF'den gelen ek kaynak konusundaki olumlu haberlerle yükselişe geçti. Endeks 12,200 puanın üstüne ulaştı. Ayın son haftasında ise siyasi gelişmelerden kaynaklanan etkinin yanında k r satışlarına bağlanan düşüşler yaşandı. 
     
Altın ve döviz düştü      Altın ve döviz geçen ayı düşüşle kapadı. Altındaki aylık düşüşler yüzde 9'un üstüne çıkarken, doların aylık değer kaybı yüzde 7.62, markın yüzde 8.53 oldu. Kasım sonunda doların Türk Lirası satış fiyatı 1 milyon 480 bin lira, markın 676 bin lira, İngiliz Sterlini'nin 2 milyon 145 bin lira, İsviçre Frangı'nın 910 bin lira ve Fransız Frangı'nın da 204 bin 500 lira oldu. 
     Tahvil ve bononun kasım ayındaki getirisi ise yüzde 3.43 ile yüzde 5.15 arasında değişti. Bir aylık mevduat faizi net yüzde 4.28 kazandırdı. 
     Yatırım fonlarına katılma belgeleri aylık ortalama yüzde 4.20 oranında artış kaydederken, aylık reponun net verimi yüzde 4.26'ya ulaştı. Kasım ayında 24 ayar külçe altının gram satış fiyatı yüzde 9.66, Cumhuriyet altının satış fiyatı da yüzde 9.18 oranında düştü. Cumhuriyet altınının satış fiyatı ay boyunca 9 milyon lira gerileyerek, 89 milyon liraya, 24 ayar külçe altının gram satış fiyatı da 1 milyon 400 bin lira gerileyerek 13 milyon 100 bin liraya indi. 
     İstanbul Altın Borsası'nda İAB işlem gören külçe altının gram fiyatı ise kasım ayı boyunca yüzde 9.03 düşüş göstererek 13 milyon 100 bin lira oldu. 
     



 EKONOMİ 


















</TEXT>
</DOC>
