<DOC>
<DOCNO> 52848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/ekonomi/eko01.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan da kalite’ derse iyi şeyler olacak 
</HEADLINE>
<TEXT>

Özel kesim ile kamu kesimi arasında çok büyük bir kalite farkı ortaya çıktığını söyleyen Eczacıbaşı Holding Başkanı Bülent Eczacıbaşı, kamuda kötü yönetim sorunu olduğunu anlattı 
     EYLEM TÜRK AÇIK KOYU SOHBETLER 

     Toplam kalite yerine bütünsel kalite kavramını kullanıyorsunuz. Nedir bu bütünsel kalite 
     Bütünsel kalite, tüm kuruluşların uyum içinde çalışmasını hedef alan bir sistem. Toplam kelimesi bütün uyumu ifade edemiyor diye düşündük. Biz bu işe çok erken başladık. Toplam kalite kavramı Türkiye’de daha oturmamıştı. Bir de kelimelerle ilgili birazda takıntımız var bizim. Eczacıbaşı terimler kılavuzumuz var. Kendi sözlüğümüz var. Topluluk içinde iletişim kopukluğu olmasın diye. Böyle oturdu. Biz de bütünsel kalite demeye devam ediyoruz. 
     
     Eczacıbaşı şu ana kadar kaç kalite ödülü aldı 
     EBS’nin aldığı ödül, beşinci ödülümüz oldu. Buna Avrupa ödülü de dahil. Ancak biz ödülü bunun bir ölçüsü olarak görmüyoruz. Amaç değil, bir gösterge ve motivasyon aracı. Kuruluşun bütünsel kalite çalışmalarında geldiği aşamayı kanıtlayan bir gösterge. Ama asıl hedef olan yönetim kalitesinin iyileşmesi, maliyet sonuçlarının değişmesi, bunun sonuçlara yansıması. Bir de ödül de getirirse çok hoş. Biz çok gururlanıyoruz. Şirketin bu konudaki başarısı bir nevi kanıtlanmış oluyor. Ödül güzel bir motivasyon aracı. 
     
     Kaliteye inanmış bir yönetici krizde neler yapmalı 
     Krizlerden korunmanın en iyi yolu krizlere hazırlıklı olunup olunmadığını saptamaktır. Hazırlıklı olmayan kuruluşlar kriz geldiği zaman gecikmiş tedbirleri alarak zorlukları atlatmakta başarılı olamayabilirler. Krizin hiçbir zaman gelmeyeceğini düşünen kuruluşlar daha çok etkileniyor. Öncelikle krize hazırlıklı olmak lazım. Kriz geldiği zaman da mutlaka çalışanların da katılımıyla çözümler geliştirmek ve hiç vakit geçirmeden bunları uygulamaya koymak gerekiyor. Bunlar iyi yönetimin gerektirdiği önlemlerdir. 
     
     Özel sektör ile kamu sektörü arasında kalite konusunda nasıl bir fark var 
     Özel kesim ile kamu kesimi arasında çok büyük bir kalite farkı ortaya çıktı. Özel kesim genelde daha iyi yönetiliyor. Kamuda kötü yönetim sorunu var. Özel sektör Türkiye’yi tek başına ileriye götürecek dersek bir yanılgı içine gireriz. Çünkü kamu, özel kesimin başarısının üst sınırını belirleyen bir etken. Herşeyimizi kamu yönetiminin kalitesi belirliyor aslında. Kamu yönetimi sağlığa kavuşturulmadan bu üst sınırın aşılabileceği kanısında değilim. Kamu çok önemli bir engel olabiliyor. 
     
     KalDer kamu kuruluşlarını da kalite hareketinin içine çekmeye çalışıyor... 
     Evet ama bunu seralar kurmak, seraları yaygınlaştırarak bu seraların içinde kalite iklimi yaratarak, ülkeyi kaliteye kavuşturmak çabasına benzetiyorum. Halbuki yapmamız gereken bütün iklimi değiştirmek. Sorunu kökünden çözmek gerek. 
     
     Sorunun kökündeki ne 
     Türkiye’nin hangi sorununa baksan bir siyasi sistem sorunu ortaya çıkıyor. Çünkü ülkenin nasıl yönetildiğiyle ilgili bir sorun var. Siyasi sistem onu belirliyor. Siyasi sistemin bozuk olduğu bir ortamda kalite hareketi ancak bu işe gönül vermiş kamu yöneticilerinin kalite ilkelerini uygulamalarıyla olabilir. Çok olumlu olur ama sorunu halletmez. 
     
     Ne yapmak gerekir 
     Ankara’ya gitmek lazım. Ankara’yı bütünsel kalite tutkunu yapmamız lazım. Özel sektörde kaliteye verilen önem, kamu kuruluşlarına da örnek olacaktır. Ve günün birinde Başbakanımız çıkacak ve diyecek ki Türkiye’de bütünsel kalite uygulanacak’ o zaman iyi bir şey olacak. 
     
Kalite şirketleri krizden korur’      Kaliteye inanan şirketler, krizlerde avantajlı mı 
     Kaliteye inanan şirketlerin krizden korkmaması gerek. Bütünsel kalite, yönetim kalitesinin iyileşmesini hedef alan bir süreç. Kuruluşların başına gelen belalar yönetim hatalarından geliyor. Tabi kalite uygulayanlar yönetim hataları yapmazlar diye bir şey yok. Ama kuruluşlarda sorunları dışsal etkenlere yükleme eğilimi var. Ekonomi kötüye gitti, dünya durgunluğa girdi gibi. Sadece dışsal etkenlerle kurumların kaderi belirlenmiyor. Bir numaralı etken, yönetim kalitesi. 
     
     Kuruluşlar hangi hatayı yapıyorlar 
     İyi yönetilen kuruluşlar aşırı risklere girmezler. Krizleri öngörmekte daha başarılı olurlar. Krizler gündeme geldiğinde önlemleri süratle almak, yaratıcı çözümler geliştirmek ve bunları süratle uygulamaya koymak açısından daha başarılı olurlar. Tabiki etkilenirler ama daha başarılı bir yönetimin getirdiği bütün avantajları kullanırlar. 
     



 EKONOMİ 














</TEXT>
</DOC>
