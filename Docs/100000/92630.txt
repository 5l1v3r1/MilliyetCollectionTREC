<DOC>
<DOCNO> 92630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun24.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler G-8'in açıklamasından memnun 
</HEADLINE>
<TEXT>

     Filistinliler, gelişmiş sanayi ülkelerinin G-8 , Filistin devletinden yana tavır almasına memnun oldular. 
     Filistin lideri Yaser Arafat'ın danışmanlarından Nebil Ebu Rudeyna, AFP muhabirine, ''Filistin devleti kurulmasına ilişkin G-8 açıklaması, Filistin halkı için cesaret verici olmuştur'' dedi. 
     Rudeyna, ''AB, Kanada ve Rusya, dengesiz Amerikan politikasını sarsmıştır. Bu da ABD için hezimet demektir'' diye konuştu. 
     Rudeyna, uluslararası toplumdan da İsrail'in Filistin topraklarından çekilmesini ve barış görüşmelerinin yeniden başlamasını sağlamasını istedi. 
     Sekizler Grubu, dün akşam Kanada doruğu sonunda yayımladığı sonuç bildirisinde, ''güvenli sınırlar içinde yan yana yaşayan İsrail ve Filistin devletleri temeli üzerinde Ortadoğu barışı için çalışacaklarını'' bildirmişlerdi. 
     





</TEXT>
</DOC>
