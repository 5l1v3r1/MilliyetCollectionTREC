<DOC>
<DOCNO> 88257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/cemal.html </URL>
<DATE> 2002/06/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Avrupa Birliği konusunda gaflet içinde olanlar 
</HEADLINE>
<TEXT>

     Avrupa Birliği’nin Helsinki zirvesi. 1999 yılı aralık ayı. Türkiye’nin AB adaylığı resmen tescil ve ilan ediliyor. Başbakan Ecevit Helsinki’de bir basın toplantısı düzenliyor. 
     Şu sözlerinin altını çiziyorum "Avrupa artık Türkiye’siz olamaz ancak Türkiye de Avrupa’sız olamaz Bu ikili gerçeği herkes kabul etmelidir." 
     Şöyle devam ediyor 
     "Türkiye, Kipling gibi Doğu ile Batı’nın hiçbir zaman bir araya gelemeyeceğini söyleyen veya Huntington gibi uygarlıklar çatışmasının kaçınılmazlığını düşünenlerin kehanetlerini de boşa çıkaran bir ülkedir." 
     Şu sözler de Ecevit’in 
     "Boğaziçi köprüleri sadece İstanbul’un iki yakasını değil, Avrupa’yla Asya’yı da birleştiriyor. Yalnız coğrafi anlamda değil, siyasal ve kültürel anlamda da iki kıtayı birleştiriyor. Türkler yaklaşık altı yüzyıldır Avrupalı... Ama yalnız Avrupalı değil, aynı zamanda Asyalı, Kafkasyalı, Ortadoğuludur. Türkiye yalnız Türkiye ile Asya arasında değil, Hıristiyanlık ve Musevilikle İslamiyet arasında da canlı bir köprüdür." 
     Başbakan Ecevit, 1999 Helsinki zirvesindeki basın toplantısını Türkiye’nin AB üyeliğinin fazla gecikmeyeceğini, hükümetinin bu hedefe sanılandan çok daha çabuk varacağını vurgulayarak bitirmişti. 
     Ecevit’in iki buçuk yıl önceki bu sözleri Türkiye açısından bir gerçeğin daha altını çiziyordu 
     Avrupa hülyası 
     Bu hülyanın kökleri eskilere gider. 
     Türkiye’de sokaktaki adamın gözünde Avrupa aş ve iş demektir. 
     Kalkınma ve refah anlamına gelir. 
     Daha iyi yaşamaktır Avrupa. 
     Özellikle aydınların gözünde ise demokrasi ve insan hakları demektir Avrupa... 
     Yaşadığımız topraklarda Batı tercihi daha Osmanlı döneminde yapıldı. Tarihsel yürüyüş, Atatürk ve dava arkadaşlarının Cumhuriyet devrimi ile devam etti ve büyük bir ivme kazandı. 
     Türkiye, Batı’nın değerler coğrafyası içinde yaşama kararını son derece bilinçli verdi. 
     Neydi bu değerler 
     Laik Cumhuriyet’ti. 
     Hukuk devrimiydi. 
     Kadın - erkek eşitliğiydi. 
     Demokrasiydi. 
     Hukuk devletiydi. 
     İnsan haklarıydı. 
     Yani Batı’yı Batı yapan değerler çerçevesiydi. Ve Türkiye bu çerçeveyi kabul ederken, Avrupa Birliği henüz tarih sahnesinde yoktu. 
     Kısaca 
     Türkiye Batı’da 
     Ama Doğu’dan kopuk mu 
     Hayır, olamaz da. 
     Türkiye için denir ki 
     "Batı’yı Doğu’ya, Doğu’yu Batı’ya götüren ülke..." 
     İki dünyanın, iki farklı kültürün kavşak noktasındaki bu köprü konumu - ya da her iki tarafa da uzanan kökleri - bizim ülkemizin zenginliğidir. Birçok alandaki yaratıcılığının kaynağıdır. Daha önemlisi, ekonomik ve siyasal kısıtları yüzünden bir türlü tam kullanamadığı potansiyel gücüdür. 
     Bir yandan çok dinli, çok kültürlü, çok milliyetli bir imparatorluğun mirasçısı Müslüman bir ülke olmak... Ama aynı zamanda Batı’nın değerler coğrafyasında demirlemek... 
     İşte bu iki temel özelliktir, Türkiye’yi ilginç, zengin ve büyük yapan, daha da büyük ve kuvvetli yapacak olan... 
     Türkiye bütün bu nedenlerle Avrupa yolundaki tarihsel yürüyüşüne çıktı. Türkiye kamuoyunun ezici çoğunluğu o yüzden bu tarihsel yürüyüşü destekliyor. Bunun içindir ki 175 sivil toplum kuruluşu dün İstanbul’da Türkiye’yi AB içinde görmek istediklerini açıklamış bulunuyor. 
     Cumhurbaşkanı Sezer’in olumlu girişimiyle yarın Çankaya Köşkü’nde toplanacak liderler zirvesi, dileriz, Türkiye’yi Avrupa yolundan saptıracak görüşlere itibar etmez. 
     Çünkü Türkiye’yi Avrupa yolundan saptırmak isteyenler, Atatürk’ün çağdaş uygarlık hedefine de, özgür ve zengin Türkiye özlemine de ters düşen bir aymazlık, eski deyişle gaflet içindedirler. 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
