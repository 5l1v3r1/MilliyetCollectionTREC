<DOC>
<DOCNO> 70790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sontur28.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeklerin saldırısına uğradı, korkudan kalp krizi geçirip öldü 
</HEADLINE>
<TEXT>

     Edirne'nin Havsa İlçesi'nde alkollü olarak evine giderken köpeklerin saldırısına uğrayan Mehmet Ülkü 45 , köpeklerle mücadele ederken kalp krizi geçirip, öldü. 
     Havsa İlçesi'ne bağlı Arpaçköyü'nde meydana gelen olayda, yalnız yaşayan Mehmet Ülkü 45 , gece yarısı alkollü şekilde evine giderken, yaklaşık 15 başıboş köpeğin saldırısına uğradı. Ülkü, köpeklerle yaptığı boğuşmayı, evinin 5 metre yakınına kadar sürdürdü. Ancak mücadele sırasında daha fazla 
     dayanamayan Ülkü, olay yerinde geçirdiği kalp krizi sonucu yaşamını yitirdi. Havsa Jandarma Komutanlığı'na bağlı ekiplerin olay yerinde yaptığı incelemede, Ülkü'nün tüm giysisinin köpekler tarafından parçalandığı, vücudunun kafa, omuz ve gövde bölümünde büyük ısırıklar olduğu görüldü. Yetkililer, Ülkü'nün cesedinin, Trakya Üniversitesi Tıp Fakültesi Hastanesi Adli Tıp Kurumu'na gönderildiğini bildirdi. 
     






</TEXT>
</DOC>
