<DOC>
<DOCNO> 81564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/magazin/yazdud.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Abazoğlu dünyaya açılacak 
</HEADLINE>
<TEXT>

Sosyetik doğum günlerinin adresi Çapamarka, lezzet ve eğlencede Gatto farkı, Soprano’da Dr. Ferhat, Reina, Special Cafe, İstanbul’da yeni lezzet durağı İş Kuleleri’, Şaziye’de Kenan bir harika... 
     Ara sıra Nişantaşı’nda turlamak iyi oluyor. Geçen sabah bir arkadaşımı mamografi çekimi için İntermed’e götürdüm. 
     40 yaşından sonra ihmale gelmiyor, biliyorsunuz. Yılda 
     bir kez mamografi çektirmeyi gelenek haline getirin sevgili bayanlar. Neyse, cumartesi olduğu için iş hafifti. Öğle yemeği yemek ve sizlere de yeni bir 
     yer önermek amacıyla dolaşırken, 
     bir süredir methini işittiğim Special Cafe Restaurant’ aklıma geldi. 
     Ev yemekleri ve ızgaralarıyla ünlü. Nişantaşı-Ihlamur Yolu üzerinde hayli şık bir yer. Çeşit çok, üstelik ekonomik. Teşvikiye’de oturan kankam Bekir Saçar’ın sevgili karısı Aslı evde yemek yapmadığın gün bu adres uygun, bilgin olsun. Special’da yemek fişi, Multinet, kredi kartı geçerli. Mönüde yok, yok. 
     İş yerleri ve evlere servis de yapılıyor. Döner, iskender, Çin usulü piliç, 
     Special tantuni, piliç şinitzel, kavurma, haşlama çeşitleri, karnıyarık, etli türlü, kuru fasulye, her çeşit çorba, salata... Bir de ev baklavası var ki bol şuruplu, aman Allah Diyet filan hak getire. Ton balıklısından tavuklusuna kadar her çeşit salata, ızgaralar, dürüm çeşitleri mevcut. Bir de her hafta değişen ekstra mönüleri var. Bizim gittiğimiz gün domates çorbası, tas kebabı, pilav, salata ekstra mönüydü ve tek fiyattı 
     4 milyon 200 bin lira. Kişi başı 3-5 milyona çıkabilirsiniz. Ispanaklı börek, su böreği, mantı da bir harika. Telefon numarası 0212 232 55 00. Göğsünde beze olan arkadaşım, temiz raporlarını alınca o akşam beni Ortaköy’deki Reina’ya davet etti. Kutlamak için. 
     Ben de yemekten sonra gittim. Maşallah kimi ararsanız orada. Sanki şöhretler resm-i geçit yaptı. Adı hakemlerin rüşvet olayına karışan Ali Feyzi Bir Aliço ’in manken sevgilisi Melek Yargıcı, hızlı çapkınlardan Emre Kütük, Yılmaz Bektaş, Varol Kaynar, Baran Süzer ve manken Ömer Seval’in gözleri güzellerin üzerindeydi. Manken Selin Toktay kız arkadaşıyla geldi. Kilo almış, yanakları tombullaşmış, yüzü şişmiş. 
     O kadar çapkını bir arada görünce erken çıktı. Ne yapsın kızcağız, kime selam verse sevgilisi diye üzerine kalıyor. Ali Sunal, Kenan ve Ozan Doğulu kardeşler ile sohbet ediyordu. Daha sonra Ozan The Mix’in, Kenan da Şaziye’nin yolunu tuttu. Bir ara Reina’nın ortağı Ali Ünal ve büyük patron Mehmet Koçaslan ile sohbet ettik. Mehmet delikanlı çocuk ama üzerine çok geliyorlar. Valla benden söylemesi, bazı kişiler ayağını denk almalı. Eve geldiğimde saat 03.00’tü. 
     
Çapamarka’da Saffet’e sürpriz doğum günü, İş Kuleleri      Mirror’a sık gittiğim halde İş Kuleleri’nde bulunan Kule Çarşı’yı dolaşamamıştım. Sırdaşım İsmail Akkaya ve can dostum İzzet Çapa ile birlikte teftişe çıktık. Akmerkez, Galleria, Profilo gibi bir yer ama maalesef bomboştu. İçinde çeşitli butikler, Gima Alışveriş Merkezi 
     ve bence herkesin kesesine uygun 
     irili-ufaklı restoranlar var. Turlarken İzzet’in vazgeçemedikleri arasında 
     olan, başarılı işletmeci Tolga Sezgin’e rastladık. People ve Çapamarka’nın da işletmecisi olan Tolga bir süre Miami’de kalıp parlak fikirlerle Türkiye’ye döndü. Tabir-i caiz ise eşek gibi çalışıyor. Son günlerde Tolga’yı, 
     Deniz Akkaya ile sıkı-fıkı görüyorum. Yeri gelmişken, pazar sabahları Çapamarka’nın brunch’ı pek keyifli oluyor. Ben Kule Çarşı’yı anlatıyordum değil mi Efendim, 4. Levent’teki 
     Kule Çarşı’yı içimize sindire sindire dolaştık. İsviçre, Fransa ve Amerika’nın çeşitli kentlerinde gördüğüm Marche Restaurant Mövenpick bana çok ilginç gelmişti. İş Kuleleri’nde şubesinin açıldığını farkedince "Oturalım" dedim. Ama İzzet sushi, İsmail ise Çin yemeği konusunda ısrar ettiler. Marche’de farklı ülke mutfakları buluşur. Herşey gözünüzün önünde yapılır. Sizler tezgahtan domatesleri, 
     soğanları, her çeşit sebzeyi seçip 
     aşçıya teslim edersiniz. Yurt 
     dışında Marche Restaurant Mövenpick’in müşterisi fazladır, bakalım Türkiye’de tutacak mı Hafta içi 07.00-22.00, haftasonu 10.00 22.00 saatleri arasında açık. Sabah kahvaltısı, öğle yemeği ya da çay saatinde gidebilirsiniz. Telefon numarası 
     0212 316 53 60. Akmerkez’de şubesi olan meşhur Sultanahmet Köftecisi, İş Kuleleri’nde de dükkan açmış. İndirimli mönüleri var. Bir porsiyon köfte, salata ve içecek 4.5 milyon lira. Ekonomik mönüleri de mevcut 4 tek sandöviç 
     ve içecek 2 milyon 600 bin. Yani kimse aç kalmaz. Her çeşit ızgara, kaşarlı, baharatlı köfteler, bonfile çeşitleri, hamburger, pilav, piyaz var. Salata reyonunda ise 4 çeşit 1.5 milyon, 
     6 çeşit 2 milyon lira. Tatlı olarak irmik helvası ve Kemalpaşa koymuşlar vitrine. Unutmadan, paket servis de yapılıyor. Telefon numarası 
     0212 279 07 35. Benim daha önce gittiğim, hatta eve de servis yaptırttığım Tezbalık’ı da unutmamak lazım. Sinema ve konser öncesi ya da sonrası gidilebilecek Tezbalık’da sandöviç çeşitleri çok 
     güzel. Baget ya da burger ekmekten yapıyorlar. Fiyatlar 2-3.5 milyon arasında. Tezbalık’ın telefon numarası 0212 284 05 05. İzzet ile İsmail tutturunca Çin mutfağıyla sushinin 
     iç içe olduğu Sushi Co ve Chinese in Town’a oturduk. İzzet, sağolsun, iki masayı birleştirip ne var, ne yoksa istedi. Halbuki ben azar azar getirtip ağız tadıyla yedikten sonra ilaveler yapmayı seviyorum. İzzet ile bir türlü anlaşma sağlayamadık. İsmail ise yiyor mu yutuyor mu belli değil. İki saniyede tabağı süpürüyor. Chinese’de her 
     gün 12.00-17.00 arası promosyon 
     var. Paket servislerinde 1 ana yemek, yanında pilav veya erişte alana içecek bedava. Bir de set mönüler mevcut. Seçtiğiniz çorba, tavuk yemeği, sebzeli pilav, erişte ve meşrubat 
     11.5 milyon. Çin restoranlarındaki her türlü lezzet ve çeşit burada da var. Biz o gün ortaya Çin böreği, çıtır Çin mantısı, kızarmış kalamar, tatlı-ekşi soslu tavuk, karışık sebzeli dana eti, soya filizi, sebzeli erişte ve 11 parça sushi çeşidi bulunan set mönü Sushi Queen söyledik. Hesabı İzzet ödedi. Ama öğrendim, kredi kartı geçerliymiş. Fiyatlar Chinese in Town’da 
     3-16 milyon. Sushi’de ise 
     2 milyondan başlıyor, 
     24 milyona kadar çıkıyor. Paket servisi var. Telefon numarası 0212 279 32 22. Çin restoranında yediğim ballı muz 
     kızartması beni kesmediği için çıkışta hemen karşısındaki Divan Kafeterya’ya girdik. İzzet ve İsmail’in tatlı ile araları pek yoktur. Ben Divan kup yedim. Bu arada sabahları Divan Kafeterya’da müthiş kahvaltı seçenekleri olduğunu öğrendim. Bizimki, yani İzzet, sağlıklı beslenmediği ve hep dışarıda yediği için bazen burada kahvaltı yapmış, 
     memnun da kalmış. Bütün mönüler seçenekli. Kahvaltı tabağı dışında kruvasan, yumurta, sandöviç, tost çeşitleri, karışık ekmek sepeti, büfede tahıl gevrekleri, taze meyve var. Kahvaltı tabağında beyaz peynir, kaşar peyniri, tereyağı, salam, jambon... Zaten paket mönü ve 3 milyon 250 bin lira. Kruvasan çeşitleri içinde salamlı, karışık, beyaz peynir seçenekleri var. Fiyatları 750 bin-2 milyon 250 bin lira arasında değişiyor. Normal bir kahvaltı kişi başı 5 milyona geliyor. Telefon numarası 0212 325 18 37. 
     Sevgili 
     Muzi Karaata, ünlü bir butikçi ve arkadaşlığından müthiş keyif aldığım bir insandır. 12 yıldır birlikte olduğu Saffet Arıkan da öyle. Muzi ve kızkardeşi Gülsüm Bölükbaşı, Saffet’e sürpriz bir doğum günü partisi düzenleyince tüm randevularımı 
     iptal ettim. Yer Çapamarka’ydı. Son günlerde sosyetenin gözde mekanı ya, herkes doğum gününü burada kutluyor. Hatırladığım örnekler Nilgün Delikan, Hale Dicleli, Selda Gocay, Selin Boronkay... 
     O gece kalitesini yıllardır bozmayan, eğlence dünyasının efendiliğiyle tanıdığı genç iş adamı sevgili Şükrü Ağabey Çakır ve güzel karısı Serpil ile birlikteydim. Grupta sırdaşım İsmail Akkaya, Sedef Bozok, Feyza Kırca, sevgili Altay, Muzi’nin dünyalar güzeli kızı, antikacı Erhan Karaveziroğlu, Hande Yener de vardı. Mehmet Usta ve Anita çok özel bir mönü hazırlamışlar. Mersin’den özel getirtilen Mersin çökeleğinden yapılan çökelek salatası, kerevizli Ermeni pilakisi, çiğ balıklar, orospu mantısı, kıymalı ızgara börek, humus, mercimek 
     köftesi... Mezelerle doyduk. Ara sıcak olarak yaprak ciğer, kağıtta pastırma, Lübnan köfte, peynirli sahanaki geldi. Enfesti. Ana yemeğe yer kalmadı ama ben ızgara tavuk, yanında ıspanak ve patates püresi istedim. Masadakiler ise çalgılı yahni ile sacta et ve tavuk kavurmayı tercih ettiler. Çapamarka yine tıklım tıklımdı. Kanal D Genel Müdürü Murat Saygı, Seba İnşaat’ın ortaklarından sevgili Engin Keçeli ve güzel karısı Selen, Nilgün- Ülkan Delikan, Ahmet Us, bütün gece birbirlerinin kulaklarına aşk şarkıları fısıldayan Siren Ertan ile Gökhan Çarmıklı, Ankaralı iş adamı ve sevgili büyüğüm olan Bodrum Manastır Oteli’nin sahibi Sadri Şener ve zarif eşi Yüksel eğlenenler arasındaydı. Finali, Kenan 
     Doğulu’nun sahne aldığı Şaziye’de yaptık. Şu Kenan bir harika. Son zamanlarda canlı müziğe pek tahammül edemiyorum. Üstelik o gece masamız sahnenin dibindeydi ama valla zevkle izledim Kenan’ı. Kim ne derse desin, Kenan Doğulu’nun sahnede bambaşka bir karizması, performansı var. Repertuvarı çok geniş, gençlik onu dinlerken coşuyor. Masaya sevgili arkadaşlarım ve Şaziye’nin ortağı Aykut Kutluel ile Nedim Binler geldi. Eğlencenin doruğuna çıktık. 
     
Gatto, Soprano ve Cengiz Abazoğlu      Sonunda Dr. Ferhat Göçer’i Soprano’da dinledim. Gatto ve Soprano’nun ortaklarından sevgili Süleyman 
     Köse ile Raşit Karakuş gerçekten 
     çok iyi çocuklar o gece bizi yalnız bırakmadılar. Üstelik haftasonuydu. Allah gönüllerine göre veriyor. Bu arada Mustafa Ulusoy’un karısı ve şirketin ortağı Ferda Hanım, eski arkadaşım Filiz Varta ile aynı masadaydı. Sohbet ederken Soprano’nun yazlık kısmını Gatto’nun teras katında açacaklarını öğrendim. İşletmeye Ferda Hanım’ın güzel kızı Selen yardım ediyor. Halkla ilişkileri ise eski hostes Dilek Demirel yapıyor. Önce Gatto’nun barında bir şeyler içip atıştırdık. Sevgili Aykut Işıklar, Gökhan Adlı ve Ebru Şimşek ile sohbet ediyordu. Ebru aklı başında, düzgün bir kız, Gökhan da öyle. Ebru albüme hazırlanıyormuş, çok da iddialı. DJ David Şaboy çok güzel çalıyor. Soprano’daki yemekte herkes farklı bir şey istedi. Deniz mahsulleri risotto, levrek ızgara, kuzu pirzola birbirinden lezzetliydi. Yemek ve eğlencede gerçekten başarılılar. Soprano’da sahneye çıkan Ferhat Göçer’in cerrah olduğunu biliyor musunuz Muhteşem bir de sesi 
     var. Nihavend aryalar söylüyor, çok beğendim. Dr. Ferhat Göçer, Kuşadası Altın Güvercin Festivali’nin mimarı Ali Rıza Türker’in prodüktörlüğünde Eda Berker ile birlikte Kahya, Yahya ve Diğerleri’ adı altında bir albüm çıkaracak. Bu albümde, festivalde derece alan 14 şarkı olacak. Nerede kalmıştık .. Salon şefi Ali Öksüz, garsonlar Zeki Eroğlu, Hasan Başkaya, Erdal Şanlı servisi aksatmıyorlar. 
     Çok şık aileler, hanımlar gönül rahatlığıyla eğleniyorlar. Müşteri ağırlığı Musevilerde. Gatto ve Soprano’nun telefon numarası 0212 270 13 48. Yarın Lütfi Kırdar Uluslararası Kongre ve Sergi Sarayı’nda muhteşem bir defile gerçekleşecek. Defilenin mimarı, genç ve başarılı modacı Cengiz Abazoğlu. Defile öncesi Cengiz ile telefonda sohbet ettik, çok heyecanlı. Cengiz, ilkbahar-yaz kreasyonlarını sunacak White Line’ adlı defile için özel giysiler hazırlamış. Kıyafetler, geçen yıl tüm dünyada yaşanan terör ve şiddet olaylarının yanı sıra ülkemizde meydana gelen doğal felaketlerin 
     sebep olduğu negatif enerjiyi defileyi izleyenlerde pozitif enerjiye dönüştürecekmiş. Mercedes Benz’in sponsorluğunda düzenlenecek 
     defilenin geliri, Tüvana Okuma İstekli Çocuk Eğitim Vakfı TOÇEV ’na bağışlanacak. Cengiz, İstanbul’da haute couture haftası düzenlemek üzere kolları sıvamış. Amacı, hazır giyimde bir dünya markası olmak. Bana 
     kalırsa olur da. Yurt dışına açılma 
     konusunda da bazı bağlantılar yapmış. İlk sıralarda New York, Miami, 
     Paris ve Londra var. Bu akşam Habertürk’te Kenan Erçetingöz Yüz Yüze’ adlı programıyla ekranlara dönüyor. Bilginize. Evet, bugünlük de bu kadar. En kötü gününüz benimkinden iyi olsun efendim. 
     
     



 MAGAZİN 










</TEXT>
</DOC>
