<DOC>
<DOCNO> 59054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yazar/akyol.html </URL>
<DATE> 2001/12/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fikir suçu 
</HEADLINE>
<TEXT>

     FİKİR hürriyetiyle ilgili ceza maddelerindeki değişiklikler konusunda liderler anlaştı... 
     Ondan önce, bizdeki yasak yayınlar sorunundan bahsetmek istiyorum. 
     Yakın tarihimiz konusunda ciddi bir uzman olan tarihçi Doç. Dr. Ali Birinci, sohbetimizde söyledi Abdülhamid'in 25. Cülus Senei Devriyesi tahta çıkış yıldönümü münasebetiyle 1901 yılında bir basılı eserler bibliyografyası yayımlanmış, bir de yasak yayınların listesi... Buna göre, 25 yıl içindeki yasak yayın sayısı 1025 imiş... 
     Meşrutiyetçi yayınlar bile yer almış olmalıdır bu yasaklar listesinde... 
     1975 yılında da PTT bir "Yurda Sokulması ve Elden Ele Geçmesi Yasak Yayınlar" listesi yayımlamış, oradaki yasak yayın sayısı ise Cumhuriyet'ten itibaren 3636... 
     Tabii okuryazarlık ve yayın sayısı çok arttığı için yasak sayısı da çok artmış... Sovyetler'i öven yayınlar da listede yer almış olmalı... 
     
     YASAK yayın listeleri çağımızda hızla küçülüyor kişilik hakları konusunda mahkeme kararlarıyla ve terörü övmeyle sınırlı hale geliyor. 
     Bazen yasaklar pek etkili olmuyor hatta tersine sonuçlar doğurabiliyor Bizdeki ayrılıkçı hareketin serpilip gelişmesinde İsmail Beşikçi'nin "yasak" yayınlarının az mı rolü olmuştur Yasak olduğundan, içindeki saçmalıklar da tartışılmamıştır. 
     Zamanımızda tartışma ve eleştiri, 'zararlı fikirler'e karşı, yasaklardan daha etkili bir cevap oluşturmaktadır. 
     Türkiye de fikir hürriyetini genişleterek yasaklar listesini küçültme yolunda... Hükümet düzeyinde konuyla ilgili MHP'li Devlet Bakanı Faruk Bal dün şunları söyledi 
     "Türkiye'nin dirliğini ve kamu düzenini koruma ihtiyacıyla, fikir hürriyeti alanındaki evrensel gelişmeleri birlikte gözeterek düzenlemelere gidiyoruz. Temel ölçü, Ulusal Program'dır. Ceza Kanunu'ndaki 312. ve 159. madde ile TMY'deki değişiklikler konusunda sayın liderler uzlaşmışlardır." 
     
     MADDELER üzerinde ayrı yazımda genişçe durmak istiyorum. Şimdilik şunları belirteyim... 
     28 Şubat'tan ilham alan uygulamalarıyla yoğun eleştirilere konu olan 312. maddede "tahrik"in suç olması için "kamu düzenini bozma ihtimalini yaratacak şekilde" olması kaydı getiriliyor, ifade hürriyeti bu ölçüde genişletiliyor. 
     159. maddede ise ceza azaltılırken cezalandırma alanı genişletiliyor. "Devletin askeri ve emniyet muhafaza kuvvetleri" hakkında bundan sonra "kısmen" de olsa küçük düşürücü beyanlarda bulunmak, yazı yazmak suç sayılacak Halbuki mevcut kanunda tümünü kastetmek şartı aranmaktadır. Yeni tasarı bu bakımdan bir geriye gidiştir 
     Terörle Mücadele Yasası'nın 7. ve 8. maddelerinde, fiilin suç olması için "kasten" şartı getiriliyor. Propaganda, "Terör araçlarına başvurmayı teşvik edecek şekilde" yapıldığında suç sayılıyor. Bu evrensel kıstaslara uygun bir formülasyondur... 
     Konuyu tekrar ele alacağım... Şimdi, 159. maddedeki geriye gidişe tekrar dikkat çekmek isterim... 
     
     







Fikir suçu 


Marmaris’e veda 


16.2 milyar dolarlık gezi 


11 Eylül rüzgarında Türkiye'nin Avrupa yolu... 


Arjantinleşmemek 


Ulusal buluş yarışması 


Ça ça yerine tango 


"Aşka Davet" hem de bugün 


AB için tam hız... 


Kur bir Vakıf, bak keyfine.. 


Buyurun tartışmaya 


Türk ekonomisi nasıl battı, kim batırdı 


Romantik ve hasbi Fenerbahçelilik... 


Batan bankaların denetçileri kim 


Suyun çocukları Sudan Kalp şiiri 





Vergi iadesi kalkarsa vergi kaçağı daha çok artar 





</TEXT>
</DOC>
