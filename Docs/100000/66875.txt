<DOC>
<DOCNO> 66875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/spor/bavr.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan futbol 
</HEADLINE>
<TEXT>

     Hakan resitali 
     İTALYA Ligi’nde Hakan Şükür, Parma’nın deplasmanda Brescia’yı 4 - 1 mağlup ettiği maçta oynadığı başarılı futbol ve attığı golle takımının galibiyetinde büyük pay sahibi oldu. İlk onbirde sahaya çıkan Hakan, önce 5. dakikada Micoud’nun attığı golün pasını verdi, 7. dakikada da Di Vaio’nun ortasında usta bir vuruşla fileleri havalandırdı. Hakan 63. dakikada alkışlarla yerini Bonazzoli’ye bıraktı. Parma’nın diğer iki golü ise Di Vaio’dan geldi. 
     
     Nihat’a övgü yağdı 
     MEHMET ÇİFTÇİ 

     İSPANYA’DAKİ futbol elçimiz Nihat, Real Sociedad’ın Villareal ile oynadığı karşılaşmanın son 27 dakikasında ortaya koyduğu futbolla tam not aldı. İspanyol basını genç yıldız için, "İnanılmaz hızlı, çevik ve oyunun her tarafına ayak basan bir oyuncu" yorumlarını yaptı. El Diario Vasco gazetesi, Nihat’a 10 üzerinden 8 verdi ve 90 dakika forma giymesi gerektiğini vurguladı. El Mundo Deportivo gazetesi de "Toshack’ın garanti verdiği kadar var" başlığını kullanarak "Sağ kanadı Türkler ele geçirdi. Nihat ile Tayfun, Real Sociedad’ı uçuracaklar" diye yazdı. 
     
     En hızlı Tugay 
     NEVSAL ALEVLİ 

     İNGİLTERE’DE Türk futbolunu başarıyla temsil eden isimlerden Tugay Kerimoğlu, geçtiğimiz yılın en hızlı şutunu atan oyuncu seçildi. 3 Kasım’daki Southampton maçında 27 metreden attığı golünü 134 kilometre hızla filelere bırakan Blackburn Roverslı oyuncu, rakiplerine fark attı. Skysport tarafından yapılan ve Sunday Times gazetesinin spor ekinde yayımlanan araştırmada Liverpoollu Riise 109 kilometre ile ikinci, Bolton Wandererslı Ricketts ise 107 kilometre hızla üçüncü sırada yer aldı. 
     
     Milan batıyor 1-1 
     FATİH Terim’i görevinden alıp, takımın başına Carlo Ancelotti’yi getiren İtalyan Milan, irtifa kaybediyor. 21. dakikada Laziolu Stankovic’in golüne 90 2’de Kaladze ile yanıt veren Kırmızı - Siyahlılar, 33 puanda kalırken, Roma’dan 11, Inter ve Juventus’tan 10, bu üç güçlü rakibinden toplam 31 puan fark yiyerek, şampiyonluk değil ilk üçe girme şansını dahi ateşe attı. Milan’da Ümit yedek soyundu. 
     
İNGİLTERE PREMIER LİGİ Leeds - Liverpool 0 - 4 Arsenal - Southampton 1 - 1 Everton - Ipswich 1 - 2 Fulham - Aston Villa 0 - 0 Leicester - Chelsea 2 - 3 Manchester Utd. - Sunderland 4 - 1 Newcastle - Bolton 3 - 2 West Ham - Blackburn 2 - 0 Derby County - Tottenham 1 - 0 Middlesbrough - C.Athletic 0 - 0      1. Manchester Utd 51p , 2. Newcastle 49p , 3. Liverpool 49p 
     
ALMANYA LİGİ Hamburg - 1860 Münih 2 - 1 Werder Bremen - Stuttgart 1 - 2 Nurnberg - E.Cottbus 2 - 0 H.Berlin - Freiburg 1 - 1 Wolfsburg - B.Dortmund 1 - 1 Köln - K’Lautern 0 - 1 Schalke - B.Moenchengladbach 2 - 0 B.Münih - B.Leverkusen 2 - 0 H.Rostock - St.Pauli 1 - 0      1. B.Dortmund 43p , B.Leverkusen 42p , 3. K’Lautern 41p 
     
FRANSA LİGİ Sedan - Sochaux 2 - 1 Troyes - Rennes 1 - 1 Bastia - Lille 1 - 0 Bordeaux - Lorient 2 - 1 Guingamp - Auxerre 0 - 0 Lens - Monaco 1 - 0 Lyon - Metz 4 - 1 Montpellier - PSG 0 - 0      1. Lens 51p ,2. O.Lyon 43p , 3. PSG 39p 
     
İTALYA LİGİ Inter - Torino 0 - 0 Bologna - Venezia 1 - 1 Brescia - Parma 1 - 4 Fiorentina - Roma 2 - 2 Juventus - Lecce 3 - 0 Piacenza - Chievo 2 - 2 Udinese - Perugia 0 - 0 Verona - Atalanta 3 - 1      1. Roma 44p ,2. Juventus 43p ,3. Inter 43p 
     
İSPANYA LİGİ Deportivo - Alaves 0 - 1 R.Vallecano - Sevilla 2 - 1 R.Sociedad - Villarreal 2 - 1 R.Mallorca - Celta Vigo 0 - 1 Tenerife - Barcelona 0 - 6 Espanyol - R.Madrid 2 - 1 Malaga - Las Palmas 1 - 1 Osasuna - R.Zaragoza 0 - 0 Real Betis - Valladolid 2 - 0      1. Celta Vigo 40p , 2. R.Madrid 40p , 3. Alaves 39p 
     



 SPOR 


























</TEXT>
</DOC>
