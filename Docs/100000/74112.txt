<DOC>
<DOCNO> 74112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/magazin/mag01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Telif alsam çoktan zengin olmuştum’ 
</HEADLINE>
<TEXT>

İlhan Şeşen, Türkiye’deki her 3 sanatçıdan birinin şarkısını seslendirmesine rağmen, bir tek kuruş bile telif alamamaktan yakındı... 
     DENİZ ALTUNTAŞ 

     Ellerimde Çiçekler’ ve Neler Oluyor Bize’ adlı şarkılarının birçok ünlü sanatçı tarafından seslendirilmesi ve hemen her gece eğlence kulüplerinde çalınması İlhan Şeşen’i hem sevindiriyor, hem de üzüyor. 
     Neler Oluyor Bize’yi en çok yakışana ve en çok telif ödeyene vereceğini belirten Şeşen, "Okumaları dinleyip yorumunu beğendiğime vereceğim" dedi. 
     
     Kızmıyorum ama..’ 
     Sibel Can, Hülya Avşar ve Gülben Ergen gibi sanatçıların, şarkılarını sevdikleri için söylediğine inanan Şeşen, telif almamasına karşın fazla kızmadığını ifade etti. Ancak hiç telif almamaktan da yakınan Şeşen, şöyle konuştu "Tabii ki telifin işlemesi lazım. Sahneye çıkan sanatçılardan ve şarkıların gece kulüplerinde çalınmasından telif alınması şart. Yasal mevzuat buna uygun ama maalesef uygulanamıyor. Uygulansa herhalde Türkiye’nin en zengin insanları arasına girerdim." 
     Bu arada gönül konularından yorulduğunu söyleyen İlhan Şeşen, Ayşegül Aldinç’le aşk yaşadığı dedikodularını yalanladı. 
     
     



 MAGAZİN 












</TEXT>
</DOC>
