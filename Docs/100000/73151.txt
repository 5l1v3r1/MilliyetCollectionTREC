<DOC>
<DOCNO> 73151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/ekonomi/eko03.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dijital uçurum tartışılacak 
</HEADLINE>
<TEXT>

ITU Genel Sekreteri Yoshio Utsumi, gelişmiş ülkelerle az gelişmiş ülkeler arasındaki dijital uçurumun ortadan kaldırılmasını amaçladıklarını kaydetti 
     ITU Genel Sekreteri Yoshio Utsumi, son donemde digital divide sayısal uçurum adı verilen internet ve bilgi teknolojilerinde gelişmiş ülkelerle az gelişmiş ülkeler arasında oluşan teknolojik ve sayısal uçurumun ortadan kaldırılmasının konferansın en önemli amaçlarından biri olduğunu söyledi. 
     Utsumi, telekomünikasyon pazarını özel sektöre ve yabancılara açmanın yeterli olmadığını belirterek, "Etkin mevzuat olmalı ve herşey meşrulaştırılmalı" dedi. 
     Dünyada 80 ülkede internet kullanımının yayılma oranının yüzde 1’in altında olduğunu buna karşılık en gelişmiş ülkelerde bu hızın yüzde 50’nin üstüne çıktığını açıklayan Utsumi, sayısal uçurum diye adlandırılan bu farkın teknolojik, idari ve finansman açısından ortadan kaldırılması gerektiğine işaret etti. 
     Son iki yılda dünya telekomünikasyon pazarında yasanan durgunluğun sebebini, sektöre ayrılan 200 milyar dolarlık kredi limitinin tüketilmiş olmasına, yeni krediler alınamamasına bağlayan Telekomünikasyon Kurulu Başkanı Fatih Mehmet Yurdal, İngiltere, Almanya gibi ülkelerde frekans ihaleleri yapılan üçüncü nesil cep telefonu sistemlerinin UMTS 50 - 60 milyar dolarları bulan rakamlarla lisanslandırılmasının da krizde önemli payı bulunduğuna dikkat cekti. 
     Telekomünikasyon alanında 2003 - 2006 yılları arası için ortak stratejilerin belirleneceği bu önemli konferansta "Dünya Telekomünikasyon Gelişme Raporu" ve "Telekomünikasyon Reformundaki Trendler" adlı iki ayrı raporla dünyanın telekomünikasyon alanındaki son durumu açıklanacak ve 3 önemli temel belge yürürlüğe konulacak. 
     Bu belgelerden biri olan "İstanbul Deklarasyonu" ile, dünya çapında ortak bir telekomünikasyon anlayışı tespit edilecek. 
     



 EKONOMİ 



















</TEXT>
</DOC>
