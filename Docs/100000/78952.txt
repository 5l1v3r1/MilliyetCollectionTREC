<DOC>
<DOCNO> 78952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur21.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist yosunlar Çanakkale'de ortaya çıktı... 
</HEADLINE>
<TEXT>

     Çanakkale'de, kamuoyunda ''terörist yosun'' olarak bilinen ''yayılımcı-yabancı ve fırsatçı'' nitelikteki deniz yosunlarından Caulerpa türlerinin görülmesi üzerine ''Caulerpa Yerel İzleme Komitesi''nin kurulduğu bildirildi. 
     Çevre Bakanlığı'ndan yapılan yazılı açıklamada, Bakanlık ile Dokuz Eylül Üniversitesi Deniz Bilimleri ve Teknolojisi Enstitüsü arasında imzalanan protokol ile ''Akdeniz'de Caulerpa Türlerinin Araştırılması Projesi''nin başlatıldığı belirtildi. Açıklamada, proje çerçevesinde, kamuoyunda ''terörist yosun'' olarak bilinen ''yayılımcı-yabancı ve fırsatçı'' nitelikteki deniz yosunlarından ''Caulerpa'' türleri hakkında bilgilendirme toplantılarının yapıldığı belirtildi. 
     Bilgilendirme toplantıları sonucu artan duyarlılık nedeniyle yapılan incelemelerde Çanakkale sınırları içinde Caulerpa türlerinin tespit edildiği kaydedilen açıklamada, kamu kurum ve kuruluşları ile sivil toplum örgütlerinin katılımıyla ''Caulerpa Yerel İzleme Komitesi''nin kurulduğu bildirildi. 
     





</TEXT>
</DOC>
