<DOC>
<DOCNO> 71849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur07.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milenyum bebekleri için "modern" isimler... 
</HEADLINE>
<TEXT>

     Özellikle Anadolu'da bebeklere yaygın olarak konulan Ayşe, Fatma, Ahmet, Mehmet gibi isimlerin yerini, yeni bin yılın bebeklerine yakışır isimler alıyor. 
     İnternetteki www.superanne.com adresindeki sitede, bebeklerine halk arasında yaygın olarak konulan alışılagelmiş isimlerin yerine ''farklı ve modern'' bir isim koymak isteyen aileler için 1100 kız ve 2200 erkek ismi alternatifi sunuluyor. 
     Büyük bir kısmı yazılı kaynaklardan derlenen kız isimleri arasında, açılmış gül anlamına gelen ''Açkıngül'', Tanrı seni bize al sevin diye verdi anlamında ''Alsevin'', al elma anlamında ''Almıla'', takı anlamında ''Bezek'', ufak, tefek anlamında ''Bala'', ipekten dokunmuş kumaş anlamına gelen ''Bürümcek'', başa takılan altın anlamına gelen ''Çığıl'', sessiz anlanıma gelen ''Diniz'', deste anlamında ''Elçim'', bir gezegen adı olan ''Erendiz'', eli işe yatkın anlamında ''Olçum'', sevindirici haber anlamında ''Mustu'', duru su anlamında ''Müldüz'', çalı anlamında ''Püren'', üç küçük yapraktan oluşan, pembe, beyaz, kırmızı, mor ve sarı renkte çiçekler açan ot anlamında ''Üçgül'', ülker yıldızı anlamında ''Ülgeray'', Osmanlı Padişahı Yıldırım Beyazıt'ın kızlarından birinin adı olan ''Üzer'' yer alıyor. 
     Ayrı ayrı kategorilerde alfabetik sıraya göre listelenen ilginç erkek isimleri arasında da bir Türk boyunun adı olan ''Abakay'', ustalık, hüner anlamınına gelen ''Abay'', güçlü tay anlamına gelen ''Acatay'', her zaman yiğit anlamına gelen ''Heper'', torun anlamına gelen ''Öğüş'', ırmak anlanıma gelen ''Moran'', saygıdeğer anlamına gelen ''Sağur'', akarsu anlamına gelen ''Salgır'', alageyik ve ay gibi güzel anlamına gelen ''Sığınay'' bulunuyor. 
     Sitede ayrıca, anne adayları ile annelerin yararlanabileceği sağlık bilgilerine de yer veriliyor. 
     






</TEXT>
</DOC>
