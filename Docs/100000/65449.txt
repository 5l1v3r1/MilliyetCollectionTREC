<DOC>
<DOCNO> 65449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur21.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğine ateş düşürücü şurup yerine tentürdiyot içirdi 
</HEADLINE>
<TEXT>

     Şanlıurfa'da bir anne, hasta olan bebeğine, ateş düşürücü şurup yerine tentürdiyot içirdi. 
     Alınan bilgiye göre, Kanberiye Mahallesi Cengiz Sokak'ta oturan Şükran Ö. ateşi yükselen 6 aylık bebeği Mesut Örgen'e, ateş düşürücü şurup vermek istedi. Okuma bilmeyen anne, bebeğine ateş düşürücü şurup yerine yanlışlıkla tentürdiyot verdi. 
     Bir süre sonra fenalaşan bebek, ailesi tarafından Çocuk Hastanesi'ne götürüldü. Yapılan muayenede bebeğin, içtiği tentürdiyot nedeniyle zehirlendiği ve durumunun ağır olduğu belirtildi. 
     Olayla ilgili. anne Şükran Ö'nün ifadesinin alındığı, soruşturmanın sürdürüldüğü bildirildi. 
     






</TEXT>
</DOC>
