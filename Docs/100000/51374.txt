<DOC>
<DOCNO> 51374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/guncel/gun14.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Dubleksçi hırsızlar 
     Avcılar’da özellikle dubleks evlere çatılarından girerek çok sayıda hırsızlık yapan Ahmet Kardaş 22 ve kardeşi C.K. 16 gözaltına alındı. Zanlıların sorgusu sonucu çaldıkları malları taşımak için kendilerine otomobil temin eden Cuma Karayakalı ile çalıntıları satan Semra Satan yakalandı. Zanlıların evlerinde iki bilgisayar, bir kamera, çok miktarda ziynet eşyası ve bir adet 7.65 mm çapında silah bulundu. 
     
     Mermi operasyonu 
     Ümraniye’de bir TIR’a operasyon düzenleyen polis, yurtdışından kaçak yollarla getirilen 72 bin Luger marka tabanca mermisi ele geçirdi. Baskında, Ali Rıza ve Cem Fatih Morgil ile Engin Kara adlı kişiler de gözaltına alındı. Mermileri yurtdışından getirttiği ileri sürülen Zeki Genç ise Trabzon’da ele geçirildi. Genç’in evinde yapılan aramada iki tüfek, üç tabanca ve 650 mermi bulundu. Sanıklardan üçü tutuklanırken Morgil serbest bırakıldı. 
     
     Nazım’a bronz anıt 
     Kültür Bakanlığı, N zım Hikmet’i doğumunun 100. yıldönümü olan 15 Ocak 2002’de açılacak anıtla ölümsüzleştirecek. Ünlü heykeltıraş Tankut Öktem’in yaptığı bronz anıt, İstanbul’da Lütfi Kırdar Sergi Sarayı’nın yakınındaki parka yerleştirilecek. 2002’de, "Fotoğraflarla N zım" sergisi de açacak olan Bakanlık, "Uluslararası N zım Sempozyumu"na da ev sahipliği yapacak. Moskova Milli Kütüphanesi’nde de "N zım Kitapları Sergisi" açılacak. 
     
     Bir Picasso daha 
     Adana’nın Seyhan ilçesine bağlı Sarıhamzalı köyünde operasyon düzenleyen jandarma ekipleri, Süleyman S. ve Atilla Ç.’ye ait otomobilde yapılan aramada, Kuveyt’ten getirildiği sanılan ve Picasso’ya ait olduğu belirtilen "Dansçı Çingene Kız" adlı tabloyla Roma, Bizans ve Hitit dönemlerine ait bir bronz heykel, 21 adet altın ve 46 adet bronz sikke ele geçirdi. Olayla ilgili olarak Ahmet G., Usta H. ve Serdar A. da gözaltına alındı. 
     
     Üç kişi yanarak öldü 
     Elazığ’da aşırı hız sonucu kaza yapan otonun alev alması sonucu ikisi kız kardeş üç üniversiteli yanarak can verdi. Emrullah Akyıldız yönetimin-deki otomobil, aşırı sürat nedeniyle yol kenarındaki elektrik direğine çarpıp takla attı. Akyıldız’ın camdan fırlayarak kurtulduğu kazada, Fırat Üniversitesi Türk Dili ve Edebiyatı öğrencisi Semiha Ağ ile Beden Eğitimi Bölümü 3. sınıf öğrencisi Çiğdem Dağ 22 ve Erkan Soner Doğan yanarak öldü. 
     
     Başkana silahlı saldırı 
     Burdur’un Bucak ilçesinin MHP’li Belediye Başkanı İsmail Öztop, dün gece yarısı uğradığı silahlı saldırıda ayaklarından yaralandı. Bucak Devlet Hastanesi’nde tedaviye alınan ve hayati tehlikesi bulunmayan İsmail Öztop’u, belediyeye ait bir restoranın işletmeciliğini yapan Hasan Besler’in vurduğu öne sürüldü. Soruşturma başlatan polis, Besler’in bulunması için araştırmalarını sürdürüyor. 
     
     Sevgiliye 4 kurşun 
     Trabzon’un Sürmene ilçesinde yaşayan Asuman Akbulut 22 , kendisine ait çıplak fotoğrafları vermediğini ileri sürdüğü sevgilisi Orhan İsmailoğlu’na 45 kurşun yağdırdı. Aldığı dört kurşun yarasıyla ağır yaralı olarak hastaneye kaldırılan İsmailoğlu kurtarılamadı. Akbulut, olaydan sonra Sürmene Emniyet Amirliği’ne teslim oldu. Akbulut, Orhan İsmailoğlu’nu vurduğu için pişman olmadığını söyledi. 
     
     Makam şoförü muhabir dövdü 
     Kültür Bakanlığı Araştırma Planlama ve Koordinasyon Daire Başkanlığı makam aracını kullanan şoför Ulaş Ekmekçi, arabasını evinin kapalı garajına park etmekte olan AA muhabiri Asuman Düzenli’yi yol ortasında dövdü. Dayak olayı, muhabir Düzenli’nin resmi şik yeti ile ortaya çıktı. Düzenli’nin 3 günlük rapor aldığı da öğrenildi. Şik yet sonrası polisin şoförü almak için bakanlığa gittiği ancak bir bürokratın "Biz gereken cezayı veririz" diyerek onu vermediği öne sürüldü. 
     
     Gardiyana tekme tokat saldırdı 
     Erzurum’da Hizbullah operasyonunda polis memuru Nejat Uzun’un şehit edilmesi olayına karışan "Tuğba" kod adlı Hizbullahçı Şefika Özmen, tutuklu bulunduğu Erzurum E Tipi Cezaevi’nde kadın infaz koruma memurunu dövdü. Erzurum DGM’de idam cezası istemiyle yargılanan Şefika Özmen 22 , "Ben temizlik yapmam" diyen kadın infaz koruma memuruna tekme - tokat saldırdı. 
     
     Odun dersi’ Meclis’e geldi 
     SP Rize Milletvekili Mehmet Bekaroğlu, Kars’ın Sarıkamış ilçesi Eşme köyünde bir öğrencinin okul müdürü tarafından odunla dövülmesi olayını TBMM’ye taşıdı. Milli Eğitim Bakanı Metin Bostancıoğlu’nun yanıtlaması istemiyle soru önergesi veren Bekaroğlu, "Sosyal Riski Azaltma Projesi"nin hayata geçirilmesinde birtakım aksaklıklar yaşandığını bildirdi. Başvurular için saatlerce beklendiği, ihtiyaç sahiplerinin tespitinin sağlıklı yapılmadığına ilişkin şik yetler geldiğini belirten Bekaroğlu, Kars’taki dayak olayına da dikkati çekti. 
     
     Kadıoğlu’na bu kez tutuklama kararı 
     İGDAŞ soruşturması kapsamında ifadesi alındıktan sonra tutuksuz yargılanmak üzere önceki gün serbest bırakılan İstanbul Büyükşehir Belediyesi eski İştirakler Daire Başkanı Necmi Kadıoğlu hakkında İstanbul 3 No'lu DGM Başkanlığı'nca gıyabi tutuklama kararı çıkarıldı. 
     Soruşturma kapsamında gözaltına alınan avukatlar Rasim Özdemir, Hilal Karakaya, Selahattin Aydın serbest bırakılırken, işadamı Turan İşcan tutuklandı. 
     



 GÜNCEL 


















</TEXT>
</DOC>
