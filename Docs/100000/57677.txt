<DOC>
<DOCNO> 57677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/ekonomi/aeko.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal’dan teşviği aldı, kravatı taktı 
</HEADLINE>
<TEXT>

Halis Toprak’ın yükselmesinde iki faktör etkili oldu Siyaset ve bürokrasi. Özellikle Turgut Özal, Toprak’a verdiği destekle onu var eden isimdi. Toprak, kravatı bile Özal’ın isteğiyle taktı 
     30 YILDA ZİRVEDEN ÇÖKÜŞE HAZIRLAYAN NEDİM ŞENER 

     Halis Toprak son 20 yılda 14’ü sanayi, 14’ü ticari, 10’u mali ve 4’ü hizmet sektöründe 42 tesis kurdu. İstanbul Boğazında olağanüstü bir köşk, uçak ve yat ile İngiltere’de villa va gayrimenkullerin de sahibi olan Halis Toprak’ın imparatorluğunun bir ayağı siyasetçilere, diğer ayağı da bürokrasiye dayanıyordu. 
     Bu anlamda Turgut Özal’ın Halis Toprak’ın iş yaşamındaki yeri herkesten daha önemli oldu. İstanbul’daki iş yaşamının ilk yıllarında kravat takmamasıyla ünlü olan Toprak’ın bu alışkanlığını değiştirmesinde de Turgut Özal’ın etkisi olduğu söylenir. Kendisini Özal’ın bir yurtdışı seyahatine davet ettirmeyi başaran Toprak, beklediği bir teşvik için Özal ile kravat pazarlığı yapar. Özal, Sen kravat tak ben de teşviği vereyim’ der. 
     
Tekelleri kır Halis’      Gerçekten de 1985’ten sonraki yıllarda Halis Toprak’ın kravatsız bir resmine rastlamak mümkün olmaz. Özal ile tanışmaları 1969 yılına, Halis Toprak ve ailesinin Adana’daki Paktaş’ın sahibi olduğu döneme kadar gidiyor. 
     Adanalı Talip Aksoy’dan alınan Paktaş dokuma fabrikasındaki ek yatırımlar için DPT’nin kapısını çalan Halis Toprak’ın elinden Turgut Özal tutar. Bu ilişki Halis Toprak’ın iş yaşamı boyunca belirleyici olur. Yıl 1980 olduğunda, önce 24 Ocak Ekonomik İstikrar Kararları açıklanmış, ardından 12 Eylül askeri darbesi yaşanmıştı. Ekonomi dünyasını çok iyi tanıyan Turgut Özal, yokluk dolu 1970’li yıllarda iş dünyasının nasıl bir ağırlığı olduğunu iyi biliyordu. 
     Askeri dönemden seçimlere kadar geçen üç yıl süresince Turgut Özal başbakan yardımcısı olarak görev yaparken, özellikle İstanbul sermayesine karşı mesafeli duruyor, kendisine yakın isimleri piyasada hakim kılmaya çalışıyordu. 
     İşte Turgut Özal’ın Halis Toprak’a Tekelleri kır’ talimatı da 1980’lerin başında gelir. 
     Özal 1983 seçimlerinden sonraki iktidarında da, o günleri unutmamış, kendi ekonomik anlayışı içinde kendi zenginlerini yaratırken, rakiplerini destekleyenleri bildiği yollarla cezalandırmıştı. 
     
Kamu bankalarından alırken, kendi bankasına dokunmadı      Toprak’ın yatırımlarının türlerine bakıldığında tablo daha net olarak ortaya çıkıyordu. 1977 yılında Holding’ini kurduktan sonra 1980’li yılları sanayi yatırımları ve ticaret ile geçiren işadamı, 1990’larda ise birçok yatırımcı gibi finansal alanda boy göstermeye başladı. 
     Turgut Özal, 31 Ekim 1989 tarihinde Cumhurbaşkanı olarak Çankaya Köşkü’ne çıkarken, Halis Toprak’ın gönlünde banka sahibi olmak yatıyordu. 
     Nitekim 10 Ekim 1991 tarihinde yani 20 Ekim 1991 seçimlerinden 10 gün önce hükümet aldığı bir Bakanlar Kurulu kararı ile Toprak’a da banka açma izni verdi. 1992 yılında faaliyete geçen banka, ilk önce 6 şube ve 150 civarında memur ile göreve başladı. İlk yıllarda bankanın işlerine hiç karışmayan Halis Toprak, o yıllarda kamu bankalarından rahatça borçlanabildiği için kendi bankasından fazla bir kredi talebinde de bulunmadı. 9’u kız ikisi erkek olan 11 çocuğunu bankası ve diğer şirketlerinde çalıştıran Halis Toprak, yönetimi tek başına tam bir otorite altında tutuyordu. Birkaç yıl önce gruptan ayrılan bir yönetici, Halis Toprak, çocuklarının ya da damatlarının şirket yönetiminde çok başlılık yapmalarına izin vermezdi. Zaten bir kararla bütün damatlarını şirketlerinden uzaklaştırmıştı’ diye konuştu. 
     Bankanın eski üst düzey görevlilerinden birisi de Toprak ailesinin bankaya karşı tutumunu şu sözlerle ifade ediyordu 
     1996 yılına kadar Halis bey bankanın işlerine hiç karışmadı. O yıllarda Toprak grubunun bankadan kullandığı krediler yasal limitlerin yarısı kadardı. İstense daha fazla kullanılırdı ama yapmadılar.’ 
     Gerçekten de Toprak Grubu bankadan ilk krediyi 4 Kasım 1996 tarihinde kullanmıştı. 
     1997’den itibaren kamu bankalarının kredileri daraltması üzerine özünü kendi bankasına diken Toprak, batamayacak kadar büyüme’ amacıyla devlet teşviklerinin rahatça verildiği Güneydoğu Anadolu Bölgesi’nde yatırımlara girişti. Konuştuğumuz kişi Halis Toprak’ın büyük olma’ tutkusuna örnek olarak şunları anlattı 
     Bankasını büyükler arasına sokup hep 300 şubeli bir banka haline getirmeyi amaçlıyordu. Bankayı büyük göstermek için bankadan, önce kredi kullanıyor, daha sonra onu mevduat olarak yatırarak bilançoyu şişiriyordu’ Sonunda 30 Kasım 2001’de bankaya el kondu. 
     
Bürokrasinin Toprak’a verdikleri      Toprak’ın bürokrasiyle ilişkisi Paktaş’lı yıllara kadar dayanıyor. Dövizin tahsisle verildiği günlerde, sık sık Ulus’taki Hazine binasına giden Toprak, bürokrasi koridorlarında çaycılarla ahbaplık yapacak kadar çok zaman harcar. 
     O yıllarda Hazine’de görev yapmış bir bürokrat konuyla ilgili şunları söyledi Halis Toprak bürokratların nasıl iş bitirdiğini gözlemlemişti. Daha sonraki yıllarda ekonomi bürokrasisinin en önemli isimlerini 50 bin dolara varan maaşlarla holding ve bankasında görevlendirdi. Toprak’ta çalışan en ilginç isimlerden biri Yalım Erez’di. Erez, 1991 yılında kuruluş izni alan Mayıs 1992’de faaliyete geçen Toprakbank’ın ilk yönetim kurulu başkanı oldu. İşte Toprak’ta çalışan ünlü bürokratlar 

</TEXT>
</DOC>
