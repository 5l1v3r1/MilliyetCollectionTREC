<DOC>
<DOCNO> 82013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/spor/spo19.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Aria’dan Fenerliler’e özel      GSM Şirketi Aria’nın Fenerbahçeliler için hazırladığı özel numaralar, Samandıra Tesisleri’nde futbolcuların katılımıyla tanıtıldı. Fenerbahçe Sportif Hizmetler Genel Müdürü Tuğrul Akaz, Fenerbahçe’ye sponsor olan Aria’nın verdiği maddi ve manevi destek için teşekkür ederken, tüm taraftarları 0 55 1907 ile başlayan numaraları kullanmaya çağırdı. 
     
Saidou imzaladı      İÇ transfer çalışmalarını sürdüren İstanbulspor, Kamerunlu oyuncusu Alioum Saidou ile iki yıllık sözleşme yeniledi. Başkan Adnan Sezgin, Saidou ile yeniden anlaştıkları için mutlu olduklarını söyledi. Sarı - Siyahlılar daha önce de Bulgar oyuncuları Petkov ve kaptan Zeki ile 2’şer yıllık sözleşme yenilemişlerdi. 
     
Karatede döküldük      37. Avrupa Büyükler Karate Şampiyonası dün Estonya’nın başkenti Tallinn’de başladı. Bayanlar kumite takım mücadelesinde Türk sporcular, 1. turu bay geçerken, ikinci turda Lüksemburg’u 2-0 yendi ve 3. tura yükseldi. Bu turda, İspanya’ya 1-0 yenilen milli takım elendi. Erkekler kumitede ise ilk turda Yugoslavya’yı 3-0 yenen milliler, 2. turda Rusya karşısında tutunamadı. 
     
Djalminha özür diledi      DEPORTİVO’DA teknik direktör Javier Irureta’ya kafa atan Deportivo La Coruna’nın Brezilyalı yıldızı Djalminha bu hareketinden dolayı özür diledi. Djalminha’yı kadro dışı bırakan ve 10 bin dolar para cezası veren Mavi - Beyazlı yönetimin sezon sonunda bu oyuncuyla yollarını ayıracağı ifade edildi. 
     
Çilingiroğlu unutulmadı      İSTANBUL Üniversitesi Senatosu, spora olan katkılarından dolayı Çapa Spor Salonu’na Prof. Dr. Kaya Çilingiroğlu’nun ismini verdi. Prof. Dr. Turgay Atasü, 24 Mayıs günü saat 10.30’da İstanbul Tıp Fakültesi’nin yanında bulunan salonda bir tören düzenleneceğini açıkladı. 
     
2. Lig’de bugün      A Kategorisi 
     15.30 Altay - Dardanel 
     15.30 Şekerspor - B.Petrol 
     15.30 G.Doğan - Sakarya 
     15.30 İst.B.Bld. - Elazığ 
     15.30 Erzurum - A.Sebat 
     15.30 Hatay - Ankaraspor 
     15.30 Sivas - İzmirspor 
     15.30 Adanaspor - Kayserispor 
     15.30 Erciyes - Aydınspor 
     15.30 Siirt Jetpa - K.Konya 
     B Kategorisi - Yükselme Grubu 
     15.30 G.O.Paşa - G.Antep Bld. 
     
3. Lig’de bugün      15.30 Aksaray - Zonguldak 
     15.30 Kilimli Bld. - Keskin Bld. 
     15.30 K.Ladik - Niğde 
     15.30 EGO - Esk.Şeker 
     15.30 Eskispor - Y.Kırşehir 
     15.30 Alanya - Silifke 
     15.30 ASAŞ - Karaman 
     15.30 Keçiörengücü - K.Elektrik 
     15.30 Tarsus İY - Seyhan Bld. 
     



 SPOR 




























</TEXT>
</DOC>
