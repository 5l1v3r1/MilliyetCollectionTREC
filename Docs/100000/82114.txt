<DOC>
<DOCNO> 82114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur06.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmaniye'de deprem... 
</HEADLINE>
<TEXT>

     Osmaniye'nin Düziçi İlçesi'nde saat 02.28'de çok hafif şiddette deprem meydana geldi. 
     Jeofizik Mühendisleri Odası Adana Şube Başkanı Melih Baki'nin verdiği bilgiye göre, 37.37 enlem 36.41 boylam koordinatında, 9.5 kilometre derinlikte gerçekleşen depremin aletsel büyüklüğü 3.4, merkez üssü ise Düziçi-Osmaniye olarak belirlendi. 
     Baki, bu depremin Osmaniye-Düziçi arasında geçen örtülü bir faya bağlı bir kanadın kırılmasıyla oluştuğunu bildirdi. 
     Melih Baki, önceki gün de saat 14.12'de 35.26 enlem 28.40 boylamında, 24 kilometre derinlikte 3.4 büyüklüğünde merkez üssü Akdeniz olan bir deprem meydana geldiğini söyledi. Baki, bu depremin Akdeniz içindeki ''dalma-batma'' zonunda, ''derin odaklı'' bir deprem olarak gerçekleştiğini, bunun artçısının beklenmediğini anlattı. 
     Melih Baki, Boğaziçi Üniversitesi Kandilli Rasathanesi ve Deprem Araştırma Enstitüsü'nce bölgede kurularak işletilen ve Jeofizik Mühendisleri Odası Adana Şubesi'nin çalışmaların içinde bulunduğu deprem istasyonlarıyla aktivitelerin iki yıldan bu yana aralıksız ve titizlikle takip edildiğini sözlerine ekledi. 
     





</TEXT>
</DOC>
