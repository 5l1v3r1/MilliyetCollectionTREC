<DOC>
<DOCNO> 64617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo03.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, 1 puana üzüldü.... 
</HEADLINE>
<TEXT>

     Diyarbakırspor'da, Beşiktaş ile yapılan maçta kaybedilen 2 puana üzünülüyor. 
     Kulüp Genel Kaptanı Şahap Akçadağ, Beşiktaş'ı ellerinden kaçırdıklarını belirterek, ''Beşiktaş'ı ikinci devrede kendi yarı alanlarına hapsettik diyebilirim. Gol yollarını açabilseydik, bu maçtan galip gelebilirdik'' dedi. 
     Diyarbakırspor'un büyük bir takım olduğunu, ancak şansızlıklar nedeniyle kötü sonuçlar aldığını belirten Akçadağ, dün oynadıkları Beşiktaş maçıyla iyi takım olduklarını ortaya koyduklarını söyledi. 
     Akçadağ, kaçırdıkları 2 puana üzüldüklerini de ifade ederek, şöyle konuştu 
     ''Şampiyonlar liginde oynamış, süper ligde şampiyonluğa oynayan Beşiktaş karşısında alınan bir puana sevinmiyoruz, aksine kaybettiğimiz 2 puana üzülüyoruz. Beşiktaş, bize karşı ikinci devre 7 kişiyle defans oynadı. Rakibimizi elimizden kaçırdık, üzgünüm. 
     Takımımız üzerinde oynanan bazı oyunlar var. Gençlerbirliği maçımızı kendi sahamızda oynamış olsaydık galip gelirdik. Bu da bizim için büyük bir moral olurdu. Biz de bu moralle Beşiktaş'ı sahamızda yenebilirdik. Sağlık olsun, biz artık önümüzdeki Trabzonspor maçına bakacağız.'' 
     






</TEXT>
</DOC>
