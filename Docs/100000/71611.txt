<DOC>
<DOCNO> 71611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yasam/ayas.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Turiste dansöz yerine kına gecesi 
</HEADLINE>
<TEXT>

Dansöz oynatmayı Türk kültürüne aykırı bulan Turizm Bakanlığı emir buyuracak ve turistik mek nlarda artık Hacivat - Karagöz oynatılacak 
     YILDIZ YAZICIOĞLU Ankara 

     Turizm Bakanlığı, yabancı turistlere yönelik konaklama yerlerinde Türk Gecesi’ adıyla düzenlenen dansöz oynatma ve padişah haremi’ gibi eğlencelere düzenleme getirilmesi kararı aldı. 
     Turizm Bakanı Mustafa Taşar’ın daveti üzerine Pamukkale’de geçen hafta sonu bir araya gelen 67 üniversite öğretim üyesi, hazırladıkları sonuç bildirgesinde, "Türk Gecesi türündeki eğlencelerin, Türk kültürüne uygun hale getirilmesini gerektiği" görüşünü dile getirdi. 
     
     Sıra gecesinin suyu mu çıktı 
     Bildirgede, oteller veya tatil köylerindeki Türk kültür ve gelenekleriyle ilgisi olmayan programlar yerine sıra, düğün, kına geceleri düzenlenmesi önerildi. Bildirgeyi değerlendiren Taşar, gereğini yerine getirmek üzere turizm sektörü temsilcileriyle görüşeceğini belirtti. 
     Muğla Üniversitesi Rektörü Prof. Dr. Ethem Ruhi Fığlalı, Turizm Bakanlığı’nın Türk Gecesi’ eğlencelerine bir tarif ve standart getireceğini söyledi. Yabancı turistlere Türk Gecesi’ diye sunulan eğlencelerde hep dansöz çıkarıldığını belirten Fığlalı şunları kaydetti 
     
     Aşıklar bol bol atışsın 
     "Dansöz Arap kültürünü yansıtıyor. Bizim kültürümüzde kadın - erkek bir arada oynar. Her yöreden hareketli ve bizim kültürümüzü yansıtan folklor oyunları var. Bunun yerine ya dansöz çıkartılıyor ya da garsonlara fes giydiriliyor, peçeli kızlarla harem gösterileri sunuluyor. Avrupalı, kendi ülkesine dönünce Türkiye’de erkekler fes, kadınlar da peçe takıyor’ diye yorumda bulununca da kızıyoruz. Hacivat - Karagöz’ümüz, şık atışması geleneğimiz, ödüllü folklor gösterilerimiz varken, yanlış imaj veriyoruz. Bu nedenle Türk Gecesi etkinliklerine düzenleme getirilmesi kararı alındı." 
     
Göbek dansı Türk işidir’      Türkiye Otelciler Birliği TUROB Başkanı Sinan Babila, yabancı turistlere yönelik eğlenceye standart getirilmesine kesinlikle karşı olduklarını söyledi. Bu eğlencelerde, Türk kültürünün rencide edilmesi durumunda soruşturma açılabileceğini belirten Babila şunları söyledi 
     "Dansöz oynatmanın bizim kültürümüzde olmadığını söylemek, büyük bir iddia. Arap kültüründe rakkase’ var. Göbek dansı’ ise bizim kültürümüzün bir parçası. Türkiye’de turiste dansöz göstermek şart. Yabancılar, ülkemize gelince ilkönce göbek dansı görmek istiyor. Tabii ben erkek oynatılmasına karşıyım ama kadın dansöz Türk Gecesi’nde mutlaka olur." 
     



 YAŞAM 
















</TEXT>
</DOC>
