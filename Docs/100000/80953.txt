<DOC>
<DOCNO> 80953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/ekonomi/eko06.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilişim olimpiyat ödülleri dağıtıldı 
</HEADLINE>
<TEXT>

Bilişim olimpiyat ödülleri sahiplerini buldu. Dilek Sabancı, yarışmanın birincisine Sabancı Üniversitesi’nin 50 bin dolarlık bursunu verdi 
     HALE URAL 

     Bu yıl ikincisi düzenlenen Bilişim Teknolojileri Olimpiyatı Bitek - o ödülleri dün Sabancı Üniversitesi’nde gerçekleştirilen bir törenle sahiplerini buldu. Sabancı Üniversitesi, Batı Koleji, Microsoft ve Milliyet Gazetesi işbirliği ile gerçekleştirilen organizasyonda bir konuşma yapan Bitek - o’ Onursal Başkanı Dilek Sabancı yaptığı konuşmada gençlere fırsat verilmesi ve eğitime ağırlık verilmesi gerektiğini söyledi. 
     
     Bin 810 başvuru oldu 
     Sabancı konuşmasını şöyle sürdürdü "Bir ülkenin sağlık ve eğitimi yeterli değilse, o ülkenin ekonomisi ve ticareti de başarılı olamaz. Her şeyi devletten beklemek doğru değil." 
     Olimpiyatlara toplam bin 810 başvuru yapıldı. Bunlar arasından, altı dalda ilk üçe giren öğrencilere ödülleri verildi. 
     Bitek - o’ Onursal Başkanı Dilek Sabancı, dereceye girenler arasında en yüksek puanı alarak Sabancı Üniversitesi’ni kazanan öğrenciye, Sabancı Üniversitesi’de 5 yıllık toplam 50 bin dolar değerinde öğrenim bursu verdi. 
     
En küçük yarışmacıya özel ödül      Yarışmada lise düzeyinde, web tasarımı kategorisinde birinciliği H. Avni Sözen Anadolu Lisesi’nden Sedat Bayrak Hasal Kültür’ adlı projesiyle alırken, hayalimdeki bilişim kategorisinde Adana Fen Lisesi ikinci sınıf öğrencisi Ahmet Bilici Yapay Sinir Ağları’ projesiyle ödül aldı. 
     Kapanışta, Bitek - o’ya katılanlar arasında en küçük yarışmacı olan 8 yaşındaki Ömer Berk Yüksel’e Dilek Sabancı tarafından Bitek - o’ özel ödülü verildi. 
     
     



 EKONOMİ 















</TEXT>
</DOC>
