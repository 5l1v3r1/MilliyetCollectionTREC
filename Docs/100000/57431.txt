<DOC>
<DOCNO> 57431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/magazin/mag03.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel defile pahalıya patladı .. 
</HEADLINE>
<TEXT>

"Akmerkez’deki özel defile imajımızı zedeledi" diyen ünlü mankenler, Neşe Erberk’in ajansını toplu halde terk etti 
     YAŞAR ÇAKMAK 

Milliyet ortaya çıkarmıştı      MİLLİYET’İN ortaya çıkardığı Akmerkez’deki "kişiye özel" defile, bu işin organizatörü Neşe Erberk’e pahalıya mal oldu. Bu olaydan sonra ajansın imajının zedelendiğini belirten Nefise Karatay, Ebru Destan, Yeşim Palanduz, Tuba Ünsal, Emine Ün ve Sinemis Candemir’in de aralarında bulunduğu 10 manken Neşe Erberk’in mankenlik ajansından ayrıldı. 
     
Ortağını da kaybetti      NEŞE Erberk, ünlü mankenlerin yanı sıra 15 yıllık arkadaşı ve ortağı Nelih Akay’ı da kaybetti. Bundan böyle ünlü modacı Yıldırım Mayruk ile ortak çalışmalar yapacağını açıklayan Akay’ın, yolları ayırmasında özel defilenin de büyük payı olduğu belirtildi. Erberk’ten ayrılan mankenler, Nelih Akay yeni bir ajans kurana kadar serbest çalışacaklarını belirtti. 
     



 MAGAZİN 













</TEXT>
</DOC>
