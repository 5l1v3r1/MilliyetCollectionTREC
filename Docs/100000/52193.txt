<DOC>
<DOCNO> 52193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/spor/spo02.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sözlerini tutmadılar" 
</HEADLINE>
<TEXT>

Fenerbahçe’den 300 bin dolarını alamayan Moradito, Aziz Yıldırım’ı topa tuttu. İtalyan menajer, "Ali Şen ile bu sorunları hiç yaşamadım. Sözlerini tutmadılar" dedi 
     Yalan söylüyorlar’ 
     RAPAJİC ve Andersson’un transferlerinde aracılık yapmasına rağmen, Fenerbahçe’den aldığı 300 bin dolarlık çeki tahsil edemeyip, FIFA’nın yolunu tutan Vincenzo Moradito, Aziz Yıldırım’ı ağır bir dille eleştirdi. "Bana başka yol bırakmadılar" diyen İtalyan menajer, yöneticilerin sürekli olarak kendisini oyaladıklarını, ve 10 aydır parasını ödememek için yalan söylediklerini iddia etti. 
     
     Şen’i örnek alsınlar’ 
     DAHA önce Ali Şen ile de çalıştığını ve en ufak bir problem yaşamadığını belirten Moradito, "O sözünün eriydi. Bana karşılıksız çek verilmesini Aziz Yıldırım’a yakıştıramadım. Aslında Yıldırım, Ali Şen’i örnek almalı. FIFA’ya mektup yazdım. Onlar da Türk Futbol Federasyonu’nu bilgilendirdiler. Daha kötü sonuçların olmaması için Fenerbahçe’den anlayış bekliyorum" diye konuştu. 
     
     Yönetimden ses yok’ 
     KARŞILIKSIZ çek ile ilgili olarak hiç bir Fenerbahçe yöneticisi açıklama yapmadı. Denetleme Kurulu ise 300 bin dolarlık harcamanın muhasebe kalemine girip - girmediğini araştırmaya başladı. Daha önce Löw ve Dimas’ın paralarını da ödemeyen Fenerbahçe Yönetimi’nin bu olayla birlikte FIFA’nın kara listesine girdiği belirtildi. Murat Yakın olayının uzaması da bu eski olaylara bağlandı. 
     
Oktay’dan 7 gol      SON haftaların formda golcüsü Oktay sakatlığına rağmen çalışmaları ara vermeden sürdürürken, dünkü çift kalede yedi gol attı. Andersson’un cezası, Revivo’nun sakatlığı ve Rapajic’in formsuzluğu nedeniyle takımın en güçlü kozu olan Oktay’ın performansı, Denizli’yi de memnun etti. Dünkü çalışmada kondisyon ağırlıklı bir program uygulanırken, kaleye çekilen 166 şutun sadece 25’i golle sonuçlandı. Çift kaleyi şınav cezası verilen takım kazandı. 
     
Oved’in babası devrede      TRANSFERİ adeta ülkeler arasında sorun haline gelen İsrailli Oved için son sözü babası söyleyecek. 18 yaşını doldurmadan transfer edilmek istenen Oved için Teknik Direktör Mustafa Denizli olumlu rapor verdi ve son sözü yönetime bıraktı. Genç oyuncunun babası yönetimle transfer şartlarını görüşecek ve önümüzdeki günlerde durum netleşecek. 
     
Rapajic iyi oynadı, sakatlandı      AYLARDIR formsuzluğu nedeniyle eleştiriler alan Rapajic, Hırvatistan’ın G.Kore ile 1 - 1 berabere kaldığı maçta harikalar yarattı. 30. dakikada oyuna giren 86’da çıkan Rapajic, verdiği gol pası ve oyuna getirdiği hareket ile dikkat çekti. Sahayı sedyeyle terkeden yıldız oyuncunun kasığında problem olduğu, kesin durumunun bugün çekilecek MR’dan sonra belli olacağı bildirildi. 
     



 SPOR 






















</TEXT>
</DOC>
