<DOC>
<DOCNO> 70422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo16.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 2 - Gaziantepspor 1 maç bitti 
</HEADLINE>
<TEXT>

     Birinci Süper Futbol Ligi'nde Samsunspor, Gaziantepspor'u 2-1 yendi. 
     Samsunspor, Gaziantepspor karşısında ilk yarıyı 1-0 önde kapadı. 
     Karşılaşma öncesinde dün toprağa verilen Samsunspor'un eski başkanlarından Hasbi Menteşoğlu için bir dakikalık saygı duruşunda bulunuldu. 
     3. dakikada Celil'in sol taraftan korner bayrağına yakın bir 
     yerden ceza alanına gönderdiği topu iyi takip eden Ertuğrul'un vuruşunda, top direğin hemen yanından dışarı gitti. 
     21. dakikada Romashenko'nun yaklaşık 35 metreden kullandığı serbest vuruşta, üst köşeye giden topa son anda uzanan kaleci Ali, meşin yuvarlağı kornere atmayı başardı. 24. dakikada ceza yayı önünden kazanılan serbest atışta Sauzo, topu Ertuğrul'un önüne bıraktı. Bu futbolcunun vuruşunda baraja çarpan top kornere çıktı. 
     32. dakikada ev sahibi ekip aradığı golü buldu. Muslim'in sağ taraftan ceza alanına gönderdiği topa gelişine vuran Mehmet Yılmaz'ın şutunda meşin yuvarlak ağlara gidince, Samsunspor 1-0 öne geçti. 43. dakikada Romashenko'nun kafa ile ceza alanına gönderdiği topa Mustafa Şahintürk vurdu, kaleye yönelen topu defans uzaklaştırdı. Karşılaşmanın kalan bölümlerinde tarafların çabaları sonuç getirmeyince, ilk yarı Samsunspor'un 1-0 üstünlüğüyle sona erdi. 
     52. dakikada hakemi yanıltmaya yönelik hareketi nedeniyle ikinci 
     sarı kartını gören Gaziantepsporlu Fatih, kırmızı kartla oyun dışında kaldı. 
     59. dakikada Romashenko'nun sol taraftan kullandığı köşe 
     vuruşundan gelen topu kafa ile kaleye gönderen Viola'nın vuruşunda top, az farkla auta gitti. 
     61. dakikada Vural'ın sol taraftan ceza alanına gönderdiği topa 
     Ertuğrul iyi yükseldi, kafa şutunda top yan direği adeta sıyırarak dışarı gitti. 
     64.dakidada ev sahibi ekip farkı 2'ye çıkardı. Vural'ın sol 
     taraftan ceza alanına gönderdiği topla buluşan Müslim, sert vurdu. 
     Kaleciden dönen topu iyi takip eden Mehmet Yılmaz'ın vuruşunda top ağlara gidince Samsunspor 2-0 öne geçti. 
     87. dakikada ceza alanı içinde Cruz'la birlikte topa yükselen 
     Kenan'ın hareketini orta hakem İsmet Cengiz faul olarak değerlendirince, konuk ekip penaltı kazandı. Atışı kullanan Mustafa Şahintürk, durumu 2-1 yaptı. 
     89. dakikada Sauza'dan aldığı topla bir anda kaleci ile karşı 
     karşıya kalan Mehmet Nas, topu kale sahası içindeki Mehmet Yılmaz'a aktardı. Bu oyuncunun vuruşunda top dışarı gitti. 
     Kalan bölümlerde iki tarafın çabaları sonucu değiştirmeye yetmeyince, Samsunspor sahadan 2-1 galip ayrıldı. 
     
     Maçın künyesi 

     Stat 19 Mayıs 
Hakemler İsmet Cengiz xx, Evren Dölek xxx, Murat Şahin xxx 
Samsunspor Ali xxx, Hakkı xxx, Ertuğrul xx, Mehmet Yılmaz xxx, Adnan xx, Serkan Dökme xxx, Sauza xxx, Vural xx, Kenan xx, Celil xxx, Müslim xxx 
Gaziantepspor Fevzi xx, İbrahim xxx, Santos xxx, Cruz xx, Hakan xx, Halit xxx, Kemal xx, Romashenko xxx, Mustafa Şahintürk xx, Fatih xx, A.Desauza xx 
Gol Dk. 32 Mehmet Yılmaz 
Sarı Kart Dk. 8 Cruz, Dk. 45 Fatih Gaziantepspor , Dk. 27 Hakkı, Dk. 40 Vural Samsunspor 
     






</TEXT>
</DOC>
