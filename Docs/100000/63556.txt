<DOC>
<DOCNO> 63556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yazar/myilmaz.html </URL>
<DATE> 2002/01/22/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
FRP’yi yasaklamalı mı yasaklamamalı mı 
</HEADLINE>
<TEXT>

     Çocuk ve genç intiharlarında FRP türü oyunların oynamış olabileceği rolü araştıran haberlerimiz sonunda geldi ve yine biz Türklere özgü bir noktaya takıldı FRP yasaklansın mı, yasaklanmasın mı 
     Konu öyle görünüyor ki bir çok ailede gençler ile ebeveynlerinin arasını açacak bir basitliğe indirgeniyor. 
     Önce yasaklamanın hiç bir şey için çözüm olmadığını düşündüğümü belirteyim. Zaten konu bir oyun olunca yasaklamanın bir çözüm olmadığını, isteyenlerin oyunu bu kez gizlice oynamaya devam edeceklerini bilmek için allame olmaya gerek yok. 
     Bu hafta boyunca Milliyet’te okumaya devam edeceğiniz araştırmalar gösteriyor ki FRP türü oyunlar, bazı kişilik tiplerinde ciddi sorunlar yaratıyor. 
     Oyunu yasaklamak nasıl bir çözüm değilse, bunu görmezden gelmek de mümkün değil. 
     Bir FRP oyuncusunun sözleri dünkü Milliyet’te yayımlandı. Bence ne yapılması gerektiği ile ilgili ipucu burada saklı "Bu oyunun masa üstünde kalması gerek. Masadan kalkıldığında oyuna devam edersen, paranoya işte o zaman başlar." 
     
Soru çok, çözüm yok      Kimler bu oyunu "masadan kalktıktan sonra" da oynamaya devam ediyor Kimler bunun sadece bir oyun olduğunun farkında, kimler değil Bu durumda olanlara diğer oyuncular nasıl yardım edebilirler Bu tip oyuncuları, ailelerini, arkadaşlarını nasıl uyarabilirler Böyle bir durumla karşılaşıldığında neler yapılması gerektiği biliniyor mu 
     Bu oyunu oynayanların ezici çoğunluğu iyi eğitim görmüş ya da görmekte olan kişiler. Eminim içlerinde psikoloji eğitimi görmüş olanlar da var. Onlar bu sorumluluğu hissediyorlar mı İçinde oldukları oyunun insan doğasından kaynaklanan tuzaklarının farkındalar mı Bu bir akıl oyunu olduğuna göre bu tuzaklara düşülmemesini sağlayacak teknikler de oyunun bir parçası olmak durumunda değil mi Bu tuzaklara düşülmemesi için nasıl bir yöntem geliştirmişler Bu bilgilerini diğer oyuncularla paylaşıyorlar mı 
     FRP oyuncularından konuyla ilgili neredeyse iki yüze yakın e - posta aldım. Hepsini dikkatle okudum. Hiçbirinde sorduğum bu sorulara ilişkin bir yanıt bulamadım. 
     Oyunu sevenler, bu sorumluluğu kendi içlerinde hissetmeliler diye düşünüyorum. Zaten sevmek, sorumluluk almak değil midir 
     
Oyunculara birkaç öneri      Eğer konuyu FRP’ciler ve anti FRP’ciler düzeyine indirgersek, gerçeği elimizden kaçırmamız kaçınılmaz. Sorunu oyuncular bir de bu açıdan görmeliler. 
     Kısaca toparlamak istiyorum 
     - FRP türü oyunlar bazı kişilik tiplerinde paranoit şizofreniye varan psikozlar yaratabilir. 
     - Bu tür oyuncuların intihar ettiklerine, cinayetlere yöneldiğine ilişkin çok sayıda bilimsel yayın var. 
     - Ülkemizde de bazı intiharların gerisinde bu oyundan etkilenen kişiliklerin olduğunu biliyoruz. 
     - Bu tür bir hastalığın gelişmekte olduğunu en çabuk tesbit edecek olanlar ilk önce oyun arkadaşları olmalı. Bu kişilere ilk yardımı onlar yapmalı ve bunun sadece bir oyun olduğunun kabul edilmesi sağlanmalı. 
     - Hasta bu noktayı geçmişse ailenin, okulun, arkadaş çevresinin uyarılması sağlanmalı. Hasta oyuncunun profesyonel destek almasının koşulları yaratılmalı. 
     - Oyunu yasaklamak elbette bir çözüm değil ve bütün oyuncuların er ya da geç bu tür bir psikoz içine gireceklerini kimse iddia etmiyor. 
     - Milliyet, halkın gazetesi olarak sorumluluğunu bu tehlikenin varlığını ortaya koyup oyuncuları, aileleri, okulları ve polisi uyarmakla yerine getiriyor. 
     
     







İki ceza maddesi 


Parasız adam 


ABD izlenimleri 


Avrupa Birliği'yle Kürtçede ahmaklık örnekleri 


Çeneleri tutmak 


Vecihi Hoca'dan mektup var 


Amerikalı gözüyle Türk eğitimi 


Dünyaya açılmanın yolları 


FRP’yi yasaklamalı mı yasaklamamalı mı 


Türkiye’nin en zengin koleksiyoncusu 


Eşit ücret kararnamesinde irade var, icraat yok 


Ecevit, Irak ve İncirlik 


Bankalar yasası Cumhurbaşkanı'ndan döner mi 


Kara bıyıklı yabancıya yüksek faizli Törkiş tahvil’ 


BDDK’dan "İlgim yok" yazısı geldi 


</TEXT>
</DOC>
