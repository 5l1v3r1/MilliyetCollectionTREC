<DOC>
<DOCNO> 73820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/soneko23.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BMW'den şaşırtan karar... Asya merkezi Malezya oluyor... 
</HEADLINE>
<TEXT>

     Alman lüks otomobil üreticisi BMW'nin Asya'daki faaliyetlerinin merkezi olarak Malezya'yı seçtiği bildirildi. 
     Malezya resmi haber ajansı Bername'nin Başbakan Mahathir Muhammed'e dayandırdığı haberde, BMW'nin Asya'daki bütün faaliyetlerini Malezya'nın güneydeki Tanjung Pelepas kentindeki teknoloji bölgesine kaydıracağı belirtildi. 
     Başbakan Mahathir, Almanya ziyareti sırasında BMW yetkililerinin bu konudaki kararlılıklarını kendisine bildirdiklerini söyledi. 
     
     Şaşırtıcı karar 
     BMW'nin Malezya'yı merkez olarak seçmesinin otomotiv sektörü için şaşırtıcı bir karar olduğu kaydediliyor. 
     ''Proton'' markasıyla kendi otomotiv sanayine sahip olan ve markasını dış rekabetten korumak için yabancı markalara yüksek gümrük vergileri uygulayan Malezya'nın bir uluslararası otomotiv firması tarafından merkez seçilmesinin alışılmamış bir durum olacağı belirtildi. 
     Malezya'nın kendi ulusal otomotiv sanayisine sahip olması ve bu nedenle uyguladığı korumacı politikalar nedeniyle, diğer uluslararası otomotiv şirketleri Asya'daki merkez üsleri olarak komşu Tayland'ı seçmişlerdi. 
     






</TEXT>
</DOC>
