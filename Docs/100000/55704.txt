<DOC>
<DOCNO> 55704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sonspo20.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinan Engin "Nihat'ın yerini dolduracak oyuncu arıyoruz" 
</HEADLINE>
<TEXT>

     Beşiktaş Futbol Takımı Menajeri Sinan Engin, İspanya'nın Real Sociedad takımına transfer olan Nihat Kahveci'nin yerine oyuncu arayışlarına başladıklarını söyledi. 
     Beşiktaş'ın, İnönü Stadı'nda basına kapalı olarak yaptığı antrenman sonrası konuşan Sinan Engin, şu an gündemlerinde belli bir ismin olmadığını kaydederek, ''Gençlerbirliği'nden Tolga'nın transferi şimdilik ertelendi. Öncelikli olarak Nihat'ın boşluğunu dolduracak bir oyuncu arıyoruz'' dedi. 
     Ligde, 7 Aralık Cuma günü yapacakları Gençlerbirliği karşılaşmasına da değinen Engin, bu maçın kendileri için çok önemli olduğunu ifade ederek, ''Zor maç olacak. Gençlerbirliği iyi futbolculardan kurulu bir takım. Şu an lig sıralamasındaki yerleri kimseyi yanıltmasın. Biz 3 puanı alabilmek için elimizden geleni yapacağız. Büyük maçların ardından gelen mücadeleler fazlasıyla zorlu geçiyor'' diye konuştu. 
     






</TEXT>
</DOC>
