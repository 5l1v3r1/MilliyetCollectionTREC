<DOC>
<DOCNO> 58828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun09.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden İstanbul emniyetine 
</HEADLINE>
<TEXT>

     SERHAT ÜNAL İstanbul 

     Asayiş Şube Müdürlüğü yaptığı dönemde "Söylemez Kardeşler" çetesinden rüşvet aldığı iddiasıyla açığa alınan ve daha sonra tutuklanarak cezaevine giren Sedat Demir, yeniden İstanbul’da göreve döndü. 
     Cezaevinden tahliye olduktan sonra Bölge İdare Mahkemesi’ne açtığı davayı kazanarak Afyon Polis Okulu’nda göreve başlayan eski İstanbul Asayiş Şube Müdürü Sedat Demir, şimdi de İstanbul Emniyet Müdürlüğü kadrosuna atandı. 
     Hakkında "rüşvet alma", "görevi kötüye kullanma" ve "aranan suçlularla bağlantılı olmak" şeklinde çok sayıda iddia olan Demir, iki gün önce İstanbul’da göreve başladı. Kendisine hiçbir şube ve makam verilmeyen Demir, sadece İstanbul Emniyet Müdürlüğü kadrosunda görevli gözüküyor. 
     



 GÜNCEL 


























</TEXT>
</DOC>
