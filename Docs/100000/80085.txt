<DOC>
<DOCNO> 80085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yasam/yas05.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zayıfladı diye eşini boşuyor 
</HEADLINE>
<TEXT>

İzmirli koca, 40 kilo veren eşine boşanma davası açtı. Genç kadın ise şöyle dedi Yüzüme bakmazdı, şimdi kıskanıyor.. 
     BAHRİ KARATAŞ İzmir DHA 

     Beyaz eşya ticareti yapan Adnan Erduran 31 , 6 yıl önce şişman, ancak şimdi tığ’ gibi olan eşi Elif Ebru Erduran’dan 24 boşanmak için mahkemeye başvurdu. Boşanma dilekçesinde, evlendiklerinde eşinin 94 kilo olduğunu ve kısa sürede 103 kiloya çıktığını belirten Adnan Erduran, "Ben de kiloluyum. Gayet iyi geçiniyorduk. İki yıl önce eşim midesini küçültüp ameliyat oldu ve 40 kilo verdi. Evliliğimiz çekilmez hal aldı. Çocuğumuz Elif’le de ilgilenmiyor. Boşanmak istiyorum" dedi. 
     "Sürekli chat yapıyor" 
     Eşinin son zamanlarda chat sanal ortamda sohbet ’ yaptığı bilgisayar başından kalkmadığını da iddia eden Erduran, Avukatı Vural Ocalı aracılığıyla verdiği boşanma dilekçesinde, ayrıca şu iddialarda da bulundu 
     "Eşim kilo verince aşırı derecede etkilendim. Psikolojik tedavi gördüm. Son zamanlarda ilgi göstermeyip, kadınlık görevini de yerine getirmemeye başladı. Çocuğunu alıp evi terk etti. Barışmak için ona son kez şans verdim. Ama bunu kabul etmedi. Artık bu evlilik çekilmez hal aldı. Zayıfladıktan sonra kendisine karşı sevgi ve güvenim kalmadı." 
     
"Bizi kovan o"      Eşinin olayları çarpıttığını, kızıyla kendisini evden kovanın bizzat Adnan Erduran olduğunu savunan Elif Hanım ise, savunmasında şunları söyledi 
     "Operasyonu zayıflamak için değil, tedavi olmak için yaptırdım. Şişmanken ilgi göstermeyen eşim, zayıflayınca ilgi ve tavrını değiştirdi, kıskanmaya başladı. İnternette chat’leştiğim kişileri tanıyor. Evimin işlerini hiç aksatmadım." 
     Elif Ebru Erduran, boşanmak istemediğini de eklediği savunmasında, kendisi için 800, çocuğu için de 400 milyon tedbir nafakası istedi. 
     



 YAŞAM 


















</TEXT>
</DOC>
