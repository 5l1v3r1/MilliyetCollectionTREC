<DOC>
<DOCNO> 68007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sonspo06.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi öncesi son notlar... 
</HEADLINE>
<TEXT>

     Fenerbahçe'ye Galatasaray maçı öncesinde şok 
     Sarı lacivertli ekibin Brezilyalı yıldızı Simao son antremanda sakatlandı. Simao'nun 18 kişilik kadroda da yeralmadı. 
     Teknik Direktör Lorant'ın Simao'nun boşluğunu nasıl dolduracağı bilinmiyor. Simao'nun yerine en güçlü aday olarak Johnson görünüyor. 
     Maçtan önce kale arkasında elinde biletleri olduğu halde bazı yüzlerce taraftar içeri giremeyince olay çıktı. Üç taraftar polis tarafından gözaltına alındı. 
     Maçın başlamasına kısa bir süre kala her iki takım da Rüştü Saraçoğlu Stadı'na geldi. 
     Bu arada Ali Sami Yen Stadı'nın önünde toplanan Galatasaraylı taraftarlar otobüs bulunamadığı için Kadıköy'e güçlükle götürüldü. Son anda devreye giren Şişli Belediye Başkanı Mustafa Sarıgül Galatasaryı taraftarların stadyuma götürülmelerini sağladı. 
     
     Polis alarmda 

     Fenerbahçe ile Galatasaray arasında bu akşam yapılacak derbi maç için İstanbul polisi adeta alarma geçti. 
     Karşılaşmanın yapılacağı FB Şükrü Saraçoğlu Stadı'nda geniş güvenlik önlemleri alan emniyet güçleri, stat çevresinde adeta kuş uçurtmuyor. 
     Karşlaşma için 6 emniyet müdürü, 21 şube müdürü olmak üzere, toplam 4 bin 61 polis görev yapıyor. 
     
     Özdemir teftişte 

     İstanbul Emniyet Müdürü Hasan Özdemir ve şube müdürleri, karşılaşma öncesinde FB Şükrü Saraçoğlu Stadı'na gelerek, incelemelerde bulundu. 
     Özellikle güvenlik noktalarını denetleyen Özdemir, stat içinde alınan önlemleri de yerinde izleyip, polislere direktifler verdi. 
     Özdemir, akla gelen her türlü güvenlik önlemini aldıklarını söyledi. 
     
     Stat çevresi trafiğe kapatıldı 

     Güvenlik güçleri sabah erken saatlerde FB Şükrü Saraçoğlu Stadı çevresinde barikatlar kurup, stat yakınındaki yolları araç trafiğine kapattı. 
     Kuralan barikatlarla biletsiz seyirciler stadın 500 metre yakınına dek sokulmazken, biletli taraftarlar da adeta didik didik arandıktan sonra tribünlere alındı. 
     Güvenlik konusunda oldukça hassas davranan İstanbul polisi, taraftarların herhangi bir taşkınlıkta bulunmaması için de yoğun çaba sarfediyor. Özellikle protokol tribünü ve futbolcu giriş kapıları önünde barikatlar kuran polisler, bu bölgeye görevli olmayan hiçkimseyi sokmuyor. 
     
     Kapılar erken açıldı 

     Fenerbahçe ile Galatasaray arasında bu akşam yapılacak derbi maç için sarı-lacivertli taraftarlar, erken saatlerden itibaren FB Şükrü Saraçoğlu Stadı'na gelmeye başladı. 
     Fenerbahçeli taraftarlar, stat girişi önünde uzun kuyruklar oluştururken, tribün kapıları saat 12.00'de açıldı ve taraftarlar tribünlere alınmaya başlandı. 
     Ellerindeki bayrak ve flamalarla FB Şükrü Saraçoğlu Stadı çevresinde renkli görüntüler oluşturan taraftarlar, takımları lehine tezahüratlar yaptı. 
     
     Statta son denetleme 

     Fenerbahçe Kulübü Başkanı Aziz Yıldırım, öğle saatlerinde FB Şükrü Saraçoğlu Stadı'na gelerek, maç öncesi son denetlemelerde bulundu. 
     Sarı-lacivertli kulübün yöneticileriyle birlikte tribünleri dolaşan Yıldırım, özellikle bu maçta hizmete girecek olan yeni maraton tribündeki localarla özel olarak ilgilendi ve herşeyin hazır olması için stat personeline son uyarılarını yaptı. 
     
     Yıldırım Eyüp Sultan'da 

     Fenerbahçe Kulübü Başkanı Aziz Yıldırım, sabah saatlerinde Eyüp Sultan Camii'ne gitti. 
     Yıldırım ve bazı yöneticiler, derbi maç öncesi burada kurban keserek, dua ettiler. Bu sırada basın mensupları camiye alınmadı. 
     
</TEXT>
</DOC>
