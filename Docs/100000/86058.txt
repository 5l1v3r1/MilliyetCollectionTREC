<DOC>
<DOCNO> 86058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/pulur.html </URL>
<DATE> 2002/05/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir memleketin deniz işleri... 
</HEADLINE>
<TEXT>

     DÜNYA’nın bir köşesinde, üç tarafı denizle çevrili bir ülke varmış... 
     Her yıl, karayollarında, savaştan çıkmış gibi insanın öldüğü bu ülkede, nedense deniz ulaşımı yapılamazmış... 
     Oysa yılın, münasip ve sayılı günlerinde deniz bayramları düzenlenir, kahraman denizcilerin ruhuna nutuklar atılıp, göstermelik yarışlar yapılırmış... 
     
     İŞTE bu ülkenin, devlet eliyle kurulan, yönetilen bir denizcik kurumu varmış... 
     Bilet almanın bile "torpil"e bağlı olduğu bu işletmenin zararından bıkanlar, şunu bir satsak da, elden çıkarsak kurtulsak deseler de, bir türlü becerememişler. 
     Her gelen siyasi iktidarın "arpalığı" olan bu işletme de, benzerleri gibi, bir kenarda adeta unutulmuş gitmiş... 
     İlk fırsatta, alıcı çıksa haraç mezat satılacak ama, kimsenin talip olduğu yok ki 
     
     LAKİN müşteri yok, diye kepengi kapayıp oturmak mümkün mü 
     Burası bakkal Recep’in dükkanı değil ki, koskoca devlet işletmesi kanun var, nizam var, usul var, erkan var, işi kitabına uydurmak var. 
     "Devletliler" geçenlerde oturmuşlar, yeni yöneticileri seçmişler. 
     
     ELBETTE bir denizcilik işletmesine, denizden anlayanlar seçilir, suyu çamaşır leğeninde görenler değil 
     Bir zamanlar, milletvekili olan bir dostumuz, seçimi kaybedince böyle bir denizcilik işletmesinin yönetim kuruluna seçilince denizle olan yakın ilişkisini ve bilgisini "Siirt’in Pervari limanında ihtisas yapmıştır" diye dalga geçmişlerdi. 
     Her neyse... 
     
     ŞİMDİ ise, dünyanın bir köşesindeki bu memleketin denizcilik kurumunun yönetim kuruluna bakın kimler seçilmiş... 
     Bir doktor hastahane başhekimliğinden emekli. 
     Bir general 82 yaşında, 10 yıldan beri aynı görevde... Hayır ne biz yanlış yazdık, ne siz yanlış okudunuz, amiral değil, general. 
     Bir sporcu ya da eğitim nedeniyle sporcu olması gerekiyor, spor okulu mezunu... Asıl önemli olanı da bir iktidar partisinin il yöneticiliği... 
     Bir sporcu daha bu da inşaat mühendisi, federasyon üyesi, önemli bir politikacının seçildiği ilin futbol takımı eski başkanı. 
     
     BU insanların denizcilik işlerini yönetmeye hakları yok mu 
     Hiç olmaz mı 
     O memlekette vapura binen herkesin, denizcilikten anlamaya hakkı vardır. 
     Sadece, gemi inşasından anlayan, gemi inşa dersleri veren, bu konuda uluslararası bilimsel kuruluşlarda çalışan bilim adamlarının hakkı yoktur. 
     Çünkü, bu işlerden anlayan bir bilim adamı yönetim kurulundan çıkarılmıştır, seçilmemiştir. 
     
     EVET, dünyanın bir köşesinde üç tarafı denizlerle çevrili bir memleket vardır. 
     Neler olmaz ki o memlekette, neler 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
