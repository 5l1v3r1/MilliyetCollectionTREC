<DOC>
<DOCNO> 59903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/dunya/dun02.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginler de askere gitsin’ 
</HEADLINE>
<TEXT>

     DIŞ HABERLER SERVİSİ 

     Bush yönetimini Irak’la savaşma konusunda çok hevesli olmakla suçlayan bir ABD Kongresi üyesi, askerlik hizmetinin zorunlu hale getirilerek zenginlerin çocuklarının da savaşa yollanmasını önerdi. 
     Demokrat Parti’nin New York bölgesinden Temsilciler Meclisi üyesi olan Charles Rangel, zorunlu askerlik hizmeti öngören tasarıyı gelecek yasama döneminde Kongre’ye sunacağını belirtti. CNN’e konuşan Charles Rangel, bu sayede Amerikan kamuoyunun ve yöneticilerin Irak savaşına daha temkinli yaklaşacağını savundu. Rangel, olası savaşta kullanılacak kara birliklerinin gönüllülerden oluştuğunu vurgulayarak, "Bu insanlar Kongre üyeleri ya da onların çocukları değil" dedi. Ordudaki askerlerin dar gelirli ve orta sınıftan gelen insanlar olduğunu hatırlatan Rangel, zorunlu askerlik sayesinde, "herkese özgür dünyayı tehditlere karşı savunma imk nı" sağlayacağını belirtti. 
     
     



 DÜNYA 












</TEXT>
</DOC>
