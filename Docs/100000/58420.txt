<DOC>
<DOCNO> 58420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/spor/spo04.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON'A AYNI K BUS 
</HEADLINE>
<TEXT>

Bordo - Mavili yönetim, devre arasında ülkelerine gidecek olan Brezilyalı oyuncularını, maddi sıkıntılar nedeniyle bonservis taksitlerini ödeyemediği için kaybetmekten korkuyor 
     Olaria bastırıyor 
     TRABZONSPOR, Olaria Kulübü’nün alacağı olan 315 bin dolarlık son taksidi zamanında yatıramadığı için Brezilyalı oyuncuları Jarro ve Aurelio’yu elinden kaçırma noktasına geldi. Geçen hafta menajer Miranda ile yapılan görüşme sonrası Olaria’nın anlaşma şartlarıyla ilgili yeni bir plan sunduğunu açıklayan Başkan Özkan Sümer, bu kez de gecikme faizi istendiğini belirtti. Bu durum Bordo - Mavili yönetimi sıkıntıya sokarken, Başkan Özkan Sümer bu talebe pek sıcak bakmadı. 
     
     Alacakları ödenmedi 
     BREZİLYALI futbolcuların transfer alacaklarının da ödenmediği, bu yüzden ilk yarı tatili nedeniyle ülkelerine gidecek olan Aurelio ve Jarro’nun yanı sıra Da Silva ile Eduardo’nun da sorunun çözülmemesi halinde geri dönmeyebilecekleri kaydedildi. Dört futbolcunun yöneticilerle bir görüşme yaparak, izne çıkmadan önce birikmiş paralarını isteyecekleri ifade edildi. Karadeniz ekibinde yönetimin ise Brezilyalı futbolcuların isteklerine olumsuz yanıt vereceği öğrenildi. 
     
     Salazar’a teklif 
     TRABZONSPOR’DA izinsiz ülkesine giden Salazar ile Belçika’nın Lierse kulübünün ilgilendiği, Perulu futbolcunun da teklife sıcak baktığı öğrenildi. Bu arada Başkan Yardımcısı Ahmet Ağaoğlu, Briegel’in raporu üzerine transfer çalışmaları için Almanya’ya gitti. Ağaoğlu, daha sonra Avusturya’da oyuncularla görüşecek. Göztepe maçında sakat Osman, Jarro, Agustine ve Şenol yer almayacak. 
     



 SPOR 






















</TEXT>
</DOC>
