<DOC>
<DOCNO> 80296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/cemal.html </URL>
<DATE> 2002/04/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan inandırıcı olamıyor ama... 
</HEADLINE>
<TEXT>

     Değişmek ayıp mı Hayır. İnsan zamanla değişebilir mi Evet. İlle de değişmesi gerekmiyor, ama yaşama ve politikaya bakışı yıllar içinde değişime uğrayabilir. Bugün buradayken, yarın bir başka noktaya gidebilir. 
     Değişim hayatın kendisidir çünkü. 
     Tayyip Erdoğan için de geçerli bu elbette. 
     Değişmiş olabilir. 
     Fakat bu açıdan Tayyip Erdoğan'da bir tutukluk var. Siyasette liderliğe soyunduğundan beri, şöyle üstüne basa basa ben değiştim diyemiyorum. 
     Niye utangaç bu konuda .. 
     Geliştim diyor. 
     Yenilendim diyor. 
     Ama değiştim diyemiyor. Ya da bazen yarım ağız değiştiğinden dem vuruyor. Sanki değişim sözcüğünü içine sindiremiyor. 
     Neden öyle 
     Aslında değişmediği için mi 
     Takiyye yaptığından mı 
     Yoksa değiştiğini öyle üstüne basa basa söylerse, İslamcı kesimde zor durumda kalacağı, sıkıştırılacağı, seçmen kaybedeceği için mi 
     Arada bir artık başka yerde olduğunu söylemekle yetiniyor. Bununla, yedi sekiz yıl öncesinin Tayyip Erdoğan'ı olmadığını anlatmak istiyor. 
     Bugün başka yerdeyse, o zaman dün yanlış yerdeydi. 
     Öyle mi 
     Öyleyse, dün yanlış yerdeydim demeye niçin dili varmıyor 
     Daha 1995'te, Refah Partisi'nin Ümraniye teşkilat binasının açılışında, Erbakan Hoca'nın İstanbul İl Başkanı olarak şöyle demişti Tayyip Erdoğan 
     "Ben Müslüman'ım diyenin aynı zamanda laikim demesi mümkün değil. Niye Çünkü Müslümanlığın yaratıcısı Allah kesin hakimiyetin sahibidir." 
     1995'te söylemiş bunları. 
     2002'de yine aynı görüşte mi 
     Hala egemenlik Allah'ın mı diyor 
     Yoksa milletin mi 
     Yine 1995'te, şu sözler de onun 
     "Tutturmuşlar laiklik elden gidiyor diye. Bu millet istedikten sonra tabii elden gidecek. Sen bunun önüne geçemezsin ki." 
     Çok değil, daha yedi yıl öncesinin bu sözler de... Dinci devlet ve toplum düzenini, yani laik demokratik cumhuriyetin tam tersini savunuyor. 
     Aradan on yıl bile geçmemiş. 
     Yine 1990'larda demokrasi araçtır, amaç değil diyen de Tayyip Erdoğan'dı. 
     Artık değişti mi 
     Bilemiyorum. 
     Şimdilik inandırıcı değil. 
     Nasıl inandırıcı olabilir 
     Bunun için öncelikle dün yanlış yerde durduğunu açıkça söylemesi, sonra nasıl değiştiğini dobra dobra anlatması gerekir. Tayyip Erdoğan'ın radikal İslamcı geçmişi ve bugün geldiği yer, böyle bir hesaplaşmayı şart kılıyor. 
     Siyasi sicilinde laik demokratik cumhuriyete aykırı notları olan bir siyaset adamı, hele politika sahnesinde başrole soyunuyorsa, yaşadığı değişim sürecini, eğer gerçekten yaşamışsa, iç hesaplaşmasını yapmışsa, bunları olanca açıklığıyla anlatmak zorundadır. 
     Demokrasi şeffaflık rejimidir. 
     Açıklık rejimidir. 
     Kaseti daha yeni piyasaya çıkan on yıl önceki Rize konuşması da birçok bakımdan vahim değil Tayyip Erdoğan'ın Dünyaya ve Türkiye'ye nasıl baktığını apaçık göstermiyor mu 
     Tayyip Erdoğan benim savunduğum değerleri savunmuyor. Farklı dünyaların insanıyız. Bugün durduğu yerle, Türk siyasetinde istikrar unsuru olabileceğine ihtimal vermiyorum. 
     Yanlış anlaşılmasın. 
     Geçmişte Tayyip Erdoğan'ın çarptırıldığı hapis cezasına da, ömür boyu siyaset yasağına da karşı çıktım. 
     Bugün de öyle düşünüyorum. 
     Elbette demokrasinin kendini savunma hakkı vardır. Ancak Tayyip Erdoğan'la oyunun kuralları içinde kalarak başa çıkılabilir. 
     Demokrasi esas olmalı... 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
