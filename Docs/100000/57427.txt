<DOC>
<DOCNO> 57427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/guncel/gun08.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar, parti rozeti’ takar mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Dışişleri Bakanı İsmail Cem’in yakasında beyaz güvercinli DSP rozeti taşıması uluslararası platformlarda müzakere gücümüzü zayıflatır mı Ya da partisini temsil ediyor görüntüsü verir mi Dışişleri Komisyonu Başkanı Kamran İnan, Cem’i, Dışişleri Bakanı olarak yakasında parti rozeti taşımaması gerektiği konusunda uyarırken, dış politikanın "milli" olması gerektiğine işaret eden bağımsız İstanbul milletvekili Azmi Ateş, soru önergesi verdi. Şimdi sorun bir bakanın bağlı bulunduğu parti rozetini taşıyıp taşıyamayacağında. İşte görüşler 
     
     Erkan Mumcu Turizm eski Bakanı 
Yurtdışında olmaz      Siyaseti kötü gösterme korosuna siyasetçilerin katılmaması lazım. Dolayısıyla bir siyasi parti mensubunun partisinin rozetini taşımasını hiçbir zaman yadırgamam. Ancak bunun istisnası yurtdışı olabilir. Dışişleri Bakanı gibi bir bakanın yurtdışı temaslarında bu durum bir istisna olarak düşünülebilir. Onun dışında yurtiçinde hiçbir şekilde parti rozeti taşımasında bir sakınca görmüyorum. Ben partimin değil ama tanıtmak amacıyla yaptığımız Türkçe logosu’nu taşıdım. Tabii bu parti rozeti taşınmasının yanlış olduğu anlamına gelmez. Uluslararası platformlarda herhangi bir partiyi değil, ülkenizi temsil edersiniz. Uluslararası platformlarda bundan kaçınmak lazım. Ancak ulusal platformlarda parti rozeti taşınmasında bir mahsur görmüyorum. Çünkü artık demokrasiyi de partileri de içimize sindirmemiz gerekiyor. 
     
     Hikmet Çetin Dışişleri eski Bakanı 
Bence hoş değil      Ben bakan olduğum dönemde, hiçbir bakanlıkta parti rozeti takmadım. Böyle bir yasal zorunluluk ya da yasal engel yok. Benim anlayışıma göre bir bakan, bakanlığı süresince elbette partilidir ama parti rozeti taşıması da çok hoş değildir. Ben milletvekilliği döneminde bile takmadım. Ancak rozet meselesini milli politikaya bağlamayı da ben uygun görmüyorum. Dışişleri Bakanı’nın devamlı olarak partisinin rozetini taşımasına bir engel yok ama hoş da değil. Politika öyle rozetle mozetle olmaz. Uluslararası platformlarda müzakere gücünü zayıflatır gibi değerlendirmeler doğru değil. 
     Sayın Cem’in rozeti olsa da olmasa da milli bir politika yürüttüğüne inanıyorum. O konuda bir kuşkum yok. Rozetle milli olur, olmaz’ şeklindeki yorumlamaları ve yargılamaları doğru bulmuyorum. 
     
     Ahmet Çakar MHP’li TBMM İdare Amiri 
Elbette taşır      Tabiri caizse bu durum ineğin altında buzağı aramak gibi bir şey. TBMM ve parti rozetimiz var. İkisi de takılabilir. Parti rozeti ile dolaşmak kendi teşkilatına olan sıcaklığı ifade eder. Parti rozetini taşırsınız çünkü parti anayasal, Türk milletine ait bir kuruluştur. Dolayısıyla milli vasfı vardır. Bizim Genel Başkanımız hem parti hem de Türk bayrağı rozetlerini birlikte takıyor. Birçoğumuz da TBMM’nin kendi rozetini takıyoruz. Parti rozeti, TBMM rozetinden daha üstün olduğu için takılmıyor, bu tamamiyle hangi partiden seçildiğinin ve kendisine toplum tarafından gösterilen teveccühün belirginleşmesi için ortaya konmuş bir zerafettir. 
     
     Ziya Aktaş Enerji eski Bakanı 
Ben de takıyorum      Parti rozetinin bakanlar tarafından takılmasında hiçbir sakınca olduğunu düşünmüyorum. Elbette bağlı bulunduğunuz partinin rozetini taşırsınız. Enerji Bakanı olarak başka ülkelerde Türkiye adına bulunduğumda ben de partimin rozetini takmıştım. H l da takıyorum. Yurtdışı gezilerimde de partimin rozetini taşımakta bir sakınca görmedim, hala görmüyorum. Parti rozetini taşımak milli olmayı engellemez. Çünkü bir bakanın, bir parti üyesinin, parti kimliği ile milli politikayı engelleyeceği görüşünde değilim. Tam tersine partimizin en temel ilkelerinden birisi de zaten ulusalcılıktır. Dolayısıyla yurtdışındaki müzakareleri engellediği milli’ olmadığı görüşünde değilim. Önemli olan içeride olduğu gibi dışarıda da neyi savunduğunuzdur. 
     



 GÜNCEL 














</TEXT>
</DOC>
