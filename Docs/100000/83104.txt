<DOC>
<DOCNO> 83104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur08.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev kirasını ödeyemeyince intihar etti 
</HEADLINE>
<TEXT>

     Adana'da, kebapçılık yaparak geçimini sağlamaya çalışan bir kişi, ev kirasını ödeyemeyince, bunalıma girerek intihar etti. 
     Alınan bilgilere göre, Sucuzade Mahallesi 47. Sokak 31 No'lu evde meydana gelen olayda, 3 çocuk babası Remzi Gündoğdu 48 , yıllık 500 milyon lira olan kirayı ödeyemeyince, bunalıma girerek kendini evinde iple tavana astı. Gündoğdu'nun cesedi, sabah eşi Emel Gündoğdu ve çocukları tarafından bulundu. 
     Remzi Gündoğdu'nun yakınları, ev sahibi Ahmet Kış'ın kirayı ödemesi konusunda sürekli baskı yaptığını öne sürerek, ''Her gün gelip kira için rahatsız ediyordu. Kirayı vermezlerse evden çıkaracağı tehdidinde bulunuyordu. Dün akşam yine eve gelmiş ve Remzi birkaç gün müsaade etmelerini istemişti. Ancak, dinlemediler'' dedi. 
     Olay yerindeki incelemelerin tamamlanmasının ardından Remzi Gündoğdu'nun cenazesinin kaldırılabilmesi için Sucuzade Mahallesi Kalkındırma Derneği'nce girişimde bulunulduğu bildirildi. 
     





</TEXT>
</DOC>
