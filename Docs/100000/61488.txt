<DOC>
<DOCNO> 61488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko06.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi iyi yönetenler kazandı 
</HEADLINE>
<TEXT>

2001 yılının en başarılı yöneticileri 11 Eylül saldırılarının ardından cesur hamleler gerçekleştiren ve krizi iyi yöneten’ler oldu 
     EKONOMİ SERVİSİ 

     Businessweek dergisi geçen senenin en iyi yirmibeş yöneticisi ve en kötü beş yöneticisini seçti. Savaş, resesyon ve terörizm gibi felaketlerin görüldüğü bir yıl olan 2001’de kriz yönetiminin’ yeni bir anlam kazandığı belirtilen araştırmada, BusinessWeek’in New York’taki 160 çalışanı ile 22 ülkedeki yazar ve editörlerin seçtiği yöneticiler aldıkları doğru kararlarla’ değerlendirildi. 
     Derginin en başarılı yöneticiler arasında gösterdiği talk - show kraliçesi Oprah Winfrey 11 Eylül’ün Amerika saldırı altında’ adlı özel programları ve New York’ta düzenlediği 20 bin kişilik konserle başarıya imza attı. Oprah’ın şovu 300 milyon dolar gelir getiriyor ve ABD’de 26 milyon izleyicisi var. 
     
     En cesur hamle 
     Perakendecilik sektöründeki Starbucks’ın yöneticisi Howard Schultz ise ABD Afganistan’a bomba yağdırırken Japonya’ya -şirketinin hisseleri yüzde 14 düşmüşken- halka arz için giderek cesur bir hamle gerçekleştirdi, şirketinin k rını yüzde 92 artırdı. 
     Lifetime Yayıncılığın 1999 Mart ayından beri yöneticiliğini yapan Carol Black, Lifetime kablolu yayınını ülkenin prime - time’da en çok seyredilen kanalı yapmayı başardı ve 84 milyon eve ulaştı. 58 yaşındaki Black annesi ve babasının boşanmasından sonra, Ermeni olan büyükanne ve büyükbabası tarafından yetiştirilmiş ve Los Angeles’ta KNBC’ye Sevgili Carol’ adlı bir köşe yazarak iş hayatına atılmış. 
     
2001’in kaybedenleri      Yılın en başarısız beş ismi arasında Ford’un ve iflas sürecindeki Enron’un eski başkanları da var. 

</TEXT>
</DOC>
