<DOC>
<DOCNO> 54281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/siyaset/siy03.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aklınıza gelmeyen başınıza gelir’ maddeler 
</HEADLINE>
<TEXT>
Komşusunu rahatsız eden tazminat öder 
Çankaya onayından sonra Resmi Gazete'de yayımlanacak olan Medeni Yasa'da "komşuluk ilişkileri" de yeniden düzenledi 
     Artık taşkınlık yok 
     Madde 737 Herkes komşusunu rahatsız edecek taşkınlıktan kaçınmak zorunda. Özellikle taşınmazın durumuna, niteliğine ve yerel dete göre komşular arasında hoş görülebilecek dereceyi aşan duman, buğu, kurum, toz, koku çıkartarak, gürültü veya sarsıntı yaparak rahatsızlık veremeyecek. " det böyle" deyip evinde sünnet düğünü yapan, masraflarına, "komşunun rahatsızlık tazminatını da" eklemek zorunda kalacak. 
     
     Daldaki meyve komşuya 
     Madde 740 Komşunun arazisine taşarak zarar veren dal ve kökler, onun istemi üzerine uygun bir süre içinde kaldırılmazsa, komşu bu dal ve kökleri kesip kendi mülkiyetine geçirebilecek. Ekilmiş veya üzerine yapı yapılmış arazisine dalların taşmasına katlanan komşu, bu dallarda yetişen meyveleri toplama hakkına sahip olacak. 
     
     Belki buzulumuz’ olur 
     Madde 715 Sahipsiz yerler ile yararı kamuya ait mallar devletin hüküm ve tasarrufu altındadır. Aksi ispatlanmadıkça yararı kamuya ait sular ile kayalar, tepeler, dağlar, buzullar gibi tarıma elverişli olmayan yerler ve bunlardan çıkan kaynaklar, kimsenin mülkiyetinde değildir ve hiçbir şekilde özel mülkiyete konu olamaz. 
     
     Fidan meselesi’ne çözüm 
     Madde 729 Bir kimse başkasının fidanını kendi arazisine dikerse, sahibi fidanın sökülüp kendi tarafına verilmesini isteyebilecek. Kendi fidanını başkasının arazisine dikerse arazi sahibi isterse söktürecek, sökülmezse fidanlara sahip çıkabilecek. 
     
     Arı komşuya göçerse 
     Madde 768 Tutulan av hayvanları, yeniden serbest kalır ve sahipleri onları gecikmeksizin ve ara vermeksizin aramaz ve tekrar tutmak için uğraşmazsa, sahipsiz duruma gelir. Ehlileştirilmiş hayvanlar tekrar vahşileşir ve sahiplerine dönmezlerse, sahipsiz duruma gelirler. Arı oğulu ise başkasının taşınmazına uçmuş olmakla sahipsiz duruma gelmez. 
     



 SİYASET 











</TEXT>
</DOC>
