<DOC>
<DOCNO> 60078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko02.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon en çok taraftarı ezdi 
</HEADLINE>
<TEXT>

Geçen yılın fiyat artış rekortmeni yüzde 233.3’lük zamla açık tribün maç giriş ücreti oldu. Sıvı yağlar yüzde 197.2 zamlanırken, tüpgazın fiyatı da yüzde 151.7 artarak zam şampiyonları arasında yer aldı 
     EKONOMİ SERVİSİ 

     Geçen yıl İstanbul’da fiyatı en çok artan ürün, yüzde 233.3’le açık tribün maç giriş ücreti oldu. İstanbul Ticaret Odası aralık ayında ve ilk 12 aylık dönemde İstanbul’da perakende fiyatları en fazla artan maddeleri açıkladı. 
     Yıllık fiyat artışında açık tribün maç giriş ücretini yüzde 202.7 ile kabak, yüzde 197.2 ile sıvıyağlar ve yüzde 151.7’lik artışla 12 kilogramlık tüpgaz izledi. Aralık ayında ise en fazla fiyat artışı, yüzde 158.4 ile kabakta görüldü. Kabaktaki artışı yüzde 84.9 ile biber, yüzde 80.7 ile salatalık takip etti. 
     
     Kış mutfağı yaktı 
     Aralıkta perakende fiyatı en fazla artan maddeler yaş kuru sebze ve meyve grubunda oldu. Fiyat artışları taze fasulyede yüzde 71.4, kıvırcık salatada yüzde 54.5, havuçta yüzde 46.8, lahanada yüzde 35.8, pırasada yüzde 31.5, zeytinyağında yüzde 30, yaş üzümde yüzde 27.9, yumurtada yüzde 24.2, yeşil soğanda yüzde 22.9, armutta yüzde 21.7, soğanda yüzde 19, çocuk mamalarında yüzde 33.2 ve salçada yüzde 15 olarak gerçekleşti. 
     Fiyatı en az artan ürünler arasında ise yüzde 4.7 ile bisküvi, yüzde 4.9 ile süpürge, yorgan, yüzde 5.1 ile elektrik, yüzde 5.3 ile odun ve Bafra sigarası yer aldı. 
     
2001'in zam rekortmenleri Ürün 2000 Aralık fiyatı 2001 Aralık fiyatı Değişim Maç giriş ücreti 1.500.000 5.000.000 233.3 Kabak 473.513 1.433.451 202.7 Sıvı yağlar 1.148.066 3.411.613 197.2 Tüpgaz 6.000.000 15.100.000 151.7 Kıvırcık salata 214.467 531.018 147.6 Çamaşır suyu 708.306 1.752.550 147.4 Pırasa 306.277 743.376 142.7 Diş macunu 859.444 2.062.500 140.0 Spor giyim 27.095.833 64.195.833 136.9 Havuç 316.692 746.312 135.7      
     



 EKONOMİ 





















</TEXT>
</DOC>
