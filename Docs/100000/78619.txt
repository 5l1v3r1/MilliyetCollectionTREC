<DOC>
<DOCNO> 78619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun01.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Museviler'den büyük gösterisi 
</HEADLINE>
<TEXT>

     ABD başkenti Washington'da, Amerikan kongre binasının önünde toplanan onbinlerce Musevi asıllı Amerikalı, İsrail ile birlik amacıyla büyük bir gösteri düzenledi. 
     ABD Başkanı George W. Bush'un desteğiyle düzenlenen gösterilerde, ABD Savunma Bakan Yardımcısı Paul Wolfowitz ve İsrail'in eski Başbakanı Binyamin Netanyahu da yer aldı. 
     Gösterinin, ABD kongresinin önünde yapılması, Musevi asıllı Amerikalıların, kongre üzerindeki etkilerini sergileyen bir sembol olarak dikkat çekti. 
     ABD'de düzenlenen tarihin bu en büyük Musevi gösterisinde, ABD'nin terörizme karşı savaşı ile İsrail'in, Filistinliler'e karşı eylemleri bir tutuldu. 
     Kendisi de Musevi asıllı olan Wolfowitz, kalabalık gruba yaptığı konuşmada, "Başkan sizinle dayanışma olduğunu bilmenizi istiyor" dedi. Ancak Wolfowitz, Ortadoğu şiddetinin tek kurbanının İsrailliler olmadığını, belirterek, masum Filistinliler'in de acı çektiğini ve öldüğünü söyleyince, kalabalık tarafından yuhalandı. 
     Yuhalamalara rağmen konuşmasına devam eden Wolfowitz, "bu gerçeği tanımamız ve kabul etmemiz çok önemli" dedi. 
     





</TEXT>
</DOC>
