<DOC>
<DOCNO> 66852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun06.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeriat mektebi’ için ilan bile vermişler .. 
</HEADLINE>
<TEXT>

Çocuklarını bu "mektebölere gönderen aileler polisteki ifadelerinde, "Türban yasağını protesto ediyorduk" dediler 
     SERHAT ÜNAL İstanbul 

     Almanya’da tutuklu bulunan "Kara Ses" Metin Kaplan’ın adamlarınca Bağcılar’da "Mekteb" adı altında açılan sözde eğitim kurumlarına çocuklarını gönderen aileler, ifadelerinde ilginç açıklamalarda bulundu. Türban yasağını protesto etmek amacıyla bu mektebleri tercih ettikleri belirten aileler, sınıf evlerin "spot piyasa" olarak görülmesi gerektiğini savundular. Bağcılar’ın üç ayrı yerinde ortaya çıkarılan Hikmet Eğitim ve Eğitim Merkezi adı verilen sözde eğitim kurumlarını, Anadolu Federe İslam Devleti AFİD adını kullanan Kaplancıların 1999’da açtığı belirlenmişti. Kendilerine "Hilafet Devleti" adını veren grup üyelerinin yaptığı propagandalar sonucunda, bazı ailelerin çocuklarını İmam Hatip okullarından ve düz liselerden alarak sınıf evlere verdiği ortaya çıkarıldı. 
     Soruşturma kapsamında sözde eğitim kurumunun çalışanlarıyla birlikte gözaltına alınan ailelerden H.D - C.D, S.Y - H.Y, A.S - K. S, E.D - F.D. ifadelerinde şunları söyledi 
     "Devlet okullarında yeteri kadar din dersi verilmiyor. Dinini öğrenmeyen çocuk gelecekte memlekete ne verebilir ki Devlet okullarında aşırı baskı uygulanıyor. Örf ve detlerimize göre bu okullarda çocuklarımızın yeterli eğitim alacağını düşünmüyoruz. İmam Hatip okullarında uygulanan başörtü yasağı geleneklerimize ters geliyordu. Bu durumu protesto etmek amacıyla çocuklarımızı okullardan alarak bu evlere gönderdik." 
     



 GÜNCEL 




















</TEXT>
</DOC>
