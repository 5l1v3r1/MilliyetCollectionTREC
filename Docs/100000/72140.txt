<DOC>
<DOCNO> 72140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun15.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki çocukların beşte birinde zihinsel sorunlar var 
</HEADLINE>
<TEXT>

     Birleşmiş Milletler, dünyadaki çocukların beşte birinde zihinsel sorunlar ya da davranış bozukluğu görüldüğünü bildirdi. 
     Dünya Sağlık Örgütü WHO ve BM Çocuk Fonu UNICEF , önlem alınmazsa bunun gelecekte ciddi halk sağlığı sorunlarına yol açacağı konusunda uyardı. 
     WHO ve UNICEF'in raporunda, bu sorunlar hızlı sosyal ve ekonomik değişimlerle yoksulluğa bağlandı. 
     BM kuruluşları, her yıl yaklaşık 1.5 milyon ergenin ciddi ihmaller, hamilelikle ilgili komplikasyonlar, intihar ve şiddet yüzünden öldüğünü açıkladı. 
     WHO ve UNICEF, savaş bölgelerinde yaşayan çocukların en çetin sorunlarla karşı karşıya olduğunu, ancak gelişmiş ülkelerdekilerin de bağışıklık sisteminin zayıf olduğunu bildirdi. 
     BM raporunda, çocuk ve ergenler arasında depresyon ve intiharda büyük artış olduğuna dikkat çekildi. Depresyondaki çocukların, diğer hastalıklara karşı da dayanıksız olduğu belirtildi. 
     Raporda, dünyada 450 milyon civarında kişinin zihinsel bozukluğu bulunduğu belirtilirken, her 4 aileden birinin bir ferdinde zihinsel sorunlar olduğu kaydedildi. 
     






</TEXT>
</DOC>
