<DOC>
<DOCNO> 54018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yasam/yas03.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına minare yıktı 
</HEADLINE>
<TEXT>

Ankara Kayaş’ta bir minaresi beş yıl önce çöken caminin önlem alınmayan ikinci minaresi, dün teravihten çıkanların üstüne devrildi 
     ANKARA Milliyet 

     Ankara’da şiddetli rüzg r nedeniyle Kayaş Yeşilbayır Mahallesi’ndeki Ebubekir Sıddık Camii’nin minaresi dün gece teravih namazından çıkan kalabalığın üzerine devrildi 2 kişi öldü, 8 kişi de yaralandı. 
     Çöken minarenin altında kalanlardan Basri Çağtekin ile Mithat Köreken hayatını kaybederken, Mahmut Alsaç, Murat Efe, Sefa Efe, Ahmet Özmen, Aslan Özmen, Asım Dolu ve kimlikleri belirlenemeyen 2 kişi yaralandı. Bu arada, caminin bir minaresinin beş yıl önce çöktüğü, ikincisinin yıkılma tehlikesine rağmen önlem alınmadığı ortaya çıktı. 
     Mahalle Cami Koruma Derneği Başkanı Ekrem Ürün ise, öldüren ihmal hakkında şunları söyledi "İçerde beş kişilik cemaat vardı. Cemaatin yarısı camiden çıktığı sırada minare çöktü. Allah’tan kadınlar daha önce camiden çıkmıştı. Çünkü minare kadınların giriş kapısı tarafına çöktü." 
     Polis ve itfaiye ekipleri olayla ilgili soruşturma başlattı. 
     Bu arada, Karaman’da da şiddetli rüzg r yüzünden İmamı Azam Camisi’nin bir minaresi yıkıldı. 
     



 YAŞAM 













</TEXT>
</DOC>
