<DOC>
<DOCNO> 57508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo02.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum "Zor bir deplasmanı iyi bir futbolla geçtik" 
</HEADLINE>
<TEXT>

     Beşiktaş Teknik Direktörü Christoph Daum, 6-0 kazandıkları Göztepe maçından sonra zor bir deplasman maçını iyi futbolla kazandıklarını söyledi. 
     Daum, oyuna iyi başladıklarını ve farklı bir galibiyet elde ettiklerini belirterek, ''Artık Gaziantepspor maçını düşünmek zorundayız. Kaleci Myre'nin sakatlığı nedeniyle galibiyete çok fazla sevinemedik'' dedi. 
     Çalımbay'ın istifasıyla ilgili değerlendirme yapan Daum, ''Bana göre Rıza, Türkiye'nin en iyi antrenörlerinden birisidir. Göztepe, 1-2 takviye ile sezonun 2. yarısında daha iyi olabilirdi'' dedi. 
     Beşiktaş Menajeri Sinan Engin de futbol adına sahada her şeyi yaptıklarını belirterek, ''Artık önümüzdeki maçları düşünüyoruz'' diye konuştu. 
     Karşılaşmada 2 gol kaydeden Ahmet Dursun ise mutlu olduğunu belirterek, ''Sakatlığım döneminde arkadaşlarım bana hep destek oldular. Bugün 2 gol attığım için mutluyum'' dedi. 
     Siyah-beyazlı futbolcular, galibiyeti, kaptan Tayfur'un yeni doğan kızı Mina'ya armağan ettiklerini dile getirdiler. 
     






</TEXT>
</DOC>
