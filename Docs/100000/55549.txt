<DOC>
<DOCNO> 55549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur18.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl fitre zekatlar 900'lü hatlardan verilebilecek 
</HEADLINE>
<TEXT>

     Türk Hava Kurumu THK , 900'lü hatlardan fitre-zekat verilebilmesine imkan tanıyan bir uygulama başlattı. 
     Uygulamaya göre, vatandaşlar 0900 483 11 11'i arayarak hem fitre-zekatlarını verebilecekler hem de fitre-zekat, kurban derisi bağışlarının kimlere pay edildiğini ve nerelerde kullanıldığını öğrenebilecekler. 
     THK Genel Sekreteri Emekli Hava Pilot Tuğgeneral Bican Erçakır tarafından yapılan yazılı açıklamada, ''Yardım Toplama Esas ve Usulleri Hakkındaki Yönetmelik'' uyarınca, fitre-zekat ve kurban derisi toplama yetkisi verilen THK'nın 2001 yılı çalışmalarını yoğun bir şekilde sürdürdüğü belirtildi. 
     Geçen yıl bağışların internet üzerinden yapılmasına imkan tanıyan THK'nın, bu yıl da 900'lü hatlardan fitre-zekat bağışı yapılması uygulaması başlattığı bildirilen açıklamada, ''0900 483 11 11''i arayan vatandaşların, hem fitre-zekat bağışı yapabilecekleri hem de fitre-zekat ve kurban derisi bağışlarının kimlere pay edildiğini ve nerelerde kullanıldığını öğrenebilecekleri kaydedildi. 
     Açıklamada, THK'nın vatandaşlara kolaylık sağlamak amacıyla bankalar aracılığıyla bağışları kabul ettiği ve fitre-zekat zarflarının okullarda, askeri birliklerde dağıtılması işlemlerini de tamamladığı bildirildi. Aynı açıklamada şöyle denildi 
     ''Gerek yurtiçinde gerekse yurtdışında yaşayan vatandaşlarımız birçok banka aracılığıyla fitre-zekatlarını gerçek ihtiyaç sahiplerine ulaştırmak üzere Türk Hava Kurumu'na gönderebilecek. Aynı şekilde Kurum'un işbirliği içinde olduğu web sayfalarıyla THK'nın 'www.thk.org.tr' adresinden internet aracılığıyla fitre-zekat bağışı yapabilecekler.'' Açıklamada, söz konusu yönetmeliğe göre, THK'ya verilen fitre-zekatların yüzde 50'sinin Sosyal Yardımlaşma ve Dayanışma Vakıflarına, yüzde 4'ünün Kızılay'a, yüzde 3'ünün Sosyal Hizmetler ve Çocuk Esirgeme Kurumu'na, yüzde 3'ünü de Diyanet Vakfı aracılığıyla yoksullara, afetzedelere, öksüz, yetim ve kimsesiz çocuklara aktarıldığı belirtildi. THK'nın kalan yüzde 40'lık payla toplama faaliyetlerinin bütün masraflarını karşıladığı ifade edilen açıklamada, ayrıca her yıl 4000'in üzerinde gence ücretsiz havacılık eğitiminin verildiği ve yanan ormanların söndürülmesi çalışmalarının yapıldığı vurgulandı. 
     Açıklamada, fitre-zekat bağışı yapılabilecek yurtiçi ve yurtdışı banka hesap numaralarına da yer verildi. Söz konusu hesap numaraları şöyle 
     Yurtiçinde Vakıflar Bankası Ankara Şubesi Ankara -2005827 2060796, Halkbank Posta Caddesi Şubesi Ankara -19683 19695, Ziraat Bankası Heykel Şubesi Ankara -154432 Yurtdışında Vakıflar Bankası Ankara Şubesi Ankara -40269 USD , Vakıflar Bankası Ankara Şubesi Ankara -4026138 DEM , Ziraat Bankası Hamburg Alt Şubesi Almanya -1004050009 DEM . 
     






</TEXT>
</DOC>
