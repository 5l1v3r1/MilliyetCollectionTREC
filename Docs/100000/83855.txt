<DOC>
<DOCNO> 83855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/yas01.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT en sonunda jilet attırtacak 
</HEADLINE>
<TEXT>

Orhan Gencebay Bir Başka Gece’ye çıkınca arabesk’ savaşını alevlendiren Karakoyunlu, Müslüm Baba’yı görünce ne yapacak 
     MAGAZİN SERVİSİ 

     Arabesk müziğin ünlü ismi Orhan Gencebay’ın konuk edilmesinden sonra TRT’den sorumlu Devlet Bakanı Yılmaz Karakoyunlu’nun arabesk tartışması başlatmasına neden olan Bir Başka Gece’ programında, arabesk serüveni tam gaz sürüyor. 
     Geçtiğimiz hafta Ferdi Tayfur’un ekrana geldiği ve Merak Etme Sen’, Hadi Gel Köyümüze Geri Dönelim’, Geçen Yıl Bu Zamanlar’, Ben de Özledim Ben de’, Huzurum Kalmadı’ gibi en arabesk ve popüler’ şarkılarını seslendirdiği programın kameraları, dünkü çekimlerde arabesk müziğin bir başka devini görüntüledi. 
     
     Durun bakalım ne olacak 
     TRT’nin Tepebaşı Stüdyoları’nda yapılan çekimlerde Bir Başka Gece’ye ünlü popçu Aşkın Nur Yengi ile birlikte arabesk müziğin Baba’sı Müslüm Gürses de konuk oldu. Gürses, basına kapalı çekimlerde, gözü kara hayranlarına her konserinde jilet attıran’, birbirinden acılı parçalarını seslendirdi. Böylece, Başbakan Bülent Ecevit’e kadar uzanan TRT’deki arabesk müzik tartışmasının, nasıl bir boyut kazanacağı da merak konusu oldu. 
     
     Erbil yerine Sayın 
     Bu arada ünlü şovmen Mehmet Ali Erbil’in Çağla Şıkel ve Yeliz Yeşilmen ile sunduğu Bir Başka Gece’nin dünkü çekimlerinde bir sürpriz daha vardı. Mehmet Ali Erbil, hastanede olduğu için, sunucu olarak onun yerine Aşkım Aşkım’daki rol arkadaşı Emel Sayın geçti. 
     



 YAŞAM 





















</TEXT>
</DOC>
