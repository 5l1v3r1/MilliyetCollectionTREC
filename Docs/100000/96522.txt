<DOC>
<DOCNO> 96522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv'deki saldırıda 1 İsrailli ile 2 göçmen öldü 
</HEADLINE>
<TEXT>

     İsrail polisi, Tel Aviv'de dün meydana gelen bombalı saldırıda 1 İsrailli ile 2 göçmen işçinin öldüğünü, 4'ü ağır 32 kişinin yaralandığını duyurdu. 
     Polisten yapılan açıklamada, 2 intihar bombacısının düzenlediği saldırıda ölen İsraillinin kimliğinin saptandığı belirtilirken, İsraillinin kimliği ile göçmen işçilerin milliyetleri kaydedilmedi. 
     Açıklamada, saldırıda ölen 2 intihar bombacısının çantalarında yaklaşık 5 kilogramlık bombanın yanı sıra çivi ve metal madde taşıdığı, polisin Tel Aviv'de alarma geçirildiği ve yeni saldırıları önlemek için kentlere giriş çıkışlarda kontrolü artırdığı belirtildi. 
     Daha önce intihar bombacıları dahil 7 kişinin öldüğü açıklanmıştı. 
     Bu arada, saldırı, Filistin Yönetimi adına hükümet sekreteri Ahmed Abdurrahman tarafından kınandı. 
     Abdurrahman, saldırının Filistin halkına hiçbir şekilde yardım etmeyeceğini vurguladı. 
     





</TEXT>
</DOC>
