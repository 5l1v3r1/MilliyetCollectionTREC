<DOC>
<DOCNO> 95372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur15.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bakanlar atandı... Tayyibe Gülek Devlet Bakanı oldu... 
</HEADLINE>
<TEXT>

     DSP Adana Milletvekili Tayyibe Gülek, Şükrü Sina Gürel'den boşalan Kıbrıs'tan Sorumlu Devlet Bakanlığı görevine, Şükrü Sina Gürel de Başbakan Yardımcılığı görevinin yanısıra Dışişleri Bakanlığı'na atandı. 
     Tayyibe Gülek'in atandığı Devlet Bakanlığı, Kıbrıs'la ilişkilerin yanısıra yurtdışındaki Türk vatandaşlarının sorunlarıyla ilgili Bakanlık durumunda bulunuyor. Tayyibe Gülek ayrıca Eti Holding ve Türkiye Taşkömürü Kurumu Genel Müdürlüğü'nün de ilgili bakanı olacak. 
     1968 yılında Adana'da doğan Tayyibe Gülek, Türk 
     siyasetinin renkli isimlerinden CHP eski Genel Sekreteri Kasım Gülek'in kızı. Harvard Üniversitesi Ekonomi Bölümü'nü btiren ve London School Of Economics Ekonomi Bölümü'nde yüksek lisans yapan Gülek, İngilizce ve Fransızca biliyor. Bekar olan Tayyibe Gülek, daha önce Başbakanlık danışmanlığı yapmıştı. Şükrü Sina Gürel ise Dışişleri Bakanlığı görevini, Devlet Bakanlığı ve Başbakan Yardımcılığı göreviyle birlikte yürütecek. Şükrü Sina Gürel'in sorumluluğunda Diyanet İşleri Başkanlığı da bulunacak. 
     





</TEXT>
</DOC>
