<DOC>
<DOCNO> 76751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/spor/spo08.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Utan Milan’ 
</HEADLINE>
<TEXT>

İtalya basını, UEFA Kupası yarı finalinde ağır sonuçlar alan Milan ve Inter’i adeta topa tuttu. Gazeteler Emre’ye ise övgüler yağdırdı 
     UEFA Kupası yarı final ilk maçlarında rakiplerine yenilen Inter ve Milan, İtalyan basını tarafından topa tutulurken, Interli Emre övgü aldı. Feyenoord’a sahasında 1 - 0 yenilen Inter’de 56 dakika forma giyen Emre için gazeteler, "İlk yarıda sahanın en iyisiydi. Neden değiştirildi, anlayamadık. Bücür Türk, top çalmada ve topu oyuna sokmada çok yetenekliydi. Uzun süredir oynamamasına karşın başarılıydı" diye yazdı. Son 20’de oynayan Ronaldo ise hazır bulunmadı. 
     MILAN’IN deplasmanda Alman temsilcisi Borussia Dortmund’a 4 - 0 gibi şok bir skorla yenilmesi ise İtalyan medyasında "Utan Milan. Milan’dan kötü temsil. Milan’da deprem" başlıklarıyla yer aldı. Teknik Direktör Carlo Ancelotti yenilginin baş sorumlusu olarak gösterilirken, Contra, Laursen ve Jose Mari için sahanın "en kötüleri" denildi. İtalyan basını üç gol atan Amoroso ve diğer golün sahibi Heinrich’in Milan’a ders verdiğini de vurguladı. 
     



 SPOR 




























</TEXT>
</DOC>
