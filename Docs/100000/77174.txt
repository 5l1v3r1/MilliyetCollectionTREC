<DOC>
<DOCNO> 77174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo20.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Mehmet ve Zafer sezonu kapattı 
</HEADLINE>
<TEXT>

     Malatyaspor maçı öncesi kadro kurmakta zorluk çeken Trabzonspor'da, Antalyaspor maçında sakatlanan Mehmet ve Zafer'in, sakatlıkları nedeniyle sezzonu kapadığı bildirildi. 
     Kulüp doktoru Ahmet Çağlar, Antalyaspor maçında sol ayak bileği dönen Zafer ile sağ ayak arka adalesinde zorlama belirledikleri Mehmet'in MR'ını çektirdiklerini ve bu 2 oyuncunun sezon sonuna dek takımdaki yerlerini alamayacaklarını söyledi. 
     Çağlar, bugünkü çalışmada sakatlığı nedeniyle koşu yapan Kürşat ile gribal enfeksiyon geçiren Somers ve Gökdeniz'in, Malatyaspor maçında forma giyebileceklerini sözlerine ekledi. 
     Öte yandan bordo-mavili kulübün yönetim kurulu tarafından süresiz olarak kadro dışı bırakılan Cem ise bugün Mehmet Ali Yılmaz Tesisleri'nde takımdan ayrı çalışma yaptı. 
     






</TEXT>
</DOC>
