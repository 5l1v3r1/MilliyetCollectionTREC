<DOC>
<DOCNO> 80015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/ekonomi/aeko.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırdan petrol girmesin 
</HEADLINE>
<TEXT>

Genelkurmay’ın Başbakanlığa sunduğu raporda, 330 trilyon liralık kaçakçılığın önlenmesi için Kuzey Irak’tan motorin ve ham petrol taşımacılığının tamamen durdurulması istendi 
     ÖNDER YILMAZ Ankara 

     Genelkurmay, Başbakanlık’tan Irak’tan gerçekleştirilen petrol ithalatında kaçakçılık yapıldığı ve devletin 330 trilyon lira zarara uğratıldığı gerekçesiyle motorin ve ham petrol ithalatının durdurulmasını istedi. 
     Genekurmay 2. Başkanı Orgeneral Yaşar Büyükanıt imzasıyla 5 Şubat 2002’de "gizli" ibaresiyle Başbakanlık, Milli Güvenlik Kurulu, Dış Ticret Müsteşarlığı, Gümrükler ve ilgili bakanlıklara gönderilen raporda, motorin ve ham petroldeki kaçakçılık çarkı anlatıldı. 2001’de Türkiye’ye 120 bin ton kaçak ham petrol sokulduğunun kaydedildiği raporda şöyle denildi 
     "2002’de 4 milyon tonluk ham petrol girişinin yanı sıra en az 200 bin ton ham petrol kaçak olarak sokulacak. 2002’de ham petrol kaçakçılığından 200 - 250 trilyon, kaçak motorinden ise 86.26 trilyon haksız kazanç elde edilecek." 
     Kaçakçılık ve işleme işini yürütenlerin büyük kısmının "bizzat PKK üyeleri veya yanlısı" olduğu kaydedilen raporda şu görüşlere yer verildi 
     "2002’de bu kişiler ve terör örgütünün asgari 330 trilyon kayıt dışı gelir elde edecekleri değerlendirilmektedir. Örgüt mensupları ve yandaşları elde ettikleri kazançla kısa sürede zengin olmakta, böylece rakipsiz kalmakta ve amaçları doğrultusunda yatırımları organize etmektedir. Böylece örgütün mali kaynağının artması yanında örgütün genişlemesine, yaptıkları kanunsuz işlerle insanlarımızın kirletilmesine ve ülkenin itibarının sarsılmasına sebep olmaktadır." 
     Raporda, motorin ve ham petrol taşımacılığınının Kuzey Irak eylem planına göre tamamen kaldırılması ve kaçakçılığın önlenmesinin hayati önem taşıdığı belirtildi. 
     
     Bakanlar da şikayetçi 
     Gümrüklerden sorumlu Devlet Bakanı Mehmet Keçeciler, sıkı denetim uygulanmasına karşın kaçakçılığın sürmesine dikkat çekerek şunları söyledi 
     "Ocakta 3 milyon litreye yakın ham petrol yakaladık. Petrol ticareti mutat depoyla sınırlı kalmalı ve ham petrol dahil sınır ticaretine tek bir rejim getirilmelidir." 
     Dış ticaretten sorumlu Devlet Bakanı Tunca Toskay ise Türkiye’ye ne kadar petrol sokulacağına ilişkin resmi rakamları belirlediklerini dile getirirken, "Güvenlik güçleri bölgedeki kaçakçılığı durdurmak için harekete geçmelidir" dedi. 
     
Çırçır fabrikasından rafineri      Kroki, fotoğraf ve isim listelerinin yer aldığı raporda şu ifadelere yer verildi 

</TEXT>
</DOC>
