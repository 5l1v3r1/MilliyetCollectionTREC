<DOC>
<DOCNO> 63742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/gureli.html </URL>
<DATE> 2002/01/23/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Saddam'ın suyu ABD'nin kulpu 
</HEADLINE>
<TEXT>

     Amerika'dan dönen Ecevit, Saddam'ı uyarıyor toparlanmazsan yalnız senin için değil, dünya için kötü olur diyor. 
     Saddam ne kadar toparlanırsa toparlansın, bundan sonra Bush bildiğini okur. Saddam istediği kadar BM müfettişlerine kapıları açıp kimyasal silah üretmediğini göstersin, ABD'li şahinler tarafından toparlanmaktan paçasını kurtaramaz. 
     Amerika göz göre göre bu kadarını nasıl yapar demeyin. Bir kulp takar, mutlaka yapar. Hatta kulp takmasına bile gerek yok ben yaptım oldu der, öte yana geçer. 
     Bunun işaretlerini Derya Sazak'ın "11 Eylül Gölgesinde Saddam" kitabında Doğan Kitap, Ocak 2002 bulabilirsiniz. Sazak, ciddi, titiz bir emek ürünü olan kitabında, bir yandan 1990 - 1991 yıllarında Ecevit'le birlikte gerçekleştirdiği Saddam Hüseyin ile görüşmelerinin öyküsünü anlatırken, bir yandan da Ankara - Bağdat - Washington üçgeninde yaşananları ve Usame bin Ladin dosyasını gözler önüne seriyor. 
     Derya Sazak'ın kitabının bir bölümünde, Körfez Savaşı'nda ABD'nin bir kulp mulp aramadan bu işleri nasıl pervasızca toparladığının örneklerini görüyoruz. 
     Irak, Amerika'nın sivil hedefleri bombaladığını, bu arada bir bebek maması fabrikasını da vurduğunu açıklar. ABD'nin Pentagon'u ise, buranın biyolojik ve kimyasal silah üreten bir tesis olduğunu öne sürer. 
     CNN muhabiri Peter Arnett, ertesi gün fabrikaya gider ve oradan yaptığı yayınla, sivil hedeflerin bombalandığını duyurur. Pentagon sözcüleri ise, fabrikanın askeri hedef olduğunda ısrar eder. The Washington Post, fabrikanın sadece bebek maması ürettiğini yazar. İnşaatı üstlenen Fransız firması buranın bebek maması fabrikası olduğunu bildirir. Nestle şirketinin de fabrikanın devlet tarafından çocuklar için yaptırıldığını bildiklerini açıklar. 
     Yani kısacası, ABD uçaklarının askeri hedef diye çocuk maması fabrikasını bombaladığı anlaşılır. 
     Derya Sazak, Peter Arnett'ın gerçekleri duyurdukça Beyaz Saray'ın gözünde kötü adam olduğunu yazıyor ve bunu "gazetecinin kaderi" olarak niteliyor. Ve CNN dışındaki medya kuruluşlarının ise "Beyaz Saray'ın çizgisini izlemeye devam ettiklerini" belirtiyor. 
     Şimdi tahmin edebiliyor musunuz, Saddam toparlansa da, toparlanmasa da ABD'nin ne yapacağını 
     
     Bir şiir 
     Yazın dünyasında "basübadelmevt"ini, yeniden doğuşunu yaşayan Ahmet Hamdi Tanpınar'ın ölümünün yarın 40. yıldönümü. Yaşasaydı 101 yaşında olacaktı. Tanpınar'ı "Mavi Maviydi Gökyüzü" şiirinden dizelerle anıyoruz 
     "Beyaz beyazdı bulutlar, Gölgeler buğulu, derin Ah o hiç dinmeyen rüzgar Ve uykusu çiçeklerin. Birden gülümseyen yüzün Sabahların aynasında Ve beni çıldırtan hüzün İki bakış arasında." 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
