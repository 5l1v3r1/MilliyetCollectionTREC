<DOC>
<DOCNO> 52898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yazar/asik.html </URL>
<DATE> 2001/11/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Siyah beyaz 
</HEADLINE>
<TEXT>

     Televizyonda konuşan Diyanet İşleri Başkanlığı temsilcisi söz başörtüsüne geldiğinde 
     - Başörtüsü Allah'ın emridir, diyor. 
     Başka bir kanalda İlahiyat Fakültesi Dekanı Prof. Yaşar Nuri Öztürk 'ü dinliyoruz 
     - Başörtüsü zorunlu değildir, diye konuşuyor... 
     Yaşar Nuri'nin kitapları Diyanet Vakfı kitapçılarında satılmıyormuş. 
     Bu bir yana... 
     Kutsal Kitabın ayetlerinden ilahiyatçıların tamamen zıt anlamlar çıkartması bize birkez daha, dinin günlük hayata taşınmasının ne kadar kritik sonuçlar ve tartışmalar doğurabileceğini gösteriyor. Dini, insan ile Tanrı arasında köprüleştiren Atatürk'ün büyüklüğü bir kez daha ortaya çıkıyor... 
     
     "Umumi şerefsizliğin enkazı altında, şunun bunun şerefi de parça parça olur." 
     Atatürk 
     
20 haramiler      Dil ve edebiyatımızın ünlü isimlerinden Nurullah Ataç yağmacı Demokrat Parti'lilere "20 haramiler" adını takmış... 
     Profesör Bedia Akarsu'nun anılarında aktardığına göre niye bu adı taktığını soranlara 
     - 40 haramiler demiyorum çünkü onların kahramanlığı vardı, dermiş. 
     Bugünkülere 10 haramiler desek çok olur mu 
     
Seve söve arz ederim...      Bu ülke için seve seve... Bir 40 yıl daha hizmete hazırım. Zam da yapar vergi de salarım. Halktan alır hortumcuya, dolandırıcıya veririm. Yeter ki siz koltuktan haber verin. 

</TEXT>
</DOC>
