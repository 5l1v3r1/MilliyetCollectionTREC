<DOC>
<DOCNO> 83568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sondun09.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarışınlar aklandı... Kızıl ve esmerlerden daha akıllı çıktılar 
</HEADLINE>
<TEXT>

     İngiltere'de BBC TV tarafından yaptırılan ve çeşitli grupların zeka düzeylerinin tespitini hedefleyen araştırmanın sonuçları, ''aptal'' muamelesi gören sarışınların hiç de öyle olmadığını ortaya koydu. 
     ''Test the Nation'' adı verilen araştırmanın sonuçlarını açıklayan BBC televizyonu, sigara içenlerin içmeyenlere oranla daha zeki olduklarının ortaya çıktığını belirtti. Haberde, West Bromwich Albion futbol kulübü taraftarlarının, diğer bütün takımların taraftarından daha akıllı olduğunun da kanıtlandığı kaydedildi. 
     90 bin kişinin yer aldığı arıştarmada, sarışınların kızıl saçlılar ve esmerlerden çok daha zeki olduklarının tespit edildiğini belirten araştırmacılar, Leicester kenti halkının da zeka açısından diğer kentlerin halklarından gözle görülür şekilde önde olduğunu bildirdi. 
     Solakların, sağ elini kullananlara göre zeka seviyesi açısından küçük de olsa önde göründükleri araştırmada, mavi gözlülerin, kahverengi gözlülere fark attıkları belirlendi. 
     Araştırmada, her deneğe 70'er soruluk bir test uygulandığı, sözel ve sayısal yeteneğin yanı sıra hafıza ve mantıkla ilgili de sorular yöneltildiği hatırlatıldı. 
     Araştırmacılar, sonuçların, en akıllı meslek grubu olarak öğretmenleri öne çıkardığını, bu grubun ortalama IQ seviyesinin 104 olarak belirlendiğini kaydetti. Eğlence sektöründe çalışanlarla öğrencilerin ortalama 102 IQ seviyesi tutturduğu testte, inşaat işçilerinin 101 ve ünlülerin de 97 IQ seviyesinoe kaldığı belirtildi. 
     Teste katılan ünlüler arasında yer alan atlet Jonathan Edwards'ın 126 IQ seviyesi tutturduğu, pop star Dane Bowers'ın ise ikinci geldiği ancak zeka seviyesinin açıklanmasını istemediği kaydedildi. 
     İngiltere'nin batısının tüm diğer bölgelerden daha zeki olduğu, onu ülkenin orta kesiminin izlediği, Londra'yı da kapsayan güneybatının ise ancak dördüncü gelebildiği bildirildi. 
     IQ seviyelerine bilimsel olarak bakıldığında ortalamanın 100 olduğu, 90 ile 110 arasında puan tutturanların ''orta zeka'', 110'un üzerindekilerin ise düya nüfusunun sadece yüzde 25'i oluşturan ''zekiler'' grubunda bulunduğu belirtildi. IQ'sü 130'un üzerine çıkanlar ise dünya nüfusunun sadece yüzde 2'sinin, yani ''çok zekiler'' arasında yer alıyor. 
     





</TEXT>
</DOC>
