<DOC>
<DOCNO> 82290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur22.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede ihmal sonucu bebek öldü iddiası 
</HEADLINE>
<TEXT>

     Konya'da Mehmet Ali Kahraman, SSK Organize Doğumevi Hastanesi'nde eşinin prematüre olarak dünyaya getirdiği bebeğinin, kuvöze geç konulduğu ve ihmal edilerek öldüğü iddiasıyla Cumhuriyet Savcılığı'na başvurdu. Hastane Başhekimi Operatör Doktor Zeki Sayman, henüz yeterli bilgi sahibi olmadığını belirterek, görevli personelle konuşup, yapılan tıbbi müdahalede eksiklik olup olmadığını araştıracaklarını söyledi. 
     İşçi emeklisi Mehmet Ali Kahraman 43 , doğum sancısı tutan eşi Emine Kahraman'ı 38 geçen cuma günü SSK Konya Organize Doğumevi Hastanesi'ne kaldırdı. 
     Emine Kahraman, cumartesi günü sabaha karşı 1 kilo 900 gram ağırlığında 32 haftalık bir erkek bebek dünyaya getirdi. 
     Mehmet Ali Kahraman, doğumun gerçekleştiği saatlerde hastanede mescitte uyuduğunu belirterek, hemşirelerin eşine, ''Bebek erken doğdu. Ciğerleri gelişmediği için kuvöze konulacak. Kocanın bunun için gelip belge imzalaması gerekiyor. Yoksa bebeği kuvöze alamayız'' dediğini iddia etti. 
     -BEBEK KUVÖZE GEÇ KONULDU İDDİASI- Görevlilerin kendisini bulamadığı için bebeği kuvöze koymadıklarını öne süren Kahraman, ''Daha sonra ben geldim ve hemşireler bebeği o zaman kuvöze koydular. Bir gün orada kaldıktan sonra bize bebeğin durumunun iyi olmadığını ve yoğun bakıma ihtiyacı olduğunu belirterek, Selçuk Üniversitesi Tıp Fakültesi Hastanesi'ne sevkinin yapılacağını söylediler'' dedi. 
     Bebeği ambulansla Tıp Fakültesi Hastanesi'ne götürdüklerini, ancak görevlilerin hastanede yer olmadığı gerekçesiyle kendilerini kabul etmediğini anlatan baba Kahraman, şöyle devam etti 
     ''SKK Doğumevi Hastanesi'ne geri dönmek zorunda kaldık. Burada korkunç bir vurdumduymazlık var. Yer olmayan hastaneye neden bizi yolladılar. Telefon açıp bunu soramazlar mıydı İki hastanenin arasındaki mesafede çok uzak. SSK Doğumevi Hastanesi'ne geldiğimizde bize Ankara Dışkapı Özel Çocuk Hastanesi'ne sevk edileceğimiz söylendi. Bir hemşire bana Adamınız yok muydu Neden sizi hastaneden geri çevirdiler dedi. ISO 9002 kalite belgesi olan bir hastanede bunlar yaşanıyor. Bizim sağlık hizmetinden faydalanmamız için adam mı bulmamız gerekiyor '' Bebeği ambulansla Ankara'ya götürecekleri sırada görevli bir hemşire bulunamadığı için de beklemek zorunda kaldıklarını ileri süren Kahraman, ''Hemşireyi beklerken bebeğimiz öldü. Bunda kesinlikle hastane görevlilerinin büyük ihmali var. Hastaneye adım attığımız andan itibaren hiçbir şey yolunda gitmedi'' dedi. 
     -SAVCILIK DEVREYE GİRDİ- Daha sonra, nöbetçi Cumhuriyet Savcısı'na başvurarak hastanedeki görevliler hakkında suç duyurusunda bulunduğunu anlatan Kahraman, ''Numune Hastanesi'nde otopsi yapıldı. Bebekten numuneler alınarak incelenmesi için Adli Tıp uzmanlarına gönderildi'' dedi. 
     SKK Organize Doğumevi Hastanesi Başhekimi Operatör Doktor Zeki Sayman ise konu ile ilgili olarak tam bir araştırma yapmadan net bir şey söyleyemeyeceğini belirterek, ''Görevli personelle görüşerek, tıbbi açıdan yapılan müdahalede eksiklik olup olmadığını araştıracağız. Bir bebeği kuvöze koymak için asla babasının izni gerekmez. Her ay yüzlerce bebek doğuyor. Bunlardan bir kaçı ölebilir. 
     2500 gram ağırlığın altında doğan bebekler, doğum sonrası ölümlerin 
     yüzde 80'ini oluşturuyor'' dedi. 
     Bebeğin gerekli teknik donanım kendilerinde olmadığı için Tıp Fakültesi Hastanesi'ne sevk edilmiş olabileceğini anlatan Sayman, konunun bu hafta içinde açıklığa kavuşacağını sözlerine ekledi. 
     





</TEXT>
</DOC>
