<DOC>
<DOCNO> 53638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur23.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuz kişi tarafından dövülerek öldürüldü... 
</HEADLINE>
<TEXT>

     Kuşadası'nda bir kişi, 9 kişi tarafından dövüldükten sonra bıçaklanarak öldürüldü. 
     Alınan bilgiye göre, Su Pansiyon'da kalan Erkan Kaya 32 , birlikte alkol aldığı İzzet Öğmen ile tartıştı. Masayı terk eden Öğmen, daha sonra yanına aldığı 8 arkadaşıyla pansiyona gelerek, Kaya'nın kaldığı odayı bastı. Baskıncılar tarafından feci şekilde dövülen Kaya, daha sonra, Öğmen tarafından bıçaklandı. 
     Ağır yaralı olarak Kuşadası Devlet Hastanesi'ne kaldırılan Kaya, burada yapılan müdahalenin ardından, gönderildiği İzmir Atatürk Eğitim ve Araştırma Hastanesi'nde öldü. 
     Kuşadası Emniyet Müdürlüğü ekipleri, olaya karıştıkları belirlenen İzzet Öğmen ile arkadaşları Memiş Köse, Gürbüz Karaca, Erdal Alıcı, Mehmet Emin Karakaya, Mehmet Öğmen, Mehmet Nuri Deniz, Nazif Aksoy ve Aykoç Arapözengi'yi gözaltına aldılar. 
     Sanıklar, sorgularının tamamlanmasından sonra çıkarıldıkları mahkemece tutuklanarak cezaevine gönderildiler. 
     






</TEXT>
</DOC>
