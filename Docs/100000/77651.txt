<DOC>
<DOCNO> 77651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/ekonomi/aeko.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB’DEKİ KRİZİN PERDE ARKASI 
</HEADLINE>
<TEXT>
Uğur Bayar gider tartışması kalır 
Karakoyunlu, danışmanı seramikçi Hakan Yıldız’ı "Özelleştirme’ye başkan yardımcısı yap" dedi, Uğur Bayar "olmaz" dedi... Yer hizmetlerini STFA Ogden’e kaptıran Havaş’ın sahibi Turgay Ciner, Uğur Bayar’ın görevden alınması için baskı yaptı... Ağabeyi M. Ali Bayar’ın sağda liderliğe soyunması ile çakışması, görevden almanın tesadüf’ olmadığı yorumlarına yol açtı... 
     SEÇKİN ÜREY Ankara 

     Uğur Bayar’ın Özelleştirme İdaresi Başkanlığı’ndan ÖİB alınmasında, kurumun bağlı olduğu Devlet Bakanı Yılmaz Karakoyunlu’nun sadece seramik’ eğitimi almış danışmanı Hakan Yıldız’ı, ÖİB Başkan Yardımcılığı’na getirme ısrarının önemli rol oynadığı ortaya çıktı. Eşyalarını toplayan Bayar, Başbakan Bülent Ecevit’e yazdığı mektupta "Sizi ve devletimi hiç yanıltmadım" dedi. 
     Milliyet’in edindiği bilgilere göre, Ecevit’in imzasından sonra Cumhurbaşkanı Sezer’in onayına gönderilen görevden alma süreci şöyle gelişti 
     
     Makamda danışman pazarlığı 
     Yönetim konusunda anlayış farklılıkları’ yaşayan Bayar ile Karakoyunlu, 6 Nisan’da Karakoyunlu’nun makam odasında bir araya geldiler. Karakoyunlu, Bayar’dan Gazi Üniversitesi Mesleki Eğitim Fakültesi Seramik Bölümü’nden 1994 yılında mezun olan danışmanı Hakan Yıldız’ı, ÖİB’de Başkan Yardımcılığı’na atamasını istedi. 
     
     Yanıt Seramikçi olmaz 
     Bayar, 7 Nisan’da Karakoyunlu’nun talebine şu mektupla yanıt verdi "Sayın Bakan, dün makamınıza çağırarak Hakan Yıldız’ın belirttiğiniz göreve atanmasını istediniz. Kendisini yönetim sorumluluğumu paylaşacak kadar tanımıyorum. Ayrıca, eğitim ve kalifikasyon bakımından uygun olmadığını düşündüğüm birini bu göreve atamayı uygun görmüyorum. Arz ederim." 
     
     İkinci mektup Emrediyorum 
     Bayar’ın mektubuna sinirlenen Karakoyunlu, 8 Nisan’da şu yazıyı gönderdi 
     "4046 Sayılı Yasa’ya göre böyle bir atamayı yapmanız için emir vermek benim yetkimdedir. Gereğini yapmanızı rica ederim." 
     
     İkinci ret Olmaz 
     Bayar’ın, emir’ yazısına karşın atamayı yapmamakta direnmesi, bakan ile arasında gerginliği doruk noktaya çıkardı. Karakoyunlu, pazartesi günü gerçekleştirilen Özelleştirme Yüksek Kurulu ÖYK toplantısında düğmeye bastı. Toplantıda ÖYK’ye THY’nin yer hizmetleri pazarına girmesi konusunda bir sakınca olmadığını anlatan Bayar’ı, salondan ayrılmasının ardından sert bir dille eleştiren Karakoyunlu, "Yanıltıcı bilgi veriyor" suçlamasında bulundu. Karakoyunlu, önceki akşam Başbakan Yardımcısı Yılmaz’ın da onayını alarak kararnameyi Başbakanlığa gönderdi. 
     
     Başbakan’a mektup 
     Hakkındaki kararname ile ilgili olarak önceki gece Başbakan Yardımcısı Hüsamettin Özkan’la görüşen Bayar, dün makamındaki eşyalarını topladı. Bayar, Kurulu yanılttı’ iddialarına ilişkin olarak yine dün sabah, başta Ecevit olmak üzere ÖYK üyelerine beş sayfalık bir mektup yazdı. Bayar, mektubunda özetle şunları kaydetti 
     
     Devletimiz sağ olsun’ 
     "10 yıldır bu görevi yürütüyorum. Hiç devletimi yanıltmadım, saygım sonsuzdur. Sayın Bakan’ın takdiridir, ancak haksız bir biçimde görevden alınmam da doğru olmaz. Devletimiz sağ olsun. Son ÖYK toplantısında, Sayın Bakan benim yanıltıcı bilgi verdiğimi belirtmiştir. Bu iddia doğru değildir. THY’nin yer hizmetlerine iki yıllığına girmeyeceği hükmü vardır. Bu süre eski bakan Sayın Yüksel Yalova döneminde bitmiştir." 
     Bayar, dün akşam saatlerinde, THY Yönetim Kurulu Üyeliği ve Türk Telekom İhale Komisyonu Başkanlığı’ndan istifa ettiğini açıkladı. 
     
Bebek geliyor, çalışmalıyım’      Bayar, "Karar elime geçtiğinde ailemin yaşadığı İstanbul’a döneceğim" dedi. Ne yapacağı sorusuna ise "İkinci çocuğumuzu bekliyoruz. Para kazanmam lazım. Artık özel sektörde çalışmayı düşünüyorum" yanıtını verdi. Ağabeyi Mehmet Ali Bayar’la önceki gece telefonla görüştüğünü belirten Bayar, "Benim için hayırlı olmasını diledi. Siyaset benim için söz konusu bile değil. Ağabeyimle hayatımızı farklı yollarda sürdüren insanlarız" diye konuştu. Bayar’ın çevresine, "Cumhurbaşkanı onaylamasa bile görevimi sürdüremem" dediği öğrenildi. 
     
Ciner mi aldırdı      Bayar ile Karakoyunlu arasındaki gerginlik, geçtiğimiz günlerde, THY’nin 100 milyon dolarlık yer hizmetleri işinde fikir ayrılığı ile başladı. Bilindiği gibi Havaş, 1995’te, THY’nin bu alana iki yıl girmemesi koşulu ile Turgay Ciner’e satılmış, imtiyaz süresi de 1997’de dolmuştu. THY de yer hizmetleri için lisans almış, büyük havaalanlarında yer hizmetleri STFA Ogden’e verilmişti. 
     Bu gelişmeler üzerine yer hizmetlerini Çelebi ile yarı yarıya veren Havaş’ın patronu Ciner’in de harekete geçtiği belirtiliyor. Ciner, daha önce de THY Genel Müdür Yardımcısı Çetin Özbey’i şik yet etmiş, Özbey bu şik yetten sonra görevden alınmıştı. Şimdi de Bayar’ın görevden alınmasında yer hizmetleri konusundaki baskıların etkili olduğu ileri sürülüyor. 
     Bu arada, Çelebi Hava Servisi de dün yer hizmetlerinin STFA şirketine ihalesinin iptali için dava açtığını duyurdu. 
     
Başkanlık için üç isim      HAKAN ŞANLITÜRK Ankara 

     Bayar’ın görevden alınması ile birlikte, yerine atanacak isimle ilgili kulisler de yoğunlaştı. Koç Holding’ten emekli olan Hasan Subaşı, Sabancı Holding CEO’su Hazım Kantarcı ve Vural Akışık’ın isimleri gündeme geldi. Akışık ile temasa da geçildiği ancak ret cevabının alındığı öğrenildi. 
     ÖYK toplantısında yaşanan tartışma ile ilgili alınan bilgilere göre, Bayar, Yeniköy Carlton Oteli’nin resmini ekrana yansıtıp, Bu otel özelleştirilmiş, fakat 26 aydan beri arsası sahibine teslim edilmemiştir’ deyince, Başbakan Yardımcısı Hüsamettin Özkan, "İncelemeden geliyorsun. Aylarca evvel teslim edilmiş" diye çıkıştı. Maliye Bakanı Oral da Emek İnşaat’a ilişkin Bayar’ın dağıttığı resmin gerçeği yansıtmadığını söyledi. 
     
     Basına sızar’ deyince... 
     Bayar’ın, bakanlara dağıtılan raporlarda bazı konuların neden yer almadığı’ sorusuna da Basına sızabilir" dediği ve bunun üzerine toplantıdan çıkarıldığı belirtildi. 
     
     Tesadüf değil’ 
     Uğur Bayar’ın görevden alınması dünya basınında da yankısını buldu. Financial Times gazetesi, Bayar’ın, abisi Mehmet Ali Bayar’ın siyaset yapma kararını açıklamasının hemen ardından görevinden alınmasının tesadüf’ olmadığını öne sürdü. 
     Benzer bir açıklama da Demokrat Türkiye Partisi’den DTP geldi. DTP Genel Başkanı İsmet Sezgin görevden alma tesadüf değil’ dedi. 
     Bu arada, Bakan Karakoyunlu, "Görevden almaya dört ay önce karar verdim. Bunun kardeşi veya danışmanımla ilgisi yok" diye açıklama yaptı. 
     



 EKONOMİ 





















</TEXT>
</DOC>
