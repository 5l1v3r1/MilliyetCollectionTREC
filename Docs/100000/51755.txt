<DOC>
<DOCNO> 51755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sonspo07.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuttosport "Inter, Hakan'ı Hertha Berlin'e takasla vermek istiyor" 
</HEADLINE>
<TEXT>

     İtalya'da yayınlanan Tuttosport Gazetesi, FC Inter Kulübü'nün, Almanya'nın Hertha BSC Berlin Kulübü'ne, Hakan Şükür ile Sebastian Deisler'i takas etmeyi önerdiğini ileri sürdü. 
     Gazetenin ''transferler'' köşesinde yer alan haberde, 21 yaşındaki Sebastien Deisler'in, kulübüyle olan sözleşmesinin 2002 yılının Haziran ayında sona ereceği, ancak Alman futbolcunun daha önceden FC Bayern Münih'e söz verdiğini yazdı. 
     FC Inter'de kadro dışı olan Hakan Şükür için, ''Halen nereye gideceğini bilemiyor. Birçok yerden öneri var. Ancak o, kararsızlığını sürdürüyor'' diyen Tuttosport Gazetesi, Türk futbolcunun bonservis ücretinin 5 milyon dolar civarında olduğunu bildirdi. 
     FC Inter'in ayrıca Hırvat futbolcu Sasa Bijelanoviç ile de temasta olduğu ifade edildi. 
     






</TEXT>
</DOC>
