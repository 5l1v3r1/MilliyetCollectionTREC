<DOC>
<DOCNO> 79517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/dunya/dun03.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’a süper ajan eğitimi 
</HEADLINE>
<TEXT>

     DIŞ HABERLER SERVİSİ 

     ABD Başkanı George W. Bush, Beltsville’deki bir CIA eğitim merkezini ziyareti sırasında, 65 kilometre hızla giderken otomobille 180 derece döndü. Washington yakınlarındaki Beltsville’de bulunan, başkanı koruyan gizli servis ajanlarının eğitildiği merkezi ziyaret eden Bush, burada üç buçuk saat boyunca çeşitli eğitimlere katıldı. 
     Bir sürücü öğretmeniyle bindiği Chevrolet Camaro marka aracın direksiyonuna geçen Bush, 65 kilometre hızla ilerlerken, aracı 180 derece döndürdü. Bush’un bu dönüşünü izlemelerine izin verilmeyen basın mensupları, Başkan’ın atış salonunda çeşitli kalibredeki silahlarla yaptığı atış talimini de takip edemedi. 
     Basın mensuplarına daha sonra açıklama yapan Bush, "Gizli servisin eğitmenleri dünyanın en iyileri. Birisi bana bu dönüşün nasıl yapılacağını öğretti. Çok heyecanlıydı" dedi. 
     



 DÜNYA 













</TEXT>
</DOC>
