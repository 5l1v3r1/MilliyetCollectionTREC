<DOC>
<DOCNO> 99970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sonspo01.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te yetişen Arap atları ilgi görüyor 
</HEADLINE>
<TEXT>

     Şanlıurfa'nın Siverek İlçesi'nde yetiştirilen safkan Arap atları, Adana ve Bursa'dan gelen meraklılara satılıyor. 
     Karacadağ'da çiftlik kuran Naif Bozer, A.A muhabirine, bölgenin doğal yapısının at yetiştirmeye son derece elverişli olduğunu belirterek, yarış atlarını Hüsnü Yusuf Gökalp Atçılık Tesisleri'nde veteriner gözetiminde çiftleştirip yavru aldıklarını söyledi. 
     Yetişkin bir Arap atının fiyatının 20 ile 100 milyar lira arasında değiştiğini bildiren Bozer, yarış atlarının genellikle Adana ve Bursa'dan gelen meraklılar tarafından satın alındığını kaydetti. 
     Bozer, yarış atı yetiştiriciliğinin bölge insanı için yeni geçim kaynağı olduğunu vurgulayarak, ''Yatırım için gerekli kaynak fazla olmayınca insanlar yarış atı yetiştirmeye yöneldiler'' dedi. 
     





</TEXT>
</DOC>
