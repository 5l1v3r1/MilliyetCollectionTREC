<DOC>
<DOCNO> 54612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/ekonomi/aeko.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyat ve maaşlar 35’e göre 
</HEADLINE>
<TEXT>

Türkiye IMF’e yeni niyet mektubunu sundu. Mektubun en önemli bölümlerinden biri önümüzdeki yıl fiyat ve ücretlerin beklenen enflasyon yani yüzde 35’le sınırlanacak olması 
Maaşlar hedef enflasyona göre      Enflasyonu düşürmek için sıkı bir mali disiplin uygulanacak. Ekonomik ve Sosyal Konsey’in yıl sonundan önce gerçekleştirilecek toplantısında, beklenen enflasyon hedefiyle uyumlu fiyat ve ücret belirlenmesi için sosyal taraflarla uzlaşma sağlanacak. 
     
Değişken faizle borçlanma      Kamu borcunun çevrilebilmesinde kolaylaştıracak adımlar atılacak. Eurobond ihraç edilecek. Döviz cinsi veya dövize endeksli borçlanmanın yanı sıra halka arzlara devam edilecek. Aynı zamanda, değişken faizli kağıtlarla borçlanma da gündemde. 
     
Güçlü vadeli döviz piyasası      Serbest döviz kuru rejimi geliştirilecek. Döviz piyasalarındaki vadeli işlem kontratlarının gelişimini güçlendirilecek. Finansal fiyatlandırılmaya temel teşkil edecek Türkiye Bankalararası Fiyat Teklif Oranının Turkish Interbank Offer Rate uygulamasına başlanacak. 
     
Özel bankalar mercek altında      Özel bankacılık sisteminin güçlendirilmesi politikası, orta vadeli büyümeye hızlı bir geri dönüşü desteklemek amacıyla izlenmeye devam edilecek. Tüm özel bankalar en az yüzde 8’lik sermaye yeterlilik oranını 2001 sonuna kadar sağlayacaklar. 
     
Reel kesime kamu kaynağı yok      Ekonominin arz yönüne ayrı bir önem verilecek. Özel sektör ağırlıklı üst düzey bir komite oluşturuldu. İki yaklaşım benimsendi. Mali yapısı sağlam şirketlere finansal destek olanakları araştırılacak. Ancak kamuya ait fonlar bu amaca yönelik olarak kullanılmayacak. 
     
Enflasyon hedeflemesi 2002’de      2002 yılında enflasyon hedeflemesi rejimine geçilecek. Hazırlıklar devam ediyor. Üçer aylık Para Politikası Raporu’nun yayımına kasım ayında başlanacak. Parasal hedefler, TL mevduatları oranında artan güvene bağlı olarak bir yükselme kaydedilirse artırılacak. 
     
Zayıf bankalara takip      BDDK finansal açıdan zayıf bankalar için sermaye güçlendirme planlarına gösterilen uyumu yakından takip edecek. BDDK, üzerinde uzlaşılan plana uymayan herhangi bir bankaya Bankalar Kanunu’nda tanımlanan yaptırımları ivedilikle uygulayacak. 
     
Küçülme yüzde 8.5 olacak      Niyet mektubunda, daha önce açıklandığı gibi 2001 yılı reel GSMH küçülmesi yüzde -8.5 olarak tahmin ediliyor. 2002 yılında bir toparlanma beklendiği ancak reel büyüme tahmininin bir puan düşürülerek yüzde 4’e çekildiği ifade ediliyor. 
     
İşssizlik sigortası açık kapatacak      Tarımsal desteklemede yeni düzenlenme yapılacak. Bütçe dışı fonlara ilişkin olarak beklenen küçük orandaki kötüleşme, GSMH’nın yüzde 0.2’sine denk gelen bir faiz dışı açığa tekabül etmektedir. Ancak açık, işşizlik sigortası fonundan telafi edilecek. 
     
Özelleştirmeden 1.5 milyar dolar      Ek niyet mektubunda 2002 yılında 1,5 milyar dolarlık özelleştirme geliri hedeflendiği belirtiliyor. Ayrıca Dünya Bankası’nın 1.2 milyar dolarlık kredisinin gecikmesinde başlıca engel olarak gösterilen Vakıfbank’ın hisseleri mayıs sonuna kadar satılacak. 
     
Türkiye’nin 2002 yılındaki tarih tarih ev ödevleri      2002 yılı ortasına kadar Meclis’e Kamu Maliyesi Yönetimi ve İç Kontrol Yasası sunulacak. 15 Ocak 2002 tarihine kadar Yabancı Sermaye Kanun Taslağı Meclis’e sunulacak 2001 yılı sonuna kadar Çalışma İzni Kanun Taslağı’nın Meclis’e sunulması 2002 yılı ocak ayı sonuna kadar yatırım teşviği alınması için gerekli belge sayısını azaltan bir yasa taslağının tamamlanması 2002 yılı ocak ayı sonuna kadar inceleme raporları sunulmadan ve finansman bonosu teminatı verilmeden yapılabilecek asgari KDV iadesi miktarının artırılması ile ilgili çalışmalar yapılacak. 
     



 EKONOMİ 
















</TEXT>
</DOC>
