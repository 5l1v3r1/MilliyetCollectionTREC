<DOC>
<DOCNO> 57477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/temelkuran.html </URL>
<DATE> 2001/12/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hiç bi’ kere hayat bayram olmadı 
</HEADLINE>
<TEXT>

Niye sıkıntılı bayram saçmalığını bir türlü bırakmıyoruz biz Hakiki bir bayram yapsak onu bir daha bırakmak istemeyeceğimiz, artık bir "bayram toplumu" olmakta direteceğimiz için mi Düşünsenize, ne kadar tehlikeli olurdu bu, iktidarlı ve sıkıntılı bir dünya için 
     Orta sınıftan her aile, en az bir kez o duygusal yükselme hissini yaşamıştır Elektrikler kesilir ve uzun süredir yapılmayan bir şey yapılır konuşulur "Ne zamandır konuşmuyormuşuz meğerse" cümlesiyle birlikte "duygusal mertliği" 
     bozan televizyonun icadına hep beraber sövülür. Konuşmanın içeriğinden ziyade, konuşuyor olma halinin özlenen tadı ağızda dağılır. Sonra tabii elektrikler pıt diye gelir. Ailenin her ferdi sessiz bir sözleşme gereği karanlıkta yapılan güzel sohbetin devamı için nafile bir-iki çabalar. Ama nihayetinde televizyon sinsi ve sevimli tuzağına çeker aileyi En fazla 
     on dakika sonra aynı ifadesiz suratlarla aptallaştırıcı "mobilyaya" dalınır hep beraber. Bir dahaki elektrik kesintisine kadar, daha aklı başında bir uygarlıkta yaşıyor olsak para karşılığı bile yapılmayacak olan o sıkıntılı izleme haline devam edilir. Bir kere televizyonsuzluğun tadını alan aile niye artık TV izlememe kararı almaz Çok güzel bulmamışlar mıdır oysa o konuşma, gülüşme, ılıklaşma halini Niye birbirlerinin sesini unutacak kadar sessiz kalmayı yeğlerler yine de 
     Bu anlaşılmaz durumdan hareketle Eğer bayram iyi bir şey ise, niye her gün bayram yapılmıyor 
     Niye "bayram toplumu" olmuyoruz biz 
     
Bayram etmeye "karar verilir"      Şimdi bayram günü gelip çatınca bayram durumunun kendisi durup dururken daha neşeli kılmaz insanı. İnsanlar bir gece öncesinden neşeli olmaya karar verirler bütün bayram günü en sevdikleri halleriyle olmaya "karar verirler" Madem neşeli olmaya, bayram havası yaratmaya "karar veriliyor", niye her günün bayram olmasına karar vermiyor insanlar Basit, bayağı bir "neşeyle dolup taşalım, 
     el ele tutuşup çıldıralım" fikri değil bu. Henüz 
     hiçbir filozofun tam olarak yanıtlayamadığı bir 
     sorunun başka türlü soruluşu sadece. Soru şu 
     "İnsanlar neden mutsuz olmalarına rağmen bu düzeni sürdürüyorlar Niye kimse isyan etmiyor " 
     Freud, Willheim Reich, Thedor Adorno, Walter Benjamin ve daha birçokları bu mesele üzerine kafa patlatmış yıllarca. Dolayısıyla bu yazı da açıklayacak değil, insanların nasıl olup da çok mutsuz olmalarına rağmen bu mankafa düzeni sürdürüp durduklarını. Ama diğer yandan herhalde bir şeyler söyleyebiliriz yeryüzünde neden bir karnaval toplumu kurulmadığına dair. Şöyle ki... 
     
Karnaval tehlikelidir      Hem de nasıl tehlikelidir. Bir kere iktidar 
     yoktur karnavalda. İktidar olmadığı için ciddiyet de yoktur. Ciddiyet olmayınca son derece karşı-devrimci bir ruh hali olan sıkıntı yoktur. Neşe vardır ve neşe devrimcidir 
     Dans vardır. Beden hareket eder. Beden uygarlığın üzerine yüklediği mecburi duruşlardan, tavırlardan, davranışlardan bir bir kurtulup hafifler Siz de bilirsiniz ki, hafifleyen bir bedenin yapabileceği şeyler konusundaki sonsuz olasılık, daha tehlikesiz yaşamak için hep birlikte emniyet kemerleriyle 
     kendi boğazlarını sıkmış insan toplulukları için ziyadesiyle ürkütücüdür. 
     
Bütün insanlar kardeş mi yoksa      Karnavalda mesafe yoktur. Kafa karıştırıcı hiçbir şey olmasın diye birbirlerine belli mesafelerde duran insanların arasındaki engelleri tahrip eder karnaval. İnsanlar birbirlerine yaklaşıp var olmanın neşesini kutlarlar. Bu kutlamanın cezbesi onlarda daha "güzel" insanlar, daha "iyi" insanlar olma isteği yaratır. Bundan daha kıymetli bir istek olamaz herhalde insanoğlu için. Ama bu cezbeye kapılıp, bütün insanların kardeşin olduğunu sezme hali de tehlikelidir şimdiki sistem için. Çünkü insanlar kardeş olduklarının farkına varırlarsa bir kardeş diğerini korumaya başlayacak, derken bütün insanlar bütün insanları koruyacak, bu da herkesin eşit olmasına kadar varacak ve rekabet üzerine kurulu sistem ciğerinde yaralanacaktır. Hiçbirimiz bunu istemeyiz, öyle değil mi 
     
Ramazan Bayramı’na uymadı ama...      Bu karnaval yazısı elbette uymadı, kendi kendini sıkıştırma halinin başka bir yorumuyla tekrar edilmesi olan Ramazan Bayramı vakası için. Belki de hiç var olmamış "eski, güzel bayramlar" yalanı etrafında yıllardır dönüp duran bir ülke için elbette hayal etmesi zor yeni bir bayram "tarifini". Hakikaten, acaba gerçekten de böyle "güzel ve eski" bir bayram var mıydı Ya da bu bayramlar ne kadar eski bir tarihte olup bitti ki kimse tekrar edecek kadar hatırlayamıyor bir türlü 
     Ve niye herkes "müsaitseniz annemler bayram ziyaretine gelecek" sıkıntısı içinde, hiç de bayram hissi vermeyen bu mecburiyet üzerine geviş getirip duruyor Hakiki bir bayram tehlikeli olduğu için mi Eğer hakikaten bir bayram etmeye "karar versek" bir daha onu hiç bırakmak istemeyeceğimiz ve bu çok "tehlikeli" olacağı için mi n 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
