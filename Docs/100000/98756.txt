<DOC>
<DOCNO> 98756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/guncel/agun.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesinin de aralarında bulunduğu 34 kişilik bir heyetle geldi... 
</HEADLINE>
<TEXT>
Katar Emiri’nin İstanbul keyfi 
Kentin tarihi yerlerini gezen Katar Emiri El Tani, Ayasofya ve Topkapı Sarayı Müzesi’ni de ziyaret etti 
     İSTANBUL Milliyet 

     Katar Emiri Şeyh Hamad Bin Halife El Tani, İstanbul’un tarihi yerlerini gezdi. İstanbul’a ailesinin de aralarında bulunduğu 34 kişilik bir heyetle önceki akşam gelen El - Tani, kaldığı Çırağan Sarayı’ndan öğle saatlerinde çıktı. Ayasofya Müzesi’ne gelen El Tani’nin gezisi sırasında, görüntüsünü almak isteyen basın mensupları ile korumaları arasında tartışma çıktı. 
     Ayasofya’dan sonra Topkapı Sarayı Müzesi’ne geçen El Tani ve beraberindekiler, burayı dolaşmalarının ardından saray bahçesinde yer alan Konyalı Lokantası’nda yemek yedi. 
     El Tani ve beraberindekilerin Topkapı Sarayı’ndan çıkışları sırasında, Mercedes marka otomobille bir otobüs sarayın kapısına kadar yanaştırıldı. 
     
     Merhaba’ dedi... 
     Bu esnada korumalar önünde durarak Katar Emiri’nin fotoğrafının çekilmesini engellemeye çalışırken, El Tani ise basın mensuplarının yanından geçerek İngilizce "merhaba" dedi ve otobüse binerken görüntü alınmasına izin verdi. 
     



 GÜNCEL 






















</TEXT>
</DOC>
