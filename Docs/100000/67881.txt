<DOC>
<DOCNO> 67881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sontur14.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistanlı Tamara, İstanbul'da 10 kadını pazarlarken yakalandı 
</HEADLINE>
<TEXT>

     Uluslararası kadın taciri olduğu belirtilen Gürcistan uyruklu Tamara Papova, pazarladığı belirlenen 10 kadın ile birlikte yakalandı. 
     Asayiş Şube Müdürlüğü Ahlak Büro Amirliği'nden alınan bilgiye göre, Ukrayna'dan getirttiği 17-21 yaş arasındaki kadınları Eminönü ve Fatih'teki turistik otellerden zengin kişilere pazarladığı belirlenen Gürcistan uyruklu ''Tatyana'' kod adlı Tamara Papova 32 yakalandı. 
     Papova ile birlikte, şoförü Nihat İşler ve pazarladığı belirtilen yabancı uyruklu 10 kadın da gözlem altına alındı. 
     Polis yetkilileri, 5 yıldır bu suçtan aranan Papova'nın Fatih'teki bir otelde müşteri kılığındaki polislerce yakalandıktan sonra serbest bırakılması karşılığında 3 milyar lira rüşvet teklif ettiğini, bu nedenle de hakkında kanuni işlem yapıldığını bildirdiler. 
     Bu arada Beyoğlu, Eminönü ve Fatih'te eğlence yerlerine yönelik sürdürülen çalışmalarda, para karşılığı erkeklerle birlikte oldukları belirlenen 55'i yabancı uyruklu 65 kadın gözlem altına alındı. 
     






</TEXT>
</DOC>
