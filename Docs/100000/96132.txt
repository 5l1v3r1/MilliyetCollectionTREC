<DOC>
<DOCNO> 96132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur34.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler 3 Kasım'da erken seçim için anlaştı 
</HEADLINE>
<TEXT>

     Ankara'da sonucu merakla beklenen liderler zirvesi sona erdi. 
     Zirveden "3 Kasım'da erken seçim" kararı çıktı. 
     Yaklaşık 1 saat süren liderler zirvesinde daha önce MHP'nin önerisi olarak gündeme gelen 3 Kasım'da erken seçim konusunda görüş birliğine varıldı. 
     Böylece Türkiye'deki siyasal belirsizlik de büyük ölçüde aşılmış oldu ve Türkiye mevcut hükümetle 3 Kasım'da seçime gitme yolunda önemli bir adım attı. 
     Toplantının ardından yapılan yazılı açıklamada, Başbakan Bülent Ecevit'in başkanlığında, Devlet Bakanı ve Başbakan yardımcıları Devlet Bahçeli ve Mesut Yılmaz ile Başbakan Yardımcısı ve Dışişleri Bakanı Şükrü Sina Gürel'in biraraya gelerek bir değerlendirme yaptıkları belirtildi. 
     Değerlendirmeler sonunda üç genel başkanın, 3 Kasım 2002 tarihinde erken genel seçim yapılması konusunda görüş birliğine vardıkları kaydedilen açıklamada, liderlerin bu konuyu partilerin yetkili kurullarına götürmeyi kararlaştırdıkları belirtildi. 
     
</TEXT>
</DOC>
