<DOC>
<DOCNO> 63824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sontur02.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kavga ve cinayet...1 ölü, 1 yaralı 
</HEADLINE>
<TEXT>

     Bornova'da iki grup arasında çıkan tartışma kavgaya dönüşünce, bir kişi silahla vurularak öldürüldü, 1 kişi de yaralandı. 
     Alınan bilgiye göre, 35 N 10 plakalı otomobilde bulunan Yıldırım Değer, kardeşi Yiğit Değer, arkadaşları Ali Safi ve Hakan Kaya, Yavuz Caddesi üzerinde aralarında husumet bulunan Metin, Taner ve Murat Kılıç kardeşlerle karşılaştılar. Taraflar birbirleriyle tartışmaya başladı. Tartışma kavgaya dönüşünce, araçtan inenlerden biri, tabancasını çekerek ateş etmeye başladı. 
     Olayda Murat Kılıç 29 ve Hakan Kaya 27 yaralanarak Ege Üniversitesi Hastanesi'ne kaldırıldı. Kılıç, yapılan müdahalelere rağmen yaşamını yitirdi. Kaya'nın ayağından yaralı olduğu belirtildi. 
     Olaydan sonra otomobille kaçan Yıldırım Değer, kardeşi Yiğit Değer ve arkadaşları Ali Safi, bir süre sonra Urla İlçesi'nde, olayda kullanılan silahla birlikte yakalanarak gözaltına alındılar. 
     Metin Kılıç'ın, komşuları Yıldırım ve Yiğit Değer kardeşlerin evinden bir süre önce hırsızlık yaptığı, yakalanınca komşularının davacı olduğu öğrenildi. 
     Kılıç kardeşlerin davadan vazgeçilmesi için Değer ailesine baskı yaptığı, akşam saatlerinde meydana gelen olayın bu husumetten kaynaklanmış olabileceği kaydedildi. 
     Olayla ilgili soruşturma sürüyor. 
     






</TEXT>
</DOC>
