<DOC>
<DOCNO> 94710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur14.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanı, adam ezen oğlunun gözündeki "tik"e üzülüyor... 
</HEADLINE>
<TEXT>

     Çevre Bakanı Fevzi Aytekin, oğlu Gönenç Aytekin'in trafik kazasında, özürlü olduğu belirtilen kişinin ölümüne neden olması yüzünden, üzüntülerinin büyük olduğunu belirterek, ''Oğlumun gözünde kazadan duyduğu üzüntü dolayısıyla ''tik'' oluştu'' dedi. 
     Aytekin, yaptığı açıklamada, oğlunu hapishanede ziyaret ettiğini, ancak genel durumunun çok iyi olmadığını gözlemlediğini söyledi. Kazanın üzerinden 1 hafta geçtiğini hatırlatan Aytekin, şunları kaydetti 
     ''Oğlum Gönenç'in trafik kazası yaparak, özürlü bir kişinin ölümüne neden olması dolayısıyla üzüntümüz büyüktür. Ancak olayı yaşayan oğlum daha çok etkilendi. Gönenç, henüz 19 yaşında bir genç... 
     O da böyle birşey yaşansın istemezdi. Gözünde kazadan duyduğu üzüntü dolayısıyla 'tik' oluştu. Psikolojik olarak olaydan çok yıprandı.'' Oğlunun olaydan sonra tutuklanarak, Tekirdağ Kapalı Ceza ve Tutuktevi'nde yattığını hatırlatan Aytekin, ''Oğlum, 2 Ağustos 2002'de mahkeye çıkacak'' dedi. 
     Aytekin, ayrıca geçtiğimiz günlerde özürlü vatandaşların Tekirdağ'da yaptığı protesto gösterisinin, birileri tarafından organize edildiğini öne sürdü. Aytekin, ''Hiçbir zaman özürlü vatandaşları hor görmedim'' dedi. 
     Gönenç Aytekin, 34 BF 0901 plakalı araçla 2 Temmuz Salı günü, Tekirdağ'da Atatürk Bulvarı ışıklı kavşakta karşıya geçmeye çalışan özürlü olduğu belirtilen İsmail Üçkan 35 'a çarparak ölmüne neden olmuştu. 
     





</TEXT>
</DOC>
