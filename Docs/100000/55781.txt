<DOC>
<DOCNO> 55781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/spor/bbas.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a ilk hüzün 73-85 
</HEADLINE>
<TEXT>

Basketbol Koraç Kupası’nda yenilgiyle tanıştı, Fransız Racing önünde tutunamadı. Beşiktaş, yabancısız kadrosuyla son periyodda teslim oldu 
     SİYAH - Beyazlılar, Koraç Kupası’ndaki ilk yenilgisini Fransız temsilcisi Basket Racing’ten aldı. Yabancısız mücadele eden Beşiktaş, rakibine ilk periyodda üstünlük sağlarken, daha sonra şut yüzdesi düşünce devreyi 17 sayı geride kapadı. Üçüncü çeyrekte toparlanan Siyah - Beyazlı takım, 29. dakikada 59-59 beraberliği yakaladı. Ancak son periyodda Faruk, Tufan ve Umut’un çabaları yeterli olmayınca yenilgiden kurtulamadı. 
     
     Maçın karnesi 
     HAKEMLER Stefano Cazzaro İtalya , Jaroslav Janac Slovakya 
     BEŞİKTAŞ Tufan 7 16, Umut Tınay 7 16, Nedim 6 8, İnanç 6 8, Umut Görür 6 8, Faruk 6 9, Fatih 6 8, Volkan Başaran 4 , İsmail 4 
     BASKET RACING Miller 8 24, Larranaga 7 12, Diarra 6 8, Rupert 7 14, Riddick 7 17, Kraidy 4 , Micoud 6 8, Lesmond 4 , N’Kembe 4 2 
     1. PERİYOT 21 - 20 Beşiktaş , 2.PERİYOT 48 - 33 Racing , 3. PERİYOT 61 - 59 Racing , MAÇ SKORU 85 - 73 Racing 
     BEŞ FAUL Tufan 39.20 Beşiktaş 
     
Fener farklı 78-59      BASKETBOL Kuzey Avrupa Ligi’nde mücadele eden Fenerbahçe, Güney Grubu’nda Bulgaristan’ın Levski Sofya takımını rakip sahada 78 - 59 mağlup etti. Karşılaşma, baştan sona Sarı - Lacivertliler’in üstünlüğünde geçildi. Fenerbahçe, önceki gün aynı grupta Bulgar Yambolgaz ile oynadığı karşılaşmada 91 - 71 yenilmişti. 
     
Kolej yine yenildi 69-90      BÜYÜK Kolej, Koraç Kupası’nda gruptaki ikinci maçında da Rusya’nın Khimki takımına 90 - 69 yenildi. Karşılaşmanın ilk yedi dakikasında sayı bulamayan Başkent ekibi, daha sonra toparlandı, ancak devreyi 51 - 34 geride kapamaktan kurtulamadı. İkinci bölümü sert geçen karşılaşmada, Büyük Kolej’den Tunç’un burnu kırılırken, Arda Urcu da beyin travması geçirerek maçı tamamlayamadı. 
     
Ülker’den tepki      BASKETBOL Eurolig’deki temsilcilerimizden Ülkerspor’un Genel Menajeri Lütfi Arıboğan, Basketbol Federasyonu’nu ilgisizlikle suçladı. Arıboğan, federasyonun maçların Abdi İpekçi Salonu’nda oynanması için birçok kulüp ile temasa geçtiğini ifade ederek, "Ancak buna rağmen bize herhangi bir çağrı yapılmadı. Biz de maçlarımızı bu salonda oynamaya sıcak bakıyoruz ve federasyonun bir an önce teklif sunmasını bekliyoruz" dedi. 
     
Bayan morali 87-74      BASKETBOL Bayanlar Avrupa Ligi’nde Fenerbahçe, B Grubu’ndaki maçta Caseres Valencia’yı 87 - 74 mağlup etti. Caferağa Salonu’ndaki karşılaşmada özellikle 33 sayı atan Zakalyuzhnaya’nın etkili oyunuyla sonuca giden Sarı - Lacivertliler, devreyi de 46 - 41 önde kapadı. Fenerbahçe ikinci galibiyete ulaştı. 
     
Potada bugün      Eurolig 
     Abdi İpekçi Salonu 
     19.30 Efes Pilsen - Maccabi Tel Aviv 
     Atina - Yunanistan 
     19.00 Peristeri - Ülkerspor 
     



 SPOR 
























</TEXT>
</DOC>
