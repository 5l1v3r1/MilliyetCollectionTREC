<DOC>
<DOCNO> 84489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yasam/yas06.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşuda satanist vahşeti 
</HEADLINE>
<TEXT>

Yunanlı bir satanist, henüz 11 yaşında küçük bir kız çocuğunu kaçırdı, kanını dökmeden kurban etmek için boğarak öldürdü... 
     YORGO KIRBAKİ Atina 

     Yunanistan’ın Yanya şehrinde 11 yaşındaki bir kız çocuğu, satanist olduğu belirtilen 36 yaşındaki Hristos Kolovos tarafından öldürüldü. Kolovos yakalandıktan sonra verdiği ifadede "Başkalarının ruhunu kurtarmak için kurban vermem lazımdı. Törelere göre kurban verilirken kan dökülmemeliydi ve kurban en fazla 14 yaşında olmalıydı. Adağımı yerine getirdim" dedi. 
     11 yaşındaki Maria’yı kandırarak evine götüren Hristos Kolovos, kurbanını iple boğduğunu, ardından cam elyafıyla cesedi sardığını ve mezarlığa gömmek isterken yakalandığını belirtti. 
     
     İple boğdu 
     Kolovos’un Yanya ve civarında işlenen toplam 7 cinayetin faili olabileceğinden kuşkulanan polis, satanist çevrelerle ilişkisi olan katilin daha da fazla cinayet işlemiş olmasından endişe ediyor. 
     Yanya Emniyet Müdürlüğü’nden savcılığa götürülürken toplanan halkın linç etmek istediği ve mauyenesinde akli dengesinin bozuk olmadığı anlaşılan satanist katil Kolovos için, ömür boyu hapis cezası istenmesi bekleniyor. 
     



 YAŞAM 






















</TEXT>
</DOC>
