<DOC>
<DOCNO> 77512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yazar/pulur.html </URL>
<DATE> 2002/04/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yaşatarak unutturmamak... 
</HEADLINE>
<TEXT>

     ZAMAN zaman eskiye özlem duyanlar, bazı firmaları ve kurumları anarken "Şimdi nerede onlar " diyerek, hem hasreti, hem de bunların bittiğini anlatırlar... Bazı kurumlardan söz ederken "Üçüncü kuşağa bile gelemediler " lafı bunun tespitidir. 
     
     BAZI, kuruluşlar vardır, sahip değiştirse bile yaşarlar, çünkü kaliteyi bozmamışlardır. 
     Parçalanan kuruluşların çoğu, aile şirketleridir, baba gittikten sonra, ya çocukları, ya da aileye giren damatlar, gelinler kuruluşu parçalarlar. 
     
     SANTRAL Mensucat'ın sahibi Fuat Bezmen'in yeni çıkan "Bir Duayenin Hatıratı"nı, Nermin Bezmen'in kaleminden okurken, böyle bir parçalanmanın hazin hikayesiyle ürperirsiniz duyduklarınız "Bir baba, oğlu için bunları söyler mi "den "Bir evlat babasına bunları yapar mı " tepkisine gider, gelir. 
     
     TÜRKİYE'de 80 yıl, 50 yıl, 25 yıl yaşayan ve toplumla bütünleşen kurumlar da vardır. 
     Mesela 82 yıllık Anadolu Ajansı... 
     Kurtuluş Savaşı sırasında Atatürk'ün kurduğu ajans, bugün Türkiye'nin en büyük ajansı. Safa Tekeli'nin yazdığı kitap, sadece "AA"nın değil, Türk basının da 50 yıllık tarihinin bir kesimi... 
     
     BUGÜN tarafsızlığı hakkında, ciddi bir eleştiriye rastlamadığımız AA'nın "iktidarların borazanı" olduğu devirleri de biliriz. 
     Rahmetli Menderes'in "beşuş çehresi"nden, ABD Başkanı Carter'ın masasına inen, Demirel'in yumruğuna kadar... 
     
     SAFA Tekel'in hazırladığı kitap tam bir belgesel. 
     Hem dünden bugüne, hem de bugünden yarına kalacak nitelikte. 
     Gelecek kuşaklar, 2000'li yıllarda Anadolu Ajansı'nı tedvire memur Devlet Bakanı Yılmaz Karakoyunlu'nun "sanatçı, yazar, besteci, bilim adamı, siyasetçi" sıfatlarını Genel Müdür Mehmet Güler'in "önsözü"nden öğrenecekler. 
     Bazı hastalıklar kolay kolay tedavi edilemiyor. 
     
     DEVLET Tiyatroları da 53 yaşında... 
     12 bölgede 34 sahnede perde açarak ve 1452 oyuncuyla, 81 oyun oynamak... 
     Az şey mi 
     Ankara, İstanbul, İzmir dışında nerelerde Devlet Tiyatrosu var biliyor musunuz 
     Bursa, Adana, Trabzon, Diyarbakır, Antalya, Erzurum, Konya, Sivas, Van... 
     
     RESMİ adı "Kültür Bakanlığı İstanbul Devlet Klasik Türk Müziği Korosu" yaygın adı ise "Nevzat Atlığ Korosu"dur. 
     1976'da Nevzat Atlığ tarafından kurulmuş, bugün 25 yılını doldurmuştur. Ender Ergü'ün yönettiği koro da 25 yılı nedeniyle "Klasikler" adıyla içinde 35 eserin bulunduğu iki CD ve kaset çıkardı. 25 yılını bu eserlerle kutladı. 
     
     İŞTE uzun yaşayan kurumlardan birkaç örnek, bu listeyi çoğaltmak mümkün... 
     Onun için "Ah nerede onlar " demenin duygusal yanı varsa da, bunlar da var. Geçmişe hasret duymak bir duyguysa, bu duygu, bizim geleceğe umutsuz bakmamız için bir neden olmamalı... 
     Hele bu kurumlar "ilk gün" özelliklerini hiç kaybetmeden üzerine yeni özellikler katmışlarsa... 
     1950'li yılların ortalarında "Divan Oteli"nin restoranında yemek yiyenler, bugün aynı yerde yemek yerlerse, hizmet ve ağız tadındaki kalitenin değişmediğini görürler. 
     
     







Dil meselesi 


"Kol kalınlığında ve dört lüle..." 


Gazocağı iğnesi 


Musevilerin tepkisi 


Gençliği söz sahibi yapalım, ama nasıl 


İktidarla yeni zengin arasında kavga... 


Barış ayini 


Yetişkinlerin eğitimi 


Hangi toparlanma Nasıl olacak 


Altın, hukuk, deprem ve Işıkara 


Ortadoğu'da Türk, Yunan el ele... 


Prof. Işıkara medya hastalığına mı yakalandı 


Deprem rantının sarsıntısı, depremden daha büyük olacak 


Yaşatarak unutturmamak... 


Ericsson'dan Tayland masajı ve morali 


Bu bahar gelecek Başka yolu yok 


Arsa sizin 


Halkımız da ilgi ve bilgi’ istiyor 


</TEXT>
</DOC>
