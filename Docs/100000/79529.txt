<DOC>
<DOCNO> 79529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/ekonomi/eko09.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde sıkıntı çektik ama yatırım sürecek’ 
</HEADLINE>
<TEXT>

     FIAT International Genel Müdürü Maurizio Magnabosco, krizde büyük sıkıntılar çektiklerini ancak Türkiye’ye yatırımı sürdüreceklerini söyledi. Önümüzdeki aylarda yeni modellerin lanse edileceğini belirten Magnabosco, Ege Serbest Bölgesi’nin düzenlediği paneldeki konuşmasında, Türkiye’deki otomobil nüfusunun yüzde 30’unu Tofaş’ın ürettiğini söyledi. Türkiye’ye güvendiklerini, piyasasında canlanma gözlediklerini belirten Magnabosco, "Piyasada sürekli iniş, çıkışlar yüzünden yatırımlarda yön saptanamıyor" dedi. 
     Aria’nın Türkiye Stratejik Planlama Müdürü Andrea Peetti "Türkiye’de varlığımızı teyit ediyoruz" derken, trafikteki her iki araçtan birinin pirelli lastik kullandığını belirten Türk Pirelli Genel Müdürü Guiseppe Moggi de "Türkiye’de mutluyuz. Türkiye modernleşiyor, daha Avrupai bir yola girdi. 3 milyar dolarlık yatırım yaptık. Bayrağı önce kaldıranlardanız. Hizmet alanında daha fazla var olacağız" diye konuştu. Merloni Elettro Genel Müdürü Roberto Bruni Merloni de 2002’den umutlu olduklarını bildirdi. 
     



 EKONOMİ 
















</TEXT>
</DOC>
