<DOC>
<DOCNO> 79230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/altan.html </URL>
<DATE> 2002/04/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Genç kuşaklarla neler değişti, neler değişmiyor... 
</HEADLINE>
<TEXT>

     20 - 25 yaş kuşağıyla yarenlik etme olanağını bulduğumda kendi dünyalarının bizim gençliğimizdekinden, çok ama çok daha değişik olduğuna inandıklarını seziyorum. 
     Bir bakıma doğrudur. En büyük değişim de, spirallerle doğum kontrol haplarının kullanıma girmesiyle olmuştur. Genç hanımlar, gebe kalma korkularından arınmış olarak sevişebiliyorlar şimdi... 
     Bu da, uluslararası turizmin - yüz milyonları aşan - renkli bir fıskiyeler şenliğine dönüşmesine, büyük katkı sağlıyor. 
     Genç kuşakların dünyasına, yepyeni boyutlar getiren bir değişim... 
     
     Bir de, değişen kuşaklarla birlikte, değişmeyen tuhaf kalıpları var hayatın... 
     Tıpkı öteki canlılar örneği, insanın da doğup, büyüyüp, yaşlanıp ölmesinin değişmemesi gibi... 
     Çarpım cetveli de değişmiyor. 2x2, İsa'dan önce de 4 ediyordu şimdi de 4 ediyor. 
     
     Vaktiyle aynı olanakları kullanan "iletişim" ve "ulaşım" alanlarında hem teknolojik bir ayrılma oldu, hem de hayal dışı değişimler... 
     200 yıl önce mektuplar bir yerden bir yere, ya atlı posta tatarlarıyla, ya posta arabalarıyla, ya yelkenli teknelerle gönderilirdi. 
     O dönemlerin ulaşım araçları da, iletişim araçlarıyla aynıydı. 
     Derken 1840'ta iletişimde telgraf girdi devreye... 1876'da da telefon... 
     Ulaşımda ise buharlı vapurla, buharlı tren... 
     Sonra iletişimde telsiz, cep telefonu, internet... 
     Ulaşımda da, akaryakıtlı araçlar, pervaneli uçaklar, jet motorlu uçaklar... 
     
     Avanta, asalaklık, yağma, çaktırmadan hapazlama, yalan dolan, talan değişmedi. 
     90 yıl önce Tevfik Fikret, o zamanın siyasetçileri için şu yergi şiirini yazıyordu 
     Han - ı yağma Yağma sofrası 
     Bu sofracık, efendiler - ki iltikama muntazır yutulmaya hazır 
     Huzurunuzda titriyor - şu milletin hayatıdır. 
     Şu milletin ki mustarip, şu milletin ki muhtazır can çekişen 
     Fakat sakın çekinmeyin, yiyin, yutun hapır hapır... 
     Yiyin, efendiler yiyin bu sofra iştahı sizin 
     Doyunca, tıksırınca, çatlayıncaya kadar yiyin 
     Medya haberlerine bakıldığında, bugün de durum aynı değil mi 
     
     Yapı biçimleri ve giysiler değişti... 
     Eski ahşap evler, apartman dairelerine dönüştü. Kırsal kesimdeki köylerin tezekten evleri bir taşra patlaması sonucu, büyük kentlere doğru başlayan akımlarla, gecekondulara dönüştü... 
     İlk yapılan üç - dört katlı apartmanlar, gökdelen yavrularına dönüştü. 
     Giysiler de değişti. 
     Eski zaman çarşafları, kentlerde çok azaldı. 
     Ve türbanlı uzun etek ile açık baş, üstten iki düğmesi açık bluz ve mini eteğe dönüştü... 
     
     Sevişme pozisyonları değişmedi... 
     Dedelerimizin, dedelerinin, dedelerinden kalma klasik pozisyon hep aynı... 
     Dişi hep altta ve ayakları ya erkeğin sırtında kenetli, ya bacakları üstünde kancalı... 
     Yahut dişi üstte... Yahut dişi öne doğru yatmış, kalçalarını kaldırmış... 
     
     Hazır böyle mıknatıslı bir konuya değinmişken, şunu da açıklayalım ki tüm memeli hayvanlar arasında sadece bir insanoğlu, yüz yüze çiftleşir... 
     Bunun da nedenini, insanın ayağa kalkmasına bağlarlar. Dişi ayağa kalktığında, vajinası da daraldığı için doğum yaparken ölüp gitmiştir yüzlerce yıl boyunca. Sonra doğa, kendiliğinden bir düzeltmeyle dişilerin, karınlarındaki cenin çok büyümeden, erken doğum yapmalarını sağlamıştır. Ne var ki, 9 ay 10 günde erken doğan insan yavrusu öteki memelilerin yavruları gibi, doğar doğmaz yürüyemeyen bir çaresizliğe düşmüştür. Yürüyemeyen bebeğiyle avlanmaya gidemeyen anne, bir şeyler getirmesi için erkeğin eline bakmaya mecbur kalmıştır. O nedenle de - erkeğin bir şeyler getirmesi için - onunla her an sevişmeye hazır pozisyonlar yaratmaya başlamıştır. Tüm canlılar arasında sadece insanoğlu 365 günde 365 gün, sevişmeye hazır durumdadır. Öteki canlıların kızışma mevsimleri vardır. 
     
     Kuşaklar değişse de, bazı şeyler değişmiyor. 
     Isı ve ışık düzenleri değişiyor, ama aşk değişmiyor... 
     Genç kuşaklarla başlamıyor insanlığın ortak alemi, eski kuşaklarla da nasıl başlamadıysa... 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
