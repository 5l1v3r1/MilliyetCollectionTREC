<DOC>
<DOCNO> 95458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/spor/spo06.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuza TRT’ formülü 
</HEADLINE>
<TEXT>

     Haluk Ulusoy ile görüşme 
     LİG maçlarını naklen yayınlayan Digitürk’ün, ödemelerini yapmaması üzerine başlayan sıkıntı Futbol Federasyonu Başkanı Haluk Ulusoy’u harekete geçirdi. Ulusoy’un Ersin Taranoğlu’na kulüplerin yaşadığı sıkıntı ve naklen yayın krizini ilettiği bildirildi. Ayrıca Haluk Ulusoy’un Başbakan Yardımcısı Mesut Yılmaz ile görüşüp, "Sayın Yılmaz durum kötü. Naklen yayın krizini çözmemiz gerekiyor. Başka bir formül bulalım" dediği iddia edildi. 
     
     Yeni ihalede zaman sıkıntısı 
     KONUYU gündemine alan Mesut Yılmaz’ın bu krizi TRT’den Sorumlu Devlet Bakanı Yılmaz Karakoyunlu’ya havale edip, "TRT’nin şartları nedir ona bir bakın. Sorunun çözümlerini arayın" talimatını verdiği vurgulandı. Ancak yeni bir ihalenin, yaşanacak zaman kaybı nedeniyle, kulüplerin acil ihtiyaçlarını karşılayamayacağına dikkat çekildi. İhalenin açılması durumunda sürenin 34 gün uzayacağı, pazarlık safhasıyla birlikte bunun 50 günü bulacağı belirtildi. 
     
Fikstür çekimi 18 Temmuz’da      FUTBOL Federasyonu, 2002-2003 1. Süper Ligi’nin fikstür çekiminin 18 Haziran’da yapılmasını kararlaştırdı. Daha önce yedi kademe üzerinden oynanan Türkiye Kupası’nın ise bu sezon 6. kademe üzerinden yapılması karara bağlandı. Orhan Saka, "Türkiye 1. Süper Ligi 9 Ağustos’ta, 2. Lig A ve B kategorileri 25 Ağustos’ta, 3. Ligler ise 8 Eylül’de başlayacak" dedi. 
     



 SPOR 

























</TEXT>
</DOC>
