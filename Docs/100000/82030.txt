<DOC>
<DOCNO> 82030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/kohen.html </URL>
<DATE> 2002/05/04/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kim korkar Le Pen'den .. 
</HEADLINE>
<TEXT>

     Fransa'da 5. Cumhuriyeti, demokrasiyi kurtaracak olan nedir, bilir misiniz 
     "Le Pen korkusu"... 
     Bu korku, Fransızları iki hafta önce Cumhurbaşkanlığı seçimlerinin "ilk tur şoku" sonucunda kendilerine gelmeye ve önemsedikleri değerler ve idealler etrafında sımsıkı birleşmeye itti... 
     Bu korku, birinci turda sandık başına gitmeyen yüz binlerce kişiyi ikinci tur için seferber olmaya, ağır yenilgiye uğrayan Lionel Jospin'in Sosyalist Partisini kendi mensuplarına bu kez sağcı Jacques Chirac'a çağrısını yapmaya sevk etti... 
     Bu durumda yarınki ikinci turdan nasıl bir sonuç çıkacağını kestirmek hiç de zor değil. Sondajlar Chirac için yüzde 75 ile 80 arasında bir çoğunluk tahmin ediyor. 
     Kimse bunun aksini beklemiyor. 
     
     FRANSIZLARI ayağa kaldıran "Le Pen korkusu" neden kaynaklanıyor 1 Mayıs günü 800 bini Paris'te olmak üzere 2 milyon Fransızın ülkenin çeşitli yerlerinde sokağa dökülmesine yol açan ne 
     Açıkçası Fransa'da diğer bazı Avrupa ülkelerinde de olduğu gibi "sessiz çoğunluk", aşırı sağ ideolojisinin ve akımının oluşturduğu tehdidi, ancak bu "şok" ile anladı. Fransız halkı bu ideolojinin temelindeki ırkçılığın, faşizmin, demagojinin bu çağda büyük bir "ayıp" olduğunu, ayrıca toplumu huzursuzluğa sevk edeceğini ve geriye götüreceğini nihayet - veya "tam zamanında" - gördü... 
     Korku yüzünden de olsa, Fransızların bunu fark edip hemen reaksiyon göstermesi, sağcısının solcusunun bir araya gelmesi, "tehdit"e karşı parti hesaplarını bir yana itip kitlesel bir hareket yaratması, doğrusu "şayanı tebrik"tir... 
     
     BİZİM basında bazı köşe yazarları Le Pen'in ilk tur zaferi karşısında "nerede kaldı Fransız demokrasisi" şeklinde bir tepki gösterdiler 
     Ne olmuş ki Fransız demokrasisine Ufukta bir "tehdit" belirir belirmez, kendi dinamikleri ile harekete geçmiş ve kendini mükemmel şekilde korumuş. Hem de hiç zorlamaya gitmeden... 
     İki milyon göstericinin sokaklara döküldüğü gün, tek bir olay çıkmadı. Le Pen yanlılarının düzenlediği gösteri ve yürüyüşlere hiçbir yasak getirilmedi... "Devlet" organlarının veya güçlerinin - doğrudan veya dolaylı - hiçbir müdahalesine rastlanmadı... 
     Demokrasi, kendi gücü ile olası tehdide set çekti ve varlığını pekiştirdi. 
     Bu güç de, halkın bilincinden ve olgunluğundan kaynaklanıyor. Rejimin gardiyanlığını bizzat halk yapıyor başkası değil... 
     
     FRANSA'nın bu deneyiminden çıkarılacak sonuçlardan biri de, Le Pen'in temsil ettiği ideoloji kadar, onun dayandığı gerekçelerin de "korkutması" gerektiğidir. 
     Le Pen'e ve diğer ülkelerdeki benzerlerine oy kazandıran nedir Başta, sayıları artan "yabancı göçmenler"... Bunların neden olduğu ekonomik ve sosyal çalkantılar... Suç oranındaki artış ve güvenlikteki yetersizlik... Varoşlardaki fukaralık... 
     Bütün bunlar Avrupa'da aşırı milliyetçiliği yabancı düşmanlığını ve ırkçılığı körüklüyor. Fransa'nın ve Avrupa'nın esas korkması gereken işte bu. 
     Bu siyasi akımları bir sonuç olarak görmek ve sebeplerini iyi teşhis edip gereken önlemleri almak zorunluluğu şimdi daha iyi anlaşılıyor. 
     Evet, Fransızlar - ve Avrupalılar - "korkmakta" haklı. Ama sadece korkunun, çözümsüzlüğe faydası yoktur... 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
