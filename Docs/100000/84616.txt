<DOC>
<DOCNO> 84616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur06.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Mumcu "Türkiye vizyon kavramını rahmetli Özal ile öğrendi" 
</HEADLINE>
<TEXT>

     ANAP Genel Başkan Yardımcısı Erkan Mumcu, Türkiye'nin vizyon kavramını 8. Cumhurbaşkanı Turgut Özal ile öğrendiğini ve sonrasında unuttuğunu belirterek, "Vizyonsuz, ufuksuz, bırakın yarını, bugünü bile görmekten ve anlamaktan aciz bir liderler kadrosu, ülkeyi maalesef kendi vizyonsuzluğuna ve ufuksuzluğuna mahkum etti" dedi. 
     Mumcu, RTÜK yasasının internete kısıtlama getirdiği konusundaki bir yorum üzerine de, kendisinin yasaya oy vermediğini ve bakan olduğu sırada yapılan ilk görüşmelerde önergelerle değiştirilmesi yolunda girişimlerde bulunduğunu kaydetti. 
     Yasaya karşı çıkanların da savunanların da yanlış iş yaptığını dile getiren Mumcu, "Zannediyorum ki bu yasa, ya Anayasa Mahkemesi'nden dönecek, ya da parlamento bunu en yakın zamanda değiştirecek" diye konuştu. 
     





</TEXT>
</DOC>
