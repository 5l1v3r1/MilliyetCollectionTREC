<DOC>
<DOCNO> 85396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yasam/yas02.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüde çileli günler yakında 
</HEADLINE>
<TEXT>

Fatih Sultan Mehmet Köprüsü’nün asfaltı 16 Haziran’dan itibaren değiştirilecek. Küçük bir onarımda bile felç olan köprü, bakalım İstanbulluları çıldırtmadan yenilenecek mi 
     MUSTAFA BAKACAK 

     İSTANBUL’DA, Avrupa ve Asya’yı bağlayan iki köprüden biri olan Fatih Sultan Mehmet Köprüsü’nün ömrünü tamamlayan 14 yıllık asfaltı ilk kez tamamen değiştirilecek. Güney Amerika’da Trinidad Gölü’nden çıkarılacak olan asfaltın döşenmesine, okulların tatil edilmesinin ardından 16 Haziran akşamı başlanacak. Plana göre çalışmalar, okullar açılmadan, üç ay içinde bitirilecek. 
     ANCAK küçük çaplı onarımlarda bile trafiğin felç olduğu köprüde, kapsamlı çalışmanın kilometrelerce uzunluğunda araç konvoyları oluşturmasından korkuluyor. Metrekaresi 100 dolar olduğu belirtilen Trinidad asfaltından, köprünün kaplanabilmesi için 32 bin 700 metrekare 3 bin ton gerekiyor. Bunun maliyetinin de 4.7 trilyon lirayı bulacağı belirtiliyor. 
     
3 ay boyunca iki şerit kapalı      1090 metre uzunluğundaki, 8 şeritli köprü, çalışmalar nedeniyle 6 şeride düşecek. Yol 3 gidiş ve 3 geliş olarak kullanılacak. Ayrılan 2 şeritte de çalışma yapılacak. Önce eski malzeme kazınacak, ardından çinko püskürtülecek ve izolasyon malzemesi kullanılacak. Son olarak yumuşak olduğu için tercih edilen Trinidad asfaltı kaplanacak. 
     



 YAŞAM 

















</TEXT>
</DOC>
