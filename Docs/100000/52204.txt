<DOC>
<DOCNO> 52204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yasam/yas02.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
UFO heyecanı 
</HEADLINE>
<TEXT>

Denizli’nin Söğüt Dağı’nda bir dişhekiminin çektiği fotoğraf, uçan daire tartışmalarını yeniden alevlendirdi 
     DENİZLİ DHA 

     Çok yakından çektim’ 
     DENİZLİLİ Dişhekimi Okan İlhan "Türkiye’de ilk kez bu kadar yakından bir uçan daire fotoğrafı çekildiğini sanıyorum" dedi. Haftalık Horoz Gazetesi’nde "Adım adım Denizli" sayfasını hazırlayan İlhan, Pamukkale Doğa Sporları Arama ve Kurtarma Derneği’nin PAKDOS 16 üyesiyle geçen hafta Söğüt Dağı’na çıktı. 
     
     Siyah cisim 
     SÖĞÜT Dağı’nın Yıldırım Düşen Tepesi’nde PAKDOS üyelerinin fotoğraflarını çeken İlhan, şöyle konuştu "Acıgöl ayaklarımızın altındaydı. Bu anı ve manzarayı görüntüledik. Fotoğraflarda PAKDOS üyelerinin arkasında, gökyüzünde siyah bir cisim olduğunu fark ettim." 
     
     İnanamadılar 
     "FOTOĞRAFLARI 500 enstantane ile çekmiştim. Yani UFO, 1 500 saniyede görüntülendi. Türkiye’de ilk kez bu kadar yakından uçan daire fotoğrafını yakaladığıma inanıyorum. PAKDOS üyelerinin arkasında bulunan siyah noktayı arkadaşlarıma gösterdiğimde onlar da inanamadılar. Gerçek bir uçan dairenin fotoğrafını çekmişim." 
     
     Biz göremiyoruz’ 
     FİZİK uzmanlarıyla görüştüğünü belirten İlhan, "Uzmanlar, insanların evrende en az görme kapasitesine sahip canlılar olduğunu söylüyor. Biz, evrenin sırları hakkında bilgi taşıyan elektro manyetik dalgaların hepsini, çıplak gözle görme şansına sahip değiliz" dedi. 
     



 YAŞAM 




















</TEXT>
</DOC>
