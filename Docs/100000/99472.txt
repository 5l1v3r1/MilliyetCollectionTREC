<DOC>
<DOCNO> 99472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur27.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara DGM Savcısı Ak Parti için suç duyurusunda bulundu 
</HEADLINE>
<TEXT>

     Ankara DGM Cumhuriyet Savcısı Nuh Mete Yüksel, AK Parti hakkında Yargıtay Cumhuriyet Başsavcılığı'na suç duyurusunda bulundu. 
     Edinilen bilgiye göre, Savcı Yüksel, AK Parti Genel Başkanı Recep Tayyip Erdoğan ile AK Parti Grup Başkanı Bülent Arınç hakkında yürüttüğü soruşturmalarda elde ettiği bilgi ve belgeleri, bugün bir ''ihbar yazısıyla'' Yargıtay Cumhuriyet Başsavcılığı'na gönderdi. 
     Savcı Yüksel yazısında, Erdoğan'ın, 1992 yılında Rize'de ve 1993 yılında da Almanya'nın Ausburg kentinde yaptığı konuşmalar ile Arınç'ın Konya konuşmasının yanı sıra, partisinin grup toplantısında 16 Mayıs 2002 tarihinde, ''... Bugün suçlanıyoruz. Bizim için suç değil, boynumuzda bir şeref madalyasıdır'' sözlerini kullandığı konuşmaya yer verdiği, bu konuşmalara ilişkin video kaset ve çözümleri ile basında çıkan haberleri sunduğu öğrenildi. 
     Siyasi Partiler Yasası'na göre partiler hakkında savcılıklarca gönderilen bilgi ve belgeler ilgili partinin dosyasına koyan Yargıtay Cumhuriyet Başsavcılığı, bu bilgi ve belgeleri inceleyip yeterli görürse parti hakkında kapatma davası açabiliyor. 
     





</TEXT>
</DOC>
