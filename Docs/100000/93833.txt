<DOC>
<DOCNO> 93833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/yasam/ayas.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’siz bir AB çok renksiz olur... 
</HEADLINE>
<TEXT>

Frankfurt’taki Doğan Printing Center’ın açılışında konuşan Aydın Doğan, Türk ve Alman politikacılara tarihi bir çağrı yaptı Türkiye’yi Avrupa’ya bağlayacak yolları bir an önce açınız 
     FRANKFURT Milliyet 

     Doğan Medya Grubu’nun Almanya’da gerçekleştirdiği büyük yatırım, sadece gazete ve dergi sayfalarına değil, tarihe de geçti. Frankfurt yakınlarındaki Mörfelden - Waldorf kasabasında 9 bin metrekarelik alan üzerinde kurulan Doğan Printing Center’ın açılışı, hem Türkler hem de Almanlar için yılın olayları arasına girdi. 
     Doğan Holding Yönetim Kurulu Başkanı Aydın Doğan ile birlikte önceki gün saat 18.35’te start düğmesinin başına geçen Başbakan Yardımcısı Mesut Yılmaz ve Almanya Çalışma Bakanı Walter Riester, Milliyet ile Hürriyet’in yeni tesislerdeki ilk baskılarına tanık oldu. Açılışa katılan Alman konuklar, Avrupa’daki en büyük Türk yatırımlarından birisi olan tesis için, "Doğrusu böylesini ummuyorduk. Gerçekten Avrupa’da gördüğümüz en modern tesislerden biri. Bu kurumun Türk - Alman dostluğuna ve özellikle de uyuma büyük katkıları olacağına inanıyoruz" dediler. 
     
     Uyumun simgesi 
     Açılışta, Aydın Doğan’ın yanı sıra Almanya Çalışma Bakanı Walter Riester, Başbakan Yardımcısı Mesut Yılmaz, DYP lideri Tansu Çiller, AKP lideri Tayyip Erdoğan, Dışişleri Bakanı İsmail Cem, Yeşiller Eşgenel Başkanı Claudia Roth, Hessen Eyaleti İçişleri Bakanı Volker Bouffier de yaptıkları konuşmada, Doğan Medya Grubu’nun Türk - Alman dostluğunun ve Türklerin Almanya’ya uyumunun simgesi olduğunu vurguladı. 
     
     Sporun yapıcı etkisi 
     Aydın Doğan, Türkiye ve Almanya’nın Dünya Kupası’nda aldığı başarıları ve sporun uluslararası alandaki yapıcı etkisini övdüğü konuşmasında, Türk ve Alman politikacılara kürsüden çağrıda bulundu. "Türkiye’nin Avrupa Birliği yolunun açılması ve yoldaki ilerleyişinin hızlandırılmasını" isteyen Doğan, şunları söyledi 
     "Bugün burada Türkiye’nin önde gelen partilerinin genel başkanları, bakanlarımız bulunmaktadır. Yine burada Türk ve Alman ekonomilerinin, medyalarının önde gelen isimleri bulunmaktadır. Herkese teşriflerinden dolayı teşekkür ediyorum. Bizi onurlandırdınız, şevkimizi artırdınız. Şimdi, bu platformu biraz istismar ederek ve belki de biraz haddimi aşarak, burada bulunan Türk ve Alman yetkililere seslenmek istiyorum. Önce bizimkilere. Yani ülkeyi, aynı acıları ve sevinçleri paylaştığımız siyasilere seslenmek istiyorum. Ve onlardan rica ediyorum, hatta yalvarıyorum Türkiye’yi Avrupa’ya bağlayacak yolları bir an önce açınız. Bu yolları genişletiniz, sonuna kadar açınız. 
     
     Türkiye kazanacak 
     Bir araya geliniz ve bizi Avrupa’ya götürecek Kopenhag Kriterleri’nin hepsini fazlasıyla hayata geçiriniz. Bundan kaybedeceğiniz hiçbir şey yok. Ama inanınız ki Türkiye’nin kazanacağı çok şey var. Türk halkı sizden bu davranışı bekliyor. Ve burada bulunan siz Alman dostlarım, Türkiye’nin aranıza gelmesini kolaylaştırınız. Türkiye’nin AB’ye girişini hızlandırarak, Avrupa Birliği’ni Avrupa Birliği yapan unsurlardaki samimiyetinizin en somut örneğini ortaya koymuş olacaksınız. 
     Türkiye’siz bir Avrupa Birliği’nin hedeflediğiniz Avrupa Birliği’ne ne derece uyacağını daha sık düşünmenizi istiyorum. Daha doğrusu Türkiye’siz Avrupa Birliği’nin çok renklilik, çokseslilik ve daha birçok alanda eksik olacağını sık sık görerek, bu eksikliklere müsaade etmeyeceğinize inanıyorum. Avrupa, Türkiye ile birlikte daha güzel bir medeniyet haline gelecektir." 
     
     Açılışa mesaj yağdı 
     Cumhurbaşkanı Ahmet Necdet Sezer ve Almanya Cumhurbaşkanı Johannes Rau, Federal Parlamento Başkanı Wolfgang Thierse, Federal Ekonomi Bakanı Werner Müller ve eski Galatasaray Teknik Direktörü Jupp Derwall tesislerin açılışını, Aydın Doğan’a gönderdikleri mesajlarla kutladı. 
     
Türk ve Alman siyasiler buluştu      Doğan Medya’nın Avrupa tesislerinin açılışında Türk siyasetinin önde gelen isimleri, Almanya’nın ünlü politikacılarıyla bir araya geldi. İşte açılışa katılan siyaset ve devlet adamları 
     Başbakan Yardımcısı Mesut Yılmaz, Dışişleri Bakanı İsmail Cem, Devlet bakanları Tunca Toskay, Yılmaz Karakoyunlu, Nejat Arseven, Kültür Bakanı İstemihan Talay, DYP Genel Başkanı Prof. Dr. Tansu Çiller, Genel başkan yardımcıları H. Ufuk Söylemez, Prof. Dr. Mehmet Sağlam, AKP Genel Başkanı Tayyip Erdoğan, AKP Genel Başkan Yardımcısı Yaşar Yakış, ANAP Milletvekili Birkan Erdal, İzmir Büyükşehir Belediye Başkanı Ahmet Piriştina. 
     Almanya Çalışma Bakanı Walter Riester, Federal İçişleri Bakanlığı Müsteşarı Sonntag - Wollgast, Yeşiller Eş Genel Başkanı Claudia Roth, Yabancılar Danışmanı Marieluise Beck, Hessen İçişleri Bakanı Wolfgang Bouffier, Bavyera Eyaleti İçişleri Bakanı Günter Beckstein, Almanya Ankara Büyükelçisi Rudolf Schmidt, Yeşiller Partisi milletvekilleri Cem Özdemir, Ekin Deligöz, Özcan Mutlu, SPD Avrupa Parlamentosu Milletvekili Ozan Ceyhun, SPD Milletvekili Dilek Kolat. 
     
İş dünyası da bu gurura ortak oldu      Açılışa katılan iş dünyasının ünlü isimleri ise şöyleydi 
     Şevket Sabancı Sabancı Holding , Necati Akçağlılar Tekfen Holding , Bülent Eczacıbaşı Eczacıbaşı Holding , Semahat Arsel Koç Holding , İnan Kıraç Kıraça A.Ş. , Erdoğan Demirören Demirören Grubu , Selahattin Beyazıt Beyazıt Şirketler Grubu , Başkurt Okaygün Heidelberg , Şafak Okaygün Pasifik A.Ş. , Jak Alfandari Reproset A.Ş. , Berna Tokar, Levent Erden Klan , Nurdan Tümbek Metro AG , Halit Cıngıllıoğlu. Kemal Şahin Santex Moden GmbH Peter Kuisle MAN Başkan Yardımcısı , Vural Öger Öger Türk Tur Yönetim Kurulu Başkanı , Bahadır Kaleağası TÜSİAD Daimi temsilcisi , Serhat Ilıcak TER Matbaacılık , İhsan Önel Avrupa Türk İşadamları Dernekleri Birliği , Tevfik Yamantürk Avrupa Türk İşadamları Derneği . 
     



 YAŞAM 















</TEXT>
</DOC>
