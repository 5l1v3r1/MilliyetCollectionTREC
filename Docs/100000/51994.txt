<DOC>
<DOCNO> 51994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/spor/aspo.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık durmak yok 
</HEADLINE>
<TEXT>

Milli Takım Teknik Direktörü Şenol Güneş hiç bir şeyin garantisi olmadığını söyledi. Güneş çarşamba günü savaşmak zorunda olduklarını belirterek "Hem hücum, hem de savunma oynayacağız" dedi 
     BİLAL MEŞE 

     Rövanş zor geçecek’ 
     MİLLİ Takım Teknik Direktörü Şenol Güneş, Viyana’dan avantajlı skorla döndüklerini hatırlattı ve "O maçı unuttuk, rövanşa bakıyoruz. Avantajlıyız, ne var ki hiç bir şeyin garantisi yok. Sonuç ne olursa olsun, hiçbir maç oynanmadan kazanılmaz. Rövanş daha zor geçecek, biliyoruz. Daha olağanüstü oynayacağız, savaşacağız, üretken olacağız ve finalleri yakalayacağız" dedi. 
     
     Yenemiyorsan yenilme’ 
     ÜLKE insanı olarak duygusal bir yapıya sahip olduklarını ve bu nedenle maç içinde zaman zaman hata yaptıklarını yineleyen Güneş, "Avusturya iyi bir ekip. Yükselen bir futbol trendine ve kaliteli oyunculara sahibiz. Pozisyon vermeden, gol atarak hedefi yakalayacağız. Yenmek istiyoruz, yenemiyorsak yenilmeyeceğiz. Hem hücum, hem de savunma oynayacağız" diye konuştu. 
     
     Tahriklere dikkat’ 
     FİNALLERE renk katacaklarını da kaydeden Güneş, hem seyircinin hem de futbolcuların tahrike kapılmamalarını istedi. Güneş, "Viyana’da tatsız olaylar oldu. Biz değil onlar başlattı. Otto Bariç hata yaptığını kabul etti. Herkes dikkatli olmak zorundadır. Rakibin tahriklerine kapılmasınlar. Sinirlenmeye asla hakkımız yok, çünkü hedefimiz çok büyük" ifadesini kullandı. 
     
Güneş’ten, Fatih baskısıGalatasaray’a, "Size dönerse, eski gücünü bulur. Bana çok lazım" mesajını yolladı 
     HALİL ÖZER 

     MİLLİ Takım Teknik Direktörü Şenol Güneş, Fatih Akyel’in Real Mallorca’dan, Galatasaray’a transfer olması için devreye girdi. İspanya’da istediği atmosferi bulamayan ve takıma giremeyen milli futbolcu için Cim - Bom yönetimi ile temasa geçen Güneş, "Dünya Kupası finallerine gidersek, ona çok ihtiyacım olacak. Bölgesinde alternatifi yok. Fatih’i kazanmalıyız. Ama oynamazsa, yararlı olamaz. Galatasaray’a gelirse eski Fatih olur" mesajını yolladı. 
     GÜNEŞ’İN bu isteğine yeşil ışık yakan ve transfere milli dava gibi bakan Galatasaray yönetimi ise pazarlıkları sıklaştırdı. Fatih’i "sıfır" maliyetle almak isteyen Sarı - Kırmızılılar, Real Mallorca’nın 500 bin dolarlık teklifini kabul etmediler. Yönetim, İspanyol ekibine "Öncelikle sizin bize, Fatih için 1.5 milyon dolar yetiştirme primi ödemeniz gerek" yanıtını da verdi. R.Mallorca bunun üzerine 350 bin dolara indi, ancak yine de bir anlaşma olmadı. 
     İKİNCİ Başkan Fatih Altaylı, Lucescu’nun da karşı çıkması yüzünden, Fatih’in transferine sıcak bakmadıklarını söyledi. Altaylı, "Onu Milli Takım’a kazandırmak istiyoruz. Hem Haluk Ulusoy hem de Şenol Güneş bizi aradı. Ancak bedelsiz gideni, bedelli olarak alamayız. Bize bir yıl bedelsiz kiralık versinler, seneye istediklerini yapsınlar" dedi. Fatih’in menajeri Ahmet Bulut ise transferin perşembeye kadar çözülmesi gerektiğini söyledi. 
     
Kuralar, 1 Aralık’ta      A MİLLİ Takımımız’ın kapısını araladığı 2002 Dünya Kupası finallerinin kura çekimi, 1 Aralık’ta Güney Kore’nin Pusan kentinde yapılacak. Türkiye’nin finalist olması halinde kura çekiminde ülkemizi Milli Takımlar Teknik Direktörü Şenol Güneş ile menajer Can Çobanoğlu temsil edecek. 2002 Dünya Kupası, 31 Mayıs - 30 Haziran tarihleri arasında Japonya ve G.Kore’nin 20 şehrinde organize edilecek. 
     
Bilete hücum      İSTANBULLU sporseverler Avusturya maçına büyük ilgi gösterirken, geçtiğimiz hafta satışa çıkarılan maç biletlerinin tükendiği belirtildi. Futbolseverler bilet bulabilmek için Ali Sami Yen Stadı’nda uzun kuyruklar oluşturdu. Ali Sami Yen Stadı’nda yarın akşam oynanacak olan karşılaşmayı çok sayıda bakan ve milletvekilinin izleyeceği de vurgulandı. 
     
İstanbul’daki cadı kazanı      Mucize bekleniyor 
     AVUSTURYA basını, 1978’de İzmir’deki 1-0’lık mucizenin yinelenmesi durumunda işin uzatma veya penaltılara kalacağı yorumunu yaptı. Kronen Gazetesi, "Bugüne dek deplasmanda oynayan yabancı takımların korkulu rüyası olan İstanbul’daki statta kazanabilmek için millilerimizin, cadı kazanından yanmadan kurtulma provasını başarmaları gerekir’’ ifadesini kullandı. 
     
     Bariç düş kuruyor 
     GELİŞMELERİ manşetinden veren Kurier Gazetesi, "1-0’dan sonra yaşam. Bariç, düş kurmayı sürdürüyor" başlığını kullandı. Gazete, Otto Bariç’in h l Dünya Kupası finallerine gitme umudunu koruduğunu belirtirken, "Viyana’daki kadroda ufak bazı değişiklikler yapmayı düşündüğünü" yazdı. Golcü Vastic ise "Yenilgi bizi ateşledi. Eğer gol atarsak çok şey değişir" dedi. 
     
Hasan, Güneş’in gözdesi      MİLLİ Takım Teknik Direktörü Şenol Güneş, Avusturya ile oynanan ilk maçta kadroya alınmayan Hasan Şaş olayına açıklık getirdi. Medyada ilaç kullandığı yolundaki iddialar yalanlayan Güneş, "Dişi çekildi, gece sabaha kadar uyumadı. Bana geldi, yorgun olduğunu söyledi, ben de 18’e almadım. Keşke tüm futbolcular Hasan Şaş gibi olsa" dedi. 
     GÜNEŞ, Hasan Şaş’ın bu hareketinin tüm futbolculara örnek olması gerektiğini sözlerine ekleyerek, "Herkesin bundan ders alması gerekir. Oynama hırsından futbolcular yanlış kararlar verebilir. Kendisini iyi hissetmiyorsa oynamamalıdır, bunu da Hasan Şaş gibi dürüstçe söylemelidir. Bunu yaptığımız anda başarımız bir kat daha artar" diye konuştu. 
     
Ergün şoku      A MİLLİ Takım’ın tecrübeli futbolcularından Ergün’ün dün çekilen MR filmleri sonucunda sağ diz iç yan bağlarında zedelenme olduğu saptandı ve üç hafta sahalardan uzak kalacağı kaydedildi. Ergün’ün tedavisinin kampta süreceği de vurgulandı. Ay - Yıldızlı ekipte hafif sakatlığı bulunan Tugay’ın forma giyeceği belirtildi. 
     
Bariç’ten ofansif kadro      AVUSTURYA Milli Takım Teknik Direktörü Otto Bariç, Dünya Kupası için umudunu kaybetmediğini ancak golleri de kendisinin atamayacağını söyledi. Bariç, "İlk maçı kaybettik ama futbolcularımı suçlamıyorum. Birlik içinde mücadele ettiler ama golleri de ben atamam." diye konuştu. Hırvat teknik adam, rövanşta bazı değişikliklere gideceğini de belirtti. 
     İSRAİL’E gitmeyen dokuz futbolcusunu Türkiye maçı kadrosuna da dahil etmeyen Bariç, İstanbul’daki rövanş için takviye almayacak ancak ilk onbirde sistem ve futbolcu değişikliğine gidecek. Liberolu bir üçlü savunma kurmayı düşünen Bariç, ilk maçta cezalı olan Vastic’i oynatacak, Schopp’un yerine de Lexa ile başlayacak. İstanbul’a bugün gelecek Avusturya, akşam da statta çalışacak. 
     
Pepsi’den dev bayrak      MİLLİ Takım’ın resmi sponsorlarından olan Pepsi, Avusturya maçı için dev bir bayrak hazırlattı. Ali Sami Yen Stadı’nda tribünlere dağıtılacak levhaların seyirciler tarafından havaya kaldırılması ile bin metrekarelik dev bir Türk Bayrağı oluşacak. Tribünlerde oluşacak bu şovla sahadaki oyuncuların da motivasyonunun artması planlanıyor. 
     



 SPOR 























</TEXT>
</DOC>
