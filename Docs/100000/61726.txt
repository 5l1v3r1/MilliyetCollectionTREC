<DOC>
<DOCNO> 61726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yazar/bila.html </URL>
<DATE> 2002/01/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit, Derviş'e güveniyor 
</HEADLINE>
<TEXT>

     Devlet Bakanı Kemal Derviş, Bankacılık Yasası'na direnci kırmak için, "Bu bir güven işidir, güven yoksa zaten orada biter" diyerek bir anlamda rest çekmişti. 
     Derviş'in bu sözleri henüz basına tam yansımadan liderler zirvesinde uyum sağlandı, sorun çözüldü ve Derviş, dün DSP grup toplantısına katılarak bir konuşma yaptı. Bankacılık Yasası'nı anlattı. 
     DSP kürsüsündeki Derviş görüntüsü, siyasi kulislerde hemen yankı buldu. Derviş'in DSP'ye girip girmeyeceği sorusu yeniden gündeme geldi. Grup toplantısına katılmasının böyle bir mesaj anlamına gelip gelmeyeceği sorgulandı. 
     Muhalefet sözcüleri, Derviş'in DSP grubunda konuşmasını eleştirdiler, Bakan'ın DSP grubunda değil, Meclis Genel Kurulu'nda konuşması gerektiğini belirttiler. 
     DSP grup toplantısından sonra Başbakan Ecevit'le konuşma olanağı bulduk ve bu soruları kendisine yönelttik. 
     Başbakan, gülerek şu yanıtı verdi 
     - Milletvekili arkadaşlarımız, Sayın Derviş'in bilgi vermesini istediler. Talep DSP milletvekillerinden geldi. Ben de ilettim. Sayın Derviş de gelip bilgi verdi. 
     - Sayın Derviş'in DSP grubunda konuşması, partiye gireceği ve yeni bir davet aldığı biçiminde yorumlandı. Yeni bir öneriniz oldu mu 
     - Hayır, ilgisi yok. Tamamen ayrı konular. Birbirlerine karıştırılmaması lazım. Dediğim gibi milletvekili arkadaşlarımız bilgi istediler, Sayın Derviş de gelip verdi. 
     Ecevit, Derviş hakkında ne düşünüyor 
     Başbakan, değişik vesilelerle Derviş'in performansından memnun olduğunu, canla başla çalıştığını belirtmişti. Ecevit'le Derviş arasında bir güven sorunu olmadığını söyleyebiliriz. 
     Derviş'in DSP'ye girip girmemesi konusu ise kendi kararına bağlı görünüyor. 
     Türkiye'ye geldiğinde, Ecevit bu daveti yapmıştı. Ancak, Derviş, henüz bir partiye girmeyi uygun görmemişti. Bu nedenle bundan sonra karar Derviş'e ait olacaktır. Başbakan, çalışmalarından memnun olduğuna göre bir olumsuzluk söz konusu değil. Derviş'in koalisyon ilişkilerinde en önemli desteğinin Başbakan olduğunu söyleyebiliriz. 
     Türkiye'ye geldiği ilk günlerde verdiği siyasi mesajların hata olduğunu söyleyen Derviş'in bugünkü tutumu ve konumu da farklı. İlk günlerde yeni parti kurması, siyasete lider olarak girmesi yönündeki telkinlerin etkisi görülüyordu. Bugün bu etkilerin zayıfladığı hatta silindiği söylenebilir. Derviş de o günlerdeki duruşunun erken ve yersiz olduğu kanısına varmış olacak ki, son açıklamalarında siyasete mesafeli durmaya çalışıyor. 
     Seçim atmosferine girildiğinde Derviş ile DSP arasında daha sıcak ve yakın bir ilişki gelişebilir. 
     
     







Anayasal yargı 


Hedef saptırma 


Ecevit, Derviş'e güveniyor 


Tayyip, Alkin ve hukukun ipine sarılmak 


Köykent... Nihayet. 


PKK’yla ittifak büyük hataydı 


Paran yoksa iş de yok 


Bankalara desteğe tepkinin nedeni 


Dış konularda yeni sesler 


Kemal Derviş ve suçluluk kültürü’ 


Ecevit'in Amerika gezisinde ne olacak 


Patlıcanın dalkavukları... 


AK Parti'nin ABD çıkarması 


TOBB - THY - DHMİ ortaklığı, AB mevzuatına uymuyor 


İhtiyatsız kadınlar 


Üretemeyen toprak sahibine IMF’den bahşiş’ 


</TEXT>
</DOC>
