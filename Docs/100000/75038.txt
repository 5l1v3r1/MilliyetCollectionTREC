<DOC>
<DOCNO> 75038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/spor/spo11.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Kocaman’ın çığlığı      İSTANBULSPOR Teknik Direktörü Aykut Kocaman, "Türkiye’de maalesef hakemler artık başrole çıktılar" dedi. Çarpıcı açıklamalar yapan Kocaman, "Kaç maç oldu, hep aynı şeyleri yaşıyoruz. Düzenin olanaklarından yararlanmasını bilecek çaptayım. Susar, beklerdim. Ancak Türk futbolunda olayların bu kadar aleni ve ayyuka çıktığı bir dönem yaşamadım" diye konuştu. 
     
Uğursuz geldi      ALMANYA’DA 2002 ve 2006 Dünya Kupası’nın yayın hakkını satın alan medya imparatoru Leo Kirch’in batmak üzere olduğu bildirildi. Deutsche Welle Radyosu, ülkenin beş büyük TV kanalının sahibi olan Kirch’i, kredi veren bankaların alacaklarını kurtarmak için şirketlerini devretmeye zorladığını açıkladı. 
     
Pele’nin forması rekor kırdı      FUTBOLUN yaşayan efsanesi Pele’nin, Brezilya’nın İtalya’yı 4 - 1 yendiği 1970 Dünya Kupası finalinde giydiği 10 numaralı forma, İngiliz Christie’s müzayede salonunda 157 bin 750 sterline yaklaşık 305 milyar lira satıldı. Açık artırmaya telefonla katılan kişi, beklenilenin üç katı ve daha önceki Dünya rekorunun da iki katı kadar ödeme yaptı. 
     
Cavcav uyardı      KULÜPLER Birliği Vakfı’nın Ankara’daki yeni binasının açılış töreninde Başkan İlhan Cavcav, FIFA’nın yeni transfer talimatının uygulanması halinde üç büyükler dışındaki kulüplerin kapısına kilit vurmak zorunda kalacaklarını iddia etti. Asbaşkan Ata Aksu ile MHK Başkanı Bülent Yavuz’un hakemlerle ilgili toplantısına katılan başkanlar, bugün transfer yönetmeliğini belirleyecek. 
     



 SPOR 

























</TEXT>
</DOC>
