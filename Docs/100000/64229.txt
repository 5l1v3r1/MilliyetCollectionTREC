<DOC>
<DOCNO> 64229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/magazin/yazdud.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruçeşme’nin yeni Kraliçe’si 
</HEADLINE>
<TEXT>

İlhan Amca yine uçurdu, Catwalk’da kahvaltı, Altın Güvercin’de 14 yıllık birikim, Zeki Çetin farkı, Fasl-ı Naz, Divan’da balık, Sunset Grill Bar, Zerrin arayış içinde, sosyete Roma’da zayıflıyor... 
     Efendim, acayip bir hafta geçirdim. Önce Harbiye’deki Catwalk’un tamamen camdan oluşan kapısını gece karanlığında farketmeyip çarptım. Kafamda yıldızlar uçuşurken burnumda bir çatlak, 
     sol dizimde şişlik oluştu. Daha bu olayın etkisinden kurtulmadan diş operasyonu geçirdim. H l sıkıntıdayım. Candostum İzzet 
     Çapa, sırdaşım İsmail Akkaya ve yakınlarım nazar diyorlar. Efendim, bir haftadır beni uçuran, dilimden düşmeyen bir şarkı var. Bilmem duydunuz mu Şarkının adı Neler Oluyor Bize’. Söz ve müziği İlhan Şeşen’e ait. Şarkıyı her yerde aradım, sonunda People’ın DJ’i Özhan’a rica ettim, nafile. Geçtiğimiz pazar bir de baktım, Hürriyet Gazetesi Genel Yayın Yönetmeni Ertuğrul Özkök beni atlatmış. Biliyorsunuz önce ben duyarım, ben yazarım ama bu defalık ünvan Sayın Özkök’e geçti. Her zamanki şiirsel anlatımıyla İlhan Şeşen’in şarkısıyla hissettiklerini köşesinde kaleme dökmüş. Pazartesi gazeteye geldim, masamın üzerinde İlhan Şeşen’in albümü. Asistanım Özgür sürpriz yaptı sandım. Bende sevinç çığlıkları... Meğer DMC’nin Doğan Music Company Genel Koordinatörü sevgili arkadaşım Ercan Saatçi göndermiş. Herkesin eline sağlık. İlhan Şeşen önce Ellerimde çiçekler, kapında sırılsıklam görürsen bir gün şaşırma" dedi, beni ve sanırım bir çok insanı kopardı. Şimdi de Neler Oluyor Bize’ ile beni uçurdu. Aslında aşık falan değilim, sevdiğimi de kaybettim. Ama olsun, ne güzel sözler onlar öyle. Tabii anlayana, anlamasını bilene, aşka, sevgiye saygısı olana. İşte "İster sev ister sevme ama dön artık Uyanır uyanmaz düşüncemdesin Islak ekmek attığın kuşlar, alıştılar eve Onlarla beraber penceremdesin Ah be bitanem, nerelerdesin, nazlı bebeğim, ne alemdesin Neler oluyor bize, yine neler oluyor gülüm..." DMC etiketiyle müzik marketlerde yerini alan İlhan Şeşen’in son solo albümü Neler Oluyor Bize’yi mutlaka alın. Uzun bir aradan sonra Harbiye’deki Catwalk’a pazar kahvaltısına gittim. Aslında pazarları evimde tembellik yapmayı, öğleden sonra ise çoğu kez tek başıma sinemaya gitmeyi tercih ediyorum. Ama can dostum İzzet’in, Aykut Gündüz’den sonra eli, ayağı olan kraliçe Rose Kar ısrar edince uğradım. Baktım Çapa Ailesi tam kadro orada Şebnem, Celal, kızı Ceylan, oğlu Emre, People’ın ortaklarından 
     Sabi Totah ve sevgilisi 
     Sevcan Ergüder, diş doktoru Uğur Tan ve kız arkadaşı, ünlü avukatlarımızdan Ersan Taştekin, Gürnar Çapa Uğurlu. Açık büfe ev reçelleri, peynir çeşitleri, bir köşede taze gözleme, krepler, sevgili Rıfat Ababay’ın hastası olduğu browni, kıymalı, peynirli, ıspanaklı börek... Valla dayanamadım, daldım. Özellikle börek ve gözlemeler nasıl lezzetli, anlatamam. Kendim için söylüyorum, 
     evde kahvaltı hazırlama zahmetine değmez, inanın. 
     Kişi başı limitsiz yemek-içmek 
     20 milyon. 11 yaşına kadar olan çocuklara ise yüzde 75 indirim var. Catwalk’un manzarasının müthiş olduğunu bininci kez yazmama gerek yok. Telefon numarası 0212 231 03 56. 
     
Pınar Restaurant bir klasik, Fasl-ı Naz      Eskiden, Bağdat Caddesi’ndeyken, sevgili dostlarımla çok sık gittiğim yerlerden biriydi Zeki Çetin’in Pınar Restaurant’ı ve Minder Cafe’si. Ama uzun süredir pek uğradığım yok. O nedenle 
     eski dost Zeki Çetin haklı olarak kırgınlığını yazmış 
     e-mail ile. Dün akşam tadına doyulmayacak, muhteşem 
     bir gece vardı orada. Çok istediğim halde yine katılamadım. Bu geceleri 
     bana en azından bir hafta önce bildirirsen sevgili Çetin, çok memnun olur, katılmaya çalışırım. Tesadüf, sevgili bir dostum gitmişti, anlatmakla bitiremedi. Yemekler, fasıl, hele hele Saadettin Kaynak’ın ölmez eserlerini icra eden büyük 
     ses, hoca İnci Çayırlı... Genç jenerasyonun gelecek vaad eden seslerinden Münip Utandı, Ceyda Utandı, Adnan Mungan, Çiğdem Kırömeroğlu ve çok beğendiğim bir ses, Umut Akyürek olağanüstüymüş. Ah keşke bir hafta önceden haberim olsaydı. Gerçek bir Türk Sanat Müziği ve fasıl tiryakisi olan sevgili Yıldırım Mayruk başta olmak üzere bütün dostlarımı alıp gelirdim. Maltepe’deki Pınar Restaurant’ın telefon numarası 0216 441 00 00. Söz fasıldan açılmışken yine bir tesadüf sonucu uğradığım Levent’deki Fasl-ı Naz’dan söz etmek istiyorum. Sahibi Zeycan Eroğlu Hanım, bizim sevgili Cenk Eren’in yakın bir dostunun tanıdığıymış. Uğradık. Levent’deki Namlı Kebap’ın bir diğer köşesi, English Pub Cafe ile aynı binada. Kendinizi Fasl-ı Naz’da evinizde 
     gibi hissedebilirsiniz. Özellikle Harbiye ve Şişli’deki eski gece yaşamını bilenler için burası hiç yabancı değil. Çünkü programa çıkan Turan Oğuz hepimizin tanıdığı ve sevdiği bir isim. Simten’in pop şarkıları, Ergun Çakıroğlu’nun piyanosu ile fantazi şarkılardan örnekler verdiği Fasl-ı Naz’da Turan yine döktürüyor. Yemeği sormayın, çünkü tatmadım ama sizler için şef Erol Aydın ve garson Sebahattin Burhan’dan bilgi aldım. Mönüde 
     12 çeşit soğuk meze, iki çeşit ara sıcak ve tavuk, et, güveç olmak 
     üzere tercihli üç çeşit yemek varmış. 
     Ve limitsiz yerli içki. Kişi başı 
     30 milyon. Telefon numarası 
     0212 325 68 02. 
     
Sosyetenin yeni merakı, Sunset      Efendim, bilirsiniz sosyetemiz hep diyettedir. Sosyetikler sayesinde diyetisyenler, estetikçiler köşe oldu valla. Ama hangi davette kiminle karşılaşsam maşallah tabakları doludur. Şimdilerde Türkiye’deki diyetisyen ve estetik doktorlarından sıkılan sosyetenin ünlü simaları, Roma’yı mesken tutmuşlar. Yalnız sosyete değil, medyatik pek çok isim de varmış. Doktorumuzun adı Vizac Caro. Son olarak İmren Aykut Hanım bir ayda 10 kilo vermiş. Modanın duayeni Yıldırım Mayruk sırada. Epeydir Ulus Parkı içinde 
     yer alan Sunset Grill Bar’a gitmiyordum. Citibank ile düzenlenen Citi Nights salı gecesine bir bankacı arkadaşımın zoruyla gittim. Her salı 18.00-22.00 arası Sunset Lounge’da içki hesabınızın yüzde 50’sini Citibank ikram ediyormuş, bilginize. 8 yıldır hizmet veren Sunset’in beni cezbeden en önemli yanı, mönünün Kaliforniya, Uzakdoğu, Amerikan ve Osmanlı mutfağından geniş örnekler sunuyor olması. O nedenle özellikle yabancı konuklar için ideal ama kış aylarında salon ısınmıyor. Bir keresinde Karafaki’nin sahibi sevgili Göksel Sunter 
     ile gitmiştim, yemek 
     bitene kadar ayaklarım donmuştu. Telefon numarası 0212 287 03 57. 
     
Stilde Elif farkı, Altın Güvercin uçuyor, Divan’da balık      Yonca Lodi’nin son albümü Aşkda ve Ayrılıkda’yı dinlediniz mi Beni müziğinden çok şıklığı etkiledi. Özellikle de klip şarkısı olan Anlatma’da Yonca acayip karizmatik. Araştırdım, şıklığın arkasından tanıdık bir isim çıktı POSTA’nın moda editörü Elif Akça. Şimdilerde pek çok pop sanatçısı Elif’in peşinde. Bana göre Elif, Paris’deki stilistleri aratmayacak nitelikte. Söz müzikten açılmışken, sürdürelim. Altın Güvercin Müzik Yarışmaları’nda 
     14 yıldır birinci olan şarkılar bu yarışmayı düzenleyen Türker Reklamcılık ve Organizasyon tarafından kaset haline getiriliyor. Şarkıları iki genç ses, Eda Berker 
     ve Ferhan Göçer yorumlamış. Pop müziğin dev ismi Zerrin Özer ise 
     şu günlerde yeni bir şirket arıyor. 
     Bu arada Zerrin, rahmetli Barış Manço’nun 3 Şubat tarihinde satışa sunulacak olan Barış’ın Hitleri’ albümünde Unutamadım’ adlı şarkıyı seslendiriyor. Vira Vira kapandı ya, geçen gün canım balık isteyince sevgili saç doktorum 
     Veysel Şenel Divan Lokantası Balık Yemekleri Haftası’na götürdü beni. Divan Oteli’nin başaşçısı Aybek Şurdum ve Ali Tombu deniz mahsullerinden harikalar yaratmışlar. Önce Akdeniz usulü balık çorbası, ardından karidesli hamsi salatası ve uskumru dolması yedik. Ana yemek olarak da ben pazı yaprağında çinekop, Veysel trança şiş ızgara istedik. Hesabı Veysel ödedi ve tüm ısrarlarıma rağmen söylemedi. Doluca Şarapları sponsorluğunda düzenlenen balık haftası 3 Şubat’a kadar devam edecek, bilginize. Telefon numarası 0212 231 41 00. 
     
Reina adına layık, Siren-Gökhan aşkı tam gaz      Önce inşaat halinde gördüm Reina’yı. Ardından Türkiye’nin sayılı dekoratörlerinden ve Akmerkez’in patronu olan iş adamı Ali Dinçkök’ün 5 yıllık sevgilisi Barbara Pensoy son rötuşları yaparken gittim. Aslında can dostum İzzet Çapa’nın dükkanları dışında başka yerin dekorasyonuna karışmak hiç adetim değildir. Ama ilk kez patron oluyordu Ali Ünal ve 
     o heyecanla "Şenay Abla, ne olur 
     gel bir gör" deyince dayanamadım. Sonra da dostlarımla yemeğe gittim. Valla bir kusur bulamadım. Son dönemde İstanbul’da hizmete giren bar ve restoranlar içinde en iyilerinden biri Reina. İspanyolca, kraliçe demek. Adını hak ediyor. Çalışanların pek çoğu tanıdık olduğu için rahat ettim. Ortaköy’deki China White’ın yerine açıldı Reina. Müzikleri yine sevdiğim bir isim, 
     DJ Barış Can yapıyor. Şefler Hüseyin Kaya, Nevzat Temur. İçtiğiniz içki özel ise sizin için hazırlanan dolapta saklayıp dilediğiniz zaman kullanma olanağınız var. Reina içiçe 4 ana bölümden tasarlanmış. Localar ve yemek masalarından oluşan restoran bölümü alçak sedir, tabureler ve bardan oluşan bar bölümü lounge ve sushi kısmı. Çeşitli noktalara yerleştirilen aynalar mekana müthiş derinlik vermiş. Zincirler, transparan tüller, muhteşem bir Boğaz manzarası ve kocaman bir bar... Kısacası zevkli bir yemek için ideal. Mönü de zengin. Biz o gece ortaya yengeç, orman mantarı, şarap köpüğü ve krema sos ile hazırlanan volovan’, frenk soğanı, mascarpone peyniri ve havyarla oluşmuş somon milföy’, yeşil elma, peynirli tost melbağ ile hazırlanmış rokalı parmezanlı piliç salatası istedik. 
     Ana yemekte çoğunluk orman mantarı, pesto sosu ve beyaz şarap ile kağıtta levrek balığını tercih etti. Ben ise hellimli, porcini mantar ve safranlı risottolu tavuk sate yedim. Masaya şef Hüseyin Kaya, garson Kemal baktı, ikisi de kusursuzdu. Hesabı ben ödedim, komik bir 
     rakam geldi. Tatlı almadık. Kişi 
     başı Reina’dan 20-50 milyona çıkabilirsiniz. Seçeceğiniz yemek 
     ve içki önemli. Makarna ve salata çeşitleri makul. O akşam baktım, köşe masada oturan sosyetik güzel dul Siren Ertan, karısı Ayşe Çavuşoğlu’ndan yeni boşanan sevgili Gökhan Çarmıklı ile gayet mutluydu. Anlaşılan birliktelikleri tam gaz devam ediyor. Ralf Tezman, sevgilisi Derin Mermerci, İzzet Antebi, 
     Banu, Özben Dedeman, bir grup arkadaşıyla Oktay Kaynarca ve Deniz Seki, yine Ortaköy’de son günlerin gözde gece kulüplerinden The Mix’in ortakları Ozan Doğulu, Aykut Gürel, Aydın Karabulut, Murat Yeter, Levent Yüksel vardı. Hoş bir geceydi. Ali Ünal bence alnının akıyla bu işten çıktı. Telefon numarası 0212 259 59 19. Evet, bu günlük de bu kadar. En kötü gününüz benimkinden iyi olsun, kalın sağlıcakla efendim. 
     
     



 MAGAZİN 













</TEXT>
</DOC>
