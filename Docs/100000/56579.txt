<DOC>
<DOCNO> 56579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yasam/yas00.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra’dan saraya kız kaçırma 
</HEADLINE>
<TEXT>

Dubai Emiri Şeyh Muhammed El Makdum’un Londra’da yaşayan 19 yaşındaki kızı Şaika, "Babam beni Dubai’ye kaçırttı" deyince İngiltere karıştı 
     NEVSAL ELEVLİ Londra 

     BİRLEŞİK Arap Emirlikleri Savunma Bakanı ve Dubai Emiri Şeyh Muhammed El Makdum’un, kendi kızını İngiltere’den kaçırtarak, Dubai’ye götürdüğü iddiaları, İngiltere’yi karıştırdı. Olayı duyuran The Guardian gazetesi soruşturma başlatıldığını yazdı. 
     
Dubaiye götürdüler      LONDRA’DAKİ bir avukatlık bürosunu arayarak kendisini Muhammed El Makdum’un kızı Şaika Şamsa olarak tanıtan genç kadın, babasının adamlarınca gündüz vakti zorla kaçırılıp Dubai’ye götürüldüğünü söyledi. 
     ŞAİKA Şamsa’yı önceden de tanıyan şirket hemen polisi aradı. Bunun üzerine Cambridge polisi çok yönlü bir soruşturma başlatırken Emir’in kızını neden kaçırttığına dair bir bilgi edinilemedi. İddialara göre sarayı arayanlara "Notunuz iletilecek" deniliyor. 
     
Kraliçe’nin arkadaşı      THE Guardian, Kraliçe Elizabeth’in at yarışlarından arkadaşı olduğu belirtilen genç kadının, gerçekten kaçırılmış olması halinde, durumun uluslararası skandala dönüşeceğine işaret etti. 
     



 YAŞAM 
















</TEXT>
</DOC>
