<DOC>
<DOCNO> 94489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur18.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polislerin tecavüzüne uğrayan Natalia Öztürk eşinden boşandı... 
</HEADLINE>
<TEXT>

     İstanbul'da polislerin tecavüzüne uğradığı iddia edilen Natalia Öztürk'e Mariyienko eşi tarafından açılan boşanma davası sonuçlandı. 
     Maçka Asliye Hukuk Mahkemesi'nde görülen duruşmada, davacı H. 
     Öztürk ile davalı Natalia Öztürk duruşmaya katılmazken, davacı avukatı Bahar Oğuzhan hazır bulundu. 
     ''Şiddetli geçimsizlik'' gerekçesiyle açılan davanın ikinci celcesinde, mahkeme heyeti çiftin boşanmasına karar verdi. 
     Avukatı Bahar Oğuzhan aracılığı ile Maçka Asliye Hukuk Mahkemesi'ne müracaat eden H. Öztürk, polis memurlarının tecavüzü üzerine Natalia ile aralarında şiddetli geçimsizlik yaşandığını gerekçe göstererek, boşanma davası açmıştı. 
     İstanbul Beşiktaş'ta, Kimlik bilgilerinde yanlışlık var diyerek ekip otosuna aldıkları Natalia Öztürk'e tecavüz ettiği iddia edilen polis memuru Nihat Yıldız ile tecavüze yardım ettiği iddia edilen diğer polis memuru Engin Konak, tutuklanmıştı. 
     Polis memurları hakkında İstanbul 1. Ağır Ceza Mahkemesi'nde tecavüz ve tecavüze yardım etmek iddiasıyla dava açılmıştı. 
     Rus asıllı Natalia Öztürk Mariyienko , 24 Ocak 2002'de mobilya boyacısı olan H. Öztürk ile Trabzon'da evlenmişti. 
     





</TEXT>
</DOC>
