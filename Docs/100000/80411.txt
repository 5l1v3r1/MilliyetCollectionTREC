<DOC>
<DOCNO> 80411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur05.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Apartmanda can pazarı... 
</HEADLINE>
<TEXT>

     Kartal'da bir apartmanın 3. 
     katındaki dairede çıkan yangında, anne ile iki çocuğu merdivenli itfaiye aracıyla kurtarıldı. Cevizli Hacılar Caddesi Siverek Sokak'taki Taşlıca Apartmanı'nda yer alan 7 numaralı dairede, henüz belirlenemeyen bir nedenle saat 09.00 sıralarında yangın çıktı. Elektrik tesisatından kaynaklandığı tahmin edilen yangında, odadaki çekyatın tutuşması üzerine evde bulunan baba Davut Elaslan, anne Sebahat Elaslan ile çocukları Yusuf 4 ve Yunus 3 , alevler arasında kaldılar. Baba Elaslan, yangını söndürmek için çaba harcamasına rağmen başarılı olamayınca, alevlerin büyümesi nedeniyle çocukları ile eşini odadan çıkardı. Kısa sürede olay yerine gelen itfaiye ekipleri yangına müdahale ederken, itfaiye erleri balkona uzatılan merdivenli araçla anne Sebahat Elaslan ile çocukları Yusuf ve Yunus'u kurtardılar. Baba Davut Elaslan ise apartmanın merdivenlerini kullanarak binadan çıktı. Yangında dumandan etkilenen anne ve çocukları ile vücudunda yanıklar oluşan baba Elaslan, ambulansla Kartal Dr. Lütfi Kırdar Eğitim ve Araştırma Hastanesi'ne kaldırıldı. 
     





</TEXT>
</DOC>
