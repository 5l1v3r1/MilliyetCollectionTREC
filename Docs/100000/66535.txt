<DOC>
<DOCNO> 66535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/spo01.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili Adayım 
</HEADLINE>
<TEXT>

Beşiktaş Başkanı, genel kurulda göreve yeniden talip olduğunu dün ilk kez açıkladı, kulübün buna ihtiyaç duyduğunu söyledi 
     CEMAL ERSEN 

     BEŞİKTAŞ Başkanı Serdar Bilgili, genel kurulda resmen başkan adayı olduğunu dün ilk kez açıkladı. Ankara’da Başkent Beşiktaşlılar Derneği’nin yemeğine katılan Bilgili, "Kulüp başkanlığına tekrar aday olacak mısınız " sorusuna, "Başkan adayıyım. Bunu ilk kez burada açıklıyorum." şeklinde konuştu. 
     KULÜBÜN geleceği açısından göreve devamda yarar gördüğünü bildiren Bilgili, "Teknik kadromuza güveniyoruz. Ben de göreve talibim" ifadelerini kullandı. TBMM’deki Beşiktaşlı milletvekillerini de ziyaret eden Serdar Bilgili, DSP’li Erdoğan Toprak’a forma, ANAP’lı Yüksel Yalova’ya ise şapka hediye etti. 
     
     Yıldırım isyan 
     BEŞİKTAŞLI futbolcu, kupa maçında son anda yedeğe çekilmesine tepki gösterdi. Ahmet Yıldırım, "Soyunma odasında ben oynuyordum. Ama ısınmaya çıkınca, hocamız rakipte hızlı adamlar olduğunu, bu yüzden oynamayacağımı söyledi. Ben çocuk muyum " dedi. Bu arada oyunculara yarı final primi olarak 5’er milyar lira verilecek. 
     
Myhre yedeğe      BEŞİKTAŞ’IN, Gaziantepspor ile oynadığı kupa maçında sürpriz şekilde on birde sahaya çıkan Norveçli kaleci, yediği gollerle eleştirilerin odak noktası oldu. Teknik Direktör Christoph Daum’un, Myhre’yi yeniden yedeğe çekeceği, yerine İstanbulspor karşısında Asper’e forma vereceği kaydedildi. 
     İKİNCİ yarının başlamasıyla birlikte sürekli yedek kalmaktan yakınan Myhre’ye, Daum’un "Sana mutlaka şans vereceğim" diye söz verdiği için Gaziantepspor maçına çıkardığı belirtildi. Norveçli kaleci ile bir toplantı yapan Antrenör İmmel, "Şansını iyi kullanamadın, ama moralini bozma" diye konuştu . 
     
Ronaldo vazgeçilmez      BEŞİKTAŞ taraftarı, savunmada mutlaka oynaması gereken futbolcuların başında Brezilyalı futbolcuyu seçti. Kulübün resmi internet sitesi www.besiktasjk.com’da dün sona eren ankete katılan toplam 8324 kişiden, 4987’si yüzde 59.9 Ronaldo’yu tercih etti. 
     
Anket sonuçları Futbolcu Yüzde Oy Ronaldo 59.9 4987 Ali Eren 15.6 1297 A.Yıldırım 7.3 611 Erman 7.2 601 Khlestov 4.3 355 Ümit 3.2 266 İbrahim 2.5 207      



 SPOR 




























</TEXT>
</DOC>
