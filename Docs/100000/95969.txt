<DOC>
<DOCNO> 95969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yasam/yas02.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Merhaba SALSA 
</HEADLINE>
<TEXT>

Genç kızlar sıkı durun. Yarından itibaren, her çarşamba, cıvıl cıvıl bir derginiz olacak SALSA. Milliyet’le birlikte satılacak olan Salsa elinizden düşmeyecek 
     Sürprizleriyle şaşırtacak 
     13 - 17 yaş arasındaki genç kızlar yepyeni bir dergiye kavuşuyorlar Salsa. Her çarşamba Milliyet Gazetesi’yle birlikte satılacak olan Salsa’nın ilk sayısı yarın piyasada. Salsa’nın fiyatı, 500 bin lira. Tamamı renkli 32 sayfa olan dergi pırıl pırıl baskısı, birbirinden eğlenceli yazıları, posterleriyle genç kızların yeni tutkusu olacak. Salsa, her sayısında genç kızlara hediye dağıtacak. İlk sayının hediyesi, Nivea’nın mendil şeklindeki deodorantı. 
     
     Büyük boy poster Tarkan 
     SALSA’DA moda, bulmaca, test, fal, sağlık, güzellik, saç bakımı, magazin haberleri, ünlülerle söyleşi, yerli - yabancı şarkı sözleri, aşk sayfası yer alacak. Derginin ilk sayısının büyük posteri Tarkan. Diğer posterler ise Mustafa Sandal, Britney Spears ve genç kızların sevgilisi Enrique Iglesias. Dünya Kupası’nın yıldızlaşan futbolcusu İlhan Mansız ile röportaj, karalamalarla karakter tahlili de derginin zevkle okunacak sayfaları arasında. 
     



 YAŞAM 























</TEXT>
</DOC>
