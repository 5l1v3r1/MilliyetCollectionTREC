<DOC>
<DOCNO> 98834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da bomba yüklü otomobil ele geçirildi.. 
</HEADLINE>
<TEXT>

     Afganistan'da, dün ele geçirilen patlayıcı yerleştirilmiş otomobili kullanan kişilerin El Kaide üyesi oldukları ve Devlet Başkanı Hamid Karzai'ye suikast düzenlemeyi planladıkları bildirildi. 
     Afganistan İçişleri Bakanlığı Kamu Güvenliği Bölümü Başkanı Din Muhammed Curat, AFP'ye yaptığı açıklamada, Başkent Kabil'de patlayıcı yüklü bir araçta yakalanan 2 kişinin, Karzai ya da Afgan bakanlardan birine suikast düzenlemeyi planladığını söyledi. 
     C4 tipi patlayıcı bulunan araçtaki 2 kişinin yakalandığını ve bu kişilerin El Kaide üyesi olduklarını belirten Curat, Savunma Bakanı Fehim'in de hedef alınan kişiler arasında bulunabileceğini ifade etti. 
     Yetkililer, yakalananlardan birinin Afgan olduğunun belirlendiğini, diğer kişinin de Pakistanlı olduğunun sanıldığını söylediler. 
     Suikast planı, dün hükümet yetkililerinin kullandığı otomobillerden birine çarparak patlatılması planlanan Toyota marka otomobilin, bir vatandaşın otomobiline çarparak kaza yapmasıyla ortaya çıkarılmıştı. 
     Afgan televizyonunun ilk haberinde, araçta bir kişinin bulunduğu belirtilmişti. 
     





</TEXT>
</DOC>
