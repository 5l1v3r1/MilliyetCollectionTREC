<DOC>
<DOCNO> 97323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo02.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüdeniz'i bayan voleybolcular ısıttı.. 
</HEADLINE>
<TEXT>

     Fethiye'nin Ölüdeniz Beldesi'nde düzenlenen ''Dream Beach Volley 2002 Women'', Ceren-Deniz ikilisinin birinciliği ile sona erdi. 
     Belceğiz Plajı'nda zaman zaman 50 dereceye ulaşan sıcağa rağmen turistlerin yoğun ilgi gösterdiği turnuva, büyük çekişme içinde geçti. Üçüncülük maçı sonrasında Çiğdem-Demet ekibinin sporcusu Çiğdem, sıcak nedeniyle bayıldı. Ambulansta oksijen verilen Çiğdem, daha sonra dinlenmesi için oteline götürüldü. 
     Turnuvada finalde İstanbullu Tuba-Derya çiftini 21-14 yenen Antalya'dan Ceren-Deniz ikilisi, birincilik kupasını kazandı. Demet-Tuba ikilisi de turnuvanın üçüncüsü olmayı başardı. 
     Bayanlar plaj voleybolunda son 2 yılda dünya standartlarını yakaladıklarını belirten turnuvanın organizatörü Hasan Uğur Epirden, ''Gölgede 42 derece, zaman zaman da güneş altında 50 derecede oynanan maçlar bile çekişme içinde geçti, performanslar üst düzeyde oldu. Önümüzdeki yıl uluslararası düzeyde turnuva yapmayı planlıyoruz'' dedi. 
     





</TEXT>
</DOC>
