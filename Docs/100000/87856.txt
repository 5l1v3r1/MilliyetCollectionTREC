<DOC>
<DOCNO> 87856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun18.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar bu yaz Tarkan dinleyecek 
</HEADLINE>
<TEXT>

     Avrupa'nın diğer uluslarına nazaran Tarkan'ı daha az tanıyan İtalyanların, bu yaz bol bol Tarkan dinleyeceği belirtildi. 
     İtalya'nın en yüksek tirajlı gazetesi Corriere della Sera'nın ''Sette'' adlı ekinde, İtalya'da 2002 yazının en çok dinlenecek şarkıları arasında ''Şımarık''ı gösterdi. 
     Gazetenin ekinde, İngilizce'ye ''Kiss Kiss'' diye çevrilen şarkının bir yıl önce ''Boğaz halkını İstanbul boğazı peşinden süreklediği'' belirtildi. 
     Geçen yaz Valeria Rossi'nin ''Tre parole'' adlı şarkısı en fazla çalınan şarkı olurken, bu yaz Tarkan'ın ''Şımarık''ı ile birlikte Kylie Minoque'un ''Love at First Sight'', Fransız lolita olarak tanınan 17 yaşındaki Alizee'nin ''Moi..Lolita'' şarkıları da en çok dinlenilecekler arasında gösteriliyor. 
     ''Şımarık''ın 2002 yazının en iyileri arasında bulunmasıyla, İtalya'da her yaz en fazla dinlenen şarkıların seçildiği konserler serisi olan ''Festival-bar'' adlı etkinlik çerçevesinde Tarkan'ın da İtalya'ya gelip konser vermesi söz konusu olabilecek. 
     





</TEXT>
</DOC>
