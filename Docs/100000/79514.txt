<DOC>
<DOCNO> 79514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/dunya/adun.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak planı hazır 
</HEADLINE>
<TEXT>

Saddam’ı devirmeyi kafasına koyan ABD’nin Irak’a saldırı planına son şeklini verdiği belirtiliyor. Plana göre, operasyon 2003 ilkbaharında yapılacak... 
     DIŞ HABERLER SERVİSİ 

     ABD’nin Irak’a karşı olası bir operasyon için askeri planlarını tamamladığı, hatta Türkiye, Kuveyt ve Suudi Arabistan’dan yapılacak harek tta vurulacak Irak hedefleri listesinin her gün güncelleştirilmeye başlandığı bildirildi. 
     Washington’daki "Savunma Enformasyon Merkezi" adlı kuruluş yaptığı açıklamada, ABD Merkez Komutanlığı’nın Irak operasyonu planlarını bitirdiğini ve harek tta görev alacak komutanlarla 1000 kadar lojistik destek ve askeri planlama uzmanının bölgeye intikal ettiğini belirtti. Açıklamaya göre, saldırı planları güncel gelişmeler ışığında her gün gözden geçiriliyor. 
     
     Operasyon gelecek yıl 
     Bush yönetimindeki savunma bakanlığı kaynaklarına dayandığını belirten Enformasyon Merkezi, Irak operasyonuna Arap ülkelerindeki muhalefet nedeniyle bu yaz sonunda değil, 2003 ilkbaharında start verileceğini iddia etti. O zamana kadar muhalefetin durulacağı ayrıca, hazırlıkların daha iyi bir şekilde yapılacağı kaydedildi. 
     "Middle East Newsline" ve "World Tribune" gibi internet haber sitelerinde yer alan bilgilere göre, operasyon planlarını Bahreyn’deki ABD deniz gücünün eski komutanı Amiral Stephen Baker ve askeri araştırmacı - analizci Michael Donovan yaptı. 
     
     125 bin asker kullanılacak 
     Planlar, harek tta 100 bin Amerikan askeri kullanılmasını öngörüyor. Bu gücü Türkiye ve Körfez İşbirliği ülkelerindeki Amerikan üslerinde bulunan 25 bin Amerikalı personel takviye edecek. Harek t, Türkiye, Kuveyt ve Suudi Arabistan’dan yürütülecek. Operasyon sırasında ilk olarak Irak hava savunma ve komuta kontrol sistemleri, Irak ordusu, Saddam’ın seçkin birliklerinden Cumhuriyet Muhafızları hedef alınacak. Saddam’ın biyolojik ve kimyasal başlıklı kitle imha silahları, operasyonun ana hedefini oluşturacak. 
     



 DÜNYA 













</TEXT>
</DOC>
