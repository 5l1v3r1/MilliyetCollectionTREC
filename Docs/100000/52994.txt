<DOC>
<DOCNO> 52994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/spo03.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim - Bom’da sıcak hafta 
</HEADLINE>
<TEXT>
Batista-Gökdeniz için geri sayım 
     ERHAN TELLİ 

     GALATASARAY gelecek yılın transferleri için şimdiden düğmeye basarken, Gaziantepsporlu Batista’nın bugün ya da yarın imza atması bekleniyor. Sarı - Kırmızılılar bir aydır peşinde oldukları Batista için kıran kırana pazarlık yaparken en sonunda Gaziantepspor Başkanı Celal Doğan üç milyon dolara ikna edildi. 
     YÖNETİCİLER, Gökdeniz’in transferini de birkaç gün içinde sonuçlandıracaklarını, Trabzon ile anlaşma yolunun açıldığını söylediler. Arada bazı pürüzlerin olduğunu ve bunları da çözeceklerini vurgulayan Sarı-Kırmızılı yöneticiler, bu oyuncuyu ne olursa olsun kadrolarına katmak istediklerini belirttiler. 
     
Fatih olmuyor      YÖNETİM transferde önceliği Batista’ya verince Fatih Akyel’in durumu çıkmaza girdi. Sarı - Kırmızılı yöneticiler fazla masraf yüzünden bu oyuncu için Mallorca’ya 300 bin marktan fazla vermemeyi kararlaştırdılar. Galatasaray dolar üzerinden satış yapmak isteyen İspanyol kulübünün geri adım atmaması halinde transferden vazgeçecek. 
     
Yönetim şaşırttı      GALATASARAY yönetimi ekonomik krize rağmen derbi ve Şampiyonlar Ligi maçları için Türkiye tarihinin en yüksek bilet fiyatlarını belirledi. Sarı - Kırmızılı yönetimin açıkladığı rakamlara göre bundan sonra Ali Sami Yen Stadı’nda numaralı tribün biletinin fiyatı 250 milyon lira olacak. 
     YENİ uygulama ile birlikte kapalı biletleri ise 55 ile 80 milyon lira arasında satılacak. Açık tribünler ise 10 - 15 milyon olarak belirlendi. Roma maçında taraftarlara zamlı bilet satılacağı bildirildi. Bu arada Galatasaray’ın rakibi Roma’nın bugün İstanbul’a geleceği açıklandı. 
     
Luce’nin kozu Sergen      GALATASARAY, Roma maçı için erken işbaşı yaptı. Teknik Direktör Lucescu oyuncularını dün gece kampa aldı. Rumen hoca Sergen ve Arif ile özel bir görüşme de yaparak Roma maçında kendilerine büyük görev düşeceğini söyledi. Bu arada Galatasaray Teknik Direktörü Lucescu bugün maçla ilgili olarak bir basın toplantısı düzenleyecek. 
     



 SPOR 



























</TEXT>
</DOC>
