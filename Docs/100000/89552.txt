<DOC>
<DOCNO> 89552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo04.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon çıkmazda 
</HEADLINE>
<TEXT>

Kadrosunda dokuz yabancı oyuncu bulunan Bordo Mavili yönetim, yeni isimlere bir türlü yer açamıyor 
     TRANSFER çalışmalarını sürdüren Trabzonspor, kadrosundaki en az iki ismi gönderip, yeni yabancılara yer açmayı hedefliyor. Ancak Brezilyalı Da Silva, Aurelio, Jarro, Avustralyalı kaleci Petkovic, Arnavut Bushi, Belçikalı Sommers, Nijeryalı Agustine, Ganalı Willars ve Perulu Salazar’ı kadrosunda bulunduran Bordo - Mavililer, gönderilecek isimler konusunda sıkıntı yaşıyor. 
     PERULU Salazar’ın yılan hikayesine dönen Meksika’ya transferinde somut gelişme yaşanmazken, Sommers’in de henüz Brugges’e imza atmaması yönetimin elini kolunu bağlıyor. Teknik Direktör Samet Aybaba, "Agustine ve Willars’ı kamplarda deneyeceğim. Yeterliyseler, kalırlar" dedi. Basın Sözcüsü Mehmet Ongan ise, "Kontenjan açıldığı zaman yeni yabancı alabiliriz" diye konuştu. 
     



 SPOR 



































</TEXT>
</DOC>
