<DOC>
<DOCNO> 51379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/magazin/yazdud.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lezzet ve şıklığın yeni adresi Gatto 
</HEADLINE>
<TEXT>

Oh be sigara yasağı başladı, Şamdan, Papermoon, People zirvede, Elturk Art Gallery, Keops’da Hande’yi hayranları bastı, Jaca’da Utku’ya dikkat 
     Efendim, müthiş bir olayı sizinle paylaşarak başlıyorum yazıma DMC Doğan Medya Center ’de sigara yasağı ciddi ciddi uygulamaya kondu. Posta’nın Görsel Yönetmeni sevgili Saliha Pakel, Haber Müdürü Mehmet Coşkundeniz, sağlık sayfasının başarılı editörü Oya Özdilek, Halim Bahadır, İdris Akyüz bu konuda en çok vırvır eden bendenizin üzerine yürüdüler tabii. Şaka, şaka. Gerçi ben de günde iki puro tüttürüyordum, şimdi rahatladım. Düşünün, haftanın 5 günü, günde 
     1.5 saat spor yapıyorsunuz. Sonra işe geliyor, her gün 2-3 puro içiyorsunuz. Oh be Dünya varmış. Bu yasaklamaya etken olan, başta Sayın Dinç Üner olmak üzere, herkesi kutluyorum. Efendim, benim favori 3-5 mekanımdan biri de Papermoon. Sevgili Doğan ve Fahrettin bir süredir gitmediğim 
     için merak etmişler. Bu arada Papermoon’un başarılı elemanlarından sevgili Melisa, Şefik Öztek’in kadrosuna transfer edilmiş. O gece mekan pek hareketliydi. Buranın müdürü sevgili Erol çıtır kapıda karşıladı. Barda zor yer bulduk. Ben soya soslu tavuk ve haşlanmış sebze istedim. Mönüde yokmuş ama sağolsun, aşçıları Marco 15 dakika içinde halledip gönderdi. Buradan kendisine teşekkür ediyorum. Adnan Polat, Samim Baki, Cihangir Öngen erkek erkeğe eğlenmeyi tercih etmişler. Estetik doktoru Nazım Durak, Caroline-Mustafa Koç, Mehmet Dereli, Biricik Suden, Nuri Yönver, bana göre sabah programlarının en başarılı ismi sevgili Ece Erken, hızlı playboylardan sevgili Pamir Demirtaş, bir grup konuğu ile Halis Komili, Erdal Acar, televizyon dünyasının harika çocuğu Can Tanrıyar, Osman Çarmıklı, Sergen Yalçın, Hasan ve Süleyman Kosif kardeşler ile eşleri, haşmetmeab’ Metin Aşık, karısı Hülya ve sevgili Suzan Hacısüleymanoğlu ile Nur Yerlitaş birlikte oturuyorlardı. Sergen, Bursaspor yenilgisinden dolayı çok üzgündü. Bir ara Metin Ağabey Aşık ile sohbet ettik. Acaip kilo vermiş. Doktoru, Anadolu Yakası’nda oturan Murat Gökçen. Aslında kızı Eda, oğlu Murat ve karısı Hülya ailece gidiyorlarmış. Aç kalmadan öyle bir kilo vermişler ki şaşırdım. Metin Ağabey Amerika’ya doktor kontrolüne gittiğinde tebrikleri kabul etmiş. Bir süre önce anjiyo olmuştu, kalbiyle ilgili tüm tetkikler pırıl pırıl çıkmış. 
     
People in’, Jaca, Keops ve Cilveli      Haftada birkaç kez uğruyorum People’a. Nedeni can dostum İzzet Çapa değil, yemeklerin lezzeti, her gittiğimde tıklım tıklım oluşu ve habere değer insanların bulunması. Seba Grubu’ndan sevgili arkadaşlarım Aşkım Sağıroğlu, Meltem Sayın ve Filiz Yolaçan’a sözüm vardı. People’da buluştuk ve çok güzel bir yemek yedik. Can dostum İzzet yoktu. Hayret 
     ettim, nihayet dinlenmeye fırsatı olmuş. Her zamanki sıcaklığını koruyan ortağı Sabi Totah, Aykut ve Rose ile biraz kaynattık. 
     Bu arada yazın Laila’daki Le Cigar’da çalışan Ovalli’ İspanyolcada ateş parçası demekmiş Uğur Şallı, bar şefi Ali Rıza Altun ve Engin Çakır bana bol buzlu su taşımaktan bitap düştüler. Yine haftasonu sevgili Rıfat Ababay yöneticiliğinin dışında dostum olması nedeniyle yanındayım hep , Yazı İşleri Müdürü Betül Kabahasanoğlu Prenses , yakın dostları Merve ve Tankut ile People’a gitmişlerdi. Sırdaşım İsmail Akkaya ile biz de yemek sonrası katıldık. O akşam gerçekten unutulmayacak bir geceydi. People her zamanki gibi tıklım tıklımdı. Modanın duayeni sevgili Canan Yaka ve Tanca Ayakkabı’nın sahibi olan kocası Ergin Ejder, Leyla Meşulam ve erkek arkadaşı Serdar aynı masadaydılar. Mahsun Kırmızıgül, Leyla-Vedat Mardin, Nedret-Ali Taciroğlu, Sennur Dinçkök, Ayşe Karasu-Sinan Ergin, Melek Boz, Muzi Karaata-Saffet Arıkan çifti, Feryal-Kemal Gülman, Burak Kalkavan, Orhan Çavuşoğlu, Adnan Polat, Adnan Sezgin, Erdal Matraş 
     o kalabalıkta görebildiğim diğer isimler oldu. People çıkışı bizimkileri kandırdım, Keops, Cilveli ve Jaca’nın sahibi sevgili arkadaşım Nida Büyükbayraktar’ın mekanlarında tur attık. Ama ne tur Bu arada müdür Refik İngiz, şef Nadir Görmüş, garsonlar Mustafa Budak, Nihat Zengin koşturup durdular. Telaş arasında çocuklara bahşiş bile veremedik. Cihan Doğan ve Turgut Reyhan’ın çalıştığı Cilveli Meyhane’ye kapıdan uğradım, iğne atsanız yere düşmeyecek kadar kalabalıktı. Ardından Keops’da sevgili Hande’yi Yener izledik. Hande stad konseri verir gibiydi, o kadar kalabalıktı. Ben her zamanki yerime, locaya oturdum. Sevgili Rıfat eğlenmeyi çok iyi bilir. Betül biraz şaşkın, "Ne oluyor" der 
     gibi. Bu arada bize sevgili Bekir Saçar ve güzel karısı Aslı da katıldı. Birinci yarıda Hande’yi terkedip Jaca’ya, uzun süredir methini işittiğim Utku’yu izlemeye gittik. Nida kafa masa’ yapmış. Betül başağrısı nedeniyle 10 dakika oturacaktı. Saat 04.00’e kadar coştuk. Utku bir alem. Bizi kafa masada görünce biraz sıkıldı, pek fazla espri yapamadı ama haftanın yedi günü full çekiyormuş. Kimse kusura bakmasın, bana göre en güzel transseksüel. Beli incecik. Hele poposu yok mu .. Sahnelerde üç güzel popolu kadın bilirim Seda Sayan, Hülya Avşar, Sevtap Parman. Valla Utku onları geçer. Sahnesi cıvıl cıvıl, seksi, üstüne üstlük repertuarı da ateş gibi. Bir daha gideceğiz. Rezervasyon için telefon numarası 0212 280 79 02. Yarabbi şükür, Ababay nihayet "Nasıl dayanıyorsun, pes yani, seni kutlamak gerek" diye beni takdir etti. Şaka tabii. Her zaman büyük destektir. İsmail 
     ile finali yine Şamdan’da yaptık. Yarın sevgili Zeynep Aslan’ın Elturk Sanat Galerisi’nde Doğa ve İnsan’ konulu karma resim sergisi var. Ergin İnan, Özdemir Altan, Mustafa Altıntaş, İsmail İlhan, Koray Ariş, Hakan Özer gibi 40’a yakın sanatçı, Internationale Akademie Marmaris faaliyetlerince üretilen eserleri, bu yıl ilk kez Elturk Sanat Galerisi’nde sergileyecekler. 
     
Emeğin, şıklığın, lezzetin yeni adresi Gatto      İkisi de yakından tanıdığım pırıl pırıl çocuklar. Süleyman Köse ve Raşit Karakuş’tan söz ediyorum. Artık onlar da Gatto’da kendi kanatlarıyla uçuyorlar. Eski patronları İzzet Çapa ile gittim mekanlarına. Süleyman’ın nikah şahidiyim, benim adımı kızının göbek adı yaptı. Kan bağımız yok ama benim için dünya iyisi bir insan. Aralarına Utku Yıldırım gibi başarılı bir ismin de girdiğini düşünürsek sanırım Gatto başarıyı yakalar. Her zaman güleryüzlü olan, hizmette kusur etmeyen Şef Ali, başarılı DJ David Şaboy, mutfak konusunda uzman bir isim Selim Usta ile Gatto gerçekten gidilmeye değer bir yer olmuş. Dekorasyonu sevgili Soli Akriş ve Kunter Şekercioğlu öylesine başarıyla yapmışlar ki insan kendini evinde hissediyor. İlk günden sanat, sosyete, iş dünyasının ünlü isimlerinin mekanı haline gelen Gatto’nun bir özelliği servise 12.00’de öğle yemeği ile başlaması. Akşamüstü barı ve en üst katta yer alan VIP salon, konuklarınızı ağırlamak için ideal. İtalyan mutfağı ağırlıkta. O gece ben deniz mahsullerinden yapılan risotto, İzzet ise roka, parmezan ve havyarlı çiğ dana etinden oluşan carpaccio yedi. Ana yemekte benim tercihim ızgara levrek oldu. İzzet ise şefin özel sosu 
     ile yapılmış taş fırında balık istedi. Finali ben ev yapımı karamel soslu 
     ve krokanlı dondurmayla yaptım. 
     Can dostum da amarettolu panna cotta yedi. Mönü hayli şık. Fiyatlar da aynı standarttaki pek çok İtalyan restoranından daha uygun. Kişi 
     başı 15 milyona da çıkabilirsiniz, 
     30 milyona da. Bir salatayla ya da seçeceğiniz makarnayla, çeşidine 
     göre pizzayla da sofradan hesaplı kalkmanız mümkün. Örneğin pizzalar 5 ila 9, makarna çeşitleri 5 ila 7.5, ana yemekler 6.5 ila 11 milyon lira arası. Tabii alkol hariç. Rezervasyon için telefon numarası 0212 270 13 48. Efendim, bugünlük de bu kadar. 
     Kalın sağlıcakla, en kötü 
     gününüz benimkinden iyi olsun. 
     
     



 MAGAZİN 












</TEXT>
</DOC>
