<DOC>
<DOCNO> 79333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur20.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Kızılay Filistinliler'e yiyecek yardımı yapacak" 
</HEADLINE>
<TEXT>

     Başbakan Bülent Ecevit, Filistinlilere Kızılay tarafından yiyecek yardımı yapılması temennisine olumlu yanıt geldiğini vurgularken, ''Zaten hazırlıklarını yapmış olan Kızılay'ımız, iki üç gün içinde gerekli yardım malzemelerini İsrail'e gönderecektir'' dedi. 
     Ecevit, ABD Ticaret Odası Başkanı Thomas Donohue'yi kabulunün ardından düzenlediği basın toplantısında, Moskova Belediye Başkanı Yuri Lujkov'un da kendisini ziyaret ettiğini belirtti. 
     Lujkov'un öteden beri Türkiye ile yakından ilgilendiğine işaret eden Başbakan, Lujkov'un, son zamanlarda iki ülke arasındaki ekonomik ve ticari ilişkilerde bazı duraksamalar olduğunu söylediğini aktardı. 
     Lujkov'un, bu ilişkilerin daha gelişme olanağı bulunduğunu ifade ettiğini de kaydeden Ecevit, ''Bu konuda da olumlu gelişmeler sağlanacağını umuyorum'' dedi. 
     Bu arada iki gün önce, Filistinlilere Kızılay tarafından yiyecek yardımı yapılması için, İsrail makamlarının gerekli kolaylıkları göstermesi temennisinde bulunduğunu hatırlatan Ecevit, ''Bu temennimize olumlu yanıt geldi. Zaten hazırlıklarını yapmış olan Kızılayımız iki-3 gün içinde gerekli yardım malzemelerini İsrail'e gönderecektir. Bu konuda bütün hazırlıklar hızla yapılmaktadır'' diye konuştu. 
     





</TEXT>
</DOC>
