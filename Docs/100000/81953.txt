<DOC>
<DOCNO> 81953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/ekonomi/eko05a.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TV ekranının arkasındaki dev 
</HEADLINE>
<TEXT>

Financial Times gazetesi, Avrupa’daki pazar payını yüzde 15’in üzerine çıkan Vestel’i ekranın arkasında büyüyen dev’e benzetti 
     EKONOMİ SERVİSİ 

     Financial Times’da dün yer alan haberde Avrupa Birliği pazarında Vestel tarafından üretilen televizyon payının yüzde 15’i aştığı ve çok hızlı bir büyüme trendi içerisinde olduğu belirtildi. Haberde birçok Japon firmanın ve AB içindeki yerel dağıtımcıların kendileri için Vestel’in Manisa fabrikasında üretim yaptırdıkları belirtildi. 
     Bu büyümenin arkasında özellikle Türkiye’deki ucuz emek gücünün ve Türkiye’nin bir Gümrük Birliği üyesi olmasından kaynaklandığı belirtildi. Ayrıca k r marjlarının düşürülerek sürümden kazanılmasının rekabetin yoğun ve yakıcı olduğu sektörde etkili olduğu kaydedildi. 
     
     Dünya markalarını üretecek 
     Gazete Vestel’in bu yıl toplam 6 milyon TV satmayı hedeflediği, bu rakamın Ahmet Nazif Zorlu tarafından Vestel’in satın alındığı tarih olan 1994’teki 350.000 rakamı ile karşılaştırıldığı zaman çok büyük bir ilerleme kaydelidiğini yazdı. 
     Haberde ayrıca Vestel’in JVC, Hitachi, Sanyo, Mitsubishi ve Toshiba gibi markalara toplam 1 milyon TV üretmek üzere kontrat imzaladığı ve önümüzdeki dönemde kendi markası altında Fransa’da Carrefour ve Almanya’da Quelle gibi mağazalarda satılacağını belirtti. 
     Haberde Vestel’in çok gelişkin ar - ge teseslerinin de bulunduğu bunların Türkiye, Taiwan, İngiltere ve Silikon Vadisi’nde yer aldığı, şirketin teknolojik değişmelere ve gelişmelere son derece hızlı bir şekilde adapte olduğu belirtildi. Haberde, Vestel Yönetim Kurulu Başkanı Ahmet Nazif Zorlu’nun, "Türkiye’deki ekonomik istikrarsızlığın Vestel’in tam kapasite çalışmasını engellediği ve potansiyellerini tam olarak kullanamadıkları"na ilişkin sözlerine de yer verildi. 
     



 EKONOMİ 



















</TEXT>
</DOC>
