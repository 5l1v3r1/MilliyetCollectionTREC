<DOC>
<DOCNO> 80867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sondun10.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Bakanın katilleri bizim ajanlarımızın gözetiminde olsun" 
</HEADLINE>
<TEXT>

     İsrail Başbakanı Ariel Şaron, ABD Başkanı George Bush'un İsrailli Turizm Bakanı Rehavam Zeevi'nin katillerinin İngiliz ya da Amerikalı ajanlar tarafından gözetim altına alınmasını teklif ettiğini aktardı. 
     İsrail hükümet kaynakları, Bush'un Şaron'a 17 Ekim'de uğradığı silahlı saldırı sonucu ölen Zeevi'nin katillerinin İngiliz ya da Amerikalı ajanlarca gözetim altına alınmasına, buna karşılık da İsrail'in Ramallah'taki kuşatmasına son vermesine yönelik bir teklifte bulunduğunu belirttiler. 
     Aynı kaynaklar, Şaron'un haftalık olağan toplantısında bakanlarına bu teklifi ilettiğini, ancak buna yanıtın ne olduğunu henüz bilinmediğini kaydettiler. 
     Filistin lideri Yaser Arafat'ın karargahını kuşatma altında tutan İsrail, Zeevi'nin katillerinin bu karargahta saklandığını ileri sürerek, teslim edilmesini talep ediyor. 
     





</TEXT>
</DOC>
