<DOC>
<DOCNO> 80092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/asik.html </URL>
<DATE> 2002/04/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ata’nın çavuşu 
</HEADLINE>
<TEXT>

     Ali Çavuş Kurtuluş Savaşı’nda Mustafa Kemal’in emir çavuşluğunu yapmış. Savaştan sonra köyü Güllüce’ye dönmüş. Çifte çubuğa karışmış. 1932 yılında Atatürk’ün Bursa’ya Merinos fabrikasının temelini atmaya geleceğini duyan Ali Çavuş, kalkmış Paşa’sını görmek için Bursa’ya yollanmış... Fabrika sahasını çevreleyen askerler geçit vermemiş. İtiş kakış, bağırış çağırış derken olay Mustafa Kemal’in dikkatini çekmiş. Bırakın gelsin, demiş. Ali Çavuş çıkmış Ata’nın karşısına. Mustafa Kemal birden tanımış Ali Çavuş’u. Sarılmış. Hal hatır sormuş. Sonra da 
     - Sana ne yapabilirim Ali Çavuş, diye sormuş, benden ne istersin 
     - Daha ne isteyim Paşam, demiş Ali Çavuş, Cumhuriyet’i kurdunuz. Siz Cumhurbaşkanı oldunuz, ben de Güllüce’ye muhtar oldum. Bundan daha büyük ne olabilir... 
     Mustafa Kemal yanındaki yavere verdiği talimatla Ali Çavuş’u Ankara’da yapılacak 10’uncu yıl törenlerine davet etmiş. Çankaya’da konuk etmiş. Misafirlerine de şöyle tanıtırmış 
     - Ali Çavuş benim emir çavuşum. İşte hayatımda benden hiçbir şey istemeyen tek adam. Ondan başka herkes benden bir şey istedi. Ama o hiçbir şey... 
     Bu hoş öyküyü Arif Keskiner, "Çiçek Gibi" adlı kitabında anlatıyor. 
     Askerliğini Güllüce köyünde öğretmen olarak yapan Arif, Ali Çavuş’u tanıma mutluluğuna da erişmiş. 
     
     "Cumhuriyet’i kuran Meclis" ten "IMF’ye teslim olan Meclis"e... İşte 82 yılın kısa hik yesi... 
     
Formula’ya dumanlı formül      Daha çok yakın geçmişte... Vapurda, otobüste, uçakta, trende ve her türlü kapalı alanda fosur fosur sigara içilir, birkaç kişinin keyfi yüzünden bütün yolcular dumana boğulurdu. Birkaç yıl önce 4207 sayılı yasayla toplu yerlerde sigara içilmesi yasaklandı. Hava temizlendi. 
     Bu yasa çok önemli bir başka uygulamayı daha başlattı sigara reklamları da yasaklandı. 
     Azgın sigara tekelleri o gün bugün yasağı delmenin yollarını arıyorlar... 
     Son buluş Formula 1 yarışlarını Türkiye’ye getirmek... Üzerinde sigara reklamı bulunan otoların yarışabilmesi için sigara reklam yasağını kaldırmak... 
     Formula yarışları için henüz fol yok yumurta yok. Ama "Formula yarışlarının sigara reklam yasağı dışında bırakılmasını isteyen" bir yasa TBMM Adalet Komisyonu’nda görüşme sırası bekliyor. Efendim sigara reklam yasağı yalnızca Formula yarışlarında kalksa ne olur 
     Çok mu önemli 
     - Çok önemli diyor Profesör Elif Dağlı, yasak kalkarsa sigara tekelleri yalnız yarışlarda değil günün 365 günü formula üzerinden her alanda reklam olanağına kavuşurlar... 
     Türkiye Otomobil Sporları Federasyonu sık sık açıklama yaparak "4207 sayılı yasanın değiştirilmesi için çabalarının olmadığını" bildiriyor. 
     Ne var ki o çabalar başka birkaç yoldan yürütülüyor. 
     Kampanyaya son olarak Formula’nın efsanevi pilotu Schumacher katıldı. İstanbul’a gelen Schumacher’a önceki gün sigara reklam yasağı sorulmuş. Yanıtı "Bakın ben sigara içmiyorum. Reklamların da birini zorla sigaraya başlatacağına inanmıyorum"... Sormalıydı O zaman sigara tekelleri sigara reklamlarına yüz milyonlarca doları neden yatırıyorlar 
     Sağlığımızı düşünelim. Oyuna gelmeyelim. Yasayı deldirmeyelim. 
     
Vietnamlı...      Oralp Basım dostumuz geçenlerde Vietnam’ın İstanbul Ticaret Ataşesi Hong Tien’e Beyoğlu’nu gezdiriyordu. Bir küçük dönerciye girdiler. Verdikleri siparişler bir türlü gelmeyince Oralp Basım garsona çıkıştı 
     - Bizim siparişler ne zaman gelecek kardeşim Vietnamlı konuğuma karşı çok mahçup ettiniz beni... 
     Garson ne dese beğenirsiniz 
     - Bekleyiversin be abiciğim. Hem biz az mı şehit verdik onlar için 
     Oralp Basım "Allah müstahakını versin sen Vietnam’la Kore’yi karıştırdın" deyince çok bilmiş garson gene altta kalmadı 
     - Ne fark eder ağbi... İkisi de aynı " 
     Bu konuşma Vietnamlı ataşeye tercüme edilmiş. O da çok gülmüş 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
