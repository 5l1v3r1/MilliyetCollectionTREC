<DOC>
<DOCNO> 80762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur12.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Türkiye'ye Kızılay'ı örnek gösterdi... 
</HEADLINE>
<TEXT>

     Kızılay Olağan Genel Kongesi'nde seçim tartışıldı. DYP Genel Başkanı Tansu Çiller, "Eğer bir yönetimde sıkıntı varsa, yönetime yönelik ciddi eleştiriler gündeme gelmişse sandıktan kaçmak bize yakışmaz" derken, Devlet Bakanı Ramazan Mirzaoğlu ise, "Yeri gelince ak sakal kara sakal berberin önüne oturunca belli olacak. Sandığa elbette gideceğiz. Zamanında gideceğiz" diye konuştu. 
     Kızılay Olağan Genel Kongresi Türk-Japon Vakfı Kültür Merkezi konferans salonunda başladı. 
     Genel kurulda bir konuşma yapan Çiller, Kızılay'ın geçmişte ve bugün bir çok hizmetler yaptığını ve son dönemde Kızılay'a daha çok görev düştüğünü belirterek, Türkiye'de 22 milyon insanın fakir fukara fonundan yardım aldığını, ülke nüfusunun yarısının da yeşil karta muhtaç hale geldiğini söyledi. 
     Kızılay'dan "alınacak derslere değinmek istediğini" ifade eden Çiller, "Bugün, Kızılay ve Kızılay'ın gönül dostları Türkiye'nin önüne böyle bir emsali koyarak demokrasinin gereğinin daima sandıkta olduğunu, sandıktan korkmayla demokrasinin hiç bağdaşmadığını göstermiştir" diye konuştu. 
     





</TEXT>
</DOC>
