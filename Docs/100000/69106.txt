<DOC>
<DOCNO> 69106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yasam/yas01.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Harry Potter 
</HEADLINE>
<TEXT>

Tüm dünyada milyonların ilgiyle okuduğu "Harry Potter ve Felsefe Taşı" kitabı, Milli Eğitim Bakanlığı’nca ilk ve ortaöğretim öğrencilerine tavsiye edildi 
     YILDIZ YAZICIOĞLU Ankara 

     MİLLİ Eğitim Bakanlığı Talim ve Terbiye Kurulu’nca alınan karara göre, Türkiye’de Yapı Kredi Yayınları’nca basılan Harry Potter’ın maceralarını anlatan "Felsefe Taşı" adlı kitap, tavsiyeli yayın statüsüne kavuştu. Bu karar çerçevesinde, Yapı Kredi Yayınları isterse "Harry Potter ve Felsefe Taşı" kitabı üzerine "Milli Eğitim Bakanlığı tavsiyeli" gibi bir ibare koyabilecek. 
     İLK kitabı çocukların hayal gücünü geliştireceği için tavsiye eden Talim ve Terbiye Kurulu’nun, Harry Potter serisinin diğer kitapları için de aynı kararı alacağı belirtildi. Birleşik Arap Emirliği ise Harry Potter kitaplarını yasaklattı. Kitap, büyüye sevk ettiği, İslam dışı sihir gibi kavramları özendirdiği gerekçesiyle ülkedeki birçok okulda toplatıldı. 
     



 YAŞAM 




















</TEXT>
</DOC>
