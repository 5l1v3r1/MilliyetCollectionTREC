<DOC>
<DOCNO> 51567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/asik.html </URL>
<DATE> 2001/11/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ata'nın ruhu 
</HEADLINE>
<TEXT>

     - Ey ruh, gelsinse üç defa vur 
     - Tak Tak Tak Hayırdır çocuk, niye çağırdın beni 
     - Memleketinin halini gör diye çağırdım Atam. 
     - Tamam da cezaevi avlusundan başka konuşacak yer bulamadın mı 
     - Avlu değil Atam burası Ankara'nın kalbi, Başbakanlığın önü... 
     - O zaman bu demir parmaklıklar, bu polisler nedir 
     - Bütün bu önlemler Başbakanımızın güvenliği içindir. 
     - Ne güvenliği çocuk 
     - Bilemezsin Atam, halk onu görünce ya üzerine bişey atıyor ya kendini bir yerlerden atıyor... 
     - Halk kendisine bu kadar kızıyorsa niye istifa etmez ki 
     - İstifa etmez, zira az zamanda daha yapacağı çok iş vardır Henüz yapamadığı zamlar, işten atamadığı işçiler - memurlar, hapisten çıkaramadığı hırsızlar... 
     - Dur çocuk, olay var galiba, baksana polisler koşuşturmaya başladılar. 
     - Başbakanımız çıkış yapıyor, polislerin telaşı ondandır Atam... 
     - Kalabalığın ortasında ruh gibi yürüyen birini görürüm Başbakan o mudur 
     - Hah işte, Başbakanımız odur Atam... Üstelik siyasette alternatifi de yoktur. Nereye kayboldun böyle birden bire Atam Eyvah, Ata'nın ruhu, ruh gibi Başbakan görmeye dayanamadı, kaçtı gitti... 
     
     Susurluk sanıkları beraat etti, sıra itibarlarını iade etmeye geldi... 
     
     
Amerika çiçek gönderdi ..      Cüneyt Akalım dostumuz, bir araştırma için Amerikan arşivlerini karıştırırken, İstanbul'daki Amerikan Büyükelçiliğinden 12 Aralık 1938 tarihinde Washington'a çekilen ilginç bir telgrafa rastlamış. 
     Konu Atatürk'ün cenazesine gönderilen çelengin fiyatı... 
     Anlaşılan ABD Dışişleri Bakanlığı Atatürk'ün cenazesine gönderilen çelengin fiyatını yüksek bulmuş, bu konuda Büyükelçilik'ten izahat istemiştir. 
     Büyükelçilik, çelenk yapan çiçekçileri tek tek dolaşarak, açıklanmaması kaydıyla, hangi elçiliğin ne kadar çelenk masrafı yaptığını öğrenmiş, TL olarak uzun bir liste oluşturmuştur. Mesela 
     Afganistan 450 TL Arnavutluk 400, Belçika 150 Macaristan 550, Mısır 550 Almanya Führer 300, Goering 200, Goebbels 200 Toplam 700 Yunanistan 700 İtalya 1100 Japonya 1150 Polonya 400, Sovyetler 1100...vs... 
     Telgrafta Türkiye'de çiçeğin lüks olduğu, ilaveten çiçekçilerin fırsattan istifade fiyatları utanç verici şekilde yükselttikleri kaydediliyor. İngiliz ve Fransız heyetlerinin kendi çelenklerini beraberlerinde getirdikleri belirtildikten sonra ekleniyor 
     - Türkiye'de büyükelçiliği bulunan ülkelerin en az 350 lira çiçek masrafı yaptığı göz önünde tutulursa bizim yaptığımız 250 liralık harcamanın fazla olmadığı görülecektir... 
     Evet ABD Büyükelçiliği topu topu 250 lira çelenk masrafı yapmış, bu miktar da Washington'da fazla bulunmuştur... Bir tutumluluk gösterisi mi Yoksa emperyalizmin Atatürk'e beslediği düşmanlığın tezahürü mü Nedir dersiniz sebep 
     
Anlam      Faninin biri, öte dünyaya gider gitmez doğru Atatürk'ün huzuruna çıkarak 
     - Müjde büyük adam, demiş, kurduğun Cumhuriyet dünyanın bugün geldiği noktada artık "model" olarak öneriliyor. Sonunda bütün dünya senin değerini anladı. 
     Atatürk, acı acı gülmüş 
     - Bir de Türkiye anlayabilse ... 
     Can Ozan 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
