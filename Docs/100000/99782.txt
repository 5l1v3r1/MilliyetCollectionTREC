<DOC>
<DOCNO> 99782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/ayas.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokunu söyle bana seni söyleyeyim sana 
</HEADLINE>
<TEXT>

Parfüm, ilk çağlardan beri tenlerin ayrılmaz parçası.. İşte sürüldükleri tenin kişiliğini alıp, özlerini bu kişiliğe yansıtan parfümlerin gizemli dünyası.. 
     ŞÜKRAN PAKKAN 

     Hepimizin koklayarak uyandığımız, anılarımızı üzerine kurduğumuz, aşkımızı ayırd ettiğimiz, ne ve nasıl olmak isteğimizi bilen bir kokusu var. Kokusu sayesinde yarattığı iletişimle tarihin ilk çağlarından bu yana vazgeçilmezlerimizden olan parfüm, evrensel bir dil, çiçek ya da yaprak notalarıyla beslenen bir seçim... Latince per fumum dumanın içinden ’ kelimesinden gelen parfüm, antik çağlardan beri insanlığı büyüledi. Mısır kaynaklarında banyoda ve dini törenlerde kokulu merhemlerin, sıvı yağların kullanıldığı yazılı. Bir koku düşkünü olan Kleopatra ve maiyeti de tören alanına girmeden çok önce, saçtıkları kokular insanların burunlarına ulaşırmış. Yunanlı ve Romalılar, ziyafetler esnasında kendilerini çiçeklerle kokulandırmış sularla serinletirmiş. 
     
     İngiltere’de bir dönem yasaktı 
     Güzel Kokuların Tarihi adlı kitap ve ParfumShop adlı internet sitesinde yer alan bilgilere göre ilk parfüm, 14. yüzyılda Macar Kraliçesi Elizabeth zamanında yağların alkolle karıştırılmasıyla elde edildi. Araplar da egzotik madde kullanımıyla parfümün gelişiminde önemli rol oynadı. 
     Modern parfüm tarihi ise, 17. yüzyılda Fransa’da, Grasse’da başladı. Kral 15. Louis’nin sarayı, la cour parfumee koku sarayı ’ olarak anılırdı. İstenmeyen, hoş olmayan kokuların parfümle gizlendiği neredeyse hiç banyo yapılmadan sadece parfümün etrafa yaydığı kokularla yaşıyorlardı. Sarayın yatak odaları da, koku kavanozlarıyla sarılmıştı. 18. yüzyılda dünyanın hemen her yerinde koku modası başlamıştı. Ancak, 1774’de Britanya Parlamentosu, bir kocayı güzel kokularla etkileyen kadınların büyü’ yaptıkları hükmüyle, tarihe geçen parfüm yasağı’ kararını hayata geçirdi. 
     
     Yeni çağ savaşla başladı 
     Parfüm piyasasında yeni çağ, I. Dünya Savaşı ile başladı. Fransız modacılar kısa saçlı, boyalı tırnaklı kadına yönelik yeni bir stil oluşturdular. 
     Bu beraberinde yeni kokuları getirdi. Hafif çiçekler, baharatlı kokular ve çok çeşitli parfümler piyasada hakim oldu. II. Dünya Savaşı’nın sonlarında sade tasarımlar yerini cazibeye bıraktı. Zamanın ruhuna uygun cazibeli, cesur ve saldırgan olarak tanımlanan adeta cinsel devrim ruhunu belirleyen kokular üretilmeye başlandı. Bugün kullandığımız bir çok koku, halen 1920 - 30’ların izlerini taşıyor ve parfümler, tarihte olduğu gibi kişiliğimize ve ne istediğimize ilişkin mesajlar veriyor. Ve işte, kişiliğimizin kimi zaman masum, kimi zaman baştan çıkarıcı kokusunun’, yani parfümün sırları... 
     
Size uygun esansı nasıl seçersiniz      Eskiden sarışınlar için ferah, yeşil ya da meyveli bir koku önerilirdi. Ya da koyu renk saçlılar için oryantal bir koku. Ancak bu tür öneriler tarihe karıştı. Artık, kendi kişiliğinize uygun parfümleri seçmeniz gerekiyor. Bunun için öz bilincinizi güçlendirin, erotik istek, dikkat çekme, farklılaşma, anı yaratmanın hangisini istiyorsunuz karar verin. Hangi ana maddeden yapılan parfümün, koklayanda hangi etkiyi bıraktığını aşağıda bulacaksınız... 
     
     Çiçekler Ferah, gösterişsiz, gıdıklayıcı, zarif, tatlı, feminin. 
     Chypre Klasik, gizemli, mütevazi, dolu, kalıcı, şık. 
     Ağaçlar Uyarıcı, sportif, sert, dinamik, çekici. 
     Amber Egzotik, örtcü, sıcak, derin, fethedici. 
     Deri Baharatlı, sıcak, kuru, karakteri güçlü, yoğun. 
     Yasemin Esprili, zeki kadın için. 
     Madonya Şaşırtıcı kadın için. 
     Misk Güçlü kadın. 
     Gül Çiçeği burnunda genç kız için. 
     Limon Melonkolik kişiler için. 
     Mavimsi mor Genç dullar için. 
     
Parfüm neden oluşuyor      Kökünden çiçeklerine kadar tüm bölümleriyle bitkiler, koku malzemelerinin ana kaynağı. Ancak, dünya piyasasındaki yüksek fiyatlar yüzünden bir kilo gülyağı bugün 10 bin dolardan fazla günümüzde parfümler salt doğal maddelerden oluşmuyor. Zamane pargümlerini doğa ve kimyanın melezi olarak tanımlayan uzmanlar parfümü oluşturan bitki ve özleri şöyle özetliyor 

</TEXT>
</DOC>
