<DOC>
<DOCNO> 88836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sondun03.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da genel seçimler için oy verme işlemi başladı 
</HEADLINE>
<TEXT>

     Fransa'da genel seçimlerin ilk turunda oy verme işlemi başladı. 
     Seçim sandıkları, küçük yerleşim bölgelerinde yerel saat ile 18.00'e TSİ 19.00 kadar, büyük kentlerde ise saat 20.00'ye TSİ 21.00 kadar açık kalacak. 
     Fransa'da 41 milyon civarında kayıtlı seçmen bulunuyor. 
     Fransız seçmenler, ülke genelinde 64 bin sandıkta oy verecekler. Fransa İçişleri Bakanlığı, öğle saatlerinde, katılım oranı konusunda basın toplantısı düzenleyecek. 
     Fransa'da 21 Nisan'da yapılan cumhurbaşkanlığı seçimlerinin ilk turunda rekor sayıda seçmen sandığa gitmemişti. 
     Genel seçimlerin ikinci turu, 16 Haziran Pazar günü yapılacak. Fransa'da genel seçimler, her 5 yılda bir yapılıyor ve iki turlu seçimlerde ''kısmi çoğunluk sistemi'' uygulanıyor. 
     Cumhurbaşkanlığı seçimlerini geçen ay Jacques Chirac'ın açık farkla kazanmasından sonra, genel seçimlerden sağ partilerin zaferle çıkması bekleniyor. 
     Fransa'da genel seçimler öncesi adayların yürüttüğü kampanyalar, diğer seçimlere oranla oldukça sönük geçti. 
     Son anketlere göre, merkez sağ partilerin daha şanslı gösterildiği seçimlerde, cumhurbaşkanlığı seçimlerinin ilk turunda büyük sürpriz yapan aşırı sağın nasıl bir performans göstereceği merakla bekleniyor. 
     





</TEXT>
</DOC>
