<DOC>
<DOCNO> 93455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun14.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lezbiyen çiftlerin çocukları da diğerleri kadar mutlu 
</HEADLINE>
<TEXT>

     Lezbiyen çiftlerin çocuklarının, heteroseksüel çiftlerinki kadar mutlu ve uyumlu olduğu belirtildi. 
     Belçikalı bilim adamları, sperm bağışı yoluyla çocuk sahibi olan lezbiyen çiftlere ait ergenlik öncesi 41 çocuk üzerinde araştırma yaptılar. 
     Yaşları ortalama 10 olan çocuklara, kimliği bilinmeyen sperm vericisi ve lezbiyen anneleri konusundaki duygularının neler olduğu soruldu. Çocukların verdiği yanıtlar, heteroseksüel çiftlerin çocuklarının cevaplarıyla karşılaştırıldı. 
     Aileler ve öğretmenlere de lezbiyenlerin çocuklarının toplumsal uyumunun nasıl olduğuna dair sorular yöneltildi. 
     Araştırma sonunda, çocukların yüzde 46'sının sperm vericisi hakkında daha çok bilgi sahibi olmak istediği saptandı. 
     Bu çocukların çoğunun, başkaları karşısında, iki anneleri olduğu gerçeğini rahatlıkla kabullendiği ve yaşıtları arasında, ebeveynleri konusunda damgalanma sorunuyla karşı karşıya bulunmadığı belirlendi. 
     Lezbiyenlerin çocuklarının çoğunun arkadaşlarından aile yapılarını saklamadığı ve onların alaylarına maruz kalmadığı ortaya çıktı. 
     Viyana'da yapılan Avrupa Üreme ve Emriyoloji Derneği'nin yıllık toplantısında sunulan araştırmada bilim adamları, lezbiyen ve heteroseksüel çiftlerin çocukları arasında, aile üyeleriyle ilişkilerinin niteliği ve ruh sağlığı açısından fark bulunmadığını gördüklerini söylediler. 
     





</TEXT>
</DOC>
