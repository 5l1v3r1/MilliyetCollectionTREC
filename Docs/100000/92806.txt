<DOC>
<DOCNO> 92806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yazar/guclu.html </URL>
<DATE> 2002/06/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenciler hata yapmayagörsün 
</HEADLINE>
<TEXT>

     Türkiye büyükler için tam anlamıyla bir hata cenneti. Ne yaparsa yapsınlar çok çabuk unutulup gidiyor. Yaptıkları hata karşılığında kendilerine bir fatura çıkma olasılığı da yok gibi... 
     Ama gençler bir hata yapmayagörsünler. Hele bu gençler, bir de öğrenciyseler yandılar. Üniversitede 15 dersten 14’ünü başarıp birinden başarısız olsalar hemen kapının önüne koyuluyorlar. Hele hele giriş sınavları, gençler için tam bir k bus. En ufak bir kodlama hatası en az bir yıllarının yanmasına neden oluyor. 
     Önümüzdeki hafta gençler için çok önemli bir sınav var Kamu Personeli Seçme Sınavı. Sınava girmeyenin, girip de kazanmayanın devlet memuru olma şansı yok gibi. 
     İşte bu sınava başvuran adaylardan bazıları girecekleri sınav konusunda kodlama hatası yapmışlar. Kılavuzun tam anlaşılır olmamasından ya da farklı yorum nedeniyle bir bölümü girecekleri sınav konusunda tereddüt yaşamışlar ve kodlamaları sağlıklı olmamış. Ama bu yanlışlarını ancak sınav giriş belgeleri geldiğinde fark edebilmişler. Hemen ÖSYM’ye başvurup bir hatanın söz konusu olduğunu ve bunun düzeltilmesini istemişler. Ama aldıkları cevap her seferinde Hayır, iş işten geçti’ olmuş. 
     
     ÖSYM de hatalı 
     Böyle gaddarlık olur mu Diyelim ki öğrenci başvuru formunu doldururken hata yaptı. Bunun faturası bu kadar ağır mı olmalı ÖSYM’nin kendisi de hemen her yıl çok önemli kodlama hataları yapıyor. Onlara ne oldu Kime ne zaman böylesi ağır cezalar verildi 
     ÖSYM’nin başında dünya tatlısı Fethi Toker var. Onun böylesi bir katı tutum içerisinde olması mümkün değil. O da bir baba ve gençlere karşı kesinlikle bu kadar acımasız olamaz. Peki o halde ÖSYM’nin içindeki bu gaddarlar kim .. 
     Üzerlerindeki sınav yükünün fazlalığı nedeniyle zamansızlık ve iş yoğunluğundan şik yet edebilirler. Ama bu bir mazeret olmamalı. Hele hele ufacık bir hata nedeniyle öğrencilerin bir yılına mal olmamalı. Sınava daha bir hafta var. Katillerin, tecavüzcülerin affedildiği günümüzde umarız bu ağır cezaya dur denilir .. 
     
     Hocaların maaşı 62 
     Aylarca süren mücadeleden sonra profesörler, günümüz koşullarına göre yüklüce bir zam aldı. İyi de oldu. Ama hükümet söz vermesine rağmen arkası gelmedi... 
     Zam almayan öğretim üyelerine temmuz sözü verilmişti. İşte temmuz geldi. Ama zamma ilişkin hiçbir hareket göremiyoruz. İşin garibi daha önce zam konusunda çok yoğun gayret içerisinde olan rektörler de işin ucunu bıraktı. Oysa tek taraflı zamdan onlar da en az bizim kadar rahatsızlık duymuşlardı. Yoksa yaz rehaveti onları da mı etkiledi .. 
     Özellikle araştırma görevlileri çok büyük sıkıntı içerisinde. Doçent ve yardımcı doçentler de. Aynı şekilde üst düzey idari kadroların da haklı beklentileri var. Hükümetin bu konuda en azından bir açıklama borcu var. Zam temmuzda değilse ne zaman Hiç olmazsa bir takvim açıklamalılar. Yoksa kırılan ümitleri tamir etmeleri çok zor olabilir. 
     Rektörlere ve profesörlere gelince Çok ayıp ettiler. Başkaları gibi zammı aldılar gençleri unuttular demek aklımın ucundan bile geçmiyor. Ama bu yönde haksız bir itham altındalar. Bu konudaki gayretleri en azından gönülleri hoş tutacaktır... 
     Özetin özeti Üniversitelerin ağır işçilerinin morali çok bozuk. Onların sorunlarını çözmeden yeni öğretim yılına girmek düğün evi yerine cenaze evine gitmeye benzer ki, buna da kimsenin hakkı yok. En azından verilen sözlerin tutulmasını bekliyoruz .. 
     
     







Avrupa ve halk 


Gelin, dalgamızı geçelim... 


Koç Müzesi... 


TESEV’in araştırması 


Biz boşuna mı çalışıyoruz 


Güçlü hükümet seçimden nasıl çıkar 


Firavunlar yok 


Öğrenciler hata yapmayagörsün 


Hayat avuçlarımızın içinde... 


Yılın ilk yarısı 


Devletin malına sahip çıkmak... 


Ankara takvim vermeli 


Karamehmet neden para koymadı 2 


Suyumuzu niye kestiler 


Dolar çökmese 1.743.000 lira idi 


</TEXT>
</DOC>
