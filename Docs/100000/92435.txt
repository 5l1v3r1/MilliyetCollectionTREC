<DOC>
<DOCNO> 92435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/soneko15.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit seçim dedi, dolar tekrar yükseldi 
</HEADLINE>
<TEXT>

     Başbakan Bülent Ecevit'in ''Erken seçim istemiyorum ama ufukta seçim göründü'' şeklindeki açıklaması sonrası İstanbul serbest piyasa ve bankalararası piyasada döviz fiyatları tekrar yükseldi. 
     Kapalıçarşı'da güne 1 milyon 630 bin liradan başlayan dolar, daha sonra gerileyerek 1 milyon 610 bin lira seviyelerine indi. Ancak, Başbakan Ecevit'in DSP Grup Toplantısı'nda yaptığı konuşmada erken seçime ilişkin ifadesi, doları 20 bin lira artışla yeniden sabahki açılış seviyesine yükseltti. 
     Serbest piyasada saat 12.45 itibariyle 1 milyon 610-616 bin liradan alınan dolar, 1 milyon 630 bin liradan satılıyor. Güne milyon 608 bin liradan başlayan Euro ise 1 milyon 590-595 bin lira alış ve 1 
     milyon 608-615 bin lira satış fiyatıyla el değiştiriyor. 
     Bankalararası döviz piyasasında ise dolar satış kotasyonları en düşük 1 milyon 627 bin lira, en yüksek 1 milyon 631 bin lira düzeyinde bulunuyor. 
     Ayaklı Borsa'da da 1 milyon 602 bin liraya kadar gerileyen dolar, 1 milyon 617 bin liraya, Euro ise 1 milyon 595 bin liraya çıktı. 
     Kapalırçaşı'da 24 ayar külçe altının gramı 16 milyon 800 bin liradan, Cumhuriyet altını da 113 milyon liradan alıcı buluyor. 
     





</TEXT>
</DOC>
