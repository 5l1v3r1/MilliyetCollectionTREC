<DOC>
<DOCNO> 71859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur17.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da polisten gazeteciye çirkin saldırı.. 
</HEADLINE>
<TEXT>

     Batman Gazeteciler ve Yayıncılar Cemiyeti Başkanı M. Kemal Çelik, Batman Petrolspor-Kayserispor maçından çıktığı sırada, bir grup polisin saldırısına uğradı. 
     Batman Petrolspor-Kayserispor maçını izledikten sonra stattan çıkmakta olan M. Kemal Çelik'i, maçta görevli oldukları öğrenilen Çelik Kuvvet Şube Müdürlüğü'ne bağlı bir grup polis tekme ve tokat atarak tartakladı. 
     Vücudunun çeşitli yerlerinde darp izleri bulunan Çelik, rapor almak için Batman Devlet Hastanesi'ne gitti. Çelik, kendisini tartaklayan polislerden şikayetçi olacağını belirtti. 
     Çelik'in, Batman'da yayımlanan ''Batman Postası'' gazetesinde 8 Mart Dünya Kadınlar Günü etkinliklerinde, basın mensupları ile etkinliklere katılan kadınlara bir polis memurunun gösterdiği tepki ile ilgili olarak ''Heyecan Öfkeye Dönüşmemeli'' başlığıyla yayımlanan köşe yazısı nedeniyle tartaklandığı ileri sürüldü. 
     






</TEXT>
</DOC>
