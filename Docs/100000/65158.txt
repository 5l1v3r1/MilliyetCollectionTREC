<DOC>
<DOCNO> 65158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yazar/okur.html </URL>
<DATE> 2002/01/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Değişimin adını koyalım 
</HEADLINE>
<TEXT>

     Aziz Türk milleti bakan gördü mü dayanamıyor, zıplıyor Yeter ki görsün, yeter ki konuşsun... 
     Hele işadamıysa işin boyutu biraz daha farklılaşıyor. Sakın ola "milletin vekili ile milletin arasına girmek" gibi bir derdimiz olduğu düşünülmesin. Bizim ne haddimize 
     Türkiye İhracatçılar Meclisi’nin kokteylinde olanlar oluyor. Dış ticaretten sorumlu Devlet Bakanı Tunca Toskay, 8 kişilik asansöre 18 kişi binmeye kalkınca asansörde kalıyor. Bakanın kapalı alan fobisi var mı, bilmiyoruz, ama bildiğimiz üç bakan Tunca Toskay, Kemal Derviş ve Dışişleri Bakanı İsmail Cem, TİM’e çıkarma yaptı. Ünlü Amerika çıkarmasının arkasından ikinci büyük çıkarma Hayırlı olsun. 
     
Kur tartışması...      Bu çıkarmada herkes tabanın ilgisinden yeterince pay alıyor. Ama Toskay daha şanslı. Çünkü üniversiteden arkadaşı İTO Meclis Başkanı Atalay Şahinoğlu’nu görünce gözleri parlıyor. Ve muhteşem İTO ikilisi Atalay Şahinoğlu ve Başkan Mehmet Yıldırım’a, "buyrun ana muhalefet partisi" temsilcileri esprisini bile yapıyor. Hal böyle iken kokteyle katılan ihracatçılar da başka espri peşinde, "Aman, şu iktidar partisinin bakanları bir kavgaya tutuşsa da dolar kuru zıplasa" diye kendi aralarında şakalaşıyorlar. Şaka bir yana, şakayı "şakamatikçilere" bırakıyor ve gerçeklere dönüyoruz. 
     Devlet Bakanı Kemal Derviş’i bir saniye boş bulunca "efendim dolar, 1 milyon 315 bin lira" diyoruz, demez olalım. Çünkü Derviş bize bozuluyor. Adresi gösteriyor, "Merkez Bankası" diye anlatıyor. Ama daha sonra Derviş bu ülkede ekonomiden sorumlu her devlet bakanının yıllardır yaptığını bu kez kendisi yapıyor. 
     Ve kura takılma hastalığını yineliyor. 
     Ekonomi yönetimlerine talip olanların beynine yerleşmiş bir virüsün kendi beynine yerleşmesine de izin veriyor. 
     Döviz piyasası, Derviş’in açıklamalarına en fazla 20 bin liralık yukarı çıkış biçiminde yanıt veriyor. Sonrası döviz piyasasının oyuncuları satışa devam ediyor. 
     Piyasalarda kural belli Su kendi yatağında akmaya devam ediyor. 
     Bankalar, gırtlağına kadar dövize boğulmuş, faizler yüksek, dalgalanma sürüyor. Hoş, dalga boyu belli değil. Alın size sorunlardan bir sorun demedi. Doların çıkışı bir dert, düşüşü ayrı bir dert Bu noktada soru sorma sırası bize geliyor. Ey vekiller, Türkiye’de ne değişti de dolar 1 milyon 650 bin liradan 1 milyon 320 bin liraya kadar geriledi 
     Bunu görmek, arkasındaki her göstergeyi iyi incelemek durumundayız. Biz, bu yola enflasyonla mücadele diye çıkmamış mıydık Hastalık mali sistemimiz çöpe attığımız programı taşıyamadı. Piyasanın ateşi yükseldi. Ateşi düşürdüler ama dalga boyunu henüz ayarlayamadılar. Şimdi yolculuk doğrudan yabancı sermaye girişi ile enflasyonla mücadeleye çevrildi. Aynen iki yıl önce olduğu gibi... 
     
Umut yolculuğu      Peki, enflasyonla mücadele, umuda yolculuk nasıl olacak Görelim ki, inanalım. 
     Sıkı para politikası uygulamakla övünüyoruz övünmesine de fatura hepimize çıkmıyor mu 
     Dolar artıyor, her şeye zam geliyor, dolar düşüyor ama fiyatları aşağı çekecek herhangi bir uygulama göremiyoruz. O vakit kafamız karışıyor, adı ne olursa olsun devlet habire bilet kesmeye devam ediyor. Vur abalıya misali bize gelen faturalar gün geçtikçe kabarıyor. Doğalgaz, enerji, emlak derken gerisi nasıl gelecek acaba diye gözlerimiz yolda, bekliyoruz. 
     
     







312 ve 159 


TRT Televizyonu 


Özkan'dan Kayseri dersi 


Davos nire, New York nire .. 


Arap'ın dişleri 


Neden gelmiyorlar 


Ege masaya yatırılıyor 


Değişimin adını koyalım 


312 ve 159 açmazı 


Tombalak'larla Tosuncuk'lar... 


Karzai ve Erdoğan'ın rol modeli 


Derviş'e alkış tufanı 


Dolar habere endekslendi 


Doğalgaz talipleri ortaya çıkıyor 


</TEXT>
</DOC>
