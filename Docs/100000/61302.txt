<DOC>
<DOCNO> 61302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/guncel/gun04.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor hatasına internetten feryat 
</HEADLINE>
<TEXT>

Kuveyt Türk Finans Kurumu Risk Yönetimi Başkan Vekili Tamer Durman, eşinin ölümünden sorumlu tuttuğu hastane ve doktor hakkında dava açtı 
     İSTANBUL Milliyet 

     Kuveyt Türk Finans Kurumu Risk Yönetimi Başkan Vekili Tamer Durman, eşini doktor hatası yüzünden kaybettiğini öne sürerek, internette "Bir sağlık kurumu uyarısı" adıyla yaşadıklarını yazdı. 
     Üye olduğu eleştiri grubuna attığı e - mail’le başından geçenleri anlatan Durman, Özel Çevre Hastanesi ve ameliyatı yapan Dr. Özel Arsevi’yi suçluyor. Durman, Ramazan Bayramı’nın birinci günü Cerrahpaşa Tıp Fakültesi Hastanesi’nde kaybettiği eşi Emine Durman’ın 30 ölümünden sorumlu tuttuğu Çevre Hastanesi ve doktor hakkında dava açtı. 
     Üyesi olduğu gruptan bir arkadaşının e mail’i başkalarına göndermesiyle pek çok kişiye sesini duyuran Durman, şunları yazıyor 
     "Eşime 11 Aralık’ta Çevre Hastanesi’nde Op. Dr. Özel Arsevi tarafından safrakesesi ameliyatı yapıldı. Operasyondan sonra bilinç kaybı ve karın bölgesinde bir şişlik meydana geldi. Şişliğe neden olan sıvı operasyonla alınmasına rağmen durumu kötüye gitti. Eşim 13 Aralık’ta Cerrahpaşa’ya nakledildi. Doktorlar eşimi kaybetmek üzere olduğumu söyledi ve iskemik hepatit tanısı koydu. Eşim, 16 Aralık’ta ameliyata alındı. Ameliyatı yöneten Doç. Dr. Murat Özcan, karaciğeri besleyen ana damarın hata sonucu tahrip edildiği ve ihmal sonucu karaciğerin fonksiyon-larını kaybettiğini söyledi. Eşim aynı gün şüpheli bir şekilde vefat etti." 
     Dr. Arsevi, hastanın ihmal sonucu kaybedildiğini iddia ederken, Çevre Hastanesi Müdürü Saadettin Bursa da, Cerrahpaşa’da yapılan ameliyatın yanlış olduğunu öne sürerek, "Adli Tıp’ın vereceği kararla doktor hatasının nerede olduğu ortaya çıkacak" dedi. 
     



 GÜNCEL 



















</TEXT>
</DOC>
