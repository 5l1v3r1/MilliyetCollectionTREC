<DOC>
<DOCNO> 76381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun23.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
1945'den beri Rus ordusunda 150 bin asker dayaktan öldü iddiası 
</HEADLINE>
<TEXT>

     Sovyet ve Rus ordularında, 1945 yılından bu yana 150 bin askerin ''dayak ve işkence''den öldüğü öne sürüldü. 
     Moskova'da basın toplantısı yapan milletvekili Boris Nemtsov, İkinci Dünya Savaşı bittikten sonra başlayan dönemde, günümüze dek 150 bin askerin ''dedoviçna'' adı verilen itaat ve disiplin sistemi yüzünden öldüğünü söyledi. 
     Liberal eğilimli Sağcı Kuvvetler Birliği'nin lideri Nemtsov, neye dayanarak bu rakamı öne sürdüğüne açıklık getirmedi. 
     Nemtsov, General Vladislav Putilin'in geçenlerde ''dedoviçna'' sisteminin orduda disiplin sağlamada yararlı olduğu yolundaki sözlerini de kınadı ve generalin ''dayak ve işkence''yi savunduğu için görevden alınmasını istedi. 
     ''Dedoviçna'' sisteminde, özellikle acemi erler, disipline alıştırılmak için üstleri ve kıdemli arkadaşları tarafından işkenceye varan kötü muamelelere maruz bırakılıyor. 
     






</TEXT>
</DOC>
