<DOC>
<DOCNO> 89611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sondun12.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya açlığını tartışıyorlardı. Maç var diye erken bitirdiler 
</HEADLINE>
<TEXT>

     Birleşmiş Milletler Tarım ve Gıda Örgütü FAO tarafından İtalya'nın başkenti Roma'da düzenlenen Dünya Gıda Zirvesi, 4 gün süren toplantıların ardından bugün sona erdi. 
     10 Haziran'da başlayan zirvenin başkanlığını yapan İtalya 
     Başbakanı Silvio Berlusconi, kapanış konuşmasında, FAO üyesi tüm ülkelerin delegasyonlarının zirveye katıldığını belirterek, ''Dünyada açlık sıkıntısı çeken insanları kurtarmak için Batı'nın daha fazla siyasi sorumluluk üstlenmesi gerekiyor'' dedi. 
     Berlusconi, uluslararası organizasyonların dünyada cesaretle üzerine gitmeleri gereken konuların başında terörizmle birlikte açlığın da geldiğini söyledi. 
     ''Dünya aç olan insan özgür değildir'' diyen İtalya Başbakanı, insanların gıda alma haklarının garanti edilmesi gerektiğini belirtti. 
     Berlusconi ayrıca, zengin ülkelerin 1996 yılında vaat ettikleri gayri safi milli hasılalarının yüzde 0.7'sini fakir ülkelere bağışlama sözünü tutmaları gerektiğini ifade etti. 
     Konuşmasında her zaman olduğu gibi esprilerde yapan Berlusconi, ''Roma, delegasyonlara güneşli, açık, mükemmel bir hava sundu. 
     Bunların hepsi İtalyan hükümetinin sayesinde. Biliyor musunuz İtalyanlar kadın tavlamayla övünürler. Ben 40 yıl önce bununla övünürdüm. Şimdi Avrupa'nın en güzeli Casini İtalyan Meclis Başkanı '' ifadelerini kullandı. 
     Bu arada, normal programa göre yerel saat ile 13.00'de bitmesi gereken zirve, yerel saatle 13.30'da başlayacak İtalya-Meksika Dünya Kupası maçı nedeniyle öngörülenden erken sona erdi. 
     





</TEXT>
</DOC>
