<DOC>
<DOCNO> 56179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun07.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times "Molla Ömer yakalandı" 
</HEADLINE>
<TEXT>

     İngiltere'de yayınlanan The Times gazetesi, Kandahar'ın düşmesinden sonra akibeti hakkında tartışmalar yapılan Taliban lideri Molla Ömer'in, bölgedeki ''Taliban sempatizanı'' komutanlardan biri Hacı Gül Ağa güçlerinin elinde esir tutulduğuna dair iddialara yer verdi. 
     Molla Ömer'in Kandahar yakınlarındaki bir yerde ''gözaltı''nda tutulduğuna dair Hacı Gül Ağa'nın sözcüsü Halid Paştun'un sözlerine yer veren gazete, Paştun'un ''Molla Ömer 'Taliban-dostu' bir ortamda tutuluyor'' şeklindeki açıklamasına dikkati çekti. 
     Paştun'un, ''ancak grubumuzu oluşturan kişiler içinde Molla Ömer'in teslim edilmesinden yana olanlar var. Onun büyük olasılıkla yeni Afgan hükümetine teslim edilmesine dair istekler, bu sabah toplantıda değerlendirilecek'' dediğini de belirten The Times, Molla Ömer'in yakalandığına dair iddiaların doğrulanması halinde, bunun ABD ve müttefikleri açısından büyük bir moral olacağını kaydetti. 
     






</TEXT>
</DOC>
