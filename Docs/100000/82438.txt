<DOC>
<DOCNO> 82438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo14.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep, Bursasporlu Buazizi ile sözleşme imzaladı 
</HEADLINE>
<TEXT>

     Gaziantepspor, geçen sezon Bursaspor'da oynayan Tunus uyruklu savunma oyuncusu Riada Buazizi ile bir yıllık sözleşme imzaladı. 
     Kulüp Başkanı Celal Doğan, yaptığı açıklamada, iç transferde sorun yaşamadıklarını, bu nedenle tüm ağırlığı dış transfere vereceklerini ifade etti. 
     ''Bütçe sınırlarımızı aşmayacak, genç oyuncuların önünü tıkamayacak başarılı olmuş transferler yapacağız'' diyen Doğan, şöyle devam etti 
     ''Şu anda Türkiye'de ve yurtdışında bulunan antrenörlerimiz çeşitli oyuncular üzerinde çalışmalar yapıyor. FIFA'nın aldığı karar doğrultusunda 23 yaşını aşan her oyuncu serbest. Bu nedenle piyasada yüzlerce oyuncu var. Öncelikle başarılı, takıma büyük katkılar sağlayacak, bize ağır külfet getirmeyecek oyuncular üzerinde yoğunlaşıyoruz. Öncelikle geçen yıl kadroya giren genç oyuncularımızın önünü tıkamayacak transferler yapacağız.'' Doğan, Buazizi ile bir yıllık anlaşma yapıldığını, transfer harekatının süreceğini sözlerine ekledi. 
     





</TEXT>
</DOC>
