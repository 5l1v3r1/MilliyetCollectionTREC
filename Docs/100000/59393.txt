<DOC>
<DOCNO> 59393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/siyaset/siy02.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden çıktı bu sopa ve askı 
</HEADLINE>
<TEXT>

Küçükköy Karakolu’nda Sema Pişkinsüt’ün ele geçirdiği Filistin askısı’ ve sopa’ davasında, takipsizlik kararı çıktı 
     BELMA AKÇURA İstanbul 

     Eski TBMM İnsan Haklarını İnceleme Komisyonu Başkanı Sema Pişkinsüt’ün, geçen yıl Küçükköy Polis Karakolu’nda bulduğu Filistin askısı ve sopayla ilgili soruşturmada, mağdur ve sanıklara ulaşılamadığı için takipsizlik kararı verildi. İşkence aletleri, karakol görevlilerine yönelik "efrada kötü muamele" suçundan açılabilecek davalarda, yan delil olarak kullanılmak üzere saklanacak. 
     
     Kullanılmamış 
     Gaziosmanpaşa Başsavcılığı’nca yürütülen soruşturmada, karakolda görevli amir ve polislerin ifadesi alındı. Savcılık, görevlilerin söz konusu aletleri kullanmadıklarını ve orada bulunduklarını da bilmediklerini söylemeleri üzerine, İnsan Haklarını İnceleme Komisyonu’ndan mağdurların ad ve adreslerini istedi. Komisyonun mağdurlara söz verildiği için ad ve adreslerin verilemeyeceğini bildirmesi üzerine savcılık, Küçükköy Karakolu’nca hakkında işlem yapılan ve tutuklu bulunanların ifadelerine başvurarak sanıkları tespit etmeye çalıştı. Bu kişiler de kö-tü muameleye maruz kalmadıklarını söyledi. 
     



 SİYASET 











</TEXT>
</DOC>
