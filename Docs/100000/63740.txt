<DOC>
<DOCNO> 63740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/guclu.html </URL>
<DATE> 2002/01/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocalara verilen söz tutulmalıdır 
</HEADLINE>
<TEXT>

     Üniversitelerin kurtarılmaları için ille de bankalar gibi batmaları mı gerekiyor Başbakan'ın bizzat rektörlere verdiği sözün hiç mi anlamı yok Paranın patronu Derviş, siyasette aradığını bulamayıp üniversiteye döndüğünde hiç mi yüzü kızarmayacak 
     Ya Bahçeli'ye ne demeli Daha düne kadar üniversite hocasıydı. Ne de çabuk unuttu arkadaşlarını .. 
     Hocalar ille de cüppelerini giyip sokağa mı dökülsünler Ya da lanet olsun her şeye deyip başka ülkelere mi göç etsinler 
     Ankara'nın istediği yoksa bu mu Hocalar da küstürülürse bu ülkeyi kim geleceğe taşıyacak Onların kısır siyasi çekişmeleri mi .. 
     
Maliye Bakanı'na mektup      Zam işini eline yüzüne bulaştıran Maliye Bakanı Sümer Oral'a gönderilen bir mektupta bakın neler deniliyor 
     Sayın Bakanım, 
     Sizin de bildiğiniz gibi ekonomik gücü olan ülkelerin bütün kazanımlarının kaynağını bilim ve bilgi gücü oluşturmaktadır. Artık gün gibi açık olan gerçek şudur Ülkemiz, bilgi çağında hak ettiği yeri alabilmesi için eğitim düzeyini hiçbir fedakarlıktan kaçınmadan yükseltmek ve korumak zorundadır... 
     Yüz milyarlarca lira harcanarak yetiştirilen öğretim elemanlarının ücretleri iyileşmedikçe, devlet üniversitelerinden beyin göçünün giderek artması kaçınılmazdır. Eğer bugün beyinler göçmüyorlarsa, bu dışarıda iş bulamadıklarından değil ülkelerine ve üniversitelerine olan saygılarındandır .. 
     Araştırma görevlisinden profesörüne kadar öğretim elemanlarının sabrı fazlasıyla zorlandı. Gururlarıyla oynandı. Aynı şekilde hakimlerin, savcıların ve çok özel konuma sahip diğer meslek gruplarının da moralleri bozuldu. 
     Ama, hükümet hala kıra döke bir yere varılamayacağının farkında değil. Türkiye'yi esenliğe çıkartmaya ne Bush'uh gazı ne de IMF'nin dolarları yeter. Kendi lokomotiflerini harekete geçirmeden bu sorunların altından zor kalkarlar .. 
     
Neden intihar ediyorlar      Liseli gençlerin intiharları enine boyuna araştırılmalıdır. Uluorta söylenen her şey varsayımdan öteye geçmez. Falanca okullarda bu eğilim fazla, diğerlerinde az gibi yaklaşımlar da bir o kadar yanıltıcı olabilir. 
     Gerçek olan bir şey var ki, bilgisayarların tahmin edilenin çok ötesinde gençleri etkilediği. Şiddete ve intiharlara yönelik girişimlerde eskiden TV'ler suçlu ilan edilirdi. Oysa şimdi televizyonlar sınırsız, sansürsüz internet yayınları karşısında çok masum kaldılar... 
     İnternet doğru kullanıldığında size sonsuz ufuklar açabilir ama aynı zamanda belirli takıntıların esiri haline de getirebiliyor Bunun neler olabileceğini ise hiç kimse kestiremiyor. Özgür sohbet odalarında başlayan masumane ilişkiler nerede son bulacak inanın onu kimse bilmiyor. 
     11 Eylül'e kadar maillerin dokunulmazlığı vardı. Ama teröristlerin bütün planlarını internet üzerinden yaptıkları anlaşılınca gerektiğinde bakılabilirlikleri gündeme geldi. Şimdi aynı istem İstanbul'da da konuşuluyor. Milli Eğitim, chat'lerin öğrencilerin kafasını karıştırdığını bu yüzden bir kontrol gerektiği görüşünde. Doğruluğu, getirisi, götürüsü tartışılır. Ama gündemde .. 
     İnternetin getirdiği sınırsız, sansürsüz yayınları ve en önemlisi de ekran başına bağlayıcılığı bütün dünyada tartışılıyor. Çocukları, gençleri asosyalleştirdiği, saplantılar içine soktuğu konuşuluyor. Fazlasının zarar verdiği dile getiriliyor. 
     Türkiye'nin de hiç zaman geçirmeden bu konuda ciddi araştırmalar yapması gerekir. Yoksa her intihardan sonra üretilen senaryolar, yeni sorunlar yaratabilir .. 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
