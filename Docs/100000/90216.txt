<DOC>
<DOCNO> 90216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/dunya/adun.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon film gururla sunar 
</HEADLINE>
<TEXT>

11 Eylül’den sonra Hollywood, Pentagon’un emrine girdi. Pentagon, Amerikan ordusunu yücelten savaş filmlerine sunduğu lojistik desteğe karşılık senaryoları keyfine göre sansürlüyor. Son örnek Windtalkers... 
     DIŞ HABERLER SERVİSİ 

     Amerikan Savunma Bakanlığı’nın Pentagon , 11 Eylül’den sonra popülerleşen savaş filmlerinde, ABD ordusunu kötü gösteren sahneleri sansürleme karşılığında, bütün askeri imkanları Hollywood yapımcılarının emrine sunduğu ortaya çıktı. ABD sinemalarında geçen hafta gösterime giren savaş filmi "Windtalkers’ın" Rüzg r Konuşmaları senaristleri de, Pentagon’un savaş gemileri ve uçakları ile her türlü teknik yardımını kullanmak uğruna bazı sahneleri çıkarmaya razı oldular. 
     MGM şirketinin ürünü olan ve başrollerini Nicholas Cage, Christian Slater ve Adam Beach’in paylaştığı, yönetmenliğini John Woo’nun yaptığı, konusu İkinci Dünya Savaşı’nda geçen filmin senaryosundan, Pentagon ile yapılan anlaşma gereği birçok çarpıcı sahne çıkarıldı. 
     
     Koşullu yardım 
     Washington Post’un haberine göre, Hollywood yapımcıları, çekecekleri film için Pentagon’un yardımını istediklerinde, senaryoyu da Pentagon’a onaylatmaları gerekiyor. Pentagon’un film ve televizyon irtibat bürosunun başı olan Phil Strub, Washington’daki bürosuna getirilen senaryoları okuyarak bunlar üzerinde yapımcılara "tavsiyelerde" bulunuyor. Strub’un onayı çıktığı takdirde, milyonlarca dolar değerindeki askeri destek, savaş gemileri, uçaklar ve tanklar, Hollywood’un emrine sunuluyor. Strub, senaryoyu beğenmediği takdirde yönetmenler, askeri yardımı alabilmek için, Pentagon’un tavsiyelerine uygun değişiklikleri yerine getirmek zorunda bırakılıyor. 
     Film, Amerikan ordusunun Navajo Kızılderililerini kullanarak, bu yerlilerin dilinden geliştirilmiş ve sadece onlar tarafından okunabilen şifrelerle Japon istihbaratını atlatmasını konu ediniyor. 
     
Pentagon istedi...      Altın diş söken asker’ sansürlendi 
     Filmin orjinal senaryosunda, "Dişçi" lakaplı bir deniz piyadesi, Japon askerlerinin cesetleriyle kaplı savaş alanında yürüyor. Bir cesedin önünde duran "Dişçi" eğilerek elindeki kerpeteni, ölü askerin ağzına sokuyor ve tüm gücüyle altın bir dişi çıkarmaya çalışıyor. Bu sırada "Dişçi"nin "Gel bakalım" dediği duyuluyor. 
     
     Diri diri Japon yakma’ makaslandı 
     Pentagon’un itirazı üzerine çıkarılan bir diğer sahnede de Joe Enders isimli bir deniz piyadesini canlandıran Nicholas Cage, elindeki alev silahıyla bir mağaraya kıstırdığı Japon askerlerini yakmaya hazırlanıyor. Ancak tam bu sırada yaralı bir Japon askeri teslim olmak üzere mağaradan dışarı çıkıyor. Enders ise, Japon’u esir almak yerine, onu büyük bir zevkle yakmayı tercih ediyor. 
     
     Şifreciyi öldür’ emri çıkartıldı 
     Orjinal senaryoda bir binbaşı, Cage’ın canlandırdığı Enders’a "Şifrecilerimizin hiçbirinin düşman eline geçmesi riskini göze alamayız. Eğer birinin yakalanma riski varsa, onu öldür" emri veriyor. Ancak Pentagon müdahelesiyle, binbaşının Cage’e verdiği emir, "Ne olursa olsun, şifre taşıyıcılarımızdan birinin düşman eline geçmesine izin verme. Görevin ne pahasına olursa olsun şifreyi korumaktır" şeklinde değişiyor. 
     
Savunma Bakanı Rumsfeld başrolde’      Uzakdoğulu yönetmen John Woo’nun yönettiği ve Nicolas Cage’in başrolünü oynadığı Windtalkers Rüzg r Konuşmaları adlı filmin senaryosun-dan bazı sahneler Pentagon’un isteği üzerine çıkartıldı. 
     



 DÜNYA 












</TEXT>
</DOC>
