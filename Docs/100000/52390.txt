<DOC>
<DOCNO> 52390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/yurundul.html </URL>
<DATE> 2001/11/15/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Ne mutlu 
</HEADLINE>
<TEXT>

     47 yıl bekledikten sonra tarihi zafere dün gece Ali Sami Yen’de imza attık. Tabii ki böyle maçlarda önemli olan istenilen neticeyi alıp hedefe ulaşabilmek. Ama dün hedefe ulaşırken öyle bir mükemmel futbol sergiledik ki, son senelerde benzeri görülmemiş. 
     İlk dakikadan itibaren rakibi presle boğduk. Kazandığımız toplarda çabuk ve etkili ataklar yaptık. Bunu goller kovaladı. Hazırlanışı ve yapılışı hepsi birbirinden güzeldi. 
     İkinci devreye üç farklı galibiyetin morali ve rahatlığıyla girdik. Oyunu hem kontrollü, hem de yüksek tempoyla birleştirdik. Savunma güvencesini ihmal etmeden yaptığımız ofansif girişimlerde pozisyonlar ve iki gol daha bulduk. Ve Dünya Kupası’na giderken son maçta ilerisi için tam öz güven sağlayan bir futbol ortaya koyduk. Ve bu futbolun karşılığı olan skoru aldık. 
     Bu tarihi başarıda emeği geçen herkese binlerce teşekkürler. Teknik Direktör Şenol Güneş de hak etmediği eleştirilere en güzel cevabı verdi. Ve bu büyük başarının teknik direktörü olarak tarihe geçti. 
     Ülke olarak artık dün gece tek bir şeyi haykırdık Ne mutlu Türküm diyene... 
     Hakem Collina her zamanki gibi yine mükemmeldi. 
     



 SPOR 
























</TEXT>
</DOC>
