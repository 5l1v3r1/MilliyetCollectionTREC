<DOC>
<DOCNO> 92461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sonspo07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay, Brescia'ya pahalı geldi... 
</HEADLINE>
<TEXT>

     İtalya Birinci Futbol Ligi takımlarından Brescia'nın transfer listesinde bulunan milli futbolcu Tugay Kerimoğlu'nun bonservisinin İtalyan kulübüne pahalı geldiği belirtildi. 
     İtalya spor gazetelerinde yer alan haberlerde, Guardiola'yı AS Roma'ya sattıktan sonra yeni bir orta alan oyuncusu arayan Brescia'nın Tugay'ı çok beğendiği, ancak ''pahalı'' bulduğu kaydedildi. Bu arada Brescia'nın, sözleşmesi sona eren 35 yaşındaki Roberto Baggio ile yeni 1 yıllık sözleşme imzalayacağı da gazetelerde yer aldı. 
     İtalya'daki transfer haberlerinde ayrıca, FC Juventus'tan Hollandalı Edgar Davids'in AS Roma'ya transferinin borsa yüzünden gelecek aya kaldığı, FC Inter'in SS Lazio'dan Nesta'yı almak için görüşmelere başladığı ve Chievo'da oynayan Eriberto'nun da FC Juventus veya FC Bologna takımlarından birine gideceği iddia edildi. 
     





</TEXT>
</DOC>
