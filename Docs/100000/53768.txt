<DOC>
<DOCNO> 53768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo12.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Antalya maçı öncesi 8 sakat var 
</HEADLINE>
<TEXT>

     Antalyaspor ile yarın kendi sahasında yapacağı lig maçının hazırlıklarını tamamlayan Trabzonspor'da, sakat oyuncular nedeniyle sıkıntı yaşanıyor. 
     Basına kapalı olarak, bu akşam son çalışmasını yapan bordo-mavili takımda, sakatlıkları süren Şenol, Augustine, Hami, Osman ve Jarro, Antalyaspor maçında forma giyemeyecekler. Kulüp doktoru Ahmet Çağlar, Metin, Erman ve Zafer'in durumlarının maç saatinde belli olacağını söyledi. 
     Ligin son 3 haftasında galibiyet alamayan bordo-mavili takım, Antalyaspor karşısında 3 puan elde ederek, kötü gidişe ''dur'' demek istiyor. Briegel yönetiminde, geçen hafta Çaykur Rizespor ile deplasmanda 1-1 berabere kalan bordo-mavililer, Alman teknik adam yönetimindeki 2. maçından galibiyetle ayrılmayı hedefliyor. 
     Trabzonspor'un yarınki karşılaşmaya, Bülent Metin , Macit, Mehmet, Cem, Gökdeniz, Hasan, Eduardo Erman , Somers, Aurelio, Zafer, Da Silva muhtemel 11'i ile çıkması bekleniyor. 
     






</TEXT>
</DOC>
