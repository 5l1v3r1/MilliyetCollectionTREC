<DOC>
<DOCNO> 95140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sonspo10.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Coştu coştu Mehmet Okur coştu... NBA kampına çok iyi başladı.. 
</HEADLINE>
<TEXT>

     Amerikan Profesyonel Basketbol Ligi NBA takımlarından Detroit Pistons forması ile NBA Yaz Ligi'nde mücadele eden Mehmet Okur, 2. maçında takımının en skorer oyuncusu oldu. 
     Detroit Pistons'ın Milwaukee Bucks'ı 69-67 yendiği maçta ilk 5'te çıkan Mehmet Okur, 18 sayı kaydetti. 31 dakika sahada kalan Mehmet, 4 8 iki sayı, 2 3 üç sayı, 4 4 serbest atış, 6 ribaunt, 3 blok, 1 top çalma ve 2 asist ile oynadı. 
     Detroit Pistons'da Rodney White 16, Ruben Garces ise 13 sayıyla maçı tamamladı. Karşılaşmada Milwaukee Bucks'ın en skoreri ise 16 sayı ile Ronald Murray oldu. 
     Böylece ilk 2 maçında toplam 33 sayı atmış olan Mehmet'i, Detroit Pistons'ın resmi internet sitesi de bu performansından dolayı manşet yaptı. 
     Yaz kampının koçluğunu yapan Tony Brown, Mehmet hakkında övgü dolu sözler sarfetti. Brown, "O'nu kasetlerden izlediğimde bu kadar atletik olduğunu düşünmemiştim. Bize bu kampta fast - break'leri bitirebildiğini ve savunmada ayaklarının üzerinde hızlı olduğunu gösterdi" diye konuştu. 
     





</TEXT>
</DOC>
