<DOC>
<DOCNO> 82222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun05.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Torunlarını kaçıran rahibe 26 milyon dolar tazminat cezası 
</HEADLINE>
<TEXT>

     ABD'nin Missouri eyaletindeki bir mahkeme, 6 torununu kaçırarak onlara Yahudi aleyhtarı fikirler aşılayan bir rahibin 26 milyon dolar tazminat ödemesini kararlaştırdı. 
     Davada Rahip Gordon Winrod ile oğlu ve kızı, çocukları kaçırdıkları sırada, onları dış dünyadan ayırmak ve dövmek gibi beyin yıkama teknikleri kullanmakla suçlanıyordu. 
     Dava, kaçırılan çocuklardan, şimdi 19 ve 21 yaşlarında olan ikisi ve babalarıyla amcaları tarafından açılmış, davacıların avukatı David Pointer 20 milyon dolar tazminat talebinde bulunmuştu. 
     Torunlarını kaçırma suçundan halen 30 yıllık hapis cezasını çekmekte olan Wermon, ''çocukları, babaları da dahil olmak üzere komploculardan koruduğunu ve onları zorla tutmadığını'' iddia ediyor. 
     Çocuklar, 1994 ile 1996 yılları arasında Kuzey Dakota eyaletinde kaçırılmış, daha sonra Mayıs 2000'de, rahip Winrod'un Missouri'nin güneyindeki Gainesville kenti yakınlarında bulunan çiftliğine yapılan baskında bulunmuşlardı. 
     





</TEXT>
</DOC>
