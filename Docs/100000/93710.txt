<DOC>
<DOCNO> 93710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo04.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler yeni sezonda da iddialı... 
</HEADLINE>
<TEXT>

     Gençlerbirliği Teknik Direktörü Ersun Yanal, sürpriz bir transfer daha yapabileceklerini söyledi. 
     Kamp çalışmalarını Nevşehir'de sürdüren Gençlerbirliği süper ligdeki iddiasını bu sezonda da devam ettirme amacında. Teknik Direktör Yanal, hedeflerinin hem lig hem de kupada başarılı olup Türkiye'yi Avrupa'da temsil etmek olduğunu belirterek, Nevşehir kampının oldukça verimli geçtiğini söyledi. Gençlerbirliği olarak gerekli transferleri yaptıklarını ancak her an süpriz bir transfere de hazır olduklarını ifade eden Yanal, taraftarlarına yeni sezonda iyi bir futbol izlettireceklerini sözlerine ekledi. 
     Kampta ağırlıklı olarak sürat, kondisyon ve topla çalışma yapan Gençlerbirliği'nde, girdiği ikili mücadele sonucunda çapraz bağları kopan Utku ve antremanlar sırasında kalp ritmi bozuk çıkan Laval, tedavi için Ankara'ya gitti. 
     Ömer ve Okan'ın hafif sakatlık geçirdiği antremanlarda, Veysel, İdris ve kaptan Cafer başarılı performanslarıyla dikkat çekti. 
     Bu arada, Gençlerbirliği'nin antremanlarını yakın takibe alan Nevşehirli futbolseverler, futbolculardan imza alabilmek için birbirleriyle yarıştılar. 
     
</TEXT>
</DOC>
