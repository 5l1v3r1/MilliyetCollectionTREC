<DOC>
<DOCNO> 52540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/guncel/gun05.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lahana’dan götürdüler 
</HEADLINE>
<TEXT>

Üç avukat önce fındık bahçeleri ve boş arazilerde lahana var dedi. Sonra iki kamu kuruluşuna atıklarla lahanalara zarar verdikleri için dava açtı. Bilirkişiler, davacı avukatlar lehinde rapor düzenledi. H kimler de avukatları haklı bularak fabrikayı tazminat vermeye mahk m etti. 
     GÖKÇER TAHİNCİOĞLU Ankara 

     Samsun’da gerçekleştirilen "Lahana Operasyonu" ile, h kim, bilirkişi ve avukatların içinde bulunduğu ilginç bir vurgun olayı ortaya çıkarıldı. Lahana Operasyonu, Sadettin Tantan’ın İçişleri Bakanı olduğu dönemde, bakanlığa yapılan bir ihbar üzerine başlatıldı. Kısa bir incelemenin ardından yıllardır yapılan vurgun ortaya çıktı. Buna göre bir grup avukat, başta Karadeniz Bakır İşletmeleri KBİ ve Samsun Gübre Sanayii AZOT olmak üzere çeşitli kamu kuruluşlarına, "Fabrika atıkları çevredeki lahana tarlalarına zarar veriyor" diyerek tazminat davaları açıyor ve trilyonlarca liralık tazminatlar alıyordu. Söz konusu fabrikaların atıkları en çok lahana tarlalarına zarar verdiğinden, avukatlar, çevredeki tüm boş arazileri lahana tarlası olarak gösteriyordu. 
     
     11 kişi belirlendi 
     Samsun Cumhuriyet Başsavcılığı, bu belirlemelerin ardından operasyon için düğmeye bastı. Savcılık aralarında Yalçın Korkmaz, Üzeyir Yılmaz, Osman Çelebi isimli avukatlarla, ANAP Tekkeköy İlçe Başkanı Hasan Sehmen, bilirkişi Yılmaz Togar’ın da bulunduğu 11 kişiyi gözaltına aldı. Bu sırada Samsun Barosu da 3 avukatın meslekten uzaklaştırılmasına karar verdi. Savcılık, avukatların köylüleri kandırarak, lahana tarlalarına tuz dikerek yakmalarını sağladıklarını, taşlık arazi, fındık bahçesi hatta söz konusu fabrikaların bahçelerindeki boş arazileri bile zarar gören lahana tarlası gibi gösterip dava açtıklarını saptadı. 
     Başsavcılık, olayda, bu tarlalar için "lahana tarlasıdır" diyen bilirkişilerle, gerekli araştırmayı yapmadan sürekli olarak avukatların istemleri yönünde karar veren Ayşe Erkan ve Gülfiye Karakurt isimli h kimlerin de görevlerini kötüye kullandıklarını belirledi. Bakanlık da h kimlere ilişkin soruşturma yürütmesi için müfettişlerini Samsun’a gönderdi. Bilirkişi, h kim ve avukatların yargılanmaları izne tabii olduğundan, savcılık, gerekli izni bekliyor. 
     



 GÜNCEL 















</TEXT>
</DOC>
