<DOC>
<DOCNO> 80373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko29.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Oral "Vergi affı yok" 
</HEADLINE>
<TEXT>

     Maliye Bakanı Sümer Oral, vergi affının söz konusu olmadığını, bakanlığında da bu konuda bir çalışma bulunmadığını bildirdi. 
     Bakan Oral, ''en küçük vergi gönüllüleri'' olarak adlandırdığı Özel Yeni Ufuklar Anaokulu öğrencilerini kabulünden sonra gazetecilerin sorusu üzerine, Mali Milat ile ilgili kaygıları gideren düzenlemenin Mayıs ya da Haziran aylarında çıkarılacağını söyledi. Söz konusu düzenlemelerinin işlemleri kayıt altına alacak tedbirleri içereceğini kaydeden Oral, ikinci el otomobilde vergi muafiyetinin de Özel Tüketim Vergisi ÖTV çıkar çıkmaz yürürlüğe sokulacağını ifade etti. 
     ÖTV düzenlemesi konusunda 3-5 günlük bir gecikme olduğunu vurgulayan Maliye Bakanı Oral, bunun da gündemin dolu olmasından kaynakladığını belirtti. Oral, ÖTV'nin 1 Temmuz'da, ikinci otomobillerle ilgili vergi düzenlemesinin ise kanunun yayımından itibaren hemen uygulamaya sokulacağını bildirdi. 
     





</TEXT>
</DOC>
