<DOC>
<DOCNO> 62809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sonspo16.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cecchi Gori'ye sahte bilanço, borçlanma ve hile suçundan dava.. 
</HEADLINE>
<TEXT>

     A.C Fiorentina Kulübü'nün sahibi Vittorio Cecchi Gori hakkında sahte bilanço, borçlanma ve hile suçlarından dava açma başvurusu yapıldı. 
     Fiorentina Kulübü'nün hesaplarıyla ilgili olarak uzun zamandır soruşturma yürüten Floransa savcısı, Gori ile birlikte Fiorentina Genel Direktörü Luciano Luna'yı da suçladı. 
     Savcının, dava açılması için yaptığı başvurunun mahkeme tarafından değerlendirileceği ve kulübün iflasına yönelik bir dava açılabileceği bildirildi. 
     Film yapımcısı olan Cecchi Gori, daha önce de uyuşturucu bulundurma, genel seçimlerde oy satın alma ve hile suçlarından soruşturulmuştu. 2. lige düşmeme mücadelesi veren Fiorentina, sezon başından beri krizden kurtulamadı. 
     






</TEXT>
</DOC>
