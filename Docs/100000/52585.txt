<DOC>
<DOCNO> 52585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/guclu.html </URL>
<DATE> 2001/11/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yasaları koruması gerekenler çiğniyor 
</HEADLINE>
<TEXT>

     Yasalar ne için çıkartılır Kamu düzenini sağlasın diye. Yöneticiler niye seçilir Yasaları uygulasınlar diye. Ama bu çark, Türkiye'de sanki tam tersine işliyor. 
     Türkiye'nin gözde okullarına girebilmek için her yıl milyonlarca öğrenci ter döküyor. Öğrenciler, çocukluklarını, gençliklerini yaşayamadan yıllarını feda ediyor, anne babalar da varlarını yoklarını bu yolda harcıyorlar. Biliyorlar ki, iyi bir eğitim kurtuluşa giden en emin yol... 
     Çocuklarını en iyi okullarda okutmak, sokaktaki vatandaş kadar devleti yönetenlerin de hakkı. Ama herkes için geçerli yasalara, yönetmeliklere, etik değerlere uymak koşuluyla. 
     
Yönetenler böyle yaparsa      Yıllardır eğitim sisteminin tam göbeğindeyiz. Olup bitenleri yakından görüyor ve yazıyoruz. Ama değişen ne oldu Koskoca hiç. İşte bu yüzden hala kılıfına uyduranlar çocuklarını Türkiye'nin en iyi okullarına paraşütle sokabiliyor. 
     Kılıfına uydurmak çok önemli. Bugüne kadar gerçekleşen uygulamaların hemen hepsi kılıfına yani mevzuata uygun. Ama o mevzuatı kılıfına uygun hale getirenler kim Yine onlar. Yani devleti yönetenler... 
     Bir gün bir başbakan çıktı Türkiye'nin en gözde kolejine torununu sokabilmek için tüm mevzuat ve gelenekleri bir çırpıda siliverdi. Yine başka gün bir milli eğitim bakanı çıktı sıradan bir okulu kazanan çocuğunu Ankara'nın en gözde anadolu lisesine naklediverdi. Gerekçe de ne alakaysa güvenlikmiş. Şimdi de bir vali çıktı yine aynı gerekçeyle çocuğunu aldığı puandan 70 puan daha yüksek bir okula paraşütle indiriverdi. Veliler ayakta. Ama dinleyen kim 
     Milli Eğitim Bakanlığı duruma hakim olsa zaten bunlar yaşanmazdı. Siyasiler için belki eğitimin, yasaların, yönetmeliklerin önemi yok. Ama ya o anlı şanlı bürokratlara ne oluyor Yoksa onlarda mı bu ayrıcalıklı durumdan yararlanıyorlar 
     
Çocuklara yazık değil mi      Çocuklara en büyük kötülüğü, onları ayrıcalıklı kılan anne babaların yaptığını biliyor muydunuz Yemeyip yediren, içmeyip içiren, kendi yaşamlarını hiçe sayarak kazandıkları itibarlarını, bir çırpı da çocukları için harcayıp onları mutlu ve başaralı kılacaklarını sanan anne babaların çoğu, hata yaptıklarını ancak iş işten geçtikten sonra anlayabiliyorlar. 
     Hayatlarının her aşamasında her şeyi önlerinde hazır bulan, en iyi okullara paraşütle inen gençler, yaşamın gerçekleriyle yüz yüze geldiklerinde ya da babalarının nüfuzu azaldığında balonu sönen yıldızlar gibi bunalıma giriyorlar... 
     Kim bu çocuklar Açıklansın, okuldan atılsın demek işin en kolay yanı. Ama ya o çocukların içine düşeceği psikolojik durum Ailesinin hırsı yüzünden arkadaşları arasında neden itilip kakılır hale gelsinler Neden bir ömür boyu taşıyacağı bir damga yesinler. Bütün bunlar çok yanlış. Tıpkı şu anda olanlar gibi. 
     Peki ne yapılabilir 
     bir şey gizli kalmadığına ve kalamayacağına göre, anne babalar bu tür cinlikler yapmaktan vazgeçmeli, devlet de öğrenci ve velilerin huzurunu bozan bu imtiyazlı suni nakillere artık son vermelidir .. 
     Özetin özeti Ekonomi gibi eğitimde de güven çok önemli. ÖSS'yi kazanamayan üniversiteye, DMS'yi kazanamayan devlet memurluğuna, kurayı kazanamayan öğretmenliğe, sınavı kazanmayan da torpille koleje girerse, öğrencilere dolayısıyla da topluma güven duygusunu aşılayamaz, etik değerlere saygı göstermelerini bekleyemezsiniz .. 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
