<DOC>
<DOCNO> 64462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo12.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 1 - Göztepe 2 maç bitti 
</HEADLINE>
<TEXT>

     Birinci Süper Futbol Ligi'nde, Samsunspor, Göztepe'ye 2-1 yenildi. 
     Samsunspor, Göztepe karşısında ilk yarıyı kendi evinde 1-0 yenik kapadı. 
     Genellikle orta alan mücadelesi biçiminde geçen karşılaşmanın ilk tehlikeli atağı ev sahibi ekipten geldi. 
     7. dakikada Serkan Dökme'nin kullandığı serbest vuruşta, ceza 
     alanı içinde toplu buluşan Ertuğrul'un kafa vuruşunda, meşin yuvarlak kalecide kaldı. 17. dakikada Samsunspor savunmasının arkasına gönderilen topu Ercan'dan önce müdahale eden Zafer Biryol, kale alanı içinde Mustafa Özkan'ı topla buluşturdu. Bu futbolcunun şutunda, top direğin hemen yanından dışarı gitti. 18. dakikada Mustafa Özkan, orta alandan aldığı topla Samsunspor ceza alanına dek indi ve vuruşunda top direğin dibinden dışarıya gitti. 27. dakikada Samsunspor'da, Müslüm çıktı, yerine Vural girdi. 29. dakikada Can, Mehmet Yılmaz'dan aldığı topla kaleciyle karışı karşıya kaldı. Bu futbolcunun vuruşunda, kaleci Majdan topu kornere çeldi. 30. dakikada konuk ekip öne geçti. Bu dakikada Mehmet'in sağ taraftan kullandığı serbest vuruşu Samsunspor savunma oyuncuları ve kaleci Göksel seyredince, araya giren Cumhur, topu Zafer Biryol'un önüne bıraktı. Bu futbolcuya da yalnızca dokunmak kaldı 1-0. 31. dakikada topla ceza alanına giren Mustafa Özkan, kaleciyle karşı karşıya kaldığı pozisyonda topu dışarı atarak takımı adına önemli bir fırsatı kullanamamış oldu. 34. dakikada Samsunspor'da sakatlanan Ertuğrul çıktı, oyuna Erdinç girdi. Karşılaşmanın kalan bölümlerinde tarafların çabaları sonuç getirmeyince, ilk yarı konuk Göztepe'nin 1-0 üstünlüğüyle sona erdi. 50. dakikada topa elle müdahale eden Samsunsporlu Mehmet Nas, sarı kart gördü. . dakikada Can'ın düşürülmesiyle kazanılan serbest vuruşta, Mehmet Yılmaz'ın şutu barajdan döndü. Kenan'ın tamamladığı vuruşta top kalecide kaldı. 55. dakikada Serkan Dökme'nin ceza alanına gönderdiği topu Mehmet Yılmaz yakın mesafeden dışarı attı. 57. dakikada Göztepe'de Mkhalele'nin yerine Göksel x oyuna girdi. 58. dakikada konuk ekip farkı ikiye çıkardı. Zafer Biryol önce Ercan sonra da Baido'dan sıyrıldıktan sonra topu Mustafa Özkan'a kazandırdı. Bu futbolcunun vuruşunuda top ağlara gidince, durum 2-0 oldu. Bu dakikada Samsunpor'da Mehmet Nas yerini Phiri'ye x bıraktı. 77. dakikada Göztepe Korhan çıktı, oyuna Cem Baki x dahil oldu. 80. dakikada takımlarını protesto için sahaya atlayan bazı Samsunsporlu taraftarlar oyunun durmasına neden oldu. Karşılşama, yapılan anonsun ardından tekrar başladı. 84. dakikada Göztepe'den Mehmet çıktı, Zafer Uysal oyuna dahil oldu. 89. dakikada ev sahibi ekip farkı bire indirdi. Celil'in vuruşunda direkten dönen top savunmaya çarparak kornere çıktı. Kullanılan korner atışı sonrasında kale sahası içinde meydana gelen karambolde topa son dokunan Celil skoru 2-1 yaptı. Kalan bölümlerde iki tarafın atakları sonuç getirmeyince, Göztepe sahadan 2-1 galip ayrıldı. 
     
     Yıldız tablosu... 
     Samsunspor Göksel x, Ercan x, Ertuğrul xx Dk. 34 Erdinç x , Baidoo xxx, Mehmet Yılmaz xx, Serkan Dökme x, Mehmet Nas x, Can xx, Kenan x, Celil x, Müslüm x Dk. 27 Vural xx . 
     Göztepe Majdan xx, Tayfun xx, Mustafa Özkan xx, Zafer Biryol xxx, Erkan xx, Servet xxx, Emre Güsar xxx, Mehmet xx, Cumhur xx, Koran xxx, Mkhalele xx. 
     Gol Dk. 30 Zafer Biryol Sarı Kartlar Dk. 38 Kenan Samsunspor , Dk. 40 Mkhalele Göztepe 
     






</TEXT>
</DOC>
