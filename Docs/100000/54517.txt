<DOC>
<DOCNO> 54517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun13.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Brigitte Bardot'un Güney Korelilere çağrısı ''Köpekleri yemeyin'' 
</HEADLINE>
<TEXT>

     Ünlü Fransız film yıldızı ve hayvan hakları savunucusu Brigitte Bardot, Dünya Kupası finallerinin yapılacağı Güney Kore'ye ''köpekleri yemeye son verme'' çağrısında bulundu. 
     Güney Kore'nin MBC radyosuna demeç veren Bardot, ''Kore'nin, imajını zedeleyen köpek yeme konusunda yabancıları dinlemesi gerekir. 
     Koreliler her ne kadar evde beslenen köpekleri yemese de, köpek eti yemek Kore kültürünün bir parçasıdır. Köpekler insanların dostudur. 
     Dolayısıyla köpek eti yemek, insan yemek gibidir'' dedi. 
     Dünya Kupası finallerine katılan futbol takımlarına köpeklere yapılan kötü davranışların fotoğraflarını dağıtacağına belirten Bardot, ''Futbol takımlarının bu uluslararası olayı boykot etmelerini sağlama niyetim yok. Sadece Kore hükümetinin köpek eti yemeyi yasaklayan yasayı çıkarmasını umuyorum'' diye konuştu. 
     Japonya ile birlikte 31 Mayıs-30 Haziran tarihleri arasında Dünya Kupası finallerine evsahipliği yapacak olan Güney Kore, FIFA'nın da Uluslararası Futbol Federasyonları Birliği konuyla ilgili endişelerini önemsemiyor. 
     Ülkede etin daha yumuşak olması için yasadışı yoldan köpeği döverek, yakarak ya da asarak öldürmek yurtdışında ve hayvan hakları savunucuları arasında tepkilere yol açıyor. 
     Güney Kore hükümeti bu uygulamayı kaldıracağına söz vermişti. 
     






</TEXT>
</DOC>
