<DOC>
<DOCNO> 83822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/guncel/gun08a.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ’ın uyarısı fayda etmedi 
</HEADLINE>
<TEXT>
Doğalgaz hattına deprem konutu 
Uzmanlara göre doğalgaz borusundaki en ufak sızıntı bile faciaya yol açabilir... 
     HARUN GÜREK Ankara 

     Marmara depreminin ardından inşa edilen kalıcı konutların BOTAŞ Ankara Bölge Müdürlüğü’nün uyarılarına rağmen doğalgaz boru hatlarının üzerine kurulduğu ortaya çıktı. Bayındırlık Bakanlığı Teknik Araştırma Müdürlüğü TAU konutların imar planlarına ilişkin haritaları BOTAŞ’a iletti. Haritada Adapazarı - Karadeniz Ereğlisi Doğalgaz Boru Hattı’nın geçtiğini belirleyen BOTAŞ hattın geçiş yollarıyla ilgili bilgileri TAU’ya gönderdi. 
     
     Sadece 10 metre 
     Ancak BOTAŞ’ın uyarıları dikkate alınmadı. BOTAŞ Müdürü Recep Arslantay, valiliği uyararak hattın Yalova Çavuşoğlu - Subaşı bölgesindeki 2. kısım konutlarının tam ortasından geçtiğini bildirdi. Arslantay, temellerin hattın 10 metre yakınına atıldığını, oysa en az 75 metre mesafe olması gerektiğine dikkat çekti. Uzmanlar boru hatlarının 75 bar basınca sahip olduğunu belirterek "Hatta sızıntı sonucu oluşabilecek bir patlama, binlerce tonluk bir kütleyi yüzlerce metre havaya fırlatarak büyük tahribat yaratacaktır" dedi. 
     



 GÜNCEL 





















</TEXT>
</DOC>
