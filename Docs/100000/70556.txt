<DOC>
<DOCNO> 70556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sondun16.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan Hakları İzleme Komitesi ''Afganistan'da kötü muamele var'' 
</HEADLINE>
<TEXT>

     Afganistan'ın kuzeyinde, kötü muameleye maruz kalan binlerce Peştu'nun evlerini terketmek zorunda kaldığı bildirildi. 
     İnsan Hakları İzleme Komitesi'nin Human Rights Watch 
     Afganistan'ın başkenti Kabil'de açıkladığı raporda, Peştuların kuzeydeki silahlı siyasi gruplar tarafından öldürülme, cinsel şiddet, kaçırılma ve mallarının yağmalanması gibi muameleye tabi tutuldukları belirtildi. 
     New York merkezli komitenin raporunda, ''Devam eden şiddet ve yıldırma kampanyası, binlerce Peştu'yu köylerini terketmeye zorluyor'' denildi. 
     Afganistan nüfusunun yüzde 40'ını oluşturan Peştular, kuzeyde azınlık durumunda bulunuyor. Bölgede Tacik, Özbek ve Hazaralar çoğunlukta yaşıyor. 
     Peştuların hakimiyetindeki Taliban rejiminin devrilmesinden bu yana, Afganistan'da kurulan geçici yönetim bu etnik grubu devrilen rejimle işbirliği yapmakla suçluyor. 
     BM Mülteciler Yüksek Komiserliği, bir süre önce, etnik çatışmadan dolayı kuzeyden çoğu Peştu 20 bin kadar kişinin evini terketmek zorunda kaldığını açıklamıştı. 
     






</TEXT>
</DOC>
