<DOC>
<DOCNO> 95680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun20.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Pakistan'dan diplomatlarını çekiyor... 
</HEADLINE>
<TEXT>

     Almanya, Pakistan'ın kuzeyinde dün el bombalı saldırı sonucu meydana geldiği tahmin edilen 7 Alman turistin yaralandığı patlamanın ardından, Karaçi konsolosluğundaki diplomatik personelinin çoğunu geri çekme kararı aldı. 
     Diplomatik kaynakların açıklamalarına göre, Almanya, güvenlik kaygılarından dolayı, Karaçi konsolosluğundaki personelinin sayısını 10'dan 4'e düşürecek. 
     Karaçi'deki Alman diplomatların ülkelerine ne zaman döneceği belirtilmezken, söz konusu kararın İslamabad'daki Almanya Büyükelçiliği personeli için geçerli olmadığı kaydediliyor. 
     Pakistan'ın kuzeyinde tarihi bir bölgede el bombalı saldırının yol açtığı tahmin edilen patlamada, çoğunluğu Alman ve Avusturyalı turist 13 kişi hafif yaralanmıştı. 
     





</TEXT>
</DOC>
