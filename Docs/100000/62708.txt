<DOC>
<DOCNO> 62708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/spor/spo06.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemleri aldı bir telaş 
</HEADLINE>
<TEXT>

MHK’nın, talimat gereği Süper Lig’den düşüreceği 8 isim arasına girmemek için hakemler alarma geçti 
     CEMAL ERSEN 

     HAKEM camiasında sezon sonunda kıyamet kopacak. MHK’nın 36 kişilik "Süper Lig" kadrosunu sezon sonunda 28’e indirme kararından sonra, düşecek 8 isim arasına girmemek için müthiş bir mücadele ve kulis faaliyeti yaşanacak. Genel Kurmay Başkanlığı’nın isteğiyle asker hakemlerin kademeli olarak çekilmeleri yolundaki talimat gereği yüzde 33’lük azalma yaşanacak olması FIFA kokartlı bazı isimleri ve TSK kadrosundaki 12 hakemi sıkıntıya sokacak. 
     FIFA kokartlı Bülent Uzun, Erol Ersoy ve Mustafa Çulcu’nun yanı sıra TSK mensubu Ferhat Gündoğdu, Ali Uluyol, Harun Yiğit, Sadık İlhan, Şahin Taşkınsoy, Sebahattin Bitirim, Sebahattin Şahin ve İsmet Arzuman arasından dört kişi sezon sonunda kadro dışı kalacak. Yaş sınırına gelen Kadir Tozlu ve Murat Ilgaz, ilk yarıda az maç verilen Çetin Sarıgül, İbrahim Çınar, Ali Şahan ve görev almayan Reha Biçici’nin de durumları tehlikede. 
     



 SPOR 





















</TEXT>
</DOC>
