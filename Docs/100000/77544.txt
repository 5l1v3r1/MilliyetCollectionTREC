<DOC>
<DOCNO> 77544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun27.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas "Cenin'de çatışmalar sona erdi" 
</HEADLINE>
<TEXT>

     Hamas örgütü, Batı Şeria'daki Cenin mülteci kampındaki çatışmaların sona erdiğini bildirdi. 
     Hamas'ın üst düzey yetkililerinden Cemal Ebu El Hayca, kamptan telefonla Reuters'e yaptığı açıklamada, İsrail askerlerinin kuşattığı silahlı Filistinlilerin çatışmaya son verdiğini söyledi. 
     Ebu El Hayca, ''Çatışma bitti. Çok sayıda şehit var. Birçoğu tutuklandı. İsrailliler denetimi tamamen ele geçirdi ve daha fazla çatışma yok'' dedi. 
     Bölgedeki görgü tanıklarının verdiği bilgiye göre, İsrail askerleri, evlerin boşaltılmasını istedi ve evleri buldozerlerle yıktı. 
     İsrail ordusu, Cuma gününden bu yana kanlı çatışmaların meydana geldiği Cenin mülteci kampında kontrolün sağlanmak üzere olduğunu açıklamıştı. 
     






</TEXT>
</DOC>
