<DOC>
<DOCNO> 83915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun35.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün'de ilk kez bir kadın kocasını boşadı 
</HEADLINE>
<TEXT>

     Ürdün'de ilk kez bir kadın kocasını boşadı. 
     Şeriat mahkemesinin bir yetkilisi, yalnızca isminin baş harfini S verdiği kadının, geçen hafta kocası M'yi boşadığını söyledi. 
     Ocak ayında medeni yasada yapılan değişiklikle kadınlara boşanma davası açma hakkı tanınmıştı. Yasa değişikliğinden önce, yalnızca erkeklerin boşanma talebinde bulunma hakları vardı. 
     Mahkemenin çifti barıştırmaya çalıştığı, ancak 3 yıllık evlilikleri boyunca kocasını hiç sevmediğini söyleyen kadının boşanma isteğini yinelediği bildirildi. 
     Erkeğin, evlenirken, ayrılmaları halinde karısına ödemeyi taahhüt ettiği 7 bin doları vermeme şartıyla boşanmayı kabul ettiği belirtildi. 
     





</TEXT>
</DOC>
