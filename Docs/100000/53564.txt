<DOC>
<DOCNO> 53564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sondun08.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze'de top mermisi patladı, 4 çocuk öldü 
</HEADLINE>
<TEXT>

     Gazze Şeridi'ndeki Han Yunus Filistin mülteci kampında bir ilkokul yakınında bu sabah meydana gelen patlamaya İsrail tank ateşinin değil, çocukların bularak oynadığı bir top mermisinin neden olduğu bildirildi. 
     Amerikan ''Associated Press'' ajansı, Filistinli güvenlik komutanı Albay Halid Ebu El Ula'nın mülteci kampında bir ilkokul yakınlarına İsrail tank atışının olduğu açıklamasını daha sonra geri çektiğini ve ölen çocuk sayısının 5 değil 4 olduğunu bildirdi. 
     Ebu El Ula, 7-14 yaş arasındaki çocukların, İsrail'e ait bir top mermisi bularak oynadığı sırada merminin patladığını açıkladı. 
     Ebu Ula, daha önce patlamaya bir İsrail tank ateşinin neden olduğunu açıklamıştı. 
     Patlamada, aynı aileden olduğu belirtilen 4 çocuğun öldüğü, 1 çocuğun da yaralandığı kaydedildi. 
     İsrail ordusu da bölgede bu sabah herhangi bir şekilde ateş açılmadığını açıkladı. 
     






</TEXT>
</DOC>
