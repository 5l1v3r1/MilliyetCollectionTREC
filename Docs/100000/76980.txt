<DOC>
<DOCNO> 76980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/soneko03.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide büyük revizyon... 
</HEADLINE>
<TEXT>

     Hükümet, vergi alanında ard arda köklü değişikliklere gitmeye hazırlanıyor. İlk aşamada özel tüketim vergisi ÖTV ile sermaye olarak konulan paraların kaynağının sorulmamasına ilişkin yasal düzenleme hayata geçirilecek. 
     14 dolayında vergi ve fon 
     kesintisini ÖTV adı altında toplayan Özel Tüketim Vergisi taslağı, bugünlerde Bakanlar Kurulu'nda ele alınıp, TBMM'ye sevkedilecek. Yeni düzenleme ile KDV'de yüzde 26 ve 40'lık tarifeler uygulamadan kalkarken, otomobilden yüzde 18 KDV'nin yanısıra, motor silindir hacimlerine göre yüzde 20 ile 40 arasında değişen oranlarda ÖTV alınacak. Buzdolabı, televizyon gibi ürünler de yüzde 7 ÖTV'ye tabi tutulacak. Bu dönemde ÖTV'nin yanısıra özellikle yurtdışında bulunan paraların Türkiye'ye getirilmesini amaçlayan bir başka düzenlemeye daha gidilecek. Bu düzenleme ile bankalar ve diğer şirketler dahil, sermaye olarak konulan paralar ''Nereden Buldun''a tabi tutulmayacak. Bunun için 6 aydan az olmamak üzere bir süre tanınacak. Belirlenen süre içinde dışarıdan gelen ya da daha önce kayıtlarda gözükmeyen paraların sermaye olarak konulması durumunda bunların kaynağı sorulmayacak. Buradan hareketle bu tür paralar için vergi incelemesi yapılmayacak. 
     
     Gelir vergisi oraenları da değişecek 
     Hükümet, IMF'ye de verilen taahhüt çerçevesinde Sonbaharda ise çok daha köklü bir vergi reformuna gidecek. En geç Ekim ayında TBMM'ye sevkedilmesi, 1 Ocak 2003'de ise uygulamaya sokulması planlanan pakette, gelir vergisi tarifelerinden, işçi ve memurun vergi iadesine, faiz gelirlerinin vergilemesinden muafiyet ve istisnaları sınırlamaya kadar pek çok husus yeralacak. 
     İkinci vergi paketinde yeniden düzenlenmesi beklenen vergiler ile bu konuda düşünülen değişiklik önerileri şöyle 
     149   Gelir vergisi Tarife ve oranlar değişecek Halen ücretliler için 
     yüzde 15 ile yüzde 40, diğer gelir vergisi mükellefleri için de yüzde 20 ile 45 arasında uygulanan 2 ayrı vergi tarifesine son verilmesi üzerinde duruluyor. Gelirler Genel Müdürlüğü yetkilileri, tek tarifenin yüzde 20 ile 45 olarak uygulanması, ancak yüzde 10'luk fon payının kalkması görüşünü taşıyor. Bu ise halen vergi tarifesi yüzde 15'den başlayan işçi ve memurların vergi yükünün 5'er puan artması sonucunu yaratıyor. 
     149   2. ücretler beyan kapsamına girecek Yeni düzenleme ile ikinci 
     bir işverenden alınan ücretler için gelir vergisi beyannamesi verilmesi ve bunlardan tarife uyarınca vergi alınması öngörülüyor. 
     149   Vergi iadesi 1 Ocak 2003'den itibaren işçi ve memurlara vergi 
     iadesi uygulamasının kaldırılması da yeni paketin bir diğer unsurunu oluşturuyor. Bu durumda, emeklilerde iade devam edecek, ancak işçi ve memurlar bu yıl topladıkları fatura ve fişler için 2003 yılı Ocak ayında son kez gider indirimi bildiriminde bulunacak. Vergi iadesinden doğan kaybın ise özel indirim oranlarında artış ya da başka bir formülle telafi edilmesi düşünülüyor. 
     149   Faiz gelirleri tümüyle beyanname kapsamına alınacak Halen 
     miktarı ne olursa olsun gelir vergisi beyannamesi verilmeyen mevduat faizi ve repo gelirleri de yeni yıldan itibaren beyanname kapsamına girecek. Böylece bütün rant gelirleri, gelir vergisi tarifesi uyarınca vergilenmiş olacak. 
     149   Stopaj oranları değişecek Yasa gerektirmeyen, Bakanlar 
     Kurulu'nun yetkisinde bulunan bu alanda yapılacak düzenleme ile halen yüzde 1 ile yüzde 25 arasında değişen 6 ayrı stopaj oranı, teke düşürülecek. 3 ay vadeli mevduata da, döviz tevdiat hesabına da, repoya da, diğer gelir kalemlerine de tek stopaj uygulanacak. 
     Aynı şekilde halen değişik kalemler altında 3 ayrı limit olarak uygulanan beyan sınırları da tek rakama dönüştürülecek. 
     149   Enflasyondan arındırma yöntemi değişecek. Türk Lirası faizin 
     stopajına da enflasyondan arındırma gelecek. Maliyeciler, halen döviz tevdiat hesaplarında kur farkından değil, sadece faizden stopaj alındığına dikkat çekerek, şu açıklamada bulundular ''Döviz hesaplarında tasarruf sahibi kurdan da bir gelir elde ediyor. Ama sadece faiz vergilendiriliyor. Diğer yandan TL hesaplarında faizin tümünden stopaj kesiliyor. Türk Lirası mevduatın faizinin vergilendirilmesinde de enflasyondan arındırma düşünüyoruz. Bunun için 3 ay ve üstü hesapları baz alacağız. Yöntemi konusunda da bankacılarla oturup konuşacağız.'' 
     149   İstisna ve muafiyetler daraltılacak Öncelik de yatırım indirimi 
     ile serbest bölgelerdeki vergi muafiyetlerine verilecek. Halen yüzde 40, 60, 75, 100 ve 200 oranlarının bulunduğu yatırım indiriminde tek orana geçilecek. Bu oran da yüzde 30 ile 40 arasında bir rakam olacak. Sistem otomatik işler hale gelecek. Teşvik belgesi kalkacak. Büyük vergi kaybına yolaçtığı belirtilen serbest bölgelerdeki vergi muafiyetleri de 1-2 istisna dışında kaldırılacak. 
     149   Diğer istisna ve muafiyetler de tek tek gözden geçirilecek. 
     İrtibat bürolarında çalışanların gelir vergisi istisnası son bulacak. 
     149   Temettülerin vergilemesi Kurum gelirlerinin vergi yükü 
     düşürülecek. Bu çerçevede temettülerin vergilemesi yeniden düzenlenecek. Halen sadece kurumlar vergisi ödeniyor ve temettü dağıtılmıyorsa yüzde 33'lük bir vergi yükü oluşuyor. Kurumun ödediği verginin yanısıra, dağıtılan temettülerin vergilendirilmesi ile yüzde 66'ya ulaşan bir vergi yükü ile karşı karşıya kalınıyor. Yeni düzenlemede kar dağıtılmıyorsa vergi yükü yüzde 33'de kalacak. Ancak ortağa nakit para da, hisse senedi de verilse toplam vergi yükü yüzde 50'yi aşmayacak. 
     149   Enflasyon muhasebesi Yeni yılda enflasyon muhasebesi de hayata 
     geçirilecek. 
     






</TEXT>
</DOC>
