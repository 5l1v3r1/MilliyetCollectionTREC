<DOC>
<DOCNO> 53980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/guncel/gun06.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemin ettim bir kere 
</HEADLINE>
<TEXT>

Sivas’ta düzenlenen 24 Kasım Öğretmenler Günü törenlerinde mesleğe yeni başlayan 20 öğretmen, Türk Bayrağı üzerine el koyarak yemin etti 
     DOĞAN HABER AJANSI 

     24 Kasım Öğretmenler Günü tüm yurtta kutlanırken bazı ilginç görüntülere de sahne oldu. 
     Öğretmenlerin halay çektiği İzmir’de İzmir Milletvekili Işılay Saygın, İzmir Valisi Alaattin Yüksel, Ege Ordu Komutanı Orgeneral Hurşit Tolon’un da katılımıyla yapılan törende bir cep telefonu çaldı. 
     
     Vali’den cep eleştirisi 
     Vali Yüksel, saygı duruşu sırasında çalan telefonun sahibini eleştirerek, "Teknoloji, çağdaş insanı yetiştirmeyle değer kazanır. Son teknoloji cep telefonu, böyle bir ortamda çalınca hiç hoş olmuyor ve eğitimsizlik öne çıkıyor" dedi. 
     
     Kırıkkale’de olay 
     Kırıkkale’deki törenlerde de aday öğretmenler yemin ettiler. 
     Eğitim - Sen’e mensup eğitimciler ise protesto gösterisi yaptılar. Eğitim - Sen Şube Başkanı Yüksel Şahin, şunları söyledi 
     "24 Kasım Sözde Öğretmenler Günü. Diyoruz ki, siz gerçekten öğretmenleri, eğitimi savunuyorsanız, önce öğretmene yaşayabilecek bir ücret verin. Öğretmeni açlık sınırına mahk m edenlerin verdiği Öğretmenler Günü’nü kabul etmiyoruz." 
     
Önce yemin, sonra imza      Sivas Atatürk Kültür Merkezi’ndeki törenler sırasında mesleğe yeni başlayan 20 öğretmenin, sahnede Türk Bayrağı üzerine el koyarak meslek yemini etmesi dikkat çekti. Yemin töreninin tamamlanmasından sonra sahne arkasına geçen genç öğretmenler, sözlü olarak ettikleri yeminlerin altına tek tek imzalarını attılar. 
     
Soğuğa dayanamadı, bayıldı      Eraydın AYTEKİN SİVAS DHA 

     Sıcaklığın eksi 20 dereceye düştüğü Sivas’ta Cumhuriyet Meydanı’nda düzenlenen 24 Kasım Öğretmenler Günü töreninde anıt önünde bayrak tutan öğrencilerden Ufuk Aslan soğuk nedeniyle bayıldı. Başı karla ovulan ve hastaneye kaldırılan Aslan’ın durumunun iyi olduğu belirtildi. 
     



 GÜNCEL 



















</TEXT>
</DOC>
