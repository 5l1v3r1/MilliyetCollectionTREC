<DOC>
<DOCNO> 76060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/dunya/adun.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgda yer kalmadı 
</HEADLINE>
<TEXT>

İsrail işgali altındaki Ramallah’ta morgda yer kalmayınca ölüler hastanenin bahçesine gömülmeye başlandı. İsrail tanklarının son hedefi Batı Şeira’daki Nablus 
     DIŞ HABERLER SERVİSİ 

     Filistin Özerk Yönetimi lideri Yaser Arafat’ın kararg hında kuşatıldığı Ramallah’ta İsrail işgali beşinci gününü de geride bırakırken, kentteki hastanede bulunan morgda yer kalmayınca ölüler hastanenin bahçesine gömülmeye başlandı. 
     Ramallah Merkez Hastanesi Başhekimi, İsrail işgali sırasında ölenleri, morgda yer kalmaması ve mezarlığa ulaşmanın olanaksızlığı nedeniyle bahçeye gömmeye başladıklarını belirtti. 
     Hastane kaynakları, "Şu ana kadar İsrailliler tarafından öldürülmüş 28 kişinin cesedini bulduk. Onları ambulanslarla dışarı çıkaramadığımız için cenazeleri bahçeye gömüyoruz" dediler. 
     İsrail’in "Sur" operasyonu ile ilgili dünkü gelişmeler ise şöyle 
     
     Kiliselere saldırı 
     Beytüllahim’de 20’si yaralı 150 silahlı Filistinlinin bir kiliseye sığınması üzerine İsrail askerleri baskın düzenlediği birçok kiliseye ateş açtı. Katolik Santa Maria Kilisesi’ne düzenlenen baskında "1 rahibe öldü, 6 rahibe de yaralandı" yolundaki haber doğrulanmadı. 
     
     180 Filistinli teslim 
     İsrail askerlerinin üç gün kuşatma altında tuttuğu, Filistin’in Batı Şeria Güvenlik Şefi Cibril Recep’in kararg hındaki 180 Filistinli teslim oldu. Beytunya köyündeki kararg hta 250 kadar sivil personel olduğu bildirilmişti. 
     
     700 gözaltı 
     İsrail ordu sözcüsü Tuğgeneral Ron Kitrey, "Ramallah’ta çeşitli derecelerde öneme sahip arananların büyük çoğunluğu dahil 700’den fazla kişiyi gözaltına aldık" dedi. 
     
     İşbirlikçiler’e idam 
     Beytüllahim’de İsrail ile işbirliği yaptığı öne sürülen 3 Filistinli, bir karakolda idam edildi. İdamların, İsrail ordusunun Beytüllahim’i kuşattığı sırada infaz edildiği belirtildi. 
     
     AB diplomatlarına engel 
     İsrail, 14 AB diplomatının Ramallah’a girmesine izin vermedi. İsveç’in İsrail Başkonsolosu Catherina Kipp, diplomatların Ramallah’ta bulunan AB vatandaşlarına gıda, su ve tıbbi malzeme götürmekte olduklarını söyledi. 
     
     Tanklar Nablus civarında 
     İsrail tankları, Ramallah, Kalkilya, Tulkarim ve Beytüllahim’den sonra dün de Cenin kenti, Gazze Şeridi güneyindeki Refah kentine girdi. İsrail tanklarının ayrıca Batı Şeria’nın en büyük kenti olan Nablus yakınlarında toplanmaya başladığı bildirildi. 
     
Petrol silahı yine gündemde      DIŞ HABERLER SERVİSİ 

     İsrail’in Filistin kentlerinde sürdürdüğü işgal operasyonuna tepki olarak Arap ülkelerinin Batı’ya karşı 1973’tekine benzer bir petrol ambargosu uygulaması yönündeki öneriler, Arap dünyası ve İran’da yüksek sesle dile getirilmeye başlandı. 
     Irak Devlet Başkanı Saddam Hüseyin’in Baas Partisi’nden yapılan açıklamada, "Düşmanla İsrail savaşta petrolü silah olarak kullanın. Amerika ve Siyonistlerin saldırganlığına karşı onurumuz ve yaşamımızı korumak için petrol silahının kullanılmaması anlamsız olur" denildi. Bu açıklamaya ilk olumlu tepki Irak ile yıllarca savaşan İran’dan geldi. Malezya’daki İslam Konferansı Örgütü İKÖ toplantısına katılan İran Dışişleri Bakanı Kemal Harrazi, "İslam ülkeleri petrol silahını kullanmak istiyorlarsa, bu çok etkili bir yöntem olur" dedi. 
     
     OPEC karşı çıktı 
     Bu arada Petrol İhraç Eden Ülkeler’in OPEC Viyana’daki merkezinden yapılan açıklamada, "Petrol’ün silah olarak kullanılması düşünülemez" denildi. 
     
Ham petrol fiyatları fırladı      ABD’nın Irak’a harek t düzenlemesi olasılığı yüzünden zaten yükselişe geçen ham petrol fiyatları, İsrail - Filistin çatışmasının tırmanmasıyla son altı ayda ilk kez 27 dolar seviyesinin üzerine çıktı. New York Ticaret Borsası’nda petrolün varil fiyatı 27.52 dolara kadar yükseldi. Petrol fiyatlarındaki hareketlenme, petrol şirketlerinin hisselerine de değer kazandırdı. Altın fiyatları da uluslararası piyasalarda petrole bağlı olarak arttı. 
     



 DÜNYA 











</TEXT>
</DOC>
