<DOC>
<DOCNO> 78147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/akyol.html </URL>
<DATE> 2002/04/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yahudi ve İsrail 
</HEADLINE>
<TEXT>

     ANTİ SEMİTİZM, yani Yahudilerin tabiaten kötü oldukları şeklindeki hurafe 
     Onunla gençliğimde kısa bir süre için ben de tanışmıştım. "Siyon Protokolleri" denilen bir kitap vardı. Yahudilerin dünya egemenliği için hazırladıkları gizli plandı bu 
     Marks Yahudi idi, öyleyse komünizmi "Siyon dünya egemenliği" için uydurmuştu. "Siyon Protokolleri"nde "ihtilalimizi yaptırmak için şehirleri proletarya ile kuşatacağız" deniliyordu İşte gecekondular kıpırdıyor, DİSK'li 'proleter' yığınları her gün bir olay çıkarıyordu Tam "Protokoller"de planlandığı gibi 
     Bilimsel metodlarla düşünmüyorsanız, bütün paranoyalar çok kolay kanıt bulur 
     Sonra, Giovanni Pappini'nin "Gog"larını okudum. Yahudi Einstein'ın "izafiyet teorisi" milletlerin ve dinlerin mutlak inançlarını yıkmak içindi Artık 'doğru' kalmamıştı, her şey "izafi" idi işte 
     Yahudi Freud'un amacı da "libido" falan uydurarak aileyi yıkmaktı 
     Vesaire... vesaire... 
     
     HİLMİ Ziya Ülken'in "Yahudi Meselesi" adlı kitabında görmüştüm ki, ortaçağda feodal Hıristiyan Avrupa'da Yahudilerin toprak sahibi olması yasaklandığı için, onlar da ticaret, sanat ve entelektüel faaliyetlere yönelmişlerdi. 
     Bu alanlardaki muhteşem başarıları bundandır. 
     "Protokoller"i Çar'ın gizli polisi Ohrana uydurmuştu Rusları Yahudilere karşı kışkırtmak için 
     Einstein'ın izafiyet teorisi olgularla kanıtlandığı gibi, 'spiritüalist' fizikçiler tarafından materyalist determinizmi eleştirmek için de kullanılıyordu. Freud'u ehliyetle eleştiren büyük psikolog ve düşünür Erich Fromm da Yahudi idi... 
     Osmanlı tarihindeki pozitif rolleri bellidir. Değerli bilim tarihçimiz Prof. Ekmeleddin İhsanoğlu, göstermiştir ki, İspanya'dan gelen Yahudiler sadece ticareti geliştirmemiş, eski İslam bilim ve felsefesini de Osmanlı'ya getirmişlerdi 
     Cumhuriyet tarihimizde bir Prof. Avram Galanti'ye, bir "500. Yıl Vakfı"na saygı duymamak mümkün mü 
     
     İSRAİL başka bir meseledir... 
     Yahudi düşmanlığı bir cinnettir ama İsrail devletinin siyonizm politikaları ayrı bir şeydir. Hele de Şaron Bir tür "Miloşeviç psikolojisi" ile davranıyor, adeta tarihin, 'holokost'un intikamını alıyor 
     İşgalci İsrail ordusu sadece Cenin'de 250 sivil Filistinliyi öldürmüştür. 
     Oslo Andlaşması, Filistin devletinin 1999'da kurulmasını ve İsrail'in bu devletle masaya oturarak Kudüs'ün statüsünü görüşmesini gerektiriyordu. 
     Yani Kudüs, statüsü belirlenmemiş, siyasi bir sorundur. 
     Ama dün, barış için ricada bulunmaya geldiği anlaşılan Amerikan Dışişleri Bakanı Powell'ın yanında Şaron, Kudüs'ü "İsrail'in ebedi başkenti" ilan ediverdi Ne hakla 
     Militarizmin, katliamın, iki haftalık işgalde 4 bin Filistinlinin tutuklanmasının amacı belli... 
     Şaron, Hitler gibi bilek büküp toprak gasp etme siyaseti güdüyor. Haydutluktur bu... 
     Yitzak Rabin ne kadar saygıya layıksa, 'haydut' Şaron da o kadar lanete müstahaktır. 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
