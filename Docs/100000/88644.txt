<DOC>
<DOCNO> 88644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo22.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tyson-Lewis yumruk yumruğa      DÜNYA ağır sıklet unvan maçında iki dev Mike Tyson ile Lennox Lewis karşı karşıya geliyor. Merakla beklenen büyük randevu, ABD’nin Memphis kentinde, TSİ 04.00’te başlayacak ve Star’dan naklen yayınlanacak. Sıradışı kişiliğiye gündemden inmeyen Tyson, halen WBC Dünya Boks Konseyi ve IBF Uluslararası Boks Federasyonu kemerlerini taşıyan Lewis’i yeneceğini iddia etti. 
     
81.5 trilyon havuzdan aktı      FUTBOL Federasyonu, geçen sezon televizyon naklen yayınları nedeniyle kulüplere toplam 81 trilyon 480 milyar 375 milyon 512 bin 500 lira para dağıttı. Ligde şampiyonluk yaşayan ekiplerden Beşiktaş, Fenerbahçe ve Galatasaray pastadan 10 trilyon 843 milyar 800’er milyon lira alırken, Trabzonspor ise 8 trilyon 388 milyar 975 milyon lira gelir elde etti. 
     
Rota değişti      ANKARAGÜCÜ, Ersun Yanal’dan sonra yardımcıları hakkında da Futbol Federasyonu’na şikayette bulundu. Yanal’ın imzaladığı taahhütnameye rağmen Gençlerbirliği’ne gitmesinin ardından hukuksal süreci başlatan yönetim, sözleşmeleri 2003’te bitecek olan Mesut Bakkal, Metin Bayındır ve Özcan Bizati’ye kendilerinden başka kulüpte çalışma izni verilmemesini talep etti. 
     
Ferrari fark attı      GRAND Prix heyecanı, iki hafta aradan sonra dün start aldı. Kanada Grand Prix’inde bugün sıralama turları yapılacak, yarın da dev mücadele gerçekleşecek. Dünkü idman derecelerinde Ferrari’den Barrichello 1 16.930 ile birinci, Michael Schumacher, 1 16.991 ile ikinci sırayı alarak rakiplerine gözdağı verdi. Montreal Pisti’ndeki büyük yarış öncesi Schumacher 60 puanla zirvede bulunuyor, 27’şer puanla McLaren’den Ralf Schumacher ve Montoya ikinciliği paylaşıyor. 
     
Nike’ta final      HAVA muhalefeti nedeniyle ertelenen NIKE Scorpio K.O’nun final maçı bu akşam saat 20.15’te eski Galata Köprüsü’nde yapılacak. Kazanan ekibin Berlin’de ülkemizi temsil edeceği maçı izlemek isteyenler için saat 18.30’da Taksim AKM, Kadıköy, Haldun Taner Sahnesi ve Bostancı Deniz Otobüsü iskelesi önünden otobüsler kaldırılacak. 
     



 SPOR 





































</TEXT>
</DOC>
