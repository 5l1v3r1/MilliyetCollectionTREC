<DOC>
<DOCNO> 76698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/dunya/dun02.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit Soykırım’ alınganlık yarattı 
</HEADLINE>
<TEXT>

     ANKARA Milliyet 

     Başbakan Bülent Ecevit, Ankara’yı ziyaret eden Danimarka Başbakanı Andres Fogh Rasmussen ile dün düzenlediği ortak basın toplantısında, İsrail’in Filistin’deki operasyonunu tanımlarken kullandığı "soykırım" ifadesine ilişkin bir soruyla da karşılaştı. Ecevit, tepki toplayan ifadesine şu cümlelerle açıklık getirdi "İsrail ile ilişkilere çok önem veririz. Demeçlerimde kesinlikle İsrail halkını kastetmedim. Fakat İsrail yönetiminin tutumu bütün dünyada tepki toplamaktadır. Üzüntü ve beklentileri olabildiğince belirgin kelimelerle dile getirmem alınganlıklara neden olmuş olabilir." 
     
     İsrail’den serzeniş 
     Dışişleri Bakanlığı ile temasa geçen İsrail’in Ankara Büyükelçisi David Sultan, Türkiye - İsrail ilişkilerinin bulunduğu noktada böyle bir nitelemenin kullanılmaması gerektiği yolunda görüş bildirdi. 
     



 DÜNYA 













</TEXT>
</DOC>
