<DOC>
<DOCNO> 65608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/ekonomi/aeko.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara müdahale yetkisi niyet’te var 
</HEADLINE>
<TEXT>

Dolardaki düşüşün ekonomiye zarar verir boyutlara ulaştığını belirten Devlet Bakanı Toskay, 'IMF'ye taahhütlerimiz müdahaleyi engellemiyor. Merkez Bankası müdahale edebilir' dedi 
     EKONOMİ SERVİSİ 

     Dış ticaretten sorumlu Devlet Bakanı Tunca Toskay, dolar fiyatının düşebileceği kadar düştüğünü bildirerek, "Daha aşağıya düşmesi ekonomi açısından olumsuz olur, çünkü, ülkemizde enflasyon halen yüksek" dedi. 
     Kurlarla ilgili olarak Milliyet'in sorularını yanıtlayan Toskay, "Bizim IMF'ye program açısından bir alt rezerv tabanı mükellefiyetimiz var, hedef olarak. Ama üst rezerv olarak bir taahhüt sırımız yok. Merkez Bankası isterse buna müdahale edebilir" dedi. 
     "Benim kanaatime göre 1 milyon 400 bin lira makul görünüyor" diyen Toskay, doların 1 milyon 300 bin liranın altına inmesinin 'sakıncalı' olacağını söyledi. Toskay, "Ekonomiyle ilgili olarak kanaatimizi söylüyoruz. Tabi doların 1 milyon 300'ün altına inmesi Türkiye'nin dış ticareti açısından sakıncalı" dedi. 
     
     'İthalat canlanmaya başladı' 
     İhracatçılar Meclisi Başkanı Oğuz Satıcı'nın, 'İhracatçı bu kurlarla artık zarar yazıyor' sözünün hatırlatılması üzerine, "Aynı kanaatteyim. Biz 2000’de bunu yaptık ama enflsayonla mücadele diye bir hedefimiz vardı. TEFE yüzde 32 - 33 aralığına kadar indi. Ancak böyle bir hedef için kurdan fedek rlığa dayanan bir programdı. Ama bugün böyle bir şey olmadığına göre, kur konusunda daha dikkatli olmamız gerekir. Özellikle dış ticareti olumsuz etkiliyor, ithalat da canlanmaya başladı" diye konuştu. 
     
Rahatlamak için erken’      Devlet Bakanı Kemal Derviş, "Bir daha kriz yaşamayacağız ama 2002 zor bir geçiş yılı olacak" dedi. Derviş CNBC - E'ye yaptığı değerlendirmede "Bunalımlı günler geride kaldı. Ancak istediğimiz büyüme hızını gerçekleştirmek de o kadar kolay olmayacak" derken Bankacılık Yasası ile ilgili bir soru üzerine şöyle konuştu "Tartışma olması doğal. Türkiye, ağır bir borç yükü altında. Dolayısıyla çok kısa vadeli rahatlamayı beklemek gerçekçi olmaz." 
     
     Dünya Bankası kredisi martta 
     Dünya Bankası'nın 1 milyar 350 milyon dolarlık program amaçlı finans ve kamu sektörü uyum kredisi PFPSAL mart ayı başına kaldı. Dünya Bankası'ndan dün yapılan açıklamaya göre, Banka’nın Yönetim Kurulu mart başında toplanarak krediyi görüşecek. Dünya Bankası yönetiminin daha önce bu krediyi görüşmek üzere, önce aralık ayında, ardından ocak ayı sonunda ya da Şubat ayı başında toplanması planlanmıştı. 
     



 EKONOMİ 
















</TEXT>
</DOC>
