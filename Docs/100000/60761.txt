<DOC>
<DOCNO> 60761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur23.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kar yağışı hız kesti... 
</HEADLINE>
<TEXT>

     İstanbul'da dün sabah başlayan ''yoğun kar yağışı'', bugün öğle saatlerinde etkisini azaltarak, ''aralıklı kar yağışına'' dönüştü. 
     Meteoroloji Bölge Müdürlüğü'nden yapılan yazılı açıklamaya göre, İstanbul'da dün sabah başlayan ve gece boyunca etkili olan yoğun kar yağışı, bugün öğle saatleri itibariyle etkisini azaltarak, aralıklı kar yağışına dönüştü. 
     Bugün ve yarın Trakya genelinde parçalı bulutlu hava hakim olacak. 
     İstanbul ve Marmara'nın doğusunda kar yağışı sürecek, yağışlar Marmara'nın doğusunda yoğun kar şeklinde devam edecek. 
     İstanbul genelinde aralıklı kar yağışı bugün ve yarın da devam edecek. Kar yağışı yarın etkisini azaltarak, kar serpintisi şeklinde görülecek. Pazartesi günü ise İstanbul'da kar yağışı beklenmiyor. 
     Gece en düşük sıcaklık sıfırın altında 2-4 arasında, yarın en yüksek sıcaklık ise 0 ile 2 derece arasında değişecek. Rüzgar, kuzeyden orta, zaman zaman kar yağışıyla birlikte kuvvetli esecek 
     






</TEXT>
</DOC>
