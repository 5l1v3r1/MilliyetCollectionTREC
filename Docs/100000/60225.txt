<DOC>
<DOCNO> 60225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo20.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Bushi ile flörtte... 
</HEADLINE>
<TEXT>

     Trabzonsporlular, ikinci yarı hazırlıkları için bugün Antalya'ya geldi ve ayağının tozuyla ilk çalışmasını yaptı. 
     Antalya'nın Kundu bölgesinde kampa giren Trabzonspor, ilk çalışmasını teknik direktör Peter Brigiel ile Zafer, Agustine ve Brezilyalı futbolcularından yoksun yaptı. Antrenör Ahmet Akcan nezaretinde ilk çalışmasını kaldıkları otelin futbol sahasında yapan Trabzonspor'da, futbolcuların oldukça hırslı oldukları görüldü. 
     Trabzonspor yöneticisi Serdar Bali, 13 Ocak'a kadar sürecek kamp çalışmalarında ikinci yarıya günde çift idman yaparak hazırlanacaklarını belirterek, ''Antalya'da düzenlenecek Varsak Turnuvası'na katılmayı hedefliyoruz. Bu turnuvaya Trabzonspor, Beşiktaş, Kocaelispor, Antalyaspor, Bratislavya, Sofya Levski ve Zlhoja takımları katılacak'' dedi. 
     Bali, İstanbulspor ile golcü futbolcu Buşhi konusunda anlaşma sağladıklarını, Buşhi'nin bu akşam Antalya'ya geleceğini, anlaşma sağladıkları takdirde kamp çalışmalarına katılacağını belirtti. 
     






</TEXT>
</DOC>
