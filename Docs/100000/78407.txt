<DOC>
<DOCNO> 78407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/spo06.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZ BİR EKOLÜZ’ 
</HEADLINE>
<TEXT>

Finlandiya’da Avrupa Şampiyonluğu’na uzanan Şeref Eroğlu ile Hamza Yerlikaya eleştirilere en iyi cevabı minderde verdiklerini söylediler. Eroğlu, "Bitmediğimi herkes gördü" ifadesini kulandı 
     Şampiyon yüreği’ 
     49. Avrupa Büyükler Grekoromen Güreş Şampiyonası’nda altın madalya kazanan Şeref Eroğlu ile Hamza Yerlikaya "Biz bir ekolüz" dediler. Özellikle Dünya Şampiyonası’nda aldıkları yenilgiler sonrası sert eleştirilere maruz kaldıklarını anlatan Eroğlu, "Benim için Artık yüreği bitti, güreşmesin’ dediler. Bende şampiyon yüreği var. Yüreğimin zekatını versem, güreşe yeni başlayana 30 yıl yeter" diye konuştu. 
     
     Ünlü’ye teşekkür 
     KENDİSİNDE sporcu anemisi olduğunu ve bu yüzden Dünya Şampiyonası’nda başarısız kaldığını ifade eden Şeref Eroğlu, "Hastalığım müsabakalarda yeterince güçlü olmamı engelliyordu. 4 aydır her 10 günde bir check-up’tan geçiyorum. Bakan Fikret Ünlü ve Gençlik ve Spor Genel Müdürü Kemal Mutlu benimle yakından ilgilendi. Onların emeklerini boşa çıkarmadığım için sevinçliyim" ifadelerini kullandı. 
     
     Yalnız kaldım’ 
     FİNLANDİYA’DA altın madalya kazanan diğer sporcumuz Hamza Yerlikaya da artık Dünya Şampiyonası’nı düşündüğünü söyledi. Yerlikaya, "Özellikle geçen yıl çok eleştiri aldım, yanlız kaldım. Beni yerden yere vuranlara yalnızca minderde cevap veririm. Bundan sonra da sadece işimi yapacağım. İyi bir hazırlık döneminden sonra yeniden Dünya Şampiyonluğu’na ulaşacağım. Benim için Avrupa Şampiyonası geride kaldı" dedi. 
     
Milli Takım zafer sarhoşu      GREKOROMEN Güreş Milli Takımı antrenörü Salih Bora, Avrupa Şampiyonası’nda yedi altın madalyanın ikisini alarak büyük bir başarı elde ettiklerini söyledi. Bora, "Sporcularımız iyi bir çalışmayla neler yapabileceklerini gösterdiler. Hamza Yerlikaya ile Nazmi Avluca arasında seçme müsabakası yaptırmadığımız için eleştiriler aldık. Ancak verdiğimiz kararda haklı çıktık" dedi. Türkiye, şampiyonada takım halinde dördüncülüğü elde etti. 
     



 SPOR 
































</TEXT>
</DOC>
