<DOC>
<DOCNO> 54196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo01.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre bu hafta döktürdü, Ümit Davala kırmızı kart gördü 
</HEADLINE>
<TEXT>

     İtalya'nın F.C İnter takımında oynayan Emre Belezöğlu, Fiorentina karşısında sergilediği oyunla, italya basını tarafından İnter'in en iyisi olarak gösterildi. 
     Gazatelerde futbolculara verilen puanlarda Emre 7 puan ile İnter'in en fazla puan alan oyuncusu oldu. Fiorentina'ya karşı yapılan maçta Dalmat'ın sakatlanması sonucu 18. dakikada oyuna giren Emre için, ''Gecenin ön plana çıkan adamı'' diye yazıldı. 
     La Gazzetta dello Sport, ''Gecenin ön plana çıkan oyuncusu Emre, ilk golde kaleye şutu çekerek ve penaltıyı kazandırarak tartışmaları çözüyor. İyi olan, söylenen yaratıcı yetenekleri yalan değildi'' diye yorumda bulundu. 
     Corriere dello Sport gazetesi de aynı şekilde Emre'yi takımın en iyisi olarak göstererek, ''Hızlı, sert çalım ve İnter'i şampiyonluğu izlemeye devam etme imkanı veren penaltıyı yarattı' ifadelerini kullandı. 
     Tutto Sport Gazetesi ise Türk futbolcu için ''Emre maçı değiştiriyor. Aşık gibi koşuyor. Doğru bulmak için biraz uğraşıyor ama daha sonra önemli tüm ataklarda topa ayağını dokunduruyor. Terim haklıydı. Yüreklendirmek gerekiyor. Hiçbir eksiği yok bu yetenek'' dedi. 
     İnter'in San Siro Stadı'nda Fiorentina'ya karşı 2-0 kazandığı maçta diğer Türk temsilcimiz Okan'da son 15. dakika oyuna alınırken, kısa zaman oyunda kaldığı için İtalyan basını bu oyuncu için herhangi bir değerlendirme yapmadı. İtalyan 1. Futbol liginde 11. hafta geride kaldığında İnter 22 puanla 2. sırada bulunuyor. 
     Öte yandan Ancelottili Milan'da ilk kez forma giyen Ümit Davala, maçın 67. dakikasında Parma'da Cannavaro'ya faul yapıp kırmızı kartla oyundan atılınca, italya basını tarafından da eleştirildi. 
     Yapılan yorumlarda ''Oyunda kaldığı sırada hiç bir iz bırakamadı. 
     Cannavaro'ya yaptığı kötü ve anlamsızca faulün faturası da dışarı atılmak oldu'' denildi. 
     AC Milan'da 19 puan ile ligde 4. sıraya yükselirken, kırmızı siyahlılarda şimdiden Terim'in unutulduğu ve sadece Ancelotti'nin konuşulduğu gözleniyor. 
     






</TEXT>
</DOC>
