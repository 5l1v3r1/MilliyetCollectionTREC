<DOC>
<DOCNO> 61591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/soneko15.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 25.96 puan artışla 1. seansı 14,068.76 puandan tamamladı. 
     Hisse senetleri, 1. seansta ortalama yüzde 0.18 oranında değer kazandı. 
     Endeks ilk seansa 14,147.86 puan seviyesinde, 105.06 puan artışla başladı. Endeks, seansın ilk yarısını da 219.98 puan artışla 14.262.78 puandan geçti. 
     Endeks, seans içinde en düşük 13,844.42, en yüksek de 14,333.31 puanı gördü. 
     Dünkü satışların ardından, bugün bir miktar toparlanarak güne başlayan endeks, Bankacılık Yasa Tasarısı'na endeksli bir seyir izledi. 
     İkinci yarıda 14 bin puanın altına inen endeks, Başbakan Bülent Ecevit'in bankalara kaynak aktarımı konusunda olumlu bir sonucu varıldığı yönündeki açıklamasıyla seansı 14 bin puanın üzerinde tamamladı. 
     1. seans kapanışında mali endeks 121.30 puanlık artışla 19,038.76 
     puana, sanayi endeksi 35.57 puan artışla 11,648.42 puana yükselirken, hizmetler endeksi 98.50 puan kayıpla 8,915.29 puana geriledi. Böylece mali grup hisseler önceki kapanışa göre ortalama yüzde 0.64 ve sanayi grubu hisseler yüzde 0.31 değer kazanırken, hizmet grubu hisseler yüzde 1.09 değer kaybetti. 1. seansta işlem gören toplam 278 hisse senedinden 160'ı değer kazandı. hisse senedi değer yitirirken, 65 hissenin fiyatında ise bir değişiklik olmadı. Seansta, 439 trilyon 776 milyar 457 milyon liralık işlem hacmi oluştu. 1. seansta Yapı Kredi Bankası, Garanti Bankası, Doğan Yayın Holding, Tüpraş ve İş Bankası C, en yoğun işlem gören hisseler oldular. 
     






</TEXT>
</DOC>
