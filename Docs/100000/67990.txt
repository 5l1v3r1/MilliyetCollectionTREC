<DOC>
<DOCNO> 67990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sondun10.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askeri Afganistan'da 
</HEADLINE>
<TEXT>

     Afganistan'daki Uluslararası Güvenlik Destek Gücü ISAF yer alacak Afganistan Türk Görev Kuvveti'nin ilk bölümü, bugün başkent Kabil'e vardı. 
     Uluslararası haber ajansları Associated Press ve Reuters, Afganistan Türk Görev Kuvveti'nin ilk bölümünü taşıyan C-130 nakliye uçağının bugün Kabil'deki havaalanına indiğini bildirdi. 
     Türk bölük timine komuta eden Kurmay Albay Tuncer Erinmezler, burada düzenlenen törende yaptığı konuşmada, ''Cesur Türk askerleri, Afganistan'a dostça ve kardeşçe hoşgeldiniz'' dedi. 
     Erinmezler, ''Afgan kardeşlerimize yardım ve terörle mücadele için buradayız. Afganların içinde bulundukları bu zor durumda bugün onlara yardımcı olmak isteriz'' diye konuştu. 
     Türk barışgücü askerlerinin sıcak karşılanacağını söyleyen Erinmezler, ''Afgan halkı hiçbir zaman Türkiye'nin desteğini unutmadı. 
     Türkiye'nin varlığı, bölge barışı ve güvenliğine büyük katkı sağlayacaktır'' dedi. 
     AP'nin haberinde, ilk kez bir Müslüman ülkeye mensup askerlerin ISAF'a dahil olduğu yorumu yapıldı. 
     ISAF'ta görev yapacak Kurmay Albay Erinmezler komutasındaki Türk bölük timi, 14 subay, 21 astsubay, 232 erbaş ve er olmak üzere toplam 267 personelden oluşuyor. 
     Birliğin tamamının, teçhizat ve diğer malzemeyle intikali 5 günde tamamlanacak. 
     






</TEXT>
</DOC>
