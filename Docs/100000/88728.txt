<DOC>
<DOCNO> 88728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sontur05.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Her ülkenin mimiği ayrı... 
</HEADLINE>
<TEXT>

     Belli başlı yüz mimikleri, değişik ülkelerde farklı anlamlar için kullanılıyor. 
     İnsanların bazı duygu ve düşüncelerini anlatmak için kullandıkları mimikler değişik ülkelerde farklı anlamlara gelebiliyor. Bilinen belli başlı yüz mimikleri ve ülkelerdeki anlamlarından bazıları şöyle sıralanıyor 
     "-Kaşları yukarı kaldırmak Tonga adalarında kaşları yukarı kaldırmak evet' ya da onay' anlamında kullanılır. 
     Peru'da bu mimik para' veya hesabı ödeme' anlamına gelir. 
     Türkiye'de ise hayır' anlamında kullanılır. 
     -Gözleri kırpıştırmak Tayvan'da birisine göz kırpmak çok büyük saygısızlık olarak kabul edilir. 
     -Tek gözü kırpmak Avrupa'da ve Türkiye'de birisine tek gözü kırpmak işaret vermek anlamına gelir. Avusturalya'da ise arkadaşça dahi olsa bir kadına göz kırpmak saygısızlık olarak kabul edilir. 
     -Tek göz kapağını tek elle aşağıya çekmek Avrupa'da ve bazı Latin Amerika ülkelerinde bu işaret dikkatli ol' ya da tehlikeye karşı hazırım' anlamında kullanılır. 
     -Kulak memesini ya da kulak arkasını kaşımak İtalya'da bu mimik erkeğin kadınsı özellikleri olduğunu bildirir. 
     -Kulak memesini tutmak yada kaşımak Bu mimik Hindistan'da saygı belirtir. Hindistan'nın bazı bölgelerinde ise bu işaret yapılan işten pişmanlık duyulduğunu belirtmek için kullanılır. Buna benzer bir mimik de Brezilya'da vardır. Birisinin kulak memesini baş ve işaret parmağınızla bastırarak tutmak o kisiye değer verdiğinizi ve saygı duyduğunuzu gösterir. Turkiye'de de buna benzer bir mimik vardır. Kulak memesini başparmak ve işaret parmak arasında bastırıp duvara veya tahtaya vurmak başa gelen felaketlerin tekrarlanmasını istemediğinizi ifade etmek amaçlıdır. 
     -Burun üzerine elle bir halka işareti yapmak Bu klasik Amerikan işareti duüyada bir çok ülkede herşey tamam, harika' anlamlarında kullanılır. Kolombiya'da ise tüm dünyanın aksine bu işaret homoseksüel işaretidir. 
     -İşaret ve orta parmağın çapraz bir biçime getirilmesi 
     Bu işaret dünyanın bir çok yerinde iyi şans getirmesini dilemek üzere yapılırken, Türkiye'de bu işaret küskünlük' ve ayrılık' başlangıcı teklifi olarak kullanılır. 
     Paraguay'da ise bu işaret saldırı ya da tehdit anlamındadır. 
     -Buruna hafifçe vurmak Bu işaret İngiltere'de sır gerektiren bir konuyu işaret etmek için kullanılırken, İtalya'da dostça bir uyarı işareti olarak kullanılır. 
     -Buruna aşağıdan işaret parmağı ile dokunmak Bu işaret Avrupa'nın pek çok ülkesinde alay anlamındadır. 
     -Burunu iki tarafa oynatmak Porto Rico'da bu işaret yerine göre nasıl gidiyor', nasılsınız' anlamında kullanılır. 
     -Yanaktan makas almak İtalya'da bu işaret övgü ve hayranlık belirtisi olarak kullanılır. 
     -Çeneyi okşama Yunanistan'da, İtalya'da ve İspanya'da bu işaret çekici' anlamına gelir." 
     





</TEXT>
</DOC>
