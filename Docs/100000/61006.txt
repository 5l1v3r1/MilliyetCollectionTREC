<DOC>
<DOCNO> 61006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/soneko06.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsasında dolar yen karşısında değer kaybetti 
</HEADLINE>
<TEXT>

     Tokyo döviz borsasının bugünkü kapanışında dolar, Cuma gününe göre 0.37 yen değer kaybederek 130.81 yene geriledi. Dolar, New York döviz borsasında Cuma günü 130.91 yenden kapanmıştı. 
     Tokyo borsasında Euro ise 117.88 yenden 117.50 yene düştü. 
     Yüksek teknoloji ürünleri ihracatçısı şirketler ile bankaların hisse senetleri fiyatlarındaki yükselişin yanı sıra Japon yeninin değer kaybının olumlu etkisiyle, Tokyo menkul kıymetler borsasının bugünkü kapanışında Nikkei Endeksi 70.87 puan artışla 10,942.36 puana çıktı. 
     Nikkei Endeksi böylece, son dört işlem gününde üst üste puan kazandı. 
     Japon yeninin değer kaybetmesi, Japon ihracatçılarının ürünlerinin dış piyasalardaki rekabet gücünü ve bu şirketlerin ülkeye getirdikleri karların değerini artırıyor. 
     Japon hükümetinin, sallantıdaki bankacılık sistemine kamu fonlarından kaynak aktaracağı beklentisi de, bankacılık sektörünün hisse senetlerine değer kazandırdı. 
     






</TEXT>
</DOC>
