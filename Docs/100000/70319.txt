<DOC>
<DOCNO> 70319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/guncel/gun04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da ölen Türk Taliban’ın eşi feryat etti 
</HEADLINE>
<TEXT>
Kocam iş aramaya gitmişti 
İki kadın iş aramaya gittiğini sandıkları kocalarını, çocukları da babalarını bekliyor. Ama bilgilere göre birisi öldü, diğerinin ayakları koptu 
     AHMET KAYA, NİHAT DÜZGÜN DHA 

     Afganistan’dan Türkiye’ye dönüşte Hakk ri’de yakalanan 3 kişinin, ABD’nin bombalı saldırısı sırasında öldüğünü belirttiği Bülent Gül ve iki bacağını kaybeden Mehmet Korkmaz’ın çocukları, babalarının dönmesini bekliyor. Gül’ün 8 yıllık eşi Nuray Gül 29 , kocasının Gaziantep’te lokantacılık yaparak geçimini sağladığını, ekonomik krizle birlikte, 7 Ekim’de iş bulmak amacıyla Suudi Arabistan’a gittiğini kaydetti. 
     Kocasının öldüğünden haberi olmadığını söyleyen Gül, "Eşimi Suudi Arabistan’da sanıyordum, ancak gittiği günden bu yana hiç aramadı. Çocuklarım gözyaşları arasında bekliyor. Sağ mı, ölü mü bilmiyoruz" dedi. 
     "Ekonomik durumumuz iyi değil. O ölürse, iki çocukla ne yaparım " diye soran Gül, şöyle devam etti "Eşim, eniştem Mehmet Korkmaz ile birlikte gitmişti. Mehmet Korkmaz ablam Sevil’i arayınca eşimin Afganistan’da olduğunu öğrendim. İşlerinin kötü gitmesi üzerine yurtdışına gitmeye karar vermişti. Bana, iş bulmak için Suudi Arabistan’a gideceğini, daha sonra bizleri de alacağını söyledi. Babamın işyerine gelen polis, eşimin Afganistan’da yaralandığını bildirmiş. Afganistan’da neden savaşmaya gitti Anlamış değilim. Kendi halinde, namazında niyazında bir adamdı. Çok sakin biriydi." 
     
     İkiz kulelere saldırıyı kınadı’ 
     Korkmaz’ın eşi Sevil Korkmaz ise kocasının kandırılarak Afganistan’a götürüldüğünü, onun böyle yasadışı işlerle uğraşan birisi olmadığını öne sürdü. Eşinin pazarlamacılık işiyle uğraştığını anlatan Sevil Korkmaz, duygularını şöyle dile getirdi "Eşim düzenli namaz kılan bir insandı. Aşırı dinci bir yönü yoktu. Hatta ikiz kuleler yıkıldığında eşim, Bunları yapanlar Müslüman olamaz’ demişti. Eşimin ve eniştemin Afganistan’da olduğunu bilmiyorduk. Geçtiğimiz ay telefonla aradı, sesi ağlamaklıydı. Sizi sonra ararım’ dedi, ama bir daha aramadı. Eğer ona bir şey olursa, bu iki yavruya nasıl bakarım. Bizi hiç düşünmedi mi " 
     



 GÜNCEL 




















</TEXT>
</DOC>
