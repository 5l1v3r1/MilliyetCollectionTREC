<DOC>
<DOCNO> 83821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/guncel/gun08.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı’ mezuniyet balosu newline doğru mu 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Eğitim - öğretim döneminde sona yaklaşılırken okullar mezuniyet töreni hazırlıklarına başladı. Birçok okul yine lüks otellerde mezuniyet baloları düzenlemek için şimdiden yerini ayırttı. Beş yıldızlı otellerde mezuniyet balosu düzenlenmesi doğru mu Yoksa mezuniyet törenleri okullarda mı kutlanmalı 
     
     Ömer Balıbey İstanbul Milli Eğitim Müdürü 
Velileri zora sokuyor      Lise son sınıftaki öğrencilerin mezuniyetlerini okullarda kutlamalarını arzu ediyoruz. Öğrencilere yakışır bir şekilde, arkadaşlarıyla, anne ve babalarıyla, hatıralarının olduğu yerde kutlama yapılmalı. Beş yıldızlı otellerde düzenlenen mezuniyet geceleri anne babaları çok zor duruma sokuyor ve ekonomik yönden sıkıntı yaratıyor. İdeal olanı mezuniyet gecelerinin okullarda düzenlenmesi. Bu nedenle okullara yazı göndererek çevreyle bütünleşip kültür sanat etkinlikleriyle okulda tören yapılmasının iyi olacağını bildirdik. 
     
     Alaaddin Dinçer Eğitim Sen Genel Başkanı 
Ayrımcılığa neden olur      Lüks otellerde kutlanan mezuniyet törenlerini hiçbir şekilde onaylamıyorum. Öğrenciler arasında eşit davranması gereken okul yönetimlerinin ayrımcılığı körükleyecek, çocukları aileleriyle takışma haline dönüştürecek uygulamalardan hızla vazgeçmelerini istiyorum. 5 yıldızlı otellerde mezuniyet kutlamaları kesinlikle anlamlı ve gerekli değil. En gerçek olanı okulların mezuniyetlerini kendi içlerinde, sanatsal, kültürel aktivitelerle kutlamalarıdır. Öğrencilerin ailelerine de bu tür etkinliklere katılmamalarını tavsiye ediyor, onları otellerdeki kutlamalardan uzak durmaya çağırıyorum. Ayrıca lüks otellerde düzenlenen bu balolar psikolojik ve pedagojik yönden de doğru değil. 
     
     Türker Kurşun Bahçeşehir Koleji Müdürü 
En çok öğrenciler istiyor      Bizim tesislerimiz var. Mezuniyetlerini burada kutlamalarını teklif ediyoruz. Veliler ve öğrenciler karşı çıkıyorlar. 8 yıldır buradayız. En iyi şekilde kutlama yapmak istiyoruz’ diyorlar. Bütün organizasyonu çocuklar kendileri yapıyor. Otellerdeki mezuniyetler neden öğrenciye yakışmasın Bu tür düşünceler hayattan kopuk şeyler. Üstelik eğlence yerlerine ilk kez gitmiyorlar. Türkiye’nin bu çeşitliliği kaldırabilir olması lazım. Bir taraftan eğitimin temeline bireyi koyup diğer taraftan toplumu belli standartlara çekiyoruz. Burada çelişki var. Kendi eğlence anlayışlarına uygun mek nları tercih ediyorlar. Buna saygı duymak gerekiyor. 
     
     Burhanettin Polat İlke Okulları Lise Müdürü 
Saygı duymak gerek      Öğrencinin bir üst eğitim programına geçişte farklılık yaşama isteği var. Okullarının dışına ilk adımlarını attıklarında okul dışında mezuniyet kutlamak istemelerine saygı duymak lazım. Okuldan bir yönetici başkanlığında öğrenciler törenleri hazırlıyor. Ortada bir zorlama yok. Okul idaresi anlayış göstermeli. Törenlerin, öğrencilerin istekleri, okul idaresi ve velilerin de onayı alınarak çerçevesi çizilir. Ortak bir zeminde buluşulur. Üstelik mezuniyet törenleri okullarda da kep giyme şeklinde yapılıyor. Ayrıca her okulun kutlamaya müsait alanı da olmayabilir. 
     



 GÜNCEL 





















</TEXT>
</DOC>
