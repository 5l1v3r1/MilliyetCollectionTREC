<DOC>
<DOCNO> 85398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yasam/yas06.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasal’ Çeribaşı tabana’ karşı 
</HEADLINE>
<TEXT>

Seçim kararı alan Romanlar’ın Çeribaşı Mehmet Ali Körüklü, "Yasal Çeribaşı benim", karşı aday Fikri Ocak ise "Seçim olacak, taban sandık istiyor" diyor 
     GURBET GÖKÇE MAHMUT KURT DHA 

     Edirne’nin Menzilahır ve Umurbey mahallelerinde yaşayan Romanlar’ın, kendilerini iyi temsil etmediği gerekçesiyle çeribaşı seçimine gitme kararı alması, bu görevi 12 yıldır sürdüren Mehmet Ali Körüklü’nün tepkisini çekti. 
     Kültür Bakanlığı Roman Halk Dansları Topluluğu’nun şefliğini de yürüten Körüklü, alınan kararın hukuka uygun olmayacağı iddiasını ortaya atarak, "Beni dönemin Belediye Başkanı Hamdi Sedefçi ile muhtarlar bu göreve getirdi. Yasal çeribaşı benim. Herkes istediği zaman seçim yapamaz" dedi. 
     Devletin, Roman Halk Dansları Topluluğu’nun başına getirerek kendisine onay verdiğini de ileri süren Köprülü, herkesin kendisini çeribaşı ilan etme özgürlüğü olduğunu, ama yapılacak seçimin hukuki olmayacağını iddia etti. 
     
     Seçim hafta sonu’ 
     Her mahalle ayrı çeribaşı seçmek istiyorsa yapsınlar, ama bu yasal olmaz’ diyen Köprülü, kendi başarılarını görerek heveslenen gençlere karşı olmadığını belirtse de, son sözünü, "Toplanan üç kişiyle seçim olmaz, onlar maalesef rüya görüyor. Biz Roman Halk Dansları Topluluğu’yla kültürümüzü, müziğimizi dünyaya tanıtıyoruz. Kendimizi anlatıyoruz" şeklinde söylüyor. 
     Körüklü’ye karşı çeribaşı adayı olan Fikri Ocak da, seçimleri bu hafta sonunda mutlaka yapacaklarını, tabanın bu seçimi istediğini söyledi. 
     



 YAŞAM 

















</TEXT>
</DOC>
