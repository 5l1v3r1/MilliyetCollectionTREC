<DOC>
<DOCNO> 77340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun31.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Dönem Başkanı İspanya "İsrail'in çekilmesi yetersiz bir adım" 
</HEADLINE>
<TEXT>

     AB dönem başkanı İspanya'nın Dışişleri Bakanı Josep Pique, İsrail'in iki Filistin kentinden çekilme kararının olumlu, ancak yetersiz bir adım olduğunu belirterek, çekilmenin koşulsuz bütün İsrail topraklarını kapsaması gerektiğini söyledi. 
     Pique, başkent Madrid'de, AB ile İsrail arasında ekonomik ilişkileri ele alan bir toplantıda yaptığı açıklamada, ''Çekilme, erteleme olmaksızın yapılmalı'' diyerek, İsrail hükümetinin, kısmi çekilmeyi diğer yerlerdeki işgallerini sürdürmek için bir strateji olarak kullanmaması gerektiğini belirtti. 
     Filistin lideri Yaser Arafat'ı da eleştiren Pique, Arafat'tan terörle savaşmasını ve şiddeti körüklememesini istedi. 
     Arafat'ın, intihar komandolarının şehit değil terörist olduğunu söylemek gibi büyük bir sorumluluğu olduğunu kaydeden Pique, Arafat'ın ''şehit olmaya hazırım'' gibi açıklamalar yapmasının doğru olmadığını, çünkü Filistinli liderin halkını barışa götürme sorumluluğu olduğunu söyledi. 
     Batı Şeria'nın Kalkilya ve Tulkarim kentlerinden çekilen İsrail askerleri, Nablus, Beytüllahim, Cenin ve Ramallah kentlerindeki işgallerini sürdürüyor. 
     






</TEXT>
</DOC>
