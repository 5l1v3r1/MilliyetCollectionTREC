<DOC>
<DOCNO> 99250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/guncel/gun03.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek ben kaldım’ 
</HEADLINE>
<TEXT>

Demirel Allısı, ballısı, kaymaklısı geçti... 
     NEZİH GÜROL İstanbul 

     Egebank’ın eski sahibi Yahya Murat Demirel, 37 sanıkla birlikte "çıkar amaçlı teşekkül oluşturmak" suçundan yargılandığı davada yine tahliye edilmedi. Duruşmada, mağduriyetinin suyunun çıktığını söyleyen Demirel, "Herkes geldi geçti. Allısı, ballısı, kaymaklısı. Mahallenin bekçisi gibi tek ben kaldım" dedi. 
     İstanbul 1. Ağır Ceza Mahkemesi’ndeki duruşmaya, tutuklu tek sanık Demirel ile tutuksuz yargılanan 5 kişi katıldı. Elleri çenesinde, başı önde, üzgün şekilde duruşmayı izleyen Demirel, savunmasında mağdur ve mahzun olduğunu, mağduriyetinin suyunun çıktığını söyledi. Bankacılar arasında ilk olarak kendisinin tutuklandığını belirterek h l tutuklu kalmasını eleştiren Demirel, Kartal Cezaevi’ni "Flamingo Yolu" olarak nitelendirerek, "Bu yoldan ilk ben girdim. Herkes geldi, geçti, gitti" dedi. 
     Yargıya güveni kalmadığını ifade eden Demirel, "Ne kadar mağdur olduğumu anlatmak için ağlamam mı, bağırmam mı, çağırmam mı gerekir " diye konuştu. 
     Demirel’in avukatlarından Şeyhmus Sarı, tahliye isteyerek "24 banka hakkında işlem yapıldı. 6 banka yöneticisi tutuklandı. Bunların hepsi tahliye edildi. Bu yöneticilerle Demirel arasındaki fark nedir " dedi. Mahkeme oy çokluğuyla Demirel’ın tutukluluk halinin devamına karar verirken, başkan Ahmet Ulucak "muhalefet şerhi" koydu. 
     



 GÜNCEL 


















</TEXT>
</DOC>
