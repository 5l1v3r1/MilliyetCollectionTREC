<DOC>
<DOCNO> 56306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sondun09.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İrlanda'da bir kontenyerde ölü bulunan 8 kişi Türk mü 
</HEADLINE>
<TEXT>

     İrlanda'da bir TIR'a yüklenmiş konteynerde 8'i ölü, 5'i de baygın halde bulunan kaçakların Türk vatandaşı olduğu tahmin ediliyor. 
     Wexford'da TIR'ın arka bölümünde şoför tarafından, 8'i ölü, 5'i ise baygın halde bulunan bu kişilerin, araca kaçak olarak bindikleri sanılıyor. Sağlık durumları ciddiyetini koruyan 5 kişinin, Wexford hastanesinde tedavi altında oldukları, ölen 8 kişinin cesetlerine otopsi yapılmasına başlandığı belirtiliyor. 
     Hastanede tedavi gören kaçakların, yaşları 17 ile 35 arasında değişen 4 erkek ile 40 yaşlarında bir kadın olduğuna işaret eden polis yetkilileri, kamyonda bulunan bazı belgelerin bu kişilerin Türk vatandaşı olabileceklerini düşündürdüğünü açıkladı. 
     Ölenler arasında iki de çocuk bulunduğunu belirten polis yetkilileri, kaçakların büyük olasılıkla aynı aileye mensup olduklarının düşünüldüğünü de kaydederken, TIR'ın yolculuğuna Milano'dan 30 Kasım'da başladığı da bildirildi. 
     






</TEXT>
</DOC>
