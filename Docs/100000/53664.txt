<DOC>
<DOCNO> 53664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun13.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaca yüzde 15 zam geldi 
</HEADLINE>
<TEXT>

Aman hasta olmayın 
     İSTANBUL Milliyet 

     İlaç fiyatlarına dünden geçerli olmak üzere yüzde 15 zam yapıldı. İstanbul Eczacı Odası Başkanı Zafer Kaplan, bu zamla birlikte, 2001 yılında ilaca toplam yüzde 98 zam yapıldığını belirtti. 
     Kaplan, Oda olarak son zammı "haksız ve gereksiz" bulduklarını ve bu yıl zammın enflasyonun çok üzerinde gerçekleştiğini kaydetti. İnsanların ilaç alamaz hale geldiğini belirten Kaplan, sözlerine şöyle devam etti "Ülkede, kamu kurumları da ilaç paralarını ödemekte çok zorlanıyor. Eczaneler kapanma tehlikesiyle karşı karşıya bulunuyor. Sağlık Bakanlığı'nın gücü, ilaç alamayan halkımıza ve eczacıya yetmektedir." 
     
     Mazot fiyatı düştü 
     Öte yandan İstanbul'un Avrupa yakasında motorinin fiyatı yüzde 1.52 düşürülerek 907 bine, 6 numaralı fuel - oil'in fiyatı da yüzde 1.57 indirilerek 313 bin liraya liraya indi. Akaryakıt Dağıtıcıları Derneği'nden yapılan yazılı açıklamaya göre, yeni fiyatlar bugünden itibaren geçerli olacak. 
     



 GÜNCEL 























</TEXT>
</DOC>
