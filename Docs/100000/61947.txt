<DOC>
<DOCNO> 61947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/soneko09.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta 
</HEADLINE>
<TEXT>

     ABD Doları, Avrupa borsalarında geçen hafta genelinde değer kazandı, ancak, New York borsasında Cuma günü değer kaybetti. 
     ABD Merkez Bankası FED Başkanı Alan Greenspan'in Amerikan ekonomisindeki canlanma öngörülerine dair ihtiyatlı açıklaması, New York döviz borsasında doların diğer önemli para birimleri karşısında değer kaybetmesine neden oldu. 
     New York döviz borsasının Cuma günkü kapanışında euro 89.17 sentten 89.25 sente yükseldi, dolar 132.69 yenden 132.24 yene geriledi. Dolar 1.6617 İsviçre Frangı'ndan 1.6551 franga ve 1.5988 Kanada Doları'ndan 1.5964 Kanada Doları'na indi. 
     Borsada sterlin 1.4404 dolardan 1.4477 dolara yükseldi. 
     FED'in 11 Aralık'taki faiz indiriminden bu yana ilk kez kamuoyu önünde açıklamada bulunan Greenspan, Amerikan ekonomisindeki yavaşlamanın sona ermiş olabileceğine dair bazı olumlu işaretlere karşın, ülke ekonomisinin hala önemli risklerle karşı karşıya bulunduğunu söyledi. 
     Greenspan, bilhassa, işsizlik oranındaki yükseliş nedeniyle hane halklarının harcamalarındaki yetersizliğin yanı sıra, şirketlerin karlılıkları ve iş dünyasındaki yatırımlardaki zayıflığın ekonomiye ket vurmaya devam edebileceğine dikkat çekti. 
     Alan Greenspan'in bu açıklaması karşısında, ardı ardına 11 kez faiz indiren FED'in Ocak ayı sonundaki toplantısında yeni bir faiz indirimi beklentisi yaratıldı. 
     ABD'de faiz oranlarının daha da ineceği beklentisinin yanı sıra, Amerikan ekonomisinin üzerindeki bulutların devamı, yatırımcıları dolardan kaçınmaya yöneltti. 
     Londra borsasında Pazartesi günü 89.48 sentten işlem gören euro, Cuma günkü kaapnışta 89.03 sente düştü. 
     Avrupa piyasasında ABD Doları'nın bazı önemli para birimleri karşısında Pazartesi günü öğleyin ve Cuma günkü kapanış saatleri itibariyle belirlenen değerleri şöyle 
     
     
PARA BİRİMİ PAZARTESİ CUMA Japon Yeni 130.77 132.92 İsviçre Frangı 1.6472 1.6605 Kanada Doları 1.5944 1.5965 
     Avrupa piyasalarında Pazartesi günü öğle saatlerinde 1.4395 dolardan işlem gören sterlin, Cuma günkü kapanışta 1.4440 dolara geriledi. 
     
     Altın fiyatları 
     Altının ons fiyatı bazı piyasalarda Pazartesi günü öğle saatleri ve Cuma günkü kapanış itibarıyle şöyle oldu 
     
     
BORSA PAZARTESİ CUMA Londra 279.65 286.70 Zürih 279.75 286.30 Hong Kong 279.25 286.95 
     Londra Borsası'nda Pazartesi günü öğle saatlerinde 4.67 dolardan işlem gören gümüşün ons fiyatı, Cuma günkü kapanışta 4.74 dolara yükseldi. 
     Yatırımcılar en erken gelecek hafta açıklanacak ABD'li şirketlerin karlılık rakamlarını beklerken, kendilerini güvence altına almayı tercih edince New York menkul kıymetler borsası Wall Street'te Dow Jones Endeksi geçen hafta 10,000 puanın da altına düştü. 
     ABD Merkez Bankası Başkanı Alan Greenspan'in konuşmasında, risklerden, aşırı stoklardan ve azalan talepten bahsetmesinin de olumsuz etkisiyle, Dow Jones Endeksi geçen hafta 272.21 puan kayıpla 9,987. puana indi. Nasdaq Bileşik Endeksi geçen hafta 24.78 puan 
     yüzde 1.2 2,022.46 puana, Standard Poor's 500 Endeksi 10.95 puan yaklaşık yüzde 1 kayıpla 1,145.60 puana indi. 
     Borsacılar, hisse senetlerine yatırım yapmadan önce şirketlerin karlılığa geri dönmesini istiyorlar. Borsacılar, Wall Street'te daha fazla puan kaybı için alan olduğunu tahmin ediyorlar. 
     Borsada IBM, Wal-Mart, Boeing, Ford, Federal Express şirketlerinin hisse senetleri değer kaybederken, Coca-Cola ve 3M şirketlerinin hisse senetleri fiyatları düştü. 
     Londra menkul kıymetler borsasında FTSE-100 Endeksi geçen hafta 125.2 puan kayıpla 5,198.6 puana geriledi. 
     Tokyo menkul kıymetler borsasında yatırımcıların dikkatlerini Japon ekonomisinin göstergelerine ve bankaların batık kredi sorunlarına çevirmesi nedeniyle, Nikkei Endeksi geçen hafta 429 puan düşüşle 10,441.59 puana indi. 
     






</TEXT>
</DOC>
