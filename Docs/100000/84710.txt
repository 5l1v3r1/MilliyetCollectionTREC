<DOC>
<DOCNO> 84710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yasam/yas02.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayının vefası 
</HEADLINE>
<TEXT>

Boğaziçi Hayvanat Bahçesi’nin 35 yaşındaki ayısı Buba, kendisini büyüten bakıcısını 7 yıl aradan sonra tanıdı ve hasret giderdi 
     TAHSİN AKSU İstanbul 

     Darıca’daki Boğaziçi Hayvanat Bahçesi’nin sakinlerinden "Buba" isimli erkek ayı, kendisini büyüten ve eğiten bakıcısı Kemal Başlangıç’la yedi yıl aradan sonra yeniden buluştu. Fransa’da yaşayan Başlangıç, dün ziyaretine geldiği Buba’yı bundan 7 yıl önce parka bağışladığını belirterek, "Küçüklüğümden beri Avrupa’daki sirk gösterilerinde timsah ve ayılarla show yaptım. Buba’ya da birçok numara öğrettim. Aradan yıllar geçmesine rağmen öğrettiğim hiç bir numarayı unutmamış" dedi. Bakıcılarının bile girmeye cesaret edemediği bahçeye yiyeceklerle elini kollunu sallayarak giren Başlangıç, Buba’yla uzun süre şakalaşarak hasret giderdi. Buba’yı besleyen Başlangıç’ın dudakları ile ayıya şeker vermesi ise şovu şaşkın bakışlar arasında izleyen ziyaretçilerin yüreğini ağzına getirdi. 
     



 YAŞAM 



















</TEXT>
</DOC>
