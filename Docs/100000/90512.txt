<DOC>
<DOCNO> 90512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun15.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'ın kuaförü Japonya'ya gidiyor 
</HEADLINE>
<TEXT>

     İngiltere'nin tanınmış kuaförü Aidan Phelan, İngiltere milli takım kaptanı David Beckham'ın saçına yeniden şekil vermek için yarın Japonya'ya gidiyor. 
     İngiltere'de 2000 yılının en iyi kuaförü seçilen Phelan, Beckham'ın saçını Cuma günü oynanacak İngiltere-Brezilya çeyrek final karşılaşmasına yetiştirecek. 
     İngiliz Guardian gazetesinin haberine göre, Beckham'ın eşi eski Spice Girls grubunun üyelerinden Victoria, kocasının İngiltere-Danimarka maçı sırasında jöleyle tek tek dikleştirilmiş mohikan tarzı saçının yağmur yüzünden bozulmasından sonra, kuaförü Phelan'ı arayarak çare bulmasını istedi. 
     Phelan, Beckham'ın Brezilyalıları yeni saç modeliyle şok edeceği yönündeki söylentiler üzerine, ''David futbola öncelik veriyor, ancak saçının biraz kesilmesi gerekiyor. Henüz nasıl bir model keseceğimi bilmiyorum. Japonya'da David'le konuşarak karar vereceğiz'' dedi. 
     Phelan'ın Beckham'ın Dünya Kupası için şekil verdiği mohikan tarzı saçı, İngiltere ve Japonya başta olmak üzere binlerce futbolsever tarafından taklit edildi. 
     Beckham, daha önce tamamen kazıttığı kaşlarıyla ilgi çekmişti. 
     Fakat maç sırasında akan teri gözüne girdiği için kaşlarını tekrar uzatmıştı. 
     





</TEXT>
</DOC>
