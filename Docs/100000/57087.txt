<DOC>
<DOCNO> 57087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko02.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata fon desteği sağlansın’ 
</HEADLINE>
<TEXT>

TÜSİAD Başkanı Özilhan, ihracata fon olanağı sağlanmasını isterken, üretici sektörlerin canlanması için bazı desteklerin gelebileceğine inandığını söyledi 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, "Reel sektörün ve finansal sektörün problemlerinin bir an önce çözülüp Türkiye’nin büyüme sürecine girmesini istiyoruz" dedi. 
     TÜSİAD Başkanlar Konseyi’nin ardından açıklamalarda bulunan Özilhan, "Sıkıntının ne olduğunu, devletin imk nlarını biliyoruz. Toplantıda, bu çerçevede biraz da devletten fazla bir şey beklemeden neler yapabiliriz, onu konuştuk" dedi. 
     
Güven sağlanıyor’      Özilhan, KDV’de bazı indirimler olduğunu, TOBB’un birtakım önerilerde bulunduğunu hatırlatarak, bu önerileri mikro ekonomik ölçülerde de tetkik ettiklerini, bazı konuları hükümete bildirmeyi sürdüreceklerini kaydetti. Önceliklerinin neler olacağının sorulması üzerine, Özilhan, ihracata bir fon imk nı gelmesi gerektiğini belirterek, İstanbul Yaklaşımı ile ilgili yasaların bir an önce yürürlüğe girmesi gerektiğini söyledi. Özilhan, "Kamuda tasarruf sağlanırsa, reel sektörün canlanması için birtakım destekler gelebileceğine inanıyoruz" dedi. Hükümetin adım adım güven kazanmaya başladığını da kaydeden Özilhan, Türkiye’nin 2002’nin belki ilk altı aylık sıkıntılı döneminden sonra büyüme trendine girebileceğini belirtti. 
     



 EKONOMİ 



















</TEXT>
</DOC>
