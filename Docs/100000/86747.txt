<DOC>
<DOCNO> 86747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun34.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni solun ideologu Giddens'a ''Asturias'' ödülü 
</HEADLINE>
<TEXT>

     ''Üçüncü Yol'' olarak adlandırılan yeni sol politikaların ideoloğu olan ve bu konudaki düşünceleri İngiltere İşçi Partisi'nin lideri ve Başbakan Tony Blair'e ilham kaynağı olduğu belirtilen İngiliz sosyolog Anthony Giddens, sosyal bilimler dalında ''Asturias'' ödülüne layık görüldü. 
     İspanyol Veliaht Prensi Felipe onuruna vakıf tarafından her yıl çeşitli dallarda verilen ödül, sosyal bilimler alanında bu yıl, Londra İktisadi ve İdari İlimler Akademisi Dekanı Anthony Giddens'a verildi. 
     Austrias ödül komitesi, Giddens'ın ödüle, ''modernitenin sonuçları, refah devletinde sınıfların ve seçkinlerin rolü ile gelişmiş ülkelerin yapılarının gelişimine ve bilgisine katkısını sürdürmesi'' nedeniyle layık görüldüğünü belirtti. 
     Jüri, Giddens'ın, ''uluslararası pazar ile sosyal sorunların ihtiyaçlarını uyumlu hale getiren'' yeni düşünce ve demokratik hareketlerle ilgili yeni yönelimler önerdiğini kaydetti. 
     





</TEXT>
</DOC>
