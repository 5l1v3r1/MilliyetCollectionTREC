<DOC>
<DOCNO> 57143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yazar/akyol.html </URL>
<DATE> 2001/12/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cumhurbaşkanı, partiler vs. 
</HEADLINE>
<TEXT>

     ANAYASA Mahkemesi'ne her yıl 80 - 90 dava açılır. Bu sene açılan dava sayısı 500'ü geçti Görülmedik hadise 
     Sebeplerin ilki, af kanunu Yarattığı hukuk kargaşası yüzünden, mahkemelerden Anayasa Mahkemesi'ne dosya yağıyor... 
     Bir diğer sebep, Anayasa değişikliğinin gerektirdiği "uyum yasaları"nın çıkmamış olması... Yürürlükteki kanunlarla Anayasa'nın değişen maddeleri arasında sıkışan yargı, dosyaları Anayasa Mahkemesi'ne gönderiyor 
     Mesela, Anayasa'nın yeni 38. maddesine göre 
     "Hiç kimse, yalnızca sözleşmeden doğan bir yükümlülüğü yerine getirememesinden dolayı özgürlüğünden alıkonulamaz." 
     Avrupa hukukundan aynen alınan bu hükme göre, ticari bir sözleşme olan çek karşılıksız çıkarsa suç mudur, değil midir 
     "Kötü niyeti hukuk korumaz" ilkesinden hareketle içtihat yaratılabilir ama uyum yasası çıkmadığı için yasal boşluk var... Fikir hürriyetiyle ilgili konularda da durum aynı... 
     Ve yüksek mahkemeye dosya yağıyor 
     
     CUMHURBAŞKANI Sezer bunu görüyor. Uyum yasalarının demokrasi bakımından da önemli olduğunu elbette takdir ediyor, "bu yasalar çıksın" diyor. 
     Haklı... Ayrıca "devlet organlarının düzenli ve uyumlu çalışmasını gözetme" görevine de uygun... 
     Sezer ilk zamanlarda pek konuşmazdı. Şimdi böyle sırf hukuki konularda olduğu gibi, siyasi konularda da konuşuyor. 
     Geçenlerde bir sohbetimizde Adalet Bakanı Hikmet Sami Türk'e sormuştum Sayın Cumhurbaşkanı göreve ilk geldiği zamanlardaki çekingenliğini pek sürdürmüyor galiba .. 
     - Hayır Görevini son derece benimsemiş durumda. Farklı düşündüğü konuları savunuyor, tartışıyor... Hiçbir çekingenliği yok... 
     Evet, Cumhurbaşkanı ilk yılına nazaran giderek daha çok ziyaretçi kabul ediyor, daha çok açıklama yapıyor... 
     
     TARTIŞMA Sayın Sezer'in teknik ve hukuki uyarılarından çıkmıyor hatta bunlar büyük destek görüyor... Tartışma Sezer'in siyasi nitelikli konuşmalarından, hele de hükümetin politikalarıyla çelişen beyanlarından çıkıyor. Bu açıklamalar, "devlet organlarının uyumlu çalışması" yerine, uyumsuzluk görüntüsü veriyor. 
     Biliyorum ki, Çankaya'ya vatandaştan yağmur gibi şikayet yağıyor sıkıntı duyulan her konuda... Bunlardan etkilenmemesi imkansız... 
     Mesela bir "Tütün Yasası" konusunda Cumhurbaşkanı hükümetten farklı düşünebilir, hükümete görüşlerini iletebilir, iletmelidir de... 
     Ama zaten "ekonomik ameliyat"ın ağır sancılarından sıkıntı çeken kitleleri temelli tedirgin edecek "üreticiler perişan olacak" türünden açıklamalar yapmamalıdır. Üstelik bu kesin de değildir. 
     Siyaseten sorumlu olan hükümet kurumunun, siyaseten sorumsuz cumhurbaşkanı kurumu tarafından kamuoyu önünde eleştirilmesi "tarafsızlık" ilkesine de uygun değildir. 
     Cumhurbaşkanı elbette yazıyla veya başbakanla görüşerek veya kabine toplantısına başkanlık ederek hükümeti uyarabilir, eleştirebilir... 
     Bu imkan varken kamuoyunda Çankaya - hükümet ihtilafı görüntüsünün yaratılması, en azından ekonomiye zarar verir... 
     
     







Cumhurbaşkanı, partiler vs. 


İşte adalet... 


Eşit işe eşit ücret 


Türk insanının Avrupa hülyası... 


Sezer faktörü 


Türban, YÖK ve zencilerin pipisi 


Olumlu gelişmenin altında kamu bankaları da var 


Laeken zirvesinden beklenen... 


Vur, kır, parçala bu maçı kazan 


Cumhurbaşkanım susma, sustukça sıra sana gelecek 


Bush değil, Fisk tuzağa düştü 


Derviş Baykal görüşmesi 


Bankada pişer, süpermarkete de 
düşer 


L L eşkıyalarım... 


Mersin’de sel ürünü de seracıları da sildi süpürdü 


</TEXT>
</DOC>
