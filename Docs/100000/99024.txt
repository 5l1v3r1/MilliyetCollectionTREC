<DOC>
<DOCNO> 99024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/siyaset/siy07.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Derviş’ten şüphem yok 
</HEADLINE>
<TEXT>

     SERHAT OĞUZ İstanbul 

     YTP Genel Başkanı İsmail Cem, Devlet Bakanı Kemal Derviş’in partilerine katılmasından kuşku duymadığını söyledi. 
     TİM Genel Kurulu öncesi soruları yanıtlayan Cem, "Derviş, Türkiye’ye dönüşünde aranıza katılacak mı " sorusuna şu yanıtı verdi 
     "Derviş’in bize ve kamuoyuna söyledikleri, benim kuşku duymama gerek bırakmıyor. Fakat şu da var, kendi açımdan söylüyorum elbette, bizim partimizin temsil ettiği yenileşmeye, Türkiye’nin ihtiyacı var. Dolayısıyla bu işler, ben varım yokum, Derviş, Özkan’ı çok aşan bir hadise. İnsanlarla kaim değil. Genç kuşak sahip çıkıyor Yeni Türkiye’ye. Bunun gelişeceğini düşünüyorum ve öncülüğünü bizden ziyade, Türkiye’nin gençleri yapacak." Cem, İTO Başkanı Mehmet Yıldırım’ın sorusu üzerine seçime hazır olduklarını ve Anadolu turlarına çıkmayı düşündüğünü de kaydetti. Yan yana oturduğu AKP Genel Başkan Yardımcısı Abdullah Gül’e de takılan Cem, "Yeni oluşumcuların halini yeni olanlar anlar" dedi. 
     



 SİYASET 


















</TEXT>
</DOC>
