<DOC>
<DOCNO> 82748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yasam/yas02.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo Kocam free shop’tan ne aldı 
</HEADLINE>
<TEXT>

Çapkın kocalar dikkat Rusya ve Doğu Avrupa’ya giden işadamlarının eşleri, kocalarının alışverişini takip ediyor. Ama korkmayın, bilgi verilmiyor 
     SİNAN TOROS İstanbul 

     ÖZELLİKLE Rusya ve Doğu Avrupa ülkelerine sık sık giden işadamlarının kıskanç eşleri, kocalarını hafiye gibi izliyor. Tepe-Akfen-Vie TAV konsorsiyumunun işletmeciliğini yaptığı Atatürk Havalimanı Dış Hatlar Terminali’nin geliş-gidiş katlarındaki gümrüksüz satış mağazalarının free shop çalışanları, bazı kadınların, eşlerinin alışverişi hakkında bilgi toplamaya çalıştığını söylüyor. 
     
     Fişinin fotokopisini istiyorlar 
     KADINLARIN, "Eşim şu tarihte Rusya’ya gitti. Giderken mağazanızdan neler aldı " gibi sorularına muhatap olan mağaza çalışanları, "Kadınlar, önce alışveriş fişinin fotokopisini istiyor. Eşlerinin kendi kullandıkları parfüm, içki ve sigarayı mı, yoksa başka bir kadına hediye edilecek değişik ürünler mi aldıklarını merak ediyorlar. Yardımcı olamayacağımızı söylüyoruz" diyorlar. 
     
     Yuvalar bile yıkılabilir 
     MAĞAZA çalışanları bilgi vermemelerine rağmen kadınların defalarca aradığını da belirtiyorlar ve hemen ekliyorlar "Söylesek bazı yuvalar yıkılabilir." Dış Hatlar Terminali’ndeki kayıp eşya ofisi çalışanları da bir aile kavgasına yol açmamak için aynı gizliliği esas alıyorlar. Buluntu bagajlar, kişinin eşi ve çocukları istese de vekalet olmadan verilmiyor. 
     



 YAŞAM 
















</TEXT>
</DOC>
