<DOC>
<DOCNO> 62224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko25.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal loto oynayanlar... Fotokopi kuponlara dikkat.. 
</HEADLINE>
<TEXT>

     İkramiyesini almak için ibraz edilen Sayısal Loto oyunu biletlerinden bazılarının, çeşitli yollarla ve muhtemelen fotokopisi çoğaltılarak satıldığı belirlenirken, vatandaşların bu konuda dikkatli olmaları istendi. 
     Milli Piyango İdaresi Genel Müdürlüğü'nden yapılan açıklamada, yapılan araştırmalar sonucunda, bazı vatandaşların, doldurdukları kuponları İdare'nin sözleşmeli bayilerinde bulunan oyun terminallerinde bizzat oynatmayarak, bu biletleri sayısal oyun bayii olmayan kişilerden satın aldıklarının anlaşıldığı ve konunun ilgili makamlara intikal ettirildiği belirtildi. 
     Açıklamaya göre, Sayısal Loto ve Şans Topu oyunları halen 81 il, 418 ilçe merkezi ve KKTC'de 7 adet olmak üzere, toplam 506 yerde 
     kurulu bulunan 4,000 oyun terminali ile oynanıyor. 
     Açıklamada, Sayısal Loto ve Şans Topuna katılmak isteyen vatandaşların, bayilerin bulundukları yerlerdeki sayısal oyun bayilerine bizzat giderek, doldurdukları kuponları buralardaki oyun terminallerine oynatmaları ya da terminal tarafından üretildiğini gördükleri biletleri almalarının kendi yararlarına olacağı hatırlatıldı. 
     






</TEXT>
</DOC>
