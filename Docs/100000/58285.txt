<DOC>
<DOCNO> 58285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sondun17.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de sıkıyönetim kaldırıldı 
</HEADLINE>
<TEXT>

     Arjantin'de sıkıyönetim hali kaldırıldı. 
     Arjantin'in dün istifa eden Devlet Başkanı Fernando de la Rua, Çarşamba günü ilan ettiği sıkıyönetimi kaldırdığını bildirdi. 
     De la Rua, bundan kısa bir süre önce Buenos Aires'teki Başkanlık Sarayı'nda basına yaptığı açıklamada, ''gün içinde görevinden ayrılmadan önce sıkıyönetimi kaldırmanın, Devlet Başkanı olarak son kararı olmasını istediğini'' söyledi. 
     Arjantin Devlet Başkanı Fernando de la Rua ayrıca, muhalefetteki Peronistlerin ''ulusal birlik hükümeti''ne destek vermemelerinin bir hata olduğunu belirtti. 
     De la Rua, gazetecilere yaptığı kısa açıklamada, ''Peronistlerin desteklerini vermemekle bir hata yaptığına inanıyorum'' dedi. 
     






</TEXT>
</DOC>
