<DOC>
<DOCNO> 50047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'a "asker gönderilmesi" bugün karara bağlanacak 
</HEADLINE>
<TEXT>

     ABD'nin Türkiye'den "eğitim amaçlı asker" talebinin, bugün önce Bakanlar Kurulu'nda, ardından da Çankaya Köşkü'nde yapılacak görüşmede karara bağlanması bekleniyor. 
     Önceki gün yapılan güvenlik zirvesinde hükümet ortaklarının "eğitim amacıyla şimdilik 60 kişilik bir özel kuvvet taburunu Afganistan'a yollayalım. Ancak herhangi bir harekata katılmamaları şartını da koyalım" görüşünde hemfikir olduğu ileri sürülürken, basına verilen beyanatlarda, "Şimdilik bir karar alınmadı" yanıtları verildi. 
     TBMM tarafından "Yurtdışına asker gönderme" yetkisi verilen Bakanlar Kurulu'nda konunun bugün değerlendirileceği ve ardından da Başbakan Bülent Ecevit ile Genelkurmay Başkanı Orgeneral Hüseyin Kıvrıkoğlu'nun Cumhurbaşkanı Ahmet Necdet Sezer'i ziyaret edip, konuyu kendisiyle görüşecekleri öğrenildi. 
     






</TEXT>
</DOC>
