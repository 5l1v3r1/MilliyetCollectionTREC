<DOC>
<DOCNO> 61381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun11.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood yıldızları yeni yıla nasıl girdi 
</HEADLINE>
<TEXT>

     Yeni yıla nasıl girdikleri merak konusu olan ünlülerin "yılbaşı tatili sırları" ortaya çıkmaya başladı. 
     Internette sitelerinde yer alan haberlere göre, yeni yılın en kapsamlı ünlüler partisini aktör Keanu Reeves verdi. 
     280 bin dolara tropik bir ada kiralayan Reeves'in davetlileri, aralarında Brad Pitt, Matt Damon, Kiefer Sutherland ve Drew Barrymore'un da bulunduğu 27 ünlüydü. Avustralya'daki Far North Queensland adasına gelen şöhretler ordusu, özel havuzlu 24 lüks bungalovda kaldı. 
     Ben Affleck, Kevin Costner, Dustin Hoffman, Jack Nicholson, Milla Jovovich ve Monica Lewinsky ise yılbaşı tatilinde Aspen Kayak Merkezi'ni tercih etti. 
     Leonardo DiCaprio ve "kafadarları", oyuncunun Sunset Plaza'daki evinde çılgınca eğlendi. Tobey Maguire'ın da yer aldığı partide davetlilerin çoğunun striptizciler ve kadın davetliler olduğu söylentiler arasında. 
     Britney Spears'ın yeni yıl eğlencesi ise annesi Lynne Spears'ın kızının internet sitesine yazdığı yazıyla ortaya çıktı. 
     Nişanlısı Justin Timberlake'i Memphis'teki evinde ziyaret eden Britney, daha sonra eve dönerek yılbaşı tatili boyunca ailesinin dizinin dibinden ayrılmadı. 
     Ünlü aktör Hugh Grant de 2002 yılına Londra'da küçük bir pubda girdi. Burada 7 arkadaşıyla mütevazı bir kutlama yapan aktörün yanında top model Elizabeth Hurley yoktu. 
     






</TEXT>
</DOC>
