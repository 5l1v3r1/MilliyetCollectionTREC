<DOC>
<DOCNO> 61825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur14.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı adaylarına "aşı" uyarısı... 
</HEADLINE>
<TEXT>

     Hacı adaylarının, Sağlık Bakanlığı'na bağlı kurumlarda menenjit aşısı olmaları ve aşı kartı almaları istendi. 
     Konya İl Sağlık Müdürü Dr. Eşref Okunakol, yaptığı açıklamada, bazı hacı adaylarının, aşılarını özel sağlık kurumlarında yaptırdıklarının belirlendiğini kaydetti. 
     Diyanet İşleri Başkanlığı ile Sağlık Bakanlığı arasında yapılan protokol gereği, hacı adaylarını aşılama işlemlerini Sağlık Müdürlüğü'nün üstlendiğine işaret eden Okunakol, ''Hacı adaylarından, havaalanlarından çıkışlarında istenecek belgeler arasında Sağlık Bakanlığı'na ait aşı kartlarının bulundurulması zorunludur. Özel sağlık kuruluşlarından alınan aşı kartları geçersiz sayılacaktır'' dedi. 
     Okunakol, hacca gidecek adayların, herhangi bir sorun yaşamamaları ve mağdur olmamaları için aşı kartlarını İl Sağlık Müdürlüğü'nden almaları gerektiğini kaydetti. 
     Dr. Okunakol, hacı adaylarının menenjit aşılarının, il merkezinde Sağlık Müdürlüğü'nde her hafta çarşamba günü, ilçelerde ise müftülüklerin ilan edeceği gün ve yerlerde yapıldığını bildirdi. 
     






</TEXT>
</DOC>
