<DOC>
<DOCNO> 61853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko02.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten Sezer’e ikna ziyareti 
</HEADLINE>
<TEXT>

Cumhurbaşkanı Sezer’e, reel sektörün borçlarının yeniden yapılandırılmasını öngören yasa ile hiç kimseye çıkar sağlanmayacağını anlatan Bakan Derviş, Meclis’ten geçen yasanın onayını istedi 
     ANKARA Milliyet 

     Ekonomiden sorumlu Devlet Bakanı Kemal Derviş, dün Çankaya Köşkü’nde Cumhurbaşkanı Ahmet Necdet Sezer ile görüşerek önceki gün Meclis’ten geçen reel sektörün borçlarının yeniden yapılandırılması ve bankalara kaynak aktarımıyla ilgili yasa hakkında bilgi verdi. 
     Yaklaşık 1 saat 45 dakika süren görüşmede Derviş, Sezer’in bankalara kaynak aktarımı ile ilgili düzenlemeye ilişkin sorularını yanıltladı. Sezer’in yasayı veto etme ihtimali üzerine Sezer’den randevu isteyen Derviş, Cumhurbaşkanı’nın yasayla ilgili endişelerini gidermeye çalıştı. Derviş’in Sezer’e "hiç kimseye çıkar sağlanmayacağı" yönünde mesaj verdiği ve düzenlemenin bankacılık sektörüne getireceği yararları anlattığı öğrenildi. 
     Öte yandan Derviş’in görüşmede Başbakan’ın ABD seyahatinde yapılacak görüşmeler nedeniyle Meclis’ten geçen yasaların onaylanmasını Sezer’den istedi. Genel ekonomik durumla ilgili bilgi de veren Derviş, IMF ile ilişkiler konusunda Sezer’in sorularını cevapladı. 
     



 EKONOMİ 


















</TEXT>
</DOC>
