<DOC>
<DOCNO> 58011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko07.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketler hedef büyüttü 
</HEADLINE>
<TEXT>

Türkiye’de organize perakendecilik sektörünün önde gelen şirketleri, krize rağmen 2002 yılında da büyümeye devam edeceklerini açıkladılar 
     

Migros gelecek yıl 30 mağaza açacak      Migros Genel Müdürü Oktay Irsıdar, bu yılın 11 aylık dönemine ait hem ciro, hem kar hedeflerini tutturduklarını söyledi. 
     Kasım sonu itibariyle 770 trilyon lira ciro elde ettiklerini, yıl sonu cirolarının da 870 trilyon lira civarında olacağını bildiren Irsıdar, bu hedefin yüzde 1-2 farkla yakalanacağını kaydetti. 
     
     30 milyon dolarlık yatırım 
     2001’de 9’u Şok olmak üzere, 3’ü yurtdışında toplam 31 mağaza açtıklarını belirten Irsıdar, yıl sonuna kadar 3 mağaza, 2002 yılında da 30 mağaza daha açacaklarını kaydetti. Irsıdar, yatırımların çok zor hayata geçirildiği kriz ortamında otomasyon yatırımları da dahil toplam 48 trilyon liralık yatırım yaptıklarına dikkat çekerek, ’Önümüzdeki yıl 30 milyon dolarlık yatırım yapmayı hedefliyoruz" dedi. 
     
Tansaş’ın amacı güleryüzlü kasiyer’      Tansaş Genel Müdürü İlhan Can, bu yılın ilk 9 aylık cirolarının 450 trilyon lira civarında olduğunu, 16. kuruluş yıldönünü nedeniyle başlattıkları kampanya ile yıl sonu cirolarının beklentilerin 1-2 trilyon lira üzerinde gerçekleşebileceğini söyledi. Can, ’Biz, organize sektörde yüzde 4.5’luk paya sahibiz. 
     
     Ciro hedefi 900 trilyon 
     Tansaş olarak ciromuz 2002 sonunda 850-900 trilyon lira olacak’’ diyen Can, Tansaş marka ürünlerin toplam ciro içindeki payının yüzde 9 olduğunu, yıl sonu itibariyle yüzde 11’e çıkacağını belirterek, 2002’yi yüzde 15’le kapatmak istiyoruz’’ şeklinde konuştu. 
     Can, "Müşteri artık güleryüzlü bir kasiyerle karşılaşmak istiyor. Biz de bunun için personelimize yönelik yoğun eğitim programları uygulayacağız" dedi. 
     
Gima, verimlilikte daha iddialı olacak      Gima Genel Müdürü Dengiz Pınar, bu yılın 9 aylık rakamlarında geçen yıla göre yüzde 118 oranında bir artış yaşandığını belirterek, "Bunda en önemli etken, müşteri memnuniyeti. İnsanlar krizden sonra artık alışveriş için 4-5 yere gitmektense, 1-2 yeri tercih etmeye başladılar. Bunlardan biri de Gima’’ dedi. 
     
     Yüzde 20 büyüyeceğiz’ 
     15 gün içinde iadeli mal kabulü uygulamalarıyla müşteri potansiyellerinin arttığını kaydeden Pınar, 2002’de en az yüzde 10-20 büyümeyi öngörüyoruz’’ diye konuştu. Gima’nın Türkiye’de 28 ilde 74 mağazayla hizmet verdiğini hatırlatan Pınar, mağaza sayısı yerine metrekare verimliliğine önem verdiklerini ve verimliliği düşük olan mağazaları kapatacaklarını söyledi. 
     



 EKONOMİ 





















</TEXT>
</DOC>
