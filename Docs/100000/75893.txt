<DOC>
<DOCNO> 75893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/siyaset/siy02.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Türban’ı kim kaşıyor 
</HEADLINE>
<TEXT>

Bakanlar Kurulu’nda türban tartışması 
     ÖNDER YILMAZ Ankara 

     Kamuoyunda yeniden tartışmaya açılan türban konusu Bakanlar Kurulu’nda da gündeme geldi. Bahçeli, birilerinin türban tartışmasına "çanak" tuttuğunu dile getirerek, valilere gönderilecek talimatla, imam - hatip okullarında başörtüsüne izin verilebileceğini kaydetti. ANAP’lı bakanlar ise bu konunun bir an önce sonuca bağlanması yönünde görüş belirtti. 
     Bahçeli, türban konusunda kamuoyunda rahatsızlık olduğunu dile getirdiği Kurul toplantısında şunları söyledi "Bu konu niye alevlendi. İmam hatip liselerindeki yasak uygulaması ilk dönem tartışmalarında yoktu. Sonradan başgösterdi. Bu rahatsızlık ilk olarak Kütahya’da ortaya çıktı. Öğrenciler ve aileleri zor duruma düşüyor ve kötü muamele ile karşı karşıya kalıyor. Valiliklerin uygulamalarından kaynaklanıyor. Birileri bu tartışmaya çanak tutuyor. Krize dönüşmeden üzerine gidilmeli. İçişleri Bakanı valileri uyarabilir." 
     



 SİYASET 













</TEXT>
</DOC>
