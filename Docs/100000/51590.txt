<DOC>
<DOCNO> 51590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun08.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı ilerliyor... 
</HEADLINE>
<TEXT>

     Afganistan'da Kuzey İttifakı güçlerinin, Mezar-ı Şerif'ten sonra Hayratan ve Aybak kentlerini de aldığı bildirildi. 
     Taliban'ın Bahtar Haber Ajansı Müdürü Abdül Henan Hemat, Özbekistan sınırında bulunan, askeri ve insani yardımların ulaşımı açısından stratejik öneme sahip Hayratan'ın, Kuzey İttifakı'nın eline geçmiş olabileceğini söyledi. 
     Hemat, Mezar-ı Şerif'i harap olmaktan koruyarak terkettiklerini, Taliban güçlerinin moralinin yüksek olduğunu kaydetti. 
     Kuzey İttifakı Sözcüsü Kerim Halili de, kendilerine bağlı güçlerin Hayratan'da toplandıklarını doğrularken, bir başka sözcü kentin bir kısmını aldıklarını açıkladı. 
     Halili, Mezar-ı Şerif'le ilgili olarak da, tamamen denetimleri altındaki kentin bu sabah sessiz olduğunu, herhangi bir çatışma olmadığını söyledi. 
     Bu arada Kuzey İttifakı sözcülerinden Eşref Nedim, Samangan eyaletinde Aybak kentini de bu sabah ele geçirdiklerini söyledi. 
     AFP'ye demeç veren Nedim, ''Taliban kuvvetleri fazla direnmedi. 
     Aybak da elimize geçti'' dedi. 
     ''İlerliyoruz. Yeni bölgeler ele geçiriyoruz'' ifadesini kullanan sözcü, kuzeydeki Taliban milisleri arasındaki bağlantıyı koparmak ve Taliban mevzilerini kolay hedef haline getirmeye çalıştıklarını belirtti. 
     






</TEXT>
</DOC>
