<DOC>
<DOCNO> 71567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/ekonomi/aeko.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başvuran herkese POAŞ hissesi var 
</HEADLINE>
<TEXT>

Karakoyunlu Şirketin yüzde 15’ini satacaktık ama talep yüzde 34’ü buldu. Bütün talebi karşılayacağız. Toplam 450 milyon dolarlık gelir bekliyoruz 
     EKONOMİ SERVİSİ 

     Özelleştirmeden Sorumlu Devlet Bakanı Yılmaz Karakoyunlu, Petrol Ofisi AŞ’nin POAŞ ikincil halka arzında yurtiçinde gelen talebin yüzde 34 olduğunu kaydederek, yurtdışı arzın sonuçlanmasıyla gelecek talebin tamamının karşılanabileceğini söyledi. 
     Karakoyunlu Deniz Ticaret Odası DTO tarafından düzenlenen Denizcilik Sektöründe Özelleştirme Stratejileri" konulu panelde yaptığı açıklamada, POAŞ’ta yurtdışına yapılacak olan arzın 16 Mart’ta tamamlanacağını, 20 Mart’ta da tüm halka arzın sonuçlanacağını kaydetti. Karakoyunlu, "Talep tamamem gerçekleşirse yüzde 100’ünü bile özelleştirebiliriz" dedi. 
     POAŞ’ın ön talep toplama sürecinde 500 - 600 trilyon liralık 397 milyon dolar bir talep geldiğini kaydeden Karakoyunlu, "350 - 360 milyon dolarlık gerçekleşme bekliyoruz. Yurtdışı satışla birlikte toplam gelir beklentimiz ise 450 milyon dolar" dedi. Karakoyunlu, POAŞ’ın yurtdışı ayağına yönelik roadshow’lara da başlandığını söyledi. 
     
     En büyük engel mahkemeler 
     Karakoyunlu, "Özelleştirmenin önündeki en büyük engellerden birisi idare mahkemelerinin kararları, diğeri de emek verimliliğini tartışma alışkanlığının olmayışı" dedi. Özelleştirme stratejisi içinde denizcilik sektöründe çok başarılı birtakım sonuçlara ulaştığı iddiasında olmadıklarını kaydeden Karakoyunlu, sektörde özelleştirmeye ilişkin kararların halen tamamına yakınının idare mahkemeleri tarafından iptal edildiğini, bir kısmı hakkında da yürütmeyi durdurma kararı verildiğini söyledi. 
     



 EKONOMİ 


















</TEXT>
</DOC>
