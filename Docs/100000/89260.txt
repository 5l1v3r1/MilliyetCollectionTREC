<DOC>
<DOCNO> 89260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo15.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin astrolojisine göre Milli Takım'ın burcu... 
</HEADLINE>
<TEXT>

     17. Dünya Kupası finallerinde C Grubu'ndaki son maçında Çin ile 2. tur vizesi almak için karşılaşacak olan milli takımda, teknik direktör Şenol Güneş'in burcu, bu ülkenin astrolojisine göre ''Ejderha'' burcu olarak kabul ediliyor. 
     1952 yılı doğumlu olan Şenol Güneş'in Çin Astrolojisi'ndeki burcunun özellikleri şöyle 
     ''Birçok erdemi vardır. Canlı, coşkulu, iyimser ve yeteneklerine güvenen birisidir. Sıfırdan başlayarak, çok zor hedeflere ulaşabilir. Keskin bir zekası vardır. Mükemmellikten hoşlanır. Organizasyon yeteneği gelişmiş, diplomatik, dürüst ve samimi, bazen biraz saf biridir. Hayranları çoktur ama o kolay kolay aşık olmaz. Ailesine karşı çok cömerttir. Güçlü iyimser, vaktinin çoğunun evinin dışında geçirmekten hoşlanan biridir. Müsrif ve kendini beğenmiştir, herşeyin kendi kurallarına göre yürümesini ister. Özgürlüğüne çok düşkündür.'' 
     
     MİLLİ TAKIM SPORCULARI 
     Çin Astrolojisi'ne göre, milli takımın Brezilya ve Kosta Rika maçında ilk 11'de forma giyen futbolculardan 1973 doğumlu olan 5'i, Rüştü, Emre Aşık, Ümit Davala, Alpay Özalan ve Hakan Ünsal yaban öküzü burcundan. 
     Yaban öküzü burcunun Çin Astrolojisi'nde özellikleri ise şöyle 
     ''Sükunet ve barışı sever. Hayatta ağır ve emin adımlarla ilerlemeyi ilke edinmiştir. Hiçbir engel cesaretini kırmaz. Sabırlı ve inatçı, oldukça muhafazakardır. Parayı ve rahatlığı sever, maceradan hoşlanmaz. Modayı takip etmez. Nazik, arkadaş canlısı, sadık ve sorumluluk hissi gelişmiş bir insandır. Aşkta samimi ve düzgündür. Aile yaşamını sever ve ailesinden hiç birşey esirgemez.'' Milli takımda, Ümit Özat ve Hasan Şaş da teknik direktör Şenol Güneş gibi ejderha burcundan. 
     Diğer oyuncuların burçları ve Çin Astrolojisi'ne göre burçlarının kısaca özellikleri şöyle 
     Yıldıray Baştürk At burcu Dinamik, huzursuz, ateşli, faal, enerji dolu ve vahşidir. Yorulmak bilmeyen yapısı ve neşesiyle çevredeki insanları kendisine hayran bırakır. Keskin ve parlak bir zekası vardır. 
     Ergün Penbe Fare burcu Dengeyi, tutarlılığı arasa da hareketli bir yaşam sürer. İlişkileri açıklık ve düzgünlük üzerine kurar. Hem eleştirel hem anlayışlı bir dosttur. 
     Emre Belözoğlu ve Bülent Korkmaz Maymun burcu Hayat dolu, sosyal, uyumlu, hayal gücü kuvvetli, meraklı ve yaşam sevinciyle dolu bir insandır. Dışarıdan bakıldığında açık ve nazik gibi biri gözükse de gerçekte asabi ve inatçıdır. Keskin bir zekası ve ince bir mizah anlayışı vardır. En karmaşık durumlardan ustaca sıyrılmayı bilir. 
     Fatih Akyel Yılan burcu Sakin, soğuk görünürler ama gizemli, mantıklı ve çok çekici kişelerdir. Düşmanları, rakiplerine karşı acımasızdır. Aradan yıllar geçse de intikamını alır. 
     Hakan Şükür Domuz burcu Güçlü ve kararlıdır ancak kin, intikam gibi kelimeler onun kitabında yoktur. Sert mizacı vardır. Görevine sadıksa çok iyi yerlere gelir. Zaman zaman çok saf olabilir. Aşkta çoğu kez hayal kırıklığına uğrar. 
     Tugay Kerimoğlu Köpek burcu Görev bilinci son derece gelişmiş olup, sadık, dürüst, adil ve kararlıdır. Daima yardıma hazırdır ancak takdir edilmemek onu derinden yaralar. 
     





</TEXT>
</DOC>
