<DOC>
<DOCNO> 87275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/dunya/dun01.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvrıkoğlu’ndan anlamlı ziyaret 
</HEADLINE>
<TEXT>

     MOSKOVA Milliyet 

     Genelkurmay Başkanı Orgeneral Hüseyin Kıvrıkoğlu’nun gelecek hafta Moskova’ya yapacağı ziyaret, iki ülke açısından da büyük önem taşıyor. 
     Pazartesi günü Moskova’ya gelecek olan Kıvrıkoğlu’nun ziyareti aslında Rusya Genelkurmay Başkanı General Anatoliy Kvaşnin’in ocakta Ankara’ya yaptığı geziye yanıt niteliği taşıyor. Ancak, son dönemde uluslararası alanda dengelerin değişmesi ve Ankara’nın Rusya ile ilişkilere geçmişten daha çok önem vermesi, Kıvrıkoğlu’nun ziyaretine daha özel bir anlam katıyor. İki ülke Dışişleri bakanlarının 16 Kasım’da New York’ta imzaladığı "Avrasya eylem planı" Türk - Rus ilişkilerine yeni bir açılım sağlayacak girişim olarak değerlendiriliyor. 
     
Ortaklık ilişkisi      Kıvrıkoğlu, Rusya ile NATO arasında yeni bir konsey kurulması kararı alınmasından sonra İttifak üyesi bir ülkenin Moskova’yı ziyaret eden ilk üst düzey askeri yetkilisi olacak. Dört günlük gezi Moskova’nın yanı sıra St. Petersburg ve Kaliningrad kentlerini de kapsıyor. Kıvrıkoğlu’nun Rusya Savunma Bakanı Sergey İvanov tarafından da kabul edilmesinin planlandığı öğrenildi. 
     



 DÜNYA 















</TEXT>
</DOC>
