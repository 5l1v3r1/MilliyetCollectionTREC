<DOC>
<DOCNO> 61466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur26.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye Başkanı 1 kişiyi silahla yaraladı 
</HEADLINE>
<TEXT>

     Aksaray'ın Güzelyurt İlçesi'ne bağlı Ilısu Beldesi Belediye Başkanı Refik İçli, bir kişiyi tabancayla yaraladı. 
     Edinilen bilgiye göre, evine yaya olarak giden Belediye Başkanı Refik İçli, yolda karşısına çıkan Şeref Genç'le tartışmaya başladı. 
     Tartışmanın büyümesi üzerine Belediye Başkanı İçli, kendisine bıçakla saldırı girişiminde bulunan Şeref Genç'e ruhsatlı tabancasıyla ateş ederek, ayağından hafif yaraladı. 
     Güzelyurt Sağlık Ocağı'nda ilk müdahalesi yapıldıktan sonra Aksaray Devlet Hastanesi'nde tedavi altına alınan Genç'in sağlık durumunun iyi olduğu öğrenildi. 
     Jandarma tarafından başlatılan soruşturma kapsamında ifadesi alınan Belediye Başkanı İçli, çıkarıldığı mahkemece tutuksuz yargılanmak üzere serbest bırakıldı. 
     






</TEXT>
</DOC>
