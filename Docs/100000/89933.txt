<DOC>
<DOCNO> 89933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/guncel/agun.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcularımızı Kore’den Japonya’ya götüren uçak, havada büyük tehlike atlattı... 
</HEADLINE>
<TEXT>
Milliler ölümden döndü 
İki kez üst üste hava boşluğuna düşen uçakta yolcular kafalarını çarptı, koltuktan fırladı. Bazı futbolcular fenalaştı, bayılanlar oldu. Faciayı pilotun ustalığı önledi 
     SERDAR BENLİ, YAŞAR ÇAKMAK 

     Önceki gün Çin’i 3-0 mağlup ederek Dünya Kupası’nda ikinci tura yükselen Milli Takımımızı Kore’den Japonya’ya taşıyan uçak, inişine kısa bir süre kala iki kez üst üste hava boşluğuna düşerek irtifa kaybetti. Kemerleri bağlı olmayan yolcuların kafalarını çarptı, aralarında kaleci Rüştü ve Teknik Direktör Şenol Güneş’in bulunduğu bazı yolcular da, koltuktan fırladı. Panik yaşanan uçaktaki bazı hostesler ve Hasan Şaş baygınlık geçirirken, Hakan Şükür başını çarptı. Aralarında tur atlamanın coşkusunu yaşayan futbolcularımızın korkudan "kelimei şahadet" getirdiği uçak, sağ salim Japonya’ya inmeyi başardı. 
     
     Bizi Allah korudu’ 
     Japonya’ya iner inmez telefona sarılarak eşlerini ve sevgililerini arayan ekibimiz, onlardan yola çıkmamalarını istedi. Galibiyetin ardından pasaport işlemlerine başlayan ve bavullarını hazırlayanlar, aldıkları haberle sarsıldılar. Tam çıkmak üzereyken, sevgilisi Emre Aşık’tan "Büyük bir tehlike atlattık. Allah bizi korudu. Buraya sakın gelme ve sakın yola çıkma" diye telefon alan Aysun Kayacı şokta. "Onları Allah korudu" diyen Aysun ve ekibimizin aileleri tehlikenin zararsız atlatılmasına şükrediyor. 
     
     Dakikalar geçmek bilmedi’ 
     Milli Takımımızın file bekçisi Rüştü de "çok korktuklarını" belirterek, yaşadıkları tehlikeyi şöyle anlattı "Kore’den hareket ettik. Çok sevinçliydik. Ancak Japonya’ya inmeyi beklerken uçak aniden üst üste sarsıldı. Herkes çok korktu. Düşenler, koltuktan fırlayanlar oldu. Panik çıktı. Dakikalar geçmek bilmedi. Sonunda sağ salim yere indiğimize bile inanamadık." 
     
Şok geçirdi      Aysun Kayacı, yola çıkmak üzereyken, sevgilisi Emre Aşık’tan "Büyük bir tehlike atlattık. Buraya sakın gelme, hava boşlukları çok tehlikeli" diye telefon aldı ve korkudan şok geçirdi. 
     
Sakın buraya gelme’      Uçakta bulunan futbolculardan Emre Aşık’ın manken sevgilisi Aysun Kayacı, konuyla ilgili ayrıntılı bilgi vermekten kaçındı. Kayacı, telefonda yaptığımız röportajda şunları söyledi 
Aysun geçmiş olsun, kötü bir şey var mı, Emre seni aradı mı 
     Teşekkür ederim. Çok şükür kötü bir şey yok. Emre Japonya’ya indikten sonra otelden aradı. Oranın saati saat kaçtı bilmiyorum ama Türkiye saatiyle öğleden sonra. 
     
Neler anlattı 
     Ya valla bunu gizli tutacaklar galiba. Benim de fazla bir şeyden haberim yok. Televizyonları izliyorum, konuyla ilgili hiçbir şeye rastlamadım. Korkmuşlar herhalde çünkü gelmemizi istemiyorlar. Emre’nin söyledikleriyle ilgili daha fazla bir şey anlatamam, çünkü konuştuklarımız çok özel. 
     
Japonya’ya kimlerle gidecektin, Şenol Güneş’in eşi de olacak mıydı 
     Evet, herkes olacaktı, Hakan Şükür’ün eşi, Bülent Ağabey’in eşi de olacaktı ama şimdi hiçbirimiz gidemiyoruz. Daha önceden federasyonun kaldıracağı uçakla gitmek üzere konuşuyorduk, şimdi de gitmemek için haberleşiyoruz. Daha fazla soru sorup beni arada bırakmayın lütfen. Sizin sorularınıza cevap vermemin sebebi, her yerde Japonya’ya gideceğimize dair haberler çıktı. Ben de yanlış haberler çıkmasın diye yanıtladım. 
     
Türbülans nedir      Türkiye Özel Sektör Havacılık İşletmeleri Derneği TÖSHİD Başkanı Kaptan Pilot Tuncay Doğaner, hava boşluğunu yaratan nedenleri şöyle sıraladı "Birincisi, açık hava türbülansı dediğimiz çok yüksek süratli rüzg rlardan kaynaklanır. Uçakla giderken sıcak havada hareket ederken, soğuk havaya geldiğinizde, bu iki havanın karıştığı yerde, inanılmaz sarsıntılı türbülanslar meydana geliyor. Uçak çok süratli gittiği için bu sarsıntı, sanki sizin metrelerce aşağı ya da yukarı ani hareket ettiğinizi zannettiriyor. Bir başka neden ise, fırtına bulutları dediğimiz bulutların yanından geçerken, uçak yatay hereket ediyor, fırtına ise dikey. Uçak, bu fırtınanın içine girdiğinde duvara çarpmış gibi olur. Aslında uçağa hiçbir şey olmaz ama kafanız tavana bile vurur." 
     



 GÜNCEL 




















</TEXT>
</DOC>
