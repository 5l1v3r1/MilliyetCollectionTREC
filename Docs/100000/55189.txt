<DOC>
<DOCNO> 55189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sondun15.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
109 yaşındaki Çinli'den uzun yaşamın sırrı "İyi kahvaltı.." 
</HEADLINE>
<TEXT>

     Dünyanın en yaşlı insanlarından 109 yaşındaki Lu Zijiang, uzun yaşamın sırrının iyi bir kahvaltıda yattığını anlattı. 
     Çin'in orta kesimlerindeki Hubei eyaletinde yaşayan Lu, her gün 4 yumurta, 6 küçük sandviç ekmeği, bir bardak soya sütünden oluşan bir kahvaltı yaptığını, ayrıca her sabah 6'da kalkıp her gece 10'da yattığını söyledi. 
     Beyaz sakallı Lu, uzun yaşamın sırrını anlatırken, ''sabahları karnınızı tıka basa doyuracaksınız, öğlenleri de iyi yiyeceksiniz, akşamları fazla yemeyeceksiniz'' dedi. 
     Lu'nun favori gıdaları sebzeler, en büyük tutkusu ise savaş sanatları. Her gün 1 saat egzersiz yapan Lu, kalbin üzerine yatmamak için asla sol tarafına yatmadığını söyledi. 
     Guinness rekorlar kitabına göre, dünyanın en yaşlı insani 112 yaşında ve İtalya'da yaşıyor. 
     






</TEXT>
</DOC>
