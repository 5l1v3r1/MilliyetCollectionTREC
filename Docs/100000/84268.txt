<DOC>
<DOCNO> 84268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/spor/spo01.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
5 TANE BEŞİKTAŞ 
</HEADLINE>
<TEXT>

Siyah - Beyazlı ekibin yeni teknik direktörü Lucescu, transferde paradan önce akıllarını kullanacaklarını söyledi ve "Beş ayrı sistemle oynayacak takım kuracağız" dedi 
     Önce defans’ 
     BEŞİKTAŞ’IN çiçeği burnunda hocası Lucescu, yeni sezon için hazırlıklarını sürdürürken, ilk olarak defansı ele alacaklarını söyledi. Rumen hoca bu bölgeye en az iki transfer yapmaları gerektiğini belirterek, "Kaleci için ilk adayımız Perugialı Mazzantini. İnter’de beraber çalıştık. Bonservisi elinde ve gelmesi için bir telefonum yeter. Ali Eren iyi. Ronaldo ve Ahmet Yıldırım ağır kalıyor" dedi. 
     
     Para ile olmaz’ 
     YÖNETİMİN anlaştığı isimlerin kaliteli olduğunu vurgulayan tecrübeli teknik adam sözlerini şöyle sürdürdü "Yönetim kaliteli isimlerle anlaşmış. Zafer süratli, Ali Tandoğan işimize yarar. Serdar çok teknik. Kaan Dobra disiplinli oynuyor. Dünyada sözleşmesi biten 100 oyuncunun peşinde 500 kulüp var. Para saçarak şampiyon olunmaz. Önce aklınızı kullanacaksınız." 
     
     Sergen’e göre taktik 
     "FORVETTE İlhan Mansız ve Ahmet Dursun çok iyi isimler. Oyun kurgusuna göre Sergen’i de burada oynatabilirim, ya da ikilinin arkasında. O’nu rahatlatmak için orta sahaya Bülent Akın tipinde koşan bir adam gerekiyor. Tümer’in güçlenmesi gerekir. Sergio gelmeye hazır, Perez de seçenekler arasında. Tam 5 farklı sistemde oynayacak bir takım kuracağız. Herşey çok güzel olacak." 
     
     Pişmanım döndüm’ 
     SİYAH - Beyazlı kulübe imza atan Sergen, camianın kendisini yeniden kabul etmesini istedi. Saat 12.00’deki toplantıyı 18.00’de gerçekleştiren ve yönetici Yıldırım Demirören ile Kıvanç Oktay’la basının karşısına çıkan tecrübeli futbolcu, "Geçmişteki hatalarım için büyüklerimden özür diliyorum. Ayrıldıktan sonra çok kulüp değiştirim. Bu ne kadar pişman olduğumun göstergesi" dedi. 
     SERGEN’İN imza atmasına rağmen bonservis sorunu çözülemedi. Siirt Jetpa 1.5 milyon dolarda ısrar ederken, dün devreye Galatasaray’ın da girdiği öğrenildi. Sarı - Kırmızılılar’ın Siirt Başkanı Takiddin Yarayan’ı arayarak, pazarlığa çağırdığı öğrenildi. II. Başkanı Nevaf Bilek, "Başkanımız yarın bugün İstanbul’da iki kulüp yönetimiyle masaya oturacak" açıklamasını yaptı. 
     
BARIŞ VE UMUTBeşiktaş Kulübü Başkanı Serdar Bilgili, camiadaki negatif ortamı pozitife dönüştürmek istediklerini, 100. yılda mutlaka şampiyon olacaklarını söyledi 
     BİLAL MEŞE 

     "Lucescu doğru karar" 
     SİYAH - Beyazlı kulübün Başkanı Serdar Bilgili, kongre nedeniyle bölünen camiayı birliğe çağırdı, yeni sezonla ilgili umut dağıttı. Ceylan Oteli’nde spor yazarları ile bir araya gelen Bilgili, "100. yılda şampiyon olacağız. Bu konuda maddi ve manevi olarak herşeyimizi ortaya koyduk. Lucescu doğru karardır. Kendisiyle birçok başarıya imza atacağımıza inanıyoruz" diye konuştu. 
     
     Kaliteli yabancılar 
     LUCESCU’nun kaliteli bir çalıştırıcı olduğunu tekrarlayan Başkan Bilgili şöyle devam etti "Lucescu’nun kariyerini tartışmak yanlış olur. Kaliteli ve beyefendi bir adam. İyi çalıştırıcı, sakin, araştırmacı, Dünya ve Avrupa futbolunu çok iyi biliyor. Transfer çalışmalarımızı sürdürüyoruz. Kaliteli yabancıları getireceğiz, bunları da imzayı attığımız gün açıklayacağız." 
     
     Muhalefete çağrı 
     YAZARLARIN sorularını yanıtlayan Başkan Serdar Bilgili, kongreden sonra camiada oluşan negatif ortamın giderilmesinin şart olduğunu savundu. 100. yıl öncesinde barış çağrısı da yapan Bilgili, "Kongreden sonra çıkan olaylar bizleri fazlasıyla üzdü. Bu negatif ortamı bir an önce pozitife dönüştürmek zorundayız. 100.yıla barış içinde girmeliyiz" ifadelerini kullandı 
     
     Tüzük değişecek’ 
     TÜZÜK kongresinin en kısa sürede yapılacağına da işaret eden Bilgili şunları söyledi "Üyelerimiz arasında Galatasaraylı, Fenerbahçeliler var, bu doğrudur. Sistemin getirdiği bir olaydır. Tüzük kongresinden sonra tespit ettiklerimizi ayıklayacağız. Üye sayısının 100 binlere ulaşması şart. Yıllık aidatın 100 milyon liraya çıkarılması için gerekli çalışmaları yapacağız." 
     
     Vergi takibindeyiz’ 
     GALATASARAY ile Fenerbahçe’nin vergi affı konusunda çalışmalarına da dikkat çeken Bilgili, "Biz vergisini sürekli ödeyen bir kulübüz. Başka kaynaklara ayıracağımız rakamları vergi olarak ödedik. Bundan da her zaman gurur duyduk. Eğer iki kulüple ilgili olarak bir af söz konusuysa, biz bundan zarar görmemeliyiz. Bu olayın takipçisi olacağız" yorumunu yaptı. 
     
Söz ver PascalBeşiktaş yönetimi, Nouma ile sözleşme imzalamadan önce özel hayatına yönelik bazı şartları yerine getirmesini isteyecek 
     ORHAN YILDIRIM 

     BEŞİKTAŞ Yönetimi transferinde son aşamaya geldiği Pascal Nouma’yı tekrar renklerine katmak için bu kez yoğurdu üfleyerek yemeye kararlı. Siyah - Beyazlı forma ile geçirdiği sezon içinde sürekli olarak sorun çıkartan, kavgalara karışan ve kırmızı karta abone alan Fransız oyuncunun çeşitli şartları kabul etmesi istenecek. 
     DIŞ İlişkiler Sorumlusu İbrahim Altınsay, siyahi oyuncu ve kulübüyle hiç bir problemin kalmadığını, anlaşmanın sağlandığını belirterek, "Nouma ile Lucescu da görüştü. Ancak alırken bazı şartlarımız olacak. Kırmızı kart görmeyecek. sosyal hayatına dikkat edecek, medya ile kavga etmeyecek" diye konuştu. 
     YÖNETİMİN şartları arasında Nouma’nın kayınpederini İstanbul’a getirmemesi gibi de ilginç maddelerin olduğu öğrenildi. Golcü futbolcu imza atmasına rağmen, maddelerden birini ihlal ederse, uyarılmadan çok yüksek tazminat vermek zorunda kalacak ve kulüple ilişkisi hemen kesilecek. 
     
Nihat’la pazarlık      BEŞİKTAŞ’TAN Real Sociedad’a giden Nihat kiralık olarak Kartal’a dönüyor. Siyah - Beyazlı yöneticiler dün İspanyol Kulübü ile bir görüşme yaptı. Ardından Nihat, Real Sociedad Başkanı Asti’yi arayıp önümüzdeki yıl Beşiktaş’ta oynamak için izin istedi ve olumlu yanıt aldı. 
     FENERBAHÇE’NİN de talip olduğu Nihat bugün gelerek Beşiktaş ile masaya oturup ücret konusunda pazarlık yapacak. Transfer komitesi ile bir toplantı yapan Lucescu İtalyan Mazzantini’nin alınmasını, diğer yabancılarda acele edilmemesini istedi. 
     
Amaral için alım emri      FİORENTİNA’DA top koşturan Brezilyalı orta saha oyuncusu Amaral’ın kasetlerini izleyen Lucescu, yönetime olumlu rapor verdi. Transfer komitesi ile yaptığı görüşmede tecrübeli futbolcunun Beşiktaş’ta oynayabileceğini belirten Rumen hoca, transfer şartlarının öğrenilmesini istedi. Amaral’ı Fatih Terim’in de Galatasaray’a almak istemesi nedeniyle yöneticilerin ellerini çabuk tuttukları belirtildi. 
     
Taffarel onayladı Sergio kabul etti      BEŞİKTAŞ’IN yeni sezon için anlaştığı Brezilyalı Paolo Sergio’nun "evet" demesinin ardından Galatasaray’ın eski file bekçisi Taffarel çıktı. Bayern Münih’te top koşturan ve sezonun bitmesiyle birlikte serbest kalan Sergio’ya en cazip teklifi Beşiktaş yaptı. Daha önce Fenerbahçe ve Galatasaray’ın da gündemine gelen ve Türkiye hakkında pek iyi düşünmeyen Sergio bunun üzerine Taffarel ile görüştü. 
     TECRÜBELİ kaleciyle Almanya’da düzenlenen özel bir turnuvada karşılaşan Sergio, Beşiktaş’ın teklifini sordu. Taffarel, Türkiye’deki futbol atmosferinin bambaşka olduğunu belirterek, "Hedefleri büyük, taraftarları ise bir harika. Hiç düşünmeden git" dedi. Lucescu’nun da Sergio’yu telefonla arayarak, "Seni kadromda görmek isterim" dediği öğrenildi. 
     



 SPOR 
























</TEXT>
</DOC>
