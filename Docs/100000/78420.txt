<DOC>
<DOCNO> 78420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/yasam/ayas.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivale sansür darbesi 
</HEADLINE>
<TEXT>

Denetleme alt kurulu, İstanbul Film Festivali’nde izleyiciyle buluşacak "Hiçbiryerde" ve "9" adlı filmleri sakıncalı buldu’ son karar üst kurulun... 
     KÜLTÜR SANAT SERVİSİ 

     Sinema, Video ve Müzik Eserleri Denetleme Alt Kurulu, yıllar sonra ilk kez’ iki filme Eser İşletme Belgesi vermedi... Filmleri doğrudan yasaklama yetkisi olmayan ancak incelenmesi için Üst Kurul’a gönderen Alt Kurul, İstanbul Film Festivali Ulusal Yarışma Bölümü’nde izleyici karşısına çıkacak "Hiçbiryerde" ve "9" filmlerini sakıncalı buldu’. 
     İki filmi ayrı kurulların incelediği öğrenildi alt kurulda yer alan ve iki filmin laboratuvar işlemlerinin yapıldığı Fono Film’in ortaklarından Doğan Okan istifa etti. 
     
Kime göre sakıncalı ’      SESAM Başkanı ve "Hiçbiryerde"nin yapımcılarından Kadri Yurdatap, yasaklamalar karşısında şaşkınlığını gizleyemezken şunları söyledi "Ankara’ya gidip Kültür Bakanlığı müsteşarıyla görüşeceğim. 5 yıl Üst Kurul’da görev yaptım, tek film yasaklamadık. Olumsuz karar çıkması durumunda İdari Mahkeme’ye başvuracağım." 
     "9"un yönetmeni ve yapımcısı Ümit Ünal ise, Üst Kurul’un kararından umutlu 
     "Belki fazla iyimserim ama bu Üst Kurul’dan bir yasaklama kararı çıkacağına ihtimal vermiyorum. 2002’de ülkemizde bir filmden, bir sanat eserinden sakıncalı’ diye söz edilebiliyor olması bana inanılmaz geliyor. Filmimi sakıncalı bulan kim adına karar veriyor İzleyicinin vereceği karara niye güvenmiyor " 
     
Bu ilk defa oluyor...      "9", eski İstanbul’da işlenen bir cinayet soruşturmasını konu alıyor. Film, ölü bulunan meczup kızı son gören 6 mahallelinin çelişkili ifadelerine yer veriyor. 
     Tayfun Pirselimoğlu’nun yönettiği "Hiçbiryerde" ise, oğlu kaybolan bir annenin arayışını anlatıyor. Zuhal Olcay’ın canlandırdığı dul gişe memuru, oğlunun siyasi örgüt üyesi olabileceğine inanmayıp polisten aldığı bilgilerle Mardin’e kadar izini sürüyor. Alt Kurul, bu sakıncalı bulma’ kararını ilk defa veriyor. 
     
Çifte standart var’      Filmlerin gösterimine dair nihai kararı, 18 Nisan’da toplanması beklenen Denetleme Üst Kurulu verecek. 
     İstanbul Kültür ve Sanat Vakfı Başkanı Şakir Eczacıbaşı, 21. İstanbul Film Festivali’nde yasaklanan Türk filmleri için "Çifte standart uygulanıyor" dedi. 
     Kendilerine yasak gerekçesinin bildirilmediğini belirten Eczacıbaşı, şöyle konuştu "Filmlerin sansüre neden takıldığını bilmiyoruz. 10 yıl kadar önce çıkarılmış olan bir kararnameyle festivalde gösterilecek yabancı filmlerin sansürlenemeyeceği güvenceye alınmıştı. Yabancı filmler sansürlenemiyor, ama yerli filmler sansürlenebiliyor. Bunun düzeltilmesi gerek. Hem bunu en son biz öğreniyoruz." 
     



 YAŞAM 














</TEXT>
</DOC>
