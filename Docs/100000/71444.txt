<DOC>
<DOCNO> 71444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/cemal.html </URL>
<DATE> 2002/03/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Peştunlarla cami avlusunda sohbet 
</HEADLINE>
<TEXT>
Önce ekmek sonra Afganistan 
Pakistan’da politikacılar ve darbeyle iktidara gelen askerler, dini politikaya her seferinde alet ederek İslam’ın alanını kamuda ve devlette daha da genişletmişler 
     İSLAMABAD 

     Hava sıcak, güneş yakıyor. Bembeyaz mermerden uçsuz bucaksız avlunun gölge bir köşesine, "Selamünaleyküm" deyip çöktük. Faysal Camii koskocaman. 1976 yılında Suudi Kralı’nın parasıyla yapılmış. Mimarıysa rahmetli Vedat Dalokay, Ankara’nın CHP’li Belediye Başkanı... 
     Çıplak ayakla bağdaş kurup oturuyoruz. 
     Sohbet konusu tabii ki Afganistan. 
     Diplomatik konuştu biri 
     "Önce ekmek, sonra Pakistan, daha sonra Afganistan..." 
     "Hasan Abi" dedi kulağıma eğilip, "Buraları hafiye, ajan kaynar. O yüzden böyle dikkatli konuşuyor." 
     Bizi gören iki kişi daha "Selamünaleyküm " deyip yanımıza oturdu. Beyaz entarili, siyah sakallı gençler. 
     İkisi de Peşaver’den. 
     Peştun olduklarını söylüyorlar. Ayrıca, Taliban’a olan sempatilerini saklama gibi bir dertleri yok 
     "Ruslar da öyleydi. On yıl kaldılar. Başta galip gibiydiler. Ama sonra ne oldu, herkesin malumu... Amerika’nın akıbeti de farklı olmayacak." 
     
ABD için Bin Ladin bahane      140 milyonluk Pakistan’ın 24 - 25 milyonu Peştun. Büyük çoğunluğu, başkenti Peşaver olan kuzeybatı sınır eyaletinde yaşıyorlar. Sınırın öbür yanındaki Afganistan’da ise Peştunlar en büyük etnik grup... 
     Taliban, daha çok bir Peştun hareketi. Peşaver’deki medreselerde, yani dini okullarda doğdu. Özellikle Pakistan’ın istihbarat örgütü ISI’nın desteğiyle palazlanıp 1990’ların ikinci yarısında K bil’de iktidarı ele geçirdiler. Ve El Kaide örgütünün Suudi lideri Usame bin Ladin’in parasıyla geçinebilen bir rejim haline geldiler. 
     Peşaverli genç konuşurken dikkatimi çekiyor, gözleri çakmak çakmak... "Bin Ladin Amerika için bir bahane" diyor tespihini çekerken, "Bir tek kişi için koca bir ülke yakılıp yıkılır mı Bombalanır mı Amerika için esas önemli olan petrol, enerji... Ayrıca ileride Çin’den korktuğu için Afganistan’a yerleşiyor. Kırk elli yıllık hesabı var Amerika’nın..." 
     Peşaverli genç adam belki de yeni büyük oyun’u anlatıyor. 
     Bir gün önce Doğu Afganistan dağlarında düşürülen Amerikan helikopteri ve ölen Amerikalı yedi özel kuvvet askeri onu da heyecanlandırmış. "Son bir Taliban da kalsa, o da çarpışır. Amerika da çeker gider. Nerede Müslüman varsa, orada cihat bitmez Afganistan’ı Amerika’ya mezar yapacağız." 
     Bunları ekledikten sonra ekliyor 
     "Ben de Taliban taraftarıyım " 
     
Cihat yapan gruplar...      İç Anadolu’dan, Kastamonulu Adnan lafa karışıyor. Simsiyah sakallı, tepesi açık, tıknaz, sağlam yapılı genç bir adam. 
     Nasıl, neden gelmiş buralara 
     Hik yesini bir başka yazımda anlatacağım. "Keşmir’e, Cihat’a gittiler " sözü dikkatimi çekiyor. Çok düzgün bir Türkçeyle, noktasıyla virgülüyle konuşuyor 
     "Amerika, Pakistan’dan iki şey istiyor. Biri, Keşmir’de Hindistan’a karşı cihat yapan grupların tasfiyesi... İkincisi, atom gücünü Pakistan’ın elinden almak istiyor. Nedeni malum Ya Pakistan ordusundan Taliban’la aynı zihniyette bir general darbe yapıp ülkede iktidarı ele geçirirse... Bu ihtimalden ödü kopuyor Amerika’nın..." 
     Devlet Başkanı General Pervez Müşerref geçen ocak ayında beş İslami grubu yasakladı. Operasyonlarda 1500 - 2000 kişinin tutuklandığı söyleniyor. Çoğunluğu Keşmir’de Hindistan’a karşı cihat yapan’ bu grupların isimleri şöyle 
     1 Ceyş - i Muhammedi Ordusu... 
     2 Sipahi Sahabe... Pakistan’taki Şiiler’e karşı zaman zaman kanlı eylemler yapan bu Sünni hareket, radikal bir parti halinde örgütlenmiş 
     3 Tahrik - i Caferi... Aşırı Şii partisi 
     4 Leşker - i Tayyiba Grubu... Özellikle Keşmir’de örgütlü 
     5 Sipahi Muhammed... Şii 
     
Alkol de yasak      Pakistan, bir İslam cumhuriyeti. 
     Alkol de yasak 
     Ama kuruluşundan beri ılımlı kalmaya gayret etmiş. İslamla ve kuvvetli bir orduyla, çok değişik etnik kökenlerden oluşan ülkenin birliğini sağlamaya çalışmış. 
     Ama İslam, kamu hayatında ve devlet işlerinde kendi alanını usul usul genişletmiş. Siyaset adamları ve darbeyle iktidara gelen askerler, dini politikaya her seferinde alet ederek bu alanı daha da genişletmişler Pakistan’da... 
     1981 yılında Cumhurbaşkanı Evren’in Pakistan’a ziyaretini izlemiştim. O tarihte iktidarda olan General Ziya - ül - Hak dinle fena halde flört ediyordu. Kendisiyle yaptığımız bir mülakatta, siyasal partilerin hepsini kapattığını, çünkü İslamda partilere yer olmadığını anlatmıştı. 
     Pakistan’da din, demin de belirttiğim gibi devlet işlerinde, eğitimde, yargıda, yasamada ilerledi. Medreseler bu açıdan önemli rol oynadı. Devlet ve toplum düzeninde dinin yeri giderek ağırlık kazandıysa, Pakistan’da aşırı İslamcı akımlar güçlendiyse, bunda tamamen dini eğitim yapan ve yurtdışında da finanse edilen medreselerin payı çok büyük. 
     Örneğin Taliban da Peşaver’deki medreselerden doğdu. 
     
Medreselerde Suudilerle İran...      Pakistan’da bugün 100 bin medrese var. Öğrencileri milyonları buluyor. Sayıları en az 1 milyonla, kimine göre en çok 6 milyon arasında değişiyor. Devlet denetimi sıfır medreselerde. Sadece dini eğitim yapılıyor. Medreseler gibi camilerde de herhangi bir devlet denetimi yok. 
     Yurtdışından serbestçe öğrenci geliyor. Ayrıca, finansman kaynağı olarak Suudi Arabistan’la İran nüfusun yüzde 20’si Şii ön plana çıkıyor. İslamabad’daki bir Amerikan diplomatik kaynağı bana bu iki ülke arasında yıllardır devam eden medrese savaşı’ndan söz etti. 
     Pakistan Devlet Başkanı Müşerref son zamanlarda medreseleri denetim altına almak ve ıslah etmek için bazı adımlar atmaya başlamış durumda. Suudi Arabistan ve İran’dan finansman yolunu kesmek istiyor. 
     Hedeflerinden biri de medreselere dışarıdan öğrenci gelmesini önlemek. Bu arada müfredat programına pozitif bilimleri de eklemek niyetinde... Beş yıllık mecburi ilköğretim de yine gündeminde yer alıyor. 
     Yapabilecek mi Kolay değil. 
     Sevdiği Atatürk gibi radikal olabileceğine ihtimal verilmiyor General Müşerref’in... Ancak laikliği hiç ağzına almadan, zaman kazanarak ve çok dikkatli biçimde, dinin kamu hayatında yerini daraltmaya çalıştığı muhakkak... 
     
Başlangıç değil son      Siz bu satırları okurken, eğer İslambad’dan dünkü Birleşmiş Milletler uçağı kalkabilmişse, ben de K bil’de olacağım. 
     Ve yine eğer haberleşme imk nları elverirse, Afganistan’ın başkentinden ilk izlenimlerimi yazıp gazeteye iletmiş olacağım. 
     Merhametin uğramadığı bu topraklar çok sıcak günler yaşıyor. Zihinlere çengelini asan soru hep aynı 
     Amerika için savaş daha yeni mi başlıyor K bil’in güneydoğusundaki dağlarda tüm şiddetiyle devam eden Anaconda Operasyonu bir başlangıç mı 
     Bu sorumu İslamabad’daki Amerikalı bir diplomatik kaynak şöyle yanıtladı 
     "Başlangıç değil son " 
     Hangisi daha gerçeğe yakın 
     K bil’de anlamaya çalışacağım. Ancak Pakistan başkentinden görüldüğü, koklandığı kadar Afganistan’da hiçbir tarafın işi kolay değil. Kimse burnunun ucunu görebilecek durumda değil. 
     Üçüncü yazı yarın K bil’den. 
     İnşallah 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
