<DOC>
<DOCNO> 52524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/ekonomi/aeko.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’yle 3 yıl daha 
</HEADLINE>
<TEXT>

Uluslararası Para Fonu’ndan beklenen 10 milyar dolarlık ek kaynakla birlikte 2004 sonuna kadar sürecek yeni bir stand - by anlaşmasının yürürlüğe girmesine kesin gözüyle bakılıyor 
     YASEMİN ÇONGAR Washington 

     Uluslararası Para Fonu’ndan IMF gelmesi beklenen 10 milyar dolarlık kaynak için Türkiye’nin yeni bir stand - by anlaşması imzalaması bekleniyor. Yeni şartların istenmesi beklenen "güçlendirilmiş stand - by"ın 2002 yılı başında yürürlüğe girerek 2004 yılı sonuna kadar yürürlükte kalacağı belirtiliyor. 
     IMF’den beklenen "olumlu açıklama" dün geldi. IMF Başkanı Horst Köhler, dün yaptığı basın toplantısında, Türkiye’ye ek kaynak konusunda, IMF İcra Direktörleri Kurulu’nun sözlü bazda anlayış birliği yaptığını söyledi. Ek finansmanın miktarı ve kapsamı ise İcra Kurulu’nun kasım ayı sonunda yapması beklenen resmi toplantıda kesinleştirilecek. 
     Köhler, Türkiye’ye ek kaynak konusunda İcra Kurulu bir ön anlayışa sahip mi ’ şeklindeki bir soruyu yanıtlarken, "Kurul, Türkiye’nin durumunu gayet iyi anlıyor" dedi. Köhler, Kurul’un durumu iyi analiz edip Türkiye Masası Şefi Juha Kahkonen’in raporunu inceledikten sonra kesin kararını vereceğini hatırlattı ve "Ama benim sözlü bazda tanık olduğum anlayış olumludur. Türk yetkililerinin sadece performans kriterlerini yerine getirmekle kalmayıp geleceğe dönük sürdürülebilir büyüme ve sağlıklı ekonomi için somut politikalar konusunda da anlaştığını görüyoruz. Kurul’da olumlu ve yapıcı bir Türkiye tartışması yaşanacağına inanıyorum" dedi. 
     
Türkiye’ye torpil yok      Köhler, toplantıda Arjantinli gazetecilerin, "Türkiye, terörizme karşı savaşta yer alıyor diye torpil mi yapılıyor " sorusu üzerine "Bu doğru değil. Adil bir yaklaşım da değil" dedi. Bu arada ABD Hazine Bakanı Paul O’Neill de düzenlediği basın toplantısında, bir soru üzerine IMF’nin, Türkiye ile yapıcı çalışma yürüteceğine güveninin tam olduğunu söyledi. IMF yetkilileri, İcra Kurulu’nun Türkiye’ye ek kaynak konusundaki gayri resmi toplantısının, bu gün tamamlanmasının beklendiğini belirtti. 
     IMF yetkilileri, İcra Kurulu’nun Türkiye’yi kasımın son haftasında bir resmi toplantıda ele alacağını ve ek finansmanın adının o zaman konacağını belirtiyor. Kulislerde 9 - 13 milyar dolar arasında değişen bir finansman paketinden söz ediliyor. Ancak bu paketin bu yıldan arta kalan bazı kredi dilimlerini de içerebileceği ve dolayısıyla ek finansmanın en fazla 10 milyar dolar düzeyinde kalacağı beklentisi yaygın. 
     
Koşullar netleşmedi      3.5 yılı geri ödemesiz toplam 8 - 8.5 yıl vadeli kredinin ek kaynağının yeni bir stand - by anlaşmasına dayandırılması, belirlenecek yeni performans kriterleri çerçevesinde yine dilimler halinde verilmesi bekleniyor. 2004 sonuna kadar sürecek üç yıllık güçlendirilmiş bir stand - by anlaşmasına ilişkin tahminler ağır basarken, IMF yetkilileri, "Finansman paketinin koşullarının henüz netleşmediğini ve bu koşulların önümüzdeki haftalarda şekilleneceğini vurguluyor. 
     
3.1 milyar dolar aralıkta      Bu arada IMF, kasım sonundaki toplantısında, Türkiye’nin eylülden beri ertelenen 3.1 milyar dolarlık kredi dilimini de serbest bırakacak. Bu para en geç aralık başında Ankara’ya ulaşacak. Aynı miktardaki diğer bir kredi diliminin ise önceden planlandığı gibi 2002 yılı başlarında serbest bırakılması bekleniyor. 
     10’uncu gözden geçirmeyi tamamlayan IMF heyeti, dün Türkiye’den ayrıldı. 
     
Tahmin yapmak, fal bakmak gibi oldu’      Daha önce, dünya ekonomisinin 2001’de yüzde 2.6 büyüyeceğini tahmin ettiklerini, ancak bu rakamı 2.4’e çektiklerini belirten Köhler, 11 Eylül saldırılarından sonra ekonomik tahminlerde bulunmanın "kahve falına bakmak gibi bir şey olduğunu" söyledi. Üç büyük ekonomik güç için yaptığı büyüme tahminlerini de aşağıya çeken Köhler, ABD 
     ekonomisinin bu yıl yüzde 1.1, gelecek yıl yüzde 0.7 büyümesini beklediklerini söyledi. Japonya’nın bu yıl beklenen yüzde 0.5 eksi büyüme hızı yüzde 0.9’a yükseltildi. Avrupa Birliği’nin büyüme hızı da bu yıl için yüzde 1.8’e çekildi. 
     
Köhler Derviş dedikodu yapmaz      Köhler’e, basın toplantısında bir gazeteci, Kemal Derviş, sizden olumlu bir açıklama geleceği dedikodusunu yaymış, bu dedikoduların aslı var mı ’ şeklinde bir soru yöneltti. Bu soruya karşılık olarak, "Derviş dedikodu yapmaz" diyen Köhler, şöyle konuştu 
     "Ben Derviş’i çok sağlam, ciddi ve yetenekli bir kişi olarak tanıyorum. Dedikodu yapacak birisi değil." 
     
Niyet mektubunu liderler imzaladı      Koalisyon liderleri ek niyet mektubunu imzaladı. IMF’ye verilecek olan ek niyet mektubu Ekonomiden Sorumlu Devlet Bakanı Kemal Derviş’le birlikte yola çıktı. Tasarruf tedbirlerinin Türkiye’de bulunan IMF heyeti tarafından kabul edilmesinin ardından hazırlıklarına başlanan ek niyet mektubu, dün yapılan Bakanlar Kurulu toplantısının ardından Başbakan Ecevit, Başbakan Yardımcıları Yılmaz ile Bahçeli’nin imzasına sunuldu. Hükümet ortaklarının imzasını alan, 10 milyar dolarlık kaynağın "anahtarı" ek niyet mektubunun dün gece Kanada’ya giden Derviş’le birlikte gönderildiği öğrenildi. 
     
     Siyasi istikrar mesajı 
     Daha önce hazine müsteşarı ve hazineden sorumlu devlet bakanı tarafından imzalanan niyet mektubu, ekonomik kriz sonrasında ilk kez liderler tarafından da imzalanmıştı. Ekonomik programın arkasındaki siyasi desteğin "simgelenmesi" için başvurulan bu yöntem, dün gönderilen mektuba da uygulandı. 
     



 EKONOMİ 




















</TEXT>
</DOC>
