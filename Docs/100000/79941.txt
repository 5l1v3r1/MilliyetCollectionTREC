<DOC>
<DOCNO> 79941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sondun01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, BM heyetinin Cenin'e girmesinden memnuniyetsiz... 
</HEADLINE>
<TEXT>

     İsrail, BM Genel Sekreteri Kofi Annan'ın açıkladığı Cenin kampında araştırma yapacak BM heyetinden duyduğu memnuniyetsizliği dile getirdi. 
     Adını açıklamayan İsrailli bir yetkili, bu heyetin oluşumuyla ilgili kendilerine danışılmamasından "şaşkınlık duyduklarını" belirtti. 
     Yetkili, bu heyetin tarafsız olmasını ve İsrail karşıtı bir siyaset izlememesini ümit ettiklerini söyledi. 
     Bu arada, Filistin lideri Yaser Arafat'ın danışmanlarından Nebil Ebu Rudeina, bu heyetin kuruluşundan memnun olduklarını dile getirdi. 
     Ebu Rudeina, Ramallah'ta yaptığı açıklamada, "Bu heyetin, çalışmalarına en kısa sürede başlamasını istiyoruz, heyete gereken tüm yardımı yapmaya hazırız. Elimizde bulunan tüm istihbaratı heyete vereceğiz" dedi. 
     Annan, heyete Finlandiya'nın eski cumhurbaşkanı Martti Ahtisaari'nin başkanlık edeceğini açıklamıştı. 
     





</TEXT>
</DOC>
