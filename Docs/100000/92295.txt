<DOC>
<DOCNO> 92295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko02.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Notcular ekonomi yönetimini kızdırdı 
</HEADLINE>
<TEXT>

Ekonomi yönetimi, piyasadaki yüksek likiditeye rağmen kur ve faizdeki yükselmenin, kredi derecelendirme kuruluşlarının raporlarının ardından arttığına dikkat çekti 
     HARUN GÜREK Ankara 

     Piyasadaki likidite nakit para miktarı rekor bir düzeyde artarak, 11 katrilyon liraya yükseldi. Bu bolluk nedeniyle düşmesi gereken borçlanma faizleri ile kurların yükselmesinden, uluslararası derecelendirme kuruluşları sorumlu tutulurken bileşik faiz, programda öngörülen ortalamanın 6 puan üzerine çıktı. 
     
     Yeter artık’ dediler 
     "Piyasadaki likiditeyi göz önüne aldığınızda faizin değil yükselmesi, sürünmesi gerekirdi. Böyle bir ortamda bileşik faizin yüzde 50’nin altına inmesi gerekirken yükselmesi çok büyük bir çelişki" diyen ekonomi bürokratları, faizlerdeki tırmanışın JP Morgan, S P gibi uluslararası derecelendirme kuruluşlarının raporlarının ardından arttığına dikkat çekti. Bu kuruluşların idam ve ana dilde eğitim konusunda henüz bir çözüme ulaşılmaması nedeniyle ülkenin siyasi istikrarsızlığa girdiğini gerekçe göstererek, portföylerden Türk tahvillerinin çıkarılması önerisinin çok büyük bir yanlış olduğunu belirten ekonomi bürokratları şunları söyledi 
     "Koalisyonun bir ortağı idamın kaldırılmasının, ana dilde eğitime olanak sağlanmasının Türkiye’yi bölünmeye götüreceğini savundu ama hükümetten çekilmeyeceğini açıkladı ve iktidar partileriyle muhalefetin çözüm üretmesine olanak sağladı. Böyle bir gelişmeden siyasi istikrarsızlık sonucu nasıl çıkarılıyor, anlamak mümkün değil. Yeter artık Uluslararası derecelendirme kuruluşları istiyorlar ki, Türkiye hiçbir sorununu tartışmasın, siyasiler hiçbir konuda görüşünü söylemesin, gıkını çıkarmadan önüne gelen her şeyi kabul etsin " 
     
Yabancıları bilgilendirdiler      Bu arada, ekonomiden kaynaklanan hiçbir neden yokken, uluslararası derecelendirme kuruluşlarının olumsuz raporları üzerine Merkez Bankası Başkanı Süreyya Serdengeçti’nin İngiltere’ye giderek, yatırımcıları bizzat bilgilendirme kararı aldığı da öğrenildi. Serdengeçti, iki gün süren bilgilendirme toplantılarının ardından dün Türkiye’ye döndü. 
     



 EKONOMİ 




















</TEXT>
</DOC>
