<DOC>
<DOCNO> 69546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/spo12.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi bulunmaz HAKAN 
</HEADLINE>
<TEXT>

     HAKAN Şükür, Parma’nın deplasmanda Piacenza’yı 3 - 2 yendiği maçta gol atamamasına rağmen, İtalyan basınından en yüksek puanı alan oyunculardan biri oldu. Ülkenin en yüksek tirajlı spor gazetesi La Gazzetta dello Sport, 7 puan verdiği Hakan Şükür için "Eşi bulunmaz. Gol atamadı, ama kişisel başarısıyla buna layık oldu" yorumunda bulundu. Corriere dello Sport gazetesi de Hakan’ın ilerideki takım arkadaşı Di Vaio ile çok iyi anlaştığını belirtti. 
     PARMALI oyuncu, en iyiler arasında gösterilmesine sevindiğini söyledi. Hakan Şükür, "Takımda az pas alıyorum. Daha çok, gol krallığına giden Di Vaio üzerine oynanıyor. Bunu hocamız da istiyor" dedi. Golcü futbolcu, perşembe günü UEFA Kupası’nda İsrail’in Hapoel Tel Aviv takımına karşı oynanacak rövanş maçında forma giymek istediğini kaydetti, "Turu geçersek büyük olasılıkla karşımızda Milan olacak. Yola devam etmek zorundayız" diye konuştu. 
     



 SPOR 





























</TEXT>
</DOC>
