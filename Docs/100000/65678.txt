<DOC>
<DOCNO> 65678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yazar/toker.html </URL>
<DATE> 2002/02/03/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
IMF'in umurunda mı 
</HEADLINE>
<TEXT>

     Eğer IMF'e karşı hiddet, eşeğini dövemeyenin semerini dövme hışmıysa mesele yok. Ama kızgınlık doğrudan doğruya bu milletlerarası örgüteyse o, anlamsız. IMF'in ne olduğunu herkes biliyor. IMF hiç bir yere zorla gitmiyor. İstenilmediği yerde de illa kalmak için diretmiyor. Şimdi bizde moda, "Malezya modeli"ni göstermek IMF Malezya'ya, "gel bizim ekonomimize bir çare bul" diye başvurduğunda ona bir plan sunuyor. Malezya IMF'in reçetelerini beğenmiyor ve planı reddediyor. IMF "Gönlün bilir " diyor ve çekip gidiyor. Malezya "kendi merhemi" ile yaralarını sarıyor. "İki yıl gibi kısa bir süre" içinde ekonomisinde "önemli bir büyüme" sağlıyor. 
     Aferin ona IMF bundan dolayı karalar bağlamadı, Washington'daki kapısına kilit vurmadı. Bu kapının önünde bekleşenlerden biri azaldı diye, belki de memnun olmuştur. Keşke herkes, kendi yarasına kendi merhemini sürerek vartayı atlatsa.. 
     IMF, Dünya Bankası gibi Bretton Woods andlaşmalarının bir ürünü. Bu andlaşmalar daha savaş bitmeden, Almanya'ya ve Japonya'ya karşı vaziyet almış 44 ülke tarafından, Amerika'nın girişimiyle Amerika'da imzalanmıştır. Taraflardan biri de, Türkiye. Hedef, savaş sonrasında dünya ekonomisini düzlüğe çıkarmak için bu ülkelere - ve başkalarına - yardım, destek sağlamak. 
     Yıl, 1944. Bugün 2002. Andlaşmayı imzalayan delegelerden bir kaçı hala hayattaysa, ne mutlu onlara. Almanya ve Japonya dünyanın en kalkınmış ülkelerinin başında. Değişiklik, değişiklik, değişiklik.. Elbette bugünkü IMF, o IMF değilse ve gene ABD'nin kontrolünde, artık ABD'nin o zamanki değil de bugünkü amaçlarının gerçekleşmesinde bir vasıta ise, bu da, kimsenin meçhulü değil. 
     Haydi, bunun farkında değilsiniz ve IMF'i "başı dertte olanların yardımına koşan bir iyilik meleği" diye görüyorsunuz. Ama, IMF ile veya IMF'siz, Malezya'da veya Türkiye'de, eğer siz "açıkgöz vatandaşlar"ın yılda 1,5 milyar dolarlık elektriği kaçak kullanmalarını önlemez veya önleyemezseniz açık "açıkgöz olmayan vatandaşlar"ın sırtına biner. 
     Eğer siz, IMF ile veya IMF'siz, Malezya'da veya Türkiye'de vatandaşın "büyük çokluk"unu vergi mükellefi yapamazsanız onların ödemediklerini "küçük azınlık" - kümesteki kazlar - ödemeye mecbur tutulur. 
     Bunu da, IMF umursamaz. O, iki yakanın bir araya getirilmesine bakar Tüyler kimden yolunursa, yolunsun. 
     
Atlar ve araba      Devlet bankasını kasası dolu halde "açıkgöz vatandaş"a satıp onu, kasası boşaltılmış halde geri almak hiç bir IMF reçetesinde yoktur. Ankara'da, Genelkurmay Başkanlığından itibaren Eskişehir yolunda sağlı sollu göz kamaştıran - ve bir kısmı dolmamış - görkemli binaların hepsi, hatta bitirilmesi için para bulunamayan "ikiz kuleler" devlet daireleridir. Bunlar her partiden görmemiş, arsız Bakanların kaprisleridir. O kadar ki bazıları "bileği kuvvetli olanlar" ile "olmayanlar" arasında sonra el koyma mücadelesine yol açmıştır. Malezya ekonomisini doğrultabilmişse bu, oradaki "ikiz kule" kaprislerinden vazgeçilmiş olması sayesindedir. IMF reddedildiği için değil.. Ya, eş kaprislerin sonucu hava alanları 
     Ülkeler, kötü yönetimleri dolayısıyla kendilerini IMF'e mecbur ederler kötü yönetimlerini sürdürünce de aynı IMF'in elinde boğulurlar. Bu IMF'in elinden, vaktiyle, Fransa ile İngiltere de geçmişlerdir neden onlar boğulmamışlardır Boğulmayan başkaları da vardır. Boğulanlara bakınız Hepsi kötü adetlerini, üstelik IMF'in sağladığı borç dolarları çarçur ederek, hortumlayarak sürdürmüşler ve deniz oralarda bitmiştir. İşte, sayısız Afrika devleti işte, son örnek Arjantin. 
     Siz, emekli maaşı alan vatandaşından "Ben hayattayım " belgesi isteyen Hükümet gördünüz mü Hükümet maaş sahibi vatandaşının öldüğünü belgeler ve maaşını keser. 
     Görmedinizse, aynaya bakınız. O aynada "Hep aynı çeşit iktidarlar" göreceksiniz. Bunları seçme mecburiyeti de mi IMF reçetelerinde 
     Aynaya kızılır mı 
     







Baloncu William 


Türk tankları Bağdat'a girecek mi 


Davos resminin içinde Türkiye 


Aşk ve Yemek 


Bul ğ rengi siluetler 


Daha ne kadar beklenecek 


Kadınlar erkeklerden ne bekler 


Parazitler şantajcılar... 


Davos'ta 11 Eylül ruhu 


'Hafiften Bankacılık'a var mısınız 


Ağla sevgili yurdum, müptezel tragedyana.. 


Arsa paylarında hata var 


IMF'in umurunda mı 


Derviş'i dinlerken beliren kaygılar 


İzmir malını satamıyor 


Sessiz kalmayan bürokratın mektubu 


</TEXT>
</DOC>
