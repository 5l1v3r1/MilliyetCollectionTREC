<DOC>
<DOCNO> 60711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun08.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar mı cinayet mi sorusunun ardındaki Türk zanlı.. 
</HEADLINE>
<TEXT>

     Almanya'nın başkenti Berlin yakınlarındaki Grunewald ormanında bir ağaca asılı olarak bulunan ve intihar ettiği tahmin edilen Lars P. adlı şirket yetkilisinin, bir Türk tarafından öldürüldüğü tahmin ediliyor. 
     Der Tagesspiegel gazetesi, Lars P.'nin, önceden çalıştığı AUBIS adlı gayrimenkul şirketler grubunun bazı ''karanlık işleri'' ile ilgili belgeleri bir avukata vermeye çalıştığını, bu nedenle intihar süsü verilerek öldürülmüş olabileceğini yazdı. 
     Haberde, Lars P.'nin ölümüyle ilgili olarak da adı açıklanmayan bir Türk'ün polis tarafından sorgulandığına, şu ana kadar sadece tanık olarak dinlenmesine rağmen çelişkili ifadeler verdiğine dikkat çekildi. 
     Polis, AUBIS şirketinde çalışan Türk'ün, şirket yönetiminin talimatı üzerine Lars P.'yi silah zoruyla ormana götürdüğü ve kendisini zorla bir ağaca astırdığını tahmin ediyor. 
     AUBIS şirketler grubu, Berlin Hyp bankasından yaklaşık 600 milyon mark kredi almış, bu paranın bir bölümünün kaybolması nedeniyle savcılık, AUBIS başkanları Klaus Wienhold ve Christian Neuling hakkında yolsuzluk suçlamasıyla soruşturma başlatmıştı. 
     






</TEXT>
</DOC>
