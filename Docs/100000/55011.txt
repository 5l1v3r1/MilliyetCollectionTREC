<DOC>
<DOCNO> 55011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yasam/ayas.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
George öldü ama Beatles yaşıyor 
</HEADLINE>
<TEXT>

Üyesi olduğu rock müziğin efsane grubunu, "Beatles öldü" sözleriyle anan gitarist George Harrison, dün son nefesini verdi. Beatles ise h l dünya listelerinde ve h l efsane.. 
     DIŞ HABERLER SERVİSİ 

     Efsanevi Beatles grubunun gitaristi George Harrison, 58 yaşında beyin tümörüne yenik düştü. ABD’nin Los Angeles kentinde bir arkadaşının evinde önceki gün hayata gözlerini yuman Harrison son nefesini verirken, eşi Olivia ve 24 yaşındaki oğlu Dhani de yanındaydı. 
     Grubun en sakin’ üyesi olarak tanınan Harrison’un ölümüyle Beatles’tan geriye sadece iki kişi kaldı. Paul McCartney ve Ringo Starr’la Beatles’ın hayatta kalan en genç elemanı Harrison, 1997’de gırtlak kanserine yakalanmış, tedavi görerek kurtulmuştu. Harrison’a, bu yılın başında da akciğer kanseri ve beyin tümörü teşhisi konulmuştu. Grubun diğer üyesi John Lennon ise akli dengesi yerinde olmayan bir hayranı tarafından 1980’de vurularak öldürülmüştü. 
     
Yıldız değil müzisyen      Harrison, 25 Şubat 1943’de İngiltere’nin Liverpool kentinde doğdu. Harold ve Louise Harrison çiftinin dört çocuğundan biri olan George, Paul McCartney’in aracılığı ile John Lennon ile tanıştı ve 1960’lı yıllarda kurulan ve her şeyleriyle dünya gençliğini peşlerinde sürükleyen Beatles grubuna gitarist olarak katıldı. Hindu müziği ve mistisizmden de etkilenen Harrison’ı yakından tanıyanlar, ünlü gitaristin yıldız’lıktan çok müzisyenliği’ tercih ettiğini bilirdi. Harrison da 1979’da yazdığı kitabında, Beatles artık öldü’ dedi ve kendilerini de hayvanat bahçesindeki maymunlara’ benzetti. 
     
insanlık için çalıştı      Beatles’la müzik dünyasının unutulmaz şarkılarına imza atan Harrison, grup 1970’te dağıldıktan sonra çoğu insanlık için’, başarılı çalışmalar da yaptı. 
     Bangladeş’deki kıtlık için New York’ta bir konser düzenledi ve bazı filmler yaptı eski arkadaşları Bob Dylan ve Roy Orbison’la da The Traveling Wilburys’ grubunu oluşturdu. 
     



 YAŞAM 















</TEXT>
</DOC>
