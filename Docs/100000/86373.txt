<DOC>
<DOCNO> 86373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/soneko12.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 103.96 puan artışla 1. seansı, 10,998.23 puandan tamamladı. 
     Hisse senetleri, 1. seansta ortalama yüzde 0.95 oranında değer kazandı. 
     Endeks, haftanın ilk seansına 10,899.45 puan seviyesinde, 5.18 puan artışla başladı. Başbakan Bülent Ecevit'in hastaneden taburcu olacağına ilişkin haberler ve Koç Grubu'nun Unicredito ile yaptığı anlaşmanın olumlu yansımalarıyla endeks, 11,000 puanın üzerine yükseldi. Daha sonra dar bir bantta hareket eden endeks, kapanışta 11,000 puanın üzerinde tutunamadı. Endeks, en düşük 10,894.27, en yüksek de 11,075.71 puanı gördü. 
     1. seans kapanışında mali endeks 145.94 puan artışla 15,805.73 puana, sanayi endeksi 95.80 puan artışla 9,277.65 puana, hizmetler endeksi de 63.88 puan artışla 6,542.93 puana yükseldi. 
     Böylece mali grup hisseler önceki kapanışa göre ortalama yüzde 0.96, sanayi grubu hisseler ortalama yüzde 1.04, hizmetler grubu hisseler de ortalama yüzde 0.99 değer kazandı. 
     1. seansta işlem gören toplam 288 hisse senedinden 168'i değer 
     kazandı. 32 hisse senedi değer yitirirken, 88 hissenin fiyatında değişiklik olmadı. Seansta, 99 trilyon 485 milyar 9 milyon liralık işlem hacmi oluştu. 1. seansta Favori Dinlenme Yerleri, Yapı Kredi Bankası, Koç Holding, Turkcell ve Doğan Yayın Holding en yoğun işlem gören hisseler oldular. 
     





</TEXT>
</DOC>
