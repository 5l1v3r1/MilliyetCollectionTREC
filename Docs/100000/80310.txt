<DOC>
<DOCNO> 80310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun01.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Londralı Türkler, Ermeni göstericileri bastırdı 
</HEADLINE>
<TEXT>

     İngiltere'nin başkenti Londra'da yaşayan bir grup Ermeni'nin Türkiye'nin Londra Büyükelçiliği önündeki sözde Ermeni soykırımını portesto eylemi kalabalık bir Türk grubun yaptıkları gösteriyle etkisiz hale geldi. 
     Londra'da akşam saatlerinde başlayan Ermeni gösterisine katılım sınırlı kalırken bazı Rumların da Ermeni göstericilere destek verdikleri dikkati çekti. 
     Öte yandan Türklerin oluşturduğu kalabalık bir diğer grup ise Ermenilerin tarihi çarpıtmalarını protesto eden pankart ve sloganlarla büyükelçilik önündeki ortama hakim oldu. 
     Bu arada Türk tarafının gösterisini organize eden İngiltere Atatürkçü Düşünce Derneği Başkanı Murat Vehbi bir de konuşma yaptı. 
     Vehbi, Ermeni diasporasının her yıl radikal destekçileriyle organize bir propaganda içine girdiklerini hatırlatırken, bu profesyonel propagandacıların Türklerin ve Ermenilerin yüzyıllar boyunca Osmanlı devleti içinde büyük bir barış ve uyum içinde yaşadıklarını ise gözardı ettiklerini bildirdi. 
     Murat Vehbi, Anadolu'daki trajik olayların yaşanmasının üzerinden 87 yılı geçmiş olmasına rağmen Türkiye Cumhuriyeti'nde Türklerle 
     Ermenilerin halen barış içinde birarada yaşamayı sürdürdüklerini de hatırlattı. 
     Geniş güvenlik önlemleri arasında yerel saatle 22.00'ye TSİ 24.00 kadar süren gösteri daha sonra olaysız sona erdi. 
     





</TEXT>
</DOC>
