<DOC>
<DOCNO> 86596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sonspo12.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor, Galatasaraylı Serkan'ın peşinde... 
</HEADLINE>
<TEXT>

     İkinci Futbol Ligi A Kategorisi takımlarından Kayserispor, Galatasaraylı Serkan'ı renklerine bağlamak istiyor. 
     Kulüp Başkanı Mete Eke, kadrolarını güçlendirmek için Gaziantepspor'dan kaleci Hasan'ı, Şekerspor'dan Barış, İlhan ve Yusuf'u, Erzurumspor'dan Zafer'i, Kombassan Konyaspor'dan Altaycan ve Hayri'yi, Aydınspor'dan Gürcan'ı, Göztepe'den Metin Diyadin'i ve Tokatspor'dan Eray'ı renklerine bağladıklarını kaydetti. 
     Takımda bir santrfor ve bir liberoya daha ihtiyaç duyulduğunu ifade eden Eke, ''Libero arayışlarımız sürüyor. Santrfor için de Galatasaray'ın başarını futbolcusu Serkan ile görüştük. Bu futbolcu, Kayserispor'a geleceğinin sinyallerini verdi. Önümüzdeki günlerde İstanbul'a giderek Galatasaray Kulübü ile görüşüp bu transferi bitireceğiz'' dedi. Eke, yeni sezonda taraftarların bambaşka bir Kayserispor izlemeleri için çalıştıklarını belirterek, ''Taraftarlarımız biraz sabırlı olsunlar. Kayserispor'u şaha kaldırmak için göreve geldik. Bundan kimsenin kuşkusu olmasın'' diye konuştu. 
     





</TEXT>
</DOC>
