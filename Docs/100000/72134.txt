<DOC>
<DOCNO> 72134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun09.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti sahneleri bırakacak mı 
</HEADLINE>
<TEXT>

     New York'un ünlü Metropolitan operasında Mayıs ayında vereceği temsiller yeterince ilgi görmediği takdirde, ünlü İtalyan tenor Luciano Pavarotti'nin sahneyi bırakabileceği bildirildi. 
     Metropolitan operasının 2002-2003 mevsiminde rol alacak ünlü sanatçılar arasında Pavarotti'nin adının şimdilik yer almaması hayranlarını üzdü. Pavarotti, 1969-70 sezonundan bu yana Metropolitan'da sürekli sahneye çıkıyordu. 
     66 yaşındaki tenor, bu opera sezonunun son 2 temsilini Mayıs 
     ayında sahnelenecek olan ''Tosca'' operasıyla verecek. 
     Pavarotti bu yıl sadece, Ocak ayında Londra kraliyet operasında sahnelenen ''Tosca''da rol almıştı. 
     Pavarotti'nin sözcüsü Herbert Breslin, ''Pavarotti, Mayıs ayında rol alacağı 2 Tosca oyununun nasıl gideceğini görmek istiyor. Nihai kararını ondan sonra verecek'' açıklamasında bulundu. Sözcü, ''Şayet oyunlar iyi giderse o zaman bir şeyler yapmayı düşünebilir'' diye konuştu. 
     Pavarotti, sahnenin dışında konserler de veriyor. New York Metropolitan operasının gelecek sezonu, 23 Eylül'de özel bir gösteriyle açılacak. Bu gösteride Placido Domingo'nun rol alacağı bildirildi. 
     






</TEXT>
</DOC>
