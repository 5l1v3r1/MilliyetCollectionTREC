<DOC>
<DOCNO> 75062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yazar/pulur.html </URL>
<DATE> 2002/03/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aman susun konuşmayın 
</HEADLINE>
<TEXT>

     ESKİ bir deyim vardır 
     "Bana benden olur ne olursa 
     Başım rahat olur dilim durursa." 
     Eğer, siz de başınızın rahat olmasını istiyorsanız, bugünlerde dilinizi tutun, ağzınıza "Avrupa" lafını almayın, hele hele "Avrupa Birliği" lafını hiç etmeyiniz. 
     Ederseniz ne mi olur 
     Onu da söyleyeceğiz ama biraz sabredin... 
     
     "NE yani " diyeceksiniz 
     "Avrupa komiseri, Kıbrıs'a el sürerseniz, sizi yakarım, Avrupa'yı dürbünle bile göremezsiniz, diye tehdit ediyor, cevap vermeyecek miyiz " 
     Evet, vermeyeceksiniz, ağzınızı dilinizi tutacaksınız. 
     
     "NE yani " diyeceksiniz 
     "Avrupa Parlamentosu, Ermeni soykırımı yaptığınızı kabul edin, diyor... Bunun arkasından tazminat ve toprak talebi gelir, demeyecek miyiz " 
     Evet demeyeceksiniz, ağzınızı dilinizi tutacaksınızı. 
     
     "NE yani " diyeceksiniz 
     "PKK adını değiştirdi diye ortaya sürülen yalancı dolmayı yutacak mıyız " 
     Evet, yutacaksınız, ağzınızı dilinizi tutacaksınız. 
     
     "Ne yani " diyeceksiniz 
     "Bugün Kürtçe yayın, yarın arkadan ne gelecek, bunu düşünmeyecek miyiz " 
     Evet, düşünmeyeceksiniz, ağzınızı dilinizi tutacaksınız. 
     
     BIRAKIN bunları "Avrupa'nın yolu Diyarbakır'dan geçer " diyen büyük devlet adamları düşündü. 
     Hem düşünüp de, ne olacak 
     "Düşünen kafalara zararlı fikirler üşüşür. 
     Büyüklerimiz her şeyi bizden daha iyi düşünür" demezler mi 
     
     AMA gelin de bunu, başta Dışişleri Bakanımız İsmali Cem gibilerine anlatın... 
     Sen kalk git, Avrupa'nın göbeğinde "Türkiye müstemleke değildir, Türkiye'ye sömürge valileri gibi davrananlar var " de... 
     Olacak iş mi 
     Ya Genelkurmay 2. Başkanı Orgeneral "Yaşar Büyükanıt'ın söyledikleri... 
     "Ordu Avrupa Birliği'ne karşı değildir, aksini söyleyeni Allah çarpar, dedik inanmadılar, onları artık millet çarpar" diyor. 
     Ya, Bilkent Üniversitesi öğretim üyesi Doç. Dr. Hasan Ünal'ın "2023 Dergisi"ne söyledikleri... 
     "Ona göre de yolsuzluklar en fazla itham edilenler, en fazla AB yanlısı görünüyorlar " 
     Bu ne biçim laf 
     Ne yani, devleti sahte belgelerle soyup mahkum olan şaklabanın, Avrupa'dan yana olmak hakkı yok mu 
     
     EVET, en iyisi konuşmamak, Avrupa lafını ağzına almamak... 
     Niye mi 
     Kabak, başınıza patlar da onun için... 
     Yarın, Avrupa, kapısında kayıtsız şartsız, el açana "Haydi inayet ola, güle güle " dedi mi, kifayetsiz muhterisle yardakçıları "Bunların yüzünden oldu " diyecekler, şimdiden diyorlar bile... 
     Onun için, siz siz olun, susun, ağzınızı kapayın 
     Ve Fazıl Ahmet Aykaç'ın çizdiği manzarayı seyredin 
     "Hele var ki bir tablo 
     Görse şaşar Anibal, 
     Ördeklerden bir filo 
     Bir de kazdan amiral." 
     
     







Yargıyı eleştirmek 


Erciyes’ten ses 


MGK ve Kürtçe yayın 


Ecevit'in Forum İstanbul mesajı Geriye dönüş mü 


Kriz bitti Maksim ile Çakıl açıldı 


Akıl Oyunu 


Bizi internet mi mahvetti 


Piyasalardaki asabiler 


Bu zirveden ne çıkar 


Ölen ölür de ya sağ kalanlar 


Aman susun konuşmayın 


Hedef 2023 yarının kurulması 


Türkiye'de bekle - gör, Vietnam'a gir 


Askeri harcamada dünya birincisiyiz 


</TEXT>
</DOC>
