<DOC>
<DOCNO> 56030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/soneko15.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu "Emekli edilecek işçi sayısı 61 bin civarında.." 
</HEADLINE>
<TEXT>

     Devlet Bakanı Yılmaz Karakoyunlu, emekli edilecek işçilerle ilgili olarak, ''Bildiğim kadarıyla Hazine tarafından yapılan toplantının sonunda Özelleştirme İdaresi'ne bağlı kuruluşlar da dahil olmak üzere iki temel başlık altında tasarruf tedbirleri içeriğinde ele alınacak olan sayı 61 bin civarındadır'' dedi. 
     Karakoyunlu, ''Uluslararası Yatırımların Değişen-Yüzü Türkiye İçin Yeni Fırsatlar'' konulu uluslararası konferansın açılışında yaptığı konuşmanın ardından, verilen ara sırasında basın mensuplarının sorularını yanıtladı. 
     Bakan Karakoyunlu, ''Emekli edilecek işçiler için 100 bin rakamı doğru mu '' sorusunu şöyle yanıtladı 
     ''Bildiğim kadarıyla Hazine tarafından yapılan toplantının sonunda Özelleştirme İdaresi'ne bağlı kuruluşlar da dahil olmak üzere iki temel başlık altında tasarruf tedbirleri içeriğinde ele alınacak olan sayı, 61 bin civarındadır. 100 bin civarındaki söz, zannediyorum gazetelere yansıyan değerden ibarettir. Prensibi itibariyle varılan şey, 61 bindir. 61 bin kişi bu niteliklerdedir. Nasıl yapılacağına dair Hazine'nin bir programı olacaktır.'' Karakoyunlu, yeni özelleştirme yasasıyla ilgili bir başka soru üzerine de, ''Yeni bir yasa hazırladık ve bakanlıklara dağıttık. 
     Onlardan görüş alıyoruz. O görüşlerden sonra en geç bu haftanın sonunda Bakanlar Kurulu, Meclis'e sevk etmek üzere yasayı ele alacak'' dedi. 
     






</TEXT>
</DOC>
