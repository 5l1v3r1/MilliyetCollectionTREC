<DOC>
<DOCNO> 82673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sontur12.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da trafik kazasında ölen öğretmenin kocası intihara kalkıştı 
</HEADLINE>
<TEXT>

     Ankara'da Talatpaşa Bulvarı'nda meydana gelen trafik kazasında ölen 3 vatandaştan kimliği tespit edilemeyen kişinin Filiz Toper adlı öğretmen olduğu belirlendi. 
     Pursaklar Sağlık Meslek Lisesi'nde öğretmen olarak görev yapan Toper'in Numune Hastanesi'nde staj yapan öğrencileri, sabah saatlerinde, Fatma Koç ile Filiz Toper adlı öğretmenlerinin kendilerini denetlemek için hastaneye geldiklerini, daha sonra hastaneden ayrılan Koç'un trafik kazası geçirdiğini öğrendiklerini, Toper'in ise kayıp olduğunu anlattılar. 
     Bunun üzerine, Filiz Toper'in eşi Salih Toper, kazada ölen 3 vatandaştan kimliği tespit edilemeyen kişinin cesedini görmesi hastaneye getirildi. Ölen kişinin, eşi Filiz Toper olduğunu teşhis eden Salih Toper şoka girdi. 
     Numune Acil Servisi'ne götürülen Toper'in, 2. kat penceresinden atladığı öğrenildi. 
     Olayın ardından sendelediği görülen Toper, Numune Hastanesi'nde tedavi altına alındı. Toper'in durumunun iyi olduğu, ayağının incindiği belirtildi. 
     





</TEXT>
</DOC>
