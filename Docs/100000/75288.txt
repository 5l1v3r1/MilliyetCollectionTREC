<DOC>
<DOCNO> 75288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun26.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat karargahın içinde sıkıştı 
</HEADLINE>
<TEXT>

     Filistin Devlet Başkanı Yaser Arafat'ın Batı Şeria'nın Ramallah kentindeki karargahının İsrail askerlerince ağır makineli silahlarla tarandığı belirtilirken, Arafat'ın karargah içinde sıkıştığı bildiriliyor. 
     Ağır makineli silahlarla taranan karargahtaki binalardan birinde bulunan Filistinli yetkili, Arafat'ın, aralarında danışmanı Nebil Ebu Rudeyna'nın da bulunduğu bir grup üst düzey yetkiliyle birlikte karargahta sıkıştığını söyledi. 
     Filistinli yetkili, Arafat'ın bürosunun ağır silahlardan çıkan kurşunlara hedef olup olmadığını bilmediğini belirti. 
     Associated Press ajansı da, Yaser Arafat'ın bürosunun ağır tank ateşi altında olduğunu duyurdu. 
     Arafat'ın yardımcıları, durumun son derece tehlikeli olduğunu, Arafat'ın bodrum katında, penceresi bulunmayan bir odada bulunduğunu ve yaralanmadığını belirttiler. 
     Bir Filistinli yetkili de, Arafat'ın hayatının tehlikede olduğunu söyledi. 
     
</TEXT>
</DOC>
