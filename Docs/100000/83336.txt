<DOC>
<DOCNO> 83336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sontur27.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
The Marmara Oteli'ni basan eylemci "terörist" sayılmadı... 
</HEADLINE>
<TEXT>

     İstanbul DGM Cumhuriyet Başsavcılığı, The Marmara Oteli'ndeki rehin alma olayına ilişkin soruşturma kapsamında ''görevsizlik'' kararı vererek, dosyayı Beyoğlu Cumhuriyet Başsavcılığı'na gönderdi. 
     Olayla ilgili soruşturmayı yürüten DGM Cumhuriyet Başsavcılığı, ''terör'' ya da ''suç örgütü'' bağlantısı belirlenmemesi üzerine, ''görevsizlik'' kararı verdi. 
     Başsavcılık, dosyayı, dava açılarak yargılamanın Ağır Ceza Mahkemesi'nde yapılması gerektiği görüşüyle Beyoğlu Cumhuriyet Başsavcılığı'na gönderdi. 
     Eylemci Mustafa Yıldırım, önceki gün, İstanbul Nöbetçi 2 No'lu DGM tarafından, ''birden çok kişinin hürriyetini kısıtlamak'', ''panik yaratacak şekilde meskun mahalde ateş etmek'' ve ''uzun namlulu silah bulundurmak'' suçlarından tutuklanmıştı. 
     





</TEXT>
</DOC>
