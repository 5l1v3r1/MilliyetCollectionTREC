<DOC>
<DOCNO> 58427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yasam/yas02.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet, minik Necla’yı bulamadı 
</HEADLINE>
<TEXT>
Evlendirilmek için kaçırıldı 
Ailesi, korucuların rehin tuttuğu kızlarının kurtarılmasını istiyor 
     FARUK BALIKÇI Diyarbakır DHA 

     Aydın’da bir süre önce ortaya çıkan "küçük gelinler" kamuoyunda tartışılırken, Diyarbakır’ın Silvan ilçesinde resmi kayıtlara göre 8 yaşında görünen, 12 yaşındaki Necla Tünle, evlendirilmek üzere kaçırıldı. 35 gündür kızlarını kurtarmak için mücadele ettiklerini söyleyen Yusuf ve Ayniye Tünle çifti, "O daha çocuk. Evlendiremeyiz. Kaçıranların kimliği belli olduğu halde bir şey yapamıyoruz. Necla’yı savcılığa teslim etsinler" çağrısında bulundu. 
     Silvan’da annesi ile bir düğüne giden 12 yaşındaki Necla Tünle, 17 Kasım tarihinde Adem Koç ile evlendirilmek amacıyla kaçırıldı. Nezir, İbrahim, Ekrem ve Adem Koç adlı kardeşler, kaçırdıkları Necla’yı Silvan’ın Altınkum köyüne götürdü. Tünle ailesinin savcılığa yaptığı şik yet üzerine köye operasyon yapan jandarma eli boş döndü. Ailesi yaptığı araştırmada Necla’nın Karaorman köyünde tutulduğunu öğrendi. 
     
Valiliğe başvuru      Ancak, jandarma yetki alanında bulunmadığı için köye operasyon düzenleyemedi. Kulp ve Silvan ilçeleri cumhuriyet savcılıklarına yapılan başvurularından sonuç alamayan Tünle ailesi, Diyarbakır Valiliği’ne başvurdu. Dilekçede, Necla Tünle’nin korucubaşı Hamdüssena Sümbül’ün evine götürüldüğü belirtilerek şöyle denildi 
     "Ortak operasyon yapılması için Diyarbakır İl Jandarma Alay Komutanlığı’nın devreye girmesi gerekiyor. Ayrıca korucubaşı Hamdussena Sümbül istediği takdirde bir saat içerisinde kızı ailesine teslim edebilir." 
     
Evlilik şartı      Evlenmek isteyip istemediğini öğrenmek için ablası, Necla ile görüştürüldü. Tünle ailesi, Karaorman köyünde silahların gölgesinde yapılan görüşmede sürekli ağlayan Necla’nın hiç konuşmadığını, durumunun da perişan olduğunu söylediler. Güvenlik kuvvetlerinin "yerini tespit edin baskın yapalım" dediği Necla’yı korucular ailesi ile görüştürdü. Ancak, ailesine kavuşması için Adem Koç’la evlenmesi şart koşuldu. 
     



 YAŞAM 
















</TEXT>
</DOC>
