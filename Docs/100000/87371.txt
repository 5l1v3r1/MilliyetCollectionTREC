<DOC>
<DOCNO> 87371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun09.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears, ''dişi Schumacher'' olacak... 
</HEADLINE>
<TEXT>

     Ünlü şarkıcı Britney Spears, ikinci beyazperde denemesinde ünlü oto yarışçısı Michael Schumacher'in tahtına oynuyor. Spears, ikinci filminde bir otomobil yarışçısını canlandıracak. 
     Internetteki ''peoplenews'' sitesinin haberine göre, Spears beyazperdeye çabuk ısındı. ''Crossroads'' adlı ilk filmindeki oyunculuğu başarılı bulunmamasına rağmen yılmayan Spears, arkasındaki hayran kitlesine güvenerek yeniden sinema için kolları sıvadı. 
     Henüz ismi konulmayan bir film projesinde rol alması düşünülen Spears, ''Formula 1'' yarışlarının Amerikan versiyonu olarak bilinen ''Nascar'' müsabakalarını anlatan film için görüşme masasına oturdu. 
     Çekimlerine Ekim ayında başlanması planlana filmde bir oto yarışçısını canlandırması için teklif götürülen Spears'ın rol arkadaşları ise henüz belirlenmedi. 
     
</TEXT>
</DOC>
