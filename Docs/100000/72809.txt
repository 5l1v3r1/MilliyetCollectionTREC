<DOC>
<DOCNO> 72809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo18.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstel'den Galatasaraylı oyunculara soruşturma açılmasına tepki.. 
</HEADLINE>
<TEXT>

     Galatasaray Kulübü Basın Sözcüsü Aziz Üstel, AS Roma ile yaptıkları Avrupa Şampiyonlar Ligi maçı sonrası çıkan olaylar nedeniyle Emre Aşık, Ümit Karan ve Mondragon hakkında soruşturma başlatan İtalya'nın Roma Savcılığı'na tepki gösterdi. 
     Aziz Üstel, savcılığın bu girişimini ciddiye almadıklarını belirterek, ''İtalyanlar ne zaman Totti, Capello, Batistuta ve Lima hakkında soruşturma başlatırlar, biz de o zaman bu girişimi ciddiye alırız'' dedi. 
     ''Roma'da adaletin tarafsız işlediğini görmedim'' diyen Üstel, ''Onların başlattığı soruşturma aslında bizim için sürpriz değil, ciddiye almıyoruz. Gayri ciddi ve taraflılar. Terör örgütü elebaşı Abdullah Öcalan'ın İtalya'da bulunduğu sırada da böyle garip kararlar vermişlerdi. Roma'nın adalet anlayışı bu mu '' diye konuştu. 
     






</TEXT>
</DOC>
