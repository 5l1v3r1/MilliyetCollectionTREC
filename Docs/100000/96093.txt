<DOC>
<DOCNO> 96093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo17.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
135 futbol hakemi kampa alınacak. 
</HEADLINE>
<TEXT>

     Futbol Federasyonu Merkez Hakem Komitesi MHK Üyesi Mahmut Çetiner, ''Hakem eğitimine büyük önem veriyoruz'' dedi. 
     Çetiner, A.A muhabirine yaptığı açıklamada, 19-26 Temmuz tarihleri arasında 30 Birinci Süper Lig, 45 A Kategorisi ve 60 Birinci Süper Lig yardımcı hakem olmak üzere toplam 135 futbol hakemini Futbol Federasyonu'nun İstanbul Riva Tesisleri'nde kampa alacaklarını söyledi. 
     Çetiner, hakem eğitimine büyük önem verdiklerini, kampta, uluslararası futbol oyun kurallarındaki değişikliklerin ele alınacağını, Dünya Kupası'ndaki hakemlerin kararları ve tartışmalı pozisyonların video kasetlerden izlenerek değerlendirileceğini kaydetti. 
     Çetiner, ayrıca, Uluslararası Hakem Semineri'nin ise 28 Temmuz-2 Ağustos tarihleri arasında Kuşadası'ndaki etkinlik kapsamında yapılacağını da sözlerine ekledi. 
     





</TEXT>
</DOC>
