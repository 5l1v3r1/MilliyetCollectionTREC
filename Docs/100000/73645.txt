<DOC>
<DOCNO> 73645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo16.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de moral yemeği... 
</HEADLINE>
<TEXT>

     Fenerbahçeli futbolcularla teknik heyet, bugünkü antrenman sonrasında bir restoranda moral yemeği yedi. 
     Bostancı'daki Çatana balık lokantasında verilen yemekte, teknik direktör Wernek Lorant ve futbolcular oldukça neşeliydi. Lorant, yemek sırasında önce Revivo'nun, daha sonra da Ümit ve Fatih'in yanına giderek şakalaştı. Ümit'in göbeğine dokunarak ''Yeter, yemek bitti'' diyen Alman çalıştırıcı, Fatih'teki tespihi de eline alarak inceledi. 
     Fatih, tespihi hocasına hediye etmek istedi, ancak Lorant bunu kabul etmedi ve tespihi geri verdi. 
     Bu arada, karides kalıplarından yapılan, üzerinde ''Fenerbahçe'' yazılı bir kupa masaya getirildi. Futbolcular ve Lorant bu kupayla fotoğraf çektirdi. Oyuncular çekim sırasında birbirleriyle şakalaştı. 
     






</TEXT>
</DOC>
