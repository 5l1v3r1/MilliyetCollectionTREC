<DOC>
<DOCNO> 55808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/cemal.html </URL>
<DATE> 2001/12/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye kısır döngüyü nasıl kırar 
</HEADLINE>
<TEXT>

     Amerikan Dışişleri Bakanı Colin Powell dün Ankara'daydı. Hava çok iyiydi. Başbakan Yardımcısı Mesut Yılmaz dün AB'nin başkenti Brüksel'deydi. Hava iyiydi. 
     Niye öyle 
     Türkiye'nin ABD ve AB ile ilişkilerinde dikkati çeken bahar havasının nereden kaynaklandığını tahmin etmek güç değil. 
     Akla hemen üç konu geliyor 
     1 Türkiye'nin 11 Eylül sonrasında doğru yerde durması... Yani Ecevit hükümetinin terörizmle mücadele konusunda Amerika'yla kesin işbirliğinde karar kılarak isabetli bir politika tercihi yapması... 
     2 Yine Ecevit hükümetinin Avrupa Güvenlik ve Savunma Politikası AGSP ya da bir başka adıyla 'Avrupa ordusu'yla ilgili olarak, Türkiye'nin güvenlik çıkarlarına da ters düşmeyen bir uzlaşma çizgisi yakalamış olması... 
     3 Ve Denktaş'la Klerides'in önceki gün Lefkoşa'da attıkları tarihi bir adımla, Kıbrıs'ta ciddi bir müzakere sürecinin kapısını aralamış olmaları... 
     Bu üç gelişme, Türkiye'nin gerek AB gerekse ABD ile ilişkilerini yeni ve daha iyi bir aşamaya getirdi. 
     Brüksel'de dün sabah AB Komisyonu'nun genişlemeden sorumlu direktörü Verheugen'le Mesut Yılmaz'ın yaptığı görüşmeyle ilgili olarak bir Türk yetkili aynen şöyle dedi 
     "AB ile uzun zamandır ilk defa bu kadar olumlu, sıcak ve işe dönük bir görüşme oldu." 
     Yılmaz, Türkiye'nin genişleme konusunda çok fazla geride kalmaması için AB'nin hızlandırılmış bir strateji uygulamasını, ayrıca bunun lafta kalmamasını ve somut adımlarla desteklenmesini talep etti. Bu isteğe olumlu bakan Verheugen ise malum iki konunun altını çizdi 
     1 İnsan hakları konusunda Türkiye'nin AB Komisyonu nezdindeki imajı iyi değil düzeltilmesinde yarar var. 
     2 Mini - demokrasi paketi, bir başka deyişle Anayasa değişikliğinin bir uzantısı olarak 'uyum yasaları'nın bir an önce çıkartılması çok iyi olur. 
     Bir noktaya dikkat etmekte yarar var. Bütün bu konular, Dışişleri Bakanı İsmail Cem'in dediği gibi diyalektik bir bütünlük içinde. 
     AGSP ve Kıbrıs'taki iyilikler, Türkiye'nin AB ve ABD ile ilişkilerine olumlu yansıyor. Türkiye'nin demokrasi yolunda atacağı adımlar, yalnız AB ile ilişkilerini ileriye götürmekle kalmıyor, aynı zamanda Kıbrıs'ta elini güçlendiriyor. 
     Veya Türkiye'nin 11 Eylül sonrası doğru yerde durmuş olması, Amerikan desteği sayesinde, bir yandan Kıbrıs dahil dış politikada manevra alanını genişletirken, öte yandan ekonomisine IMF ek kaynağının yolunu açıyor. 
     Diyalektik bir bütünlüğü olan bu süreç Ecevit hükümeti tarafından 2002'de devam ettirilirse, son iki yazımda belirttiğim gibi Türkiye'nin yeni yılda ufku aydınlanmaya yüz tutar. 
     Kısır döngü kırılmaya başlar. 
     Faziletli bir döngü uç verir. 
     İşler dalga dalga iyiye gidebilir. 
     Biliyorum, geçen üç yılda iki kez böyle bir iyimserliğe kapıldık. Fakat sonra düş kırıklığına uğradık. Ama umutsuz yaşanmıyor Ecevit hükümeti eğer demokratikleşme adımlarını geciktirmez, ekonomide yapısal değişimi aksatmaz ve Kıbrıs'ta uzlaşma sürecine ağırlığını koymaya devam ederse, Türkiye iyiye gider. 
     
Irak'ta...      Bir de Irak konusu var, Colin Powell'ın Ankara ziyareti dolayısıyla... 
     ABD'nin Irak operasyonu eli kulağında gibi bir durum da yok, Washington'dan Ankara'ya yönelik resmi bir talep de yok. 
     Türk Dışişleri'nden güvenilir bir kaynak dün şöyle diyordu 
     "Ancak ABD'nin Irak'la ilgili hassasiyetlerini biliyoruz. Amerika Irak'ı yakın markajda tutmaya devam ediyor. Bağdat'a 'Gözüm üzerinde ' mesajı vermeyi sürdürüyor." 
     Soru hep aynı 
     Başkan Bush yönetimi, terörizmle mücadele konusunda Afganistan'dan sonra ikinci perdeyi Irak'ta mı açacak 
     Bu ihtimal var. 
     Ne zaman .. 
     ABD vidayı sıkıştırmaya devam ediyor. Saddam Hüseyin eğer 1998'den beri BM Güvenlik Konseyi kararına rağmen silah denetçilerini Irak'a sokmamakta direnirse, ne zaman bilinmez ama, ikinci perdenin Irak'ta açılması yakınlaşır. 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
