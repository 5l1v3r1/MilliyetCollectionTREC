<DOC>
<DOCNO> 86627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur25.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de canlı bomba sanılarak vurulan genç öldü... 
</HEADLINE>
<TEXT>

     Bakırköy İlçe Emniyet Müdürlüğü'ne girmek isterken ''Canlı bomba'' olduğu şüphesiyle 6 gün önce vurularak yakalanan Burak Yapıcı, tedavi gördüğü hastanede öldü. 
     Bakırköy Devlet Hastanesi'nde tedavi gören Yapıcı'nın, tüm müdahalelere rağmen kurtarılamadığı bildirildi. 
     Burak Yapıcı'nın 26 cenazesi, otopsi işlemlerinin tamamlanmasının ardından toprağa verilmek üzere memleketi olan Düzce'ye gönderildi. 
     Bakırköy İlçe Emniyet Müdürlüğü'ne, ''Canlı bombayım ya öldüreceğim ya öldürün'' şeklinde sözler sarfederek girerken vurularak yakalanan Yapıcı'nın üzerinden, sadece boş bir meşrubat şişesi çıkmıştı. 
     Yapıcı, İstanbul 6 No'lu DGM'de yasadışı DHKP C örgütü adına Fatih İlçe Emniyet Müdürlüğü'ne lavlı saldırı düzenlenmesi, ANAP Bakırköy İlçe bürosuna ve Beyazıt'ta park halindeki Çevik Kuvvet otobüsüne patlayıcı madde atılması iddialarına ilişkin 11 sanıkla birlikte yargılanıyordu. 
     Davanın iddianamesinde Yapıcı'nın, ''yasadışı örgüte yardım ve yataklık etmek'' suçundan, 7.5 yıla kadar ağır hapis cezasına çarptırılması isteniyordu. 
     





</TEXT>
</DOC>
