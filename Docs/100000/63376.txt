<DOC>
<DOCNO> 63376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yazar/akyol.html </URL>
<DATE> 2002/01/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk ve hukukçu 
</HEADLINE>
<TEXT>

     CEZA hukuku uzmanı Doç. Dr. Ahmet Gökçen'in 312. maddenin ikinci fıkrasını ele alan "Halkı Kin ve Düşmanlığa Açıkça Tahrik Cürmü" adlı 370 sayfalık eseri... İsteme adresi Liberal Düşünce Topluluğu, GMK Bulvarı, 108 17, Maltepe, 06570, Ankara 
     Doç. Dr. Ahmet Gökçen'i kutluyorum. Siyasi etkilere karşı hukuku savunan, fevkalade dolgun bir akademik hukuk eseri yazdığı için... 
     Dr. Gökçen, kitabında, ceza hukukunun temel ilkelerini anlatıyor 
     Belirlilik ilkesi Suç açıkça tarif edilmelidir. Bir eylemi cezalandırmak için kanunun tarif ettiği suç tipine kesinlikle uyması yani 'tipik' olması şarttır. 
     Kıyas yasağı Ceza hukukunda kıyas yapılamaz, bir suça kıyasla başka bir eylem suç sayılamaz, bir suça 'benziyor' diye bir eyleme ceza verilemez. 
     Aleyhe kanunlar geçmişe yürütülemez Ancak yargılananın lehinde olan kanun ve hükümler önceden yapılmış eylemlere uygulanabilir. Sf. 131 
     Bizim hukukumuzda özellikle siyasi nitelikli davalarda bu üç ilkenin de ihlal edildiğini gösteren birçok yargı kararı vardır. Başta Yassıada'da 27 Mayıs cunta mahkemesinin verdiği mahkumiyet kararları olmak üzere... 
     Anayasa Mahkememizin de "aleyhte" olan iptal kararlarını geçmişe uygulayarak partiler kapattığını biliyoruz. 
     
     CEZALANDIRILACAK eylemin kanunda net olarak tarif edilen suç tipine uygun yani "tipik" olması konusunda, Dr. Gökçen, Yargıtay 8. Dairesi'nin eski kararlarında çok titiz davrandığını belirtiyor. Fakat... 
     "Yargıtay son yıllarda verdiği kararlarında ise, tipik olmayan fiilleri 312 2. fıkra kapsamında değerlendirmektedir..." sf. 135 
     Dr. Gökçen bir örnek veriyor. 
     "Halkı kin ve düşmanlığa açıkça tahrik" suçunun oluşması için bu tahrikin "sınıf, ırk, din veya bölge farklılığı gözeterek" yapılması lazımdır. 
     Yargıtay ise devlete karşı yahut aynı vatandaş grubu içindeki görüş farkı sebebiyle yapılan "tahrikleri" de 312. maddeye sokarak suç sayıyor. Başka maddelere göre suç olabilir ama 312. maddeye göre suç olmaması lazım. Sf. 129 - 138 
     Tanınmış "militan demokrat" Başsavacı Vural Savaş'ın "163. madde yerine 312. maddeyi uygulama" çabası da hukuka, ceza hukukunun "kıyas yasağı" ve "tipiklik" ilkelerine aykırıydı. 
     
     GÖKÇEN, kitabında Avrupa İnsan Hakları Mahkemesi'nin Mehdi Zana'yı mahkum eden karanını inceliyor. sf. 251 
     AİHM'nin şiddete yönelik ifadeleri bile hürriyet alanı içinde sayan gerçekten hayret verici kararları eleştiriliyor. sf. 355 
     Kitapta Tayyip Erdoğan sf. 270 , Hasan Celal sf. 279 ve Erbakan sf. 280 hakkındaki mahkumiyet kararları da analiz ediliyor. 
     Sami Selçuk'un fikir hürriyetini savunan ve gerçekten bir 'hukuk belgesi' olan uzun ve zengin içerikli "karşı oy" yazısının tamamı kitapta yer alıyor. sf. 285 - 292 
     312. madde bu kadar tartışmalı iken şimdi Adalet Bakanlığı bu maddeyi daha muğlaklaştıran ve suç kapsamını genişleten bir "geriye gidiş" tasarısını Meclis'e sunuyor 
     Bakalım Meclis'teki hukukçular hukuka sahip çıkacak mı Yoksa emir demiri kesecek mi 
     
     







Hukuk ve hukukçu 


Cem'in Saddam'a tavsiyesi 


Ecevit’in iki şansı 


Merkez Bankası’nın başarısı 


İçişleri Bakanı’nın kararname direnişi 


Tacizlerden taciz beğen 


Aşkın ve 28 Şubat'ın romanı 


Çorba ve ıstırapla birleşen ulus 


IMF ile yürümek ne kadar güvenli 


Emlak Vergisi belediyenin geçim kaynağı’ 


</TEXT>
</DOC>
