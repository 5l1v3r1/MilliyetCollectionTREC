<DOC>
<DOCNO> 55962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/spor/spo04.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürekli olmalıyız 
</HEADLINE>
<TEXT>

     TRABZON Kaptanı Hami, Fenerbahçe maçı öncesi takım arkadaşlarıyla özel bir toplantı yaptı. Tecrübeli futbolcu, "Fenerbahçe karşısında tam bir savaş vereceğiz. Bu savaşı yürekli, inançlı olan kazanacak. Trabzonspor ile oynayan takımlar, En rahat maçımız’ yorumunu yapıyorlar. Bizler sıradan bir takımın, sıradan futbolcuları değiliz" ifadelerini kullandı. 
     FENERBAHÇE karşısında onur mücadelesi vereceklerini kaydeden Hami sözlerini şöyle sürdürdü "Trabzonspor tarihi başarılarla doludur. Bu takım Anadolu devrimini yapmıştır. En zor koşullarda bile onurlu mücadelelerin sembolü olmuştur. Şimdiki tablo, Trabzonspor’a ve bize yakışıyor mu Büyüklüğümüzü göstermenin zamanı geldi." 
     
     Bülent’in heyecanı 
     METİN Aktaş’ın sakatlanması üzerine Fenerbahçe maçında kaleyi tekrar devralacak olan Bülent, kendisine güvenenleri mahcup etmeyeceğini söyledi. Genç file bekçisi, "Bu maç hem benim, hem de takım için çok önemli. Kötü gidişe mutlaka son vereceğiz" dedi. Trabzon hazırlıklarını sürdürürken, Briegel’in Sommers’a yine şans vereceği belirtildi. 
     



 SPOR 






















</TEXT>
</DOC>
