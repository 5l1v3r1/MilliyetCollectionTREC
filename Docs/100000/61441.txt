<DOC>
<DOCNO> 61441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur01.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da okullar bugün de tatil... 
</HEADLINE>
<TEXT>

     İstanbul Valiliği, ildeki ilk ve orta dereceli okulların bugün tatil edildiğini açıkladı. 
     Valilik'ten yapılan yazılı açıklamada, "İlimizdeki ilk ve orta dereceli okullar, 9 Ocak Çarşamba günü, çocuklarımızın devam eden ağır kış koşullarından etkilenmelerini önlemek amacıyla tatil edilmiştir" denildi. 
     Açıklamada, Başbakan Bülent Ecevit'in talimatı gereğince tüm kamu kurum ve kuruluşlarında çalışan engelli personelin de bir gün idari izinli sayıldığı belirtildi. 
     Valilik, kötü hava şartlarında sokakta kalan çocuk, özürlü, yaşlı ve gençlerin korunması için de, 0212 511 42 75, 4 86 72 ve 572 61 58 no'lu telefonlara bilgi verilmesini istedi. 
     Trabzon, Giresun ve Rize'de okullar tatil edildi Doğu Karadeniz sahil kesiminde dün geceden beri etkili olan kar yağışı nedeni ile Trabzon, Giresun ve Rize'de şehir merkezleri ve ilçelerde lise ve ilköğretim okulları bir gün süre ile tatil edildi. 
     Sahil kesiminde kar yağışı halen devam ederken, Trabzon, Giresun ve Rize şehir merkezlerinde kar kalınlığı 10 santimetreye ulaştı. 
     Milli Eğitim Müdürlükleri tarafından, kar yağışının devam etmesi durumunda, okullarda tatilin uzayıp uzamayacağının yeniden görüşüleceği bildirildi. 
     

     
</TEXT>
</DOC>
