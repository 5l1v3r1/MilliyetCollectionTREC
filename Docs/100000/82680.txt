<DOC>
<DOCNO> 82680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sontur19.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısının anne babası önünde dayak yiyince intihar etti 
</HEADLINE>
<TEXT>

     İkram ettiği çayı döken ve bu yüzden ağabeyinden tokat yiyen genç kız, intihar ederek yaşamına son verdi. 
     Hasköy Doğantepe Mahallesi'nde oturan Ayşe A. 17 adlı nişanlı genç kız, evlerine ziyarete gelen kayınpederi Hasan G. ve Fatma G.'ye çay ikram ederken tepsinin elinden kayması sonucu çayı döktü. Buna sinirlenen ve kendisinden bir yaş büyük olan ağabeyi Faruk A., kardeşine bir tokat vurdu. 
     Olayı gururuna yediremeyen genç kız, yan odaya girerek babasına ait bulundurma ruhsatlı silahla canına kıydı. Silah sesiyle irkilen baba Ahmet A. ve anne Ayşe A. kilitli kapıyı kırdıktan sonra kanlar içindeki kızlarını hastaneye kaldırdılar. Ankara Hastanesi'ne getirilen genç kızın çoktan öldüğü tespit edildi. Şoka giren Ayşe A.'nın yakınları, sakinleştirici verilerek tedavi altına alındı. 
     





</TEXT>
</DOC>
