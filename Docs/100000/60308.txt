<DOC>
<DOCNO> 60308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/ASPO.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'LUCESCU KORKAK' 
</HEADLINE>
<TEXT>

Sessiz sedasız Fransa’nın Olympique Nimes kulübüne transfer olarak, lejyonerler arasına katılan Galatasaraylı Ufuk, Rumen teknik adama yüklendi ve artık takımda otoritenin kalmadığını iddia etti 
     ERHAN TELLİ 

     Çarpıcı sözler 
     GALATASARAY’A Souness zamanında alınan, 19 yaşında yıldızı parlayan ancak altı sezondur unutulan Ufuk Talay, Fransa’nın Olympique Nimes takımına transfer olurken, sessizliğini Milliyet’e bozdu. Genç oyuncu Avrupa’daki lejyonerler arasına katılırken, Sarı - Kırmızılı takımda yaşanan otorite boşluğunun altını çizdi, "Lucescu her şeyden korkuyor. Takımda otorite kalmadı" diye konuştu. 
     
     Allah’tan bulsun’ 
     AVUSTRALYA’DAN geldikten sonra Galatasaray macerasının iyi başladığını, Fatih Terim döneminde bile şans yakaladığını kaydeden Ufuk, "Ne olduysa Terim gittikten sonra oldu. Onun zamanında takıma kimse karışamazdı. Şimdi futbolcu transferlerini bile yönetim yapıyor, Lucescu sadece bakıyor. Beni üç maç oynatıp bir şey görmeseydi anlardım. Hakkımı yiyen Allah’ından bulsun" dedi. 
     
     Disiplin yok’ 
     GENÇ futbolcu takımdaki disiplinsizliği ise şu çarpıcı örnekle anlattı "Sezon başı hazırlık maçına çıkacağız. Lucescu soyunma odasında taktik veriyor. Dış İlişkiler Sorumlusu Mete Razlıklı’nın cep telefonu çalıyor. Herkes susuyor, Razlıklı konuşuyor. Görüşme bitiyor, hoca taktik vermeye devam ediyor. Fatih hoca zamanında bırakın telefon çalmasını önünü iliklemeden kimse kapıdan içeri giremezdi." 
     



 SPOR 






















</TEXT>
</DOC>
