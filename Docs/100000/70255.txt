<DOC>
<DOCNO> 70255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sonspo11.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 Avrupa Şampiyonasına Türkiye-Yunanistan dahil 7 aday var 
</HEADLINE>
<TEXT>

     UEFA Avrupa Futbol Federasyonları Birliği , 2008 Avrupa Futbol Şampiyonası'nı organize etmeye, 5'i ortak 7 aday olduğunu açıkladı. 
     Şampiyonanın finallerine, Türkiye ve Yunanistan'ın yanısıra Avusturya-İsviçre, Hırvatistan-Bosna Hersek, İskoçya-İrlanda Cumhuriyeti'nin ortak evsahipliği yapmak istediği, Danimarka, Finlandiya, Norveç ve İsveç'in yeraldığı Kuzey Avrupa ülkelerinin de ''Nordic 2008'' adı altında aday olduğu belirtildi. Organizasyona 2 diğer aday Macaristan ve Rusya'nın da tek başına şampiyonayı yapmaya hazırlandığı bildirildi. 
     2008 Avrupa Futbol Şampiyonası finallerine adaylar başvuru tekliflerini, 25 Nisan'da yapılacak UEFA kongerisinde verecekler. Adaylık dökümanları da 31 Mayıs'ta UEFA'ya sunulacak. Evsahibi ülke veya ülkeler de 12-13 Aralık'ta yapılacak UEFA İcra Komitesi toplantısında belirlenecek. 
     Bilindiği gibi 4 yılda bir yapılan Avrupa Futbol Şampiyonası son olarak 2000'de Hollanda ve Belçika tarafından ortak organize edilmiş, 2004'ün evsahipliği de Portekiz'e verilmişti. 
     






</TEXT>
</DOC>
