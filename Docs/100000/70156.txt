<DOC>
<DOCNO> 70156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yasam/yas05.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame’nin saldırısı saat ayarını değiştirtti 
</HEADLINE>
<TEXT>
Kıyamete artık 7’ dakika var 
Chicago’daki Kıyamet Saati, 1998’den beri 11.51’i gösteriyordu. Ama dün, iki dakika ileri alındı ve Kıyametin kopacağı’ 12.00’a sadece 7 dakika kaldı.. 
     SEMA EMİROĞLU New York 

     Tam 55 yıldan bu yana dünyadaki nükleer tehdidi sembolize eden Kıyamet Saati, artan nükleer tehlike ve terörizm tehdidi nedeniyle, dün akşam Kıyametin kopacağı’ saati temsil eden 12.00’ye iki dakika daha yaklaştırıldı. 
     Chicago üniversitesi’ndeki Atom Bilim Adamları Bülteni’ adlı derginin ofisinde bulunan ve 1998’den bu yana 11.51’i gösteren saat, dün 11.53’e getirildi. Derginin Yönetim Kurulu Başkanı George A. Lopez, saatin hiç bir zaman tek bir tehdit nedeniyle değiştirilmediğini belirterek, "11 Eylül saldırıları, teröristlerin nükleer silah elde etmeye çalıştığına ilişkin kanıtlarla birleştirildiğinde dünyanın uyanmasını sağlamalıydı. Oysa dünya, uzun dönemli sorunları çözmek yerine, kısa dönemli güvenlik üzerinde yoğunlaştı" dedi. 
     
     11.58’i de görmüştü... 
     Lopez, dünya çapında stoklanan nükleer silah malzemelerinin güvenliği hakkındaki endişelerle, nükleer silahlara sahip Pakistan ve Hindistan arasındaki krizin, kararlarında etkili olduğunu söyledi. 
     Böylece Kıyamet Saati, kurulduğu ve 11.51’e ayarlandığı 1947’den bu yana 17’inci kez değiştirilmiş oldu. Saatin gece yarısına en çok yaklaştırıldığı an, ABD’nin hidrojen bombasını başarıyla denediği 1953 yılı olmuş ve saat 11.58’e getirilmişti. 
     



 YAŞAM 





















</TEXT>
</DOC>
