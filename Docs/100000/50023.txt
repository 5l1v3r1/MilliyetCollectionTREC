<DOC>
<DOCNO> 50023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko25.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Süveter Ekim ayınında zam şampiyonu... 
</HEADLINE>
<TEXT>

     İstanbul'da Ekim ayında en fazla fiyat artışı, yüzde 177.6 ile erkek süveterinde görüldü. 
     Süveterdeki artışı yüzde 171.6 ile kadın pardesüsü, yüzde 169.8 ile kadın kazağı izledi. 
     Yılın 10 ayında ise fiyatları en çok artan ürünler yüzde 233.3'le açık tribün maç giriş ücreti, yüzde 157.7 ile 12 kg'lık tüpgaz, yüzde 147.4'lük artışla buzdolabı, yüzde 136.9 ile çocuk spor giyimi oldu. 
     İstanbul Ticaret Odası İTO Ekim ayında ve ilk on aylık dönemde İstanbul'da perakende fiyatları en fazla artan maddeleri açıkladı. 
     Açıklamaya göre, geçen ay en yüksek artış, fiyatı 21 milyon 483 bin liradan 59 milyon 633 bin liraya çıkan erkek süveterinde gerçekleşti. 
     İstanbul'da Eylül ayında en fazla fiyat artışı yüzde 73.3 çocuk süveterinde görülmüştü. 
     Ekim ayında yaklaşan kış için yapılan hazırlıklar fiyatlara yansıdı. Geçtiğimiz ay perakende fiyatı en fazla artan gruplar erkek ve kadın giyimi oldu. 
     Fiyat artışları, erkek giyiminde paltoda yüzde 164.3, pardesüde yüzde 124.4, eşofmanda yüzde yüzde 112.7 düzeyinde gerçekleşirken, kadın giyiminde kazakta yüzde 169.8, mantoda yüzde 161.5, elbisede yüzde 121.8, spor giyimde yüzde 115 ve etekte yüzde 111.9'u buldu. 
     Ekim ayında çocuk spor giyimindeki artış yüzde 79.5 gerçekleşirken, karpuzda yüzde 48.4, domateste yüzde 46.9, kuru fasulyede yüzde 24, salçada yüzde 20 düzeyinde artış belirlendi. 
     Fiyatı en az artanlar arasında ise yüzde 8.4 ile hamur tatlıları, yüzde 8.4 ile sucuk, yüzde 8.3 ile süt, yüzde 8.6 ile kabak, yüzde 9 ile tahin helvası, yüzde 8.1 ile yemek odası takımı, yüzde 9.5 ile ayakkabı tamiri gibi ürün ve hizmetler yer aldı. 
     İTO'nun verilerine göre, 2000 Aralık ile 2001 Ekim arasındaki 10 aylık dönemde ortalama perakende fiyatı en fazla artan ürün yüzde 233.3'le fiyatı 5 milyon liraya çıkan açık tribün maç giriş ücreti 
     olarak belirlendi. 
     12 kilogramlık tüpgazın fiyatı yüzde 157.7, buzdolabı yüzde 147.4, 
     çocuk spor giyimi yüzde 136.9 artarken, fiyatı en çok artan ürünler arasında ayrıca şunlar yer aldı 
     ''Fuel oil yüzde 121.8, elektrik yüzde 112.8, gazyağı yüzde 102.5, çamaşır makinası yüzde 132.1, elektrik süpürgesi yüzde 127.8, gaz fırını yüzde 117.2, erkek giyiminde terlik yüzde 121.2, süveter yüzde 119.1, palto yüzde 118.7, eşofman yüzde 109.2, kadın giyiminde pardesü 
     yüzde 125.5, terlik yüzde 113.9, çocuk pijaması yüzde 122.6, makyaj malzemesi 101.7, benzin yüzde 102.7, buğday unu yüzde 75.3, bulgur yüzde 73.5, tavuk yüzde 62.5, sıvı yağlar yüzde 106.5, ıspanak yüzde 104.2, toz şeker yüzde 86.'' 
     






</TEXT>
</DOC>
