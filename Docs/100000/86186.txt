<DOC>
<DOCNO> 86186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/yasam/yas04.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’nın en büyük kongre oteli 
</HEADLINE>
<TEXT>
Cevahir’den süper otel 
21 kongre salonunun bulunduğu Grand Cevahir Hotel’in açılışını Demirel yaptı 
     ŞENOL DEMİRCİ İstanbul 

     Türkiye’nin ilk kongre oteli "Grand Cevahir Hotel" 9. Cumhurbaşkanı Süleyman Demirel başta olmak üzere birçok ünlü davetlinin katılımıyla açıldı. 127 trilyona mal olan ve Avrupa’nın en büyük kongre oteli olma unvanına sahip olan otelin açılışını yapan Demirel, refahı sağlamak için sürekli yatırım yapılması gerektiğini belirterek, "Türkiye’nin petrolü turizmdir. İşsizliği yatırımlarla aşacağız. Tabii herkes yürüyecek. Yollar yürümekle aşınmaz’ sözü bana aittir. Demokrasi işte budur" dedi. 
     323 yatak kapasiteli otelde biri 5 bin, diğeri 3 bin kapasiteli toplam 21 kongre salonu ile 2500 kişilik bir balo salonunun bulunduğunu vurgulayan Cevahir Holding Yönetim Kurulu Başkanı İbrahim Cevahir de kongre turizmine yönelik eksikliği fark ederek bu yönde yatırım yaptıklarını kaydetti. CHP lideri Deniz Baykal, Vali Erol Çakır, İstanbul Belediye Başkanı Ali Müfit Gürtuna ve TÜRSAB Başkanı Başaran Ulusoy da Cevahir kardeşlere İstanbul’a kazandırdıkları otelden dolayı teşekkür etti. 
     



 YAŞAM 
















</TEXT>
</DOC>
