<DOC>
<DOCNO> 75710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/guncel/agun.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Bey durmuyor... 
</HEADLINE>
<TEXT>

Sağlık Bakanı Osman Durmuş, başkanı olduğu vakfa yeni bir gelir daha yarattı. Sağlık meslek liseleri sınavına giriş ücreti olan toplam 700 milyar lirayı vakfının kasasına akıttı 
     AYDIN HASAN Ankara 

     Sağlık Bakanı Osman Durmuş, sağlık meslek liseleri sınavına girecek adaylardan alınan sınav ücretini, başkanı olduğu Türk Sağlık Eğitim Vakfı’na Türk - Sev yönlendirdi. Böylece, resmi niteliği olmayan vakfın iktisadi işletmesinin kasasına, çoğu dar gelirli ailelerden toplanan yaklaşık 700 milyar lira aktarıldı. Durmuş Yalova Termal Kaplıcaları ve içme suyunda hologram uygulamasının ardından başkanı olduğu vakfa, yeni bir gelir daha sağladı. Sağlık Bakanlığı Sağlık Eğitimi Genel Müdürlüğü’nün "Sağlık Meslek Liseleri Öğrenci Seçme ve Yerleştirme Kılavuzu"nda 7 milyon liralık sınav ücretinin Türk - Sev Vakfı’nın iktisadi işletmesine yatırılacağı belirtildi. 
     Vakfın iktisadi işletmesinin 894150 nolu posta çeki hesabına para yatıranlar, 12 Mayıs tarihinde yapılacak sınava girmeye hak kazandı. Öğrencilerden kılavuz için de ayrıca 1 milyon lira alındı. Öğrencilere de, alıcı adresinde matbu olarak "7 milyon lira Türk Sağlık Eğtimi Vakfı İktisadi İşletmesi’nin 894150 nolu hesabına kaydedilmek üzere yatırılmıştır" yazılı PTT çek yatırma havalesi verildi. 
     Sınava yaklaşık 100 bin öğrenci girecek. Böylece, Durmuş ile arkadaşlarının yönetimindeki vakfa, 700 milyar liranın üzerinde havadan’ gelir yaratıldı. Para, bakanlık yerine vakfa gittiği için resmi denetimin de dışında kaldı. Sağlık eski Bakanı, DYP Genel Muhasibi Doğan Baran, Durmuş’un başkanı olduğu vakfa hukuka aykırı bir biçimde para toplama işlemini sürdürdüğünü söyledi. Baran, Başbakan Bülent Ecevit tarafından yanıtlanması isteğiyle verdiği yazılı soru önergesinde, şu soruları gündeme getirdi 

</TEXT>
</DOC>
