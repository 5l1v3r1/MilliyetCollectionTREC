<DOC>
<DOCNO> 93877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun22.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova'daki 4 Temmuz kutlamalarında sahne tavanı çöktü 
</HEADLINE>
<TEXT>

     ABD'nin 4 Temmuz Bağımsızlık Günü Kosova'da da kutlandı. 
     Başkent Priştine'de binlerce gencin katıldığı, ''Merhaba Amerika'' konseri dün gece geç saatlere kadar sürdü. 
     Kosovalı ve Arnavutluk'tan konuk Arnavut sanatçıların yer aldığı konser, Kosova Televizyonu tarafından canlı yayınlandı. konserde eğlence tam kıvamındayken sahnenin tavanı çöktü. Hafif yaralananlar oldu. 
     ABD Ofisi'nde düzenlenen resepsiyona, Kosova'nın üst düzey uluslararası ve yerel görevlileri, diplomatik ofislerin temsilcileri katıldı. 
     Kosova Başkanı İbrahim Rugova, ABD Başkanı George Bush'a, Başbakan Bayram Recebi ise ABD Dışişleri Bakanı Colin Powell'a birer kutlama mesajı gönderdiler. 
     Priştine'deki ABD Ofisi Şefi John Menzis, yaptığı konuşmada, ABD'nin 200 yıl önceki başkanı Thomas Jefferson'ın çok küçük ve dostu az bir devleti yönettiğini, fakat eğitime verdiği önem sayesinde devletini büyüttüğünü hatırlatarak, Kosova'da da eğitime çok büyük önem verilmesi gerektiğini kaydetti. 
     Kosova'daki ilerlemenin, 200 yıl önceki Amerika'dakinden daha hızlı olduğunu belirten Menzis, Kosova'nın ABD ve Amerikalılarla dost olduğunu, bunu özellikle 11 Eylül terör saldırıları sonrasında gösterdiklerini söyledi. 
     





</TEXT>
</DOC>
