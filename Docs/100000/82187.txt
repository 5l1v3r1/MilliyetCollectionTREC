<DOC>
<DOCNO> 82187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/spor/spo19.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Romario saldırısı      DÜNYA Kupası’ndaki rakiplerimizden Brezilya’da, teknik direktör Felipe Scolari, Romario’yu milli takıma almasını isteyen öfkeli taraftarların saldırısına uğradı. 50 kişilik grubun, Romario inadı nedeniyle "eşek" diye tempo tutarak küfür yağdırdığı Scolari’nin arabası da tekmelendi. 
     
Bravo Aras      AVRUPA Karate Şampiyonası’nda açık sıklette mücadele eden Yıldız Aras altın madalya kazandı. Erkekler açık sıklette Zeynel Çelik, Rus’u 5 - 4 yenerek finale yükseldiği maçta başına aldığı darbe sonucu geçici hafıza kaybına uğradı ve final maçına çıkamayarak gümüşte kaldı. 
     
Pistte şölen      ULUSLARARASI 7. Yılmaz Sazak Yaş Grupları Atletizm Yarışmaları bugün Burhan Felek Spor Kompleksi Ekrem Koçak Atletizm Sahası’nda yapılacak. 14.00’teki açılıştan sonra başlayacak yarışlara, Türkiye’nin yanı sıra 13 ülke katılacak. 
     
Siirt’te olay      2. Lig A Kategorisi’nde Siirt Jetpa - K.Konyaspor maçı, konuk ekibin 1 - 0 üstünlüğüyle sürerken 82. dakikada çıkan olaylar nedeniyle tamamlanamadı. Konya’nın sayısından hemen sonra Serdal’ın beraberlik golünü orta hakem Kuddusi Müftüoğlu ofsayt gerekçesiyle saymadı. Olaylar çıktı, yedek oyuncular ve taraftarlar hakemin üzerine yürüdü. Güvenlik güçleri, polis panzeriyle hakemleri il dışına çıkardı. 
     
TV’de bugün      CNN TÜRK 16.10 Pivot Bilgin Gökberk Konuklar Aydın Örs, Çetin Yılmaz, Tolga Öngeren 
     CNN TÜRK 22.05 Süper Lig Pazar İhsan Topaloğlu Konuklar Mustafa Denizli, Cüneyt Tanman, Serdar Çakır 
     TRT 2 19.30 Beşiktaş - Ülker Canlı 
     TRT 2 22.00 Malaga - Valencia Bant 
     NTV 17.10 Avrupa’dan Futbol Özetleri 
     NTV 21.30 Panathinaikos - K.Bologna Canlı 
     STAR 16.00 Torino - Roma, Lazio - Inter, Udinese - Juventus Dönüşümlü - Canlı 
     



 SPOR 

































</TEXT>
</DOC>
