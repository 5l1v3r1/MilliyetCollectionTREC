<DOC>
<DOCNO> 50952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur05.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 3 motosikletli kapkaççı yakalandı 
</HEADLINE>
<TEXT>

     Beşiktaş, Beykoz ve Şişli'de motosikletlerle yanlarına yaklaştıkları 6 kadının çantasını kapkaç yöntemiyle gasp ettikleri bildirilen 3 kişi yakalandı. 
     İstanbul Asayiş Şube Müdürlüğü Yankesicilik ve Dolandırıcılık Büro Amirliği'nden alınan bilgiye göre, 2 Kasım 2001 tarihinde, Taksim ile Harbiye arasında motosikletlerle dolaşan 3 kişi, durumları şüpheli görülerek gözlem altına alındı. 
     Sorguları yapılan bu kişilerin, geçen ay, motosikletli olarak Beşiktaş'ta 4, Beykoz ve Şişli'de de 1'er kadının çantasını kapkaç yöntemiyle alarak kaçtıkları belirlendi. 
     Bu kişilerden 2'sinin, motosikletle kapkaç suçundan daha önceden emniyette kayıtları bulunduğu anlaşıldı. 
     Polis, bu kişilerle birlikte hareket ettikleri saptanan 2 kişiyi daha yakalamaya çalışıyor. 
     






</TEXT>
</DOC>
