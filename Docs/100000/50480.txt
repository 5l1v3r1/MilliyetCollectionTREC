<DOC>
<DOCNO> 50480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/siyaset/asiy.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu kapsama alanı dışında 
</HEADLINE>
<TEXT>

Genelkurmay, suikast girişimini önlemek için generalden ere kadar tüm personelin cep telefonu kullanmasını yasakladı 
     UTKU ÇAKIRÖZER ANKARA 

     ABD’nin Afganistan’a yönelik harek tına Türkiye’nin de katılacağının kesinleşmesinin ardından askeri yetkililer ve birliklerin korumasına yönelik güvenlik önlemleri olağanüstü artırıldı. Komutanlara cep telefonu ile suikast girişimini önlemek ve harek t planlarının dışarı sızmasını engellemek için generalden ere kadar tüm askeri personelin cep telefonu kullanması yasaklandı. 
     Genelkurmay Başkanı dahil olmak üzere, TSK’nın tüm birimlerini kapsayan cep telefonu yasağı, ABD ve müttefiklerine yeni terörist saldırılar yapılacağı yönündeki uyarıların Ankara’ya ulaşmasıyla başladı. 
     Genelkurmay geçen hafta yayımladığı bir emirle Genelkurmay kararg hı, kuvvet komutanlıkları, Özel Kuvvetler Komutanlığı ve yurt çapında tüm askeri birliklere "cep telefonu sokulmasını ve kullanılmasını" ikinci bir emre kadar yasakladı. 
     Genelkurmay’ın bu emrine kadar askeri birliklerde sadece sivil ziyaretçiler cep telefonlarını kapıda bırakıyordu. Bu emirle, Genelkurmay Başkanı ve kuvvet komutanları da dahil olmak üzere, tüm general - amiraller, subay - astsubay ve uzman çavuşlarla erlerin de birliklere cep telefonu sokması yasaklandı. 
     
Dudayev’i cebi yakmıştı      Cep telefonu kullanma ve bulundurma yasağının başlıca nedeni, istihbarat teşkilatları ve terör örgütlerinin son dönemde başvurduğu "cep telefonu ile suikast" olasılığını ortadan kaldırmak. İçine 3 - 5 gram plastik patlayıcı konan bir cep telefonu, kapalı dahi olsa uzaktan kumandayla patlatılarak küçük bir toplantı odasındakilerin tamamını öldürebiliyor. Cep telefonuyla suikast yöntemini İsrail Gizli Servisi MOSSAD, HAMAS’ın örgütünün "Mühendis" kod adlı lideri Yahya Ayyaş’ı, Rus istihbaratı da Çeçen lider Cahar Dudayev’i öldürmek için kullandı. 
     



 SİYASET 














</TEXT>
</DOC>
