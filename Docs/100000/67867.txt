<DOC>
<DOCNO> 67867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo24.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Basketbol Takımı "yuvaya" döndü 
</HEADLINE>
<TEXT>

     Erkekler Basketbol Birinci Ligi takımlarından Beşiktaş, Süleyman Seba Spor Salonu'na geri döndü. 
     Beşiktaş Menajeri Ömer Yalçınkaya, bir süre önce yapılan anlaşmayla karşılaşmalarını Abdi İpekçi Spor Salonu'nda yaptıklarını, ancak bundan sonraki maçlarını yeniden Süleyman Seba Spor Salonu'nda yapacaklarını belirterek, ''İTÜ maçıyla yuvaya geri dönüyoruz. 
     Taraftarlarımızı da bu maça bekliyoruz'' dedi. 
     Yalçınkaya, geçen hafta ligin güçlü takımlarından Darüşşafaka'yı kendi sahasında yendiklerini hatırlatarak, şöyle konuştu 
     ''Darüşşafaka'yı yendikten sonra İTÜ maçının önemi daha da arttı. 
     Yarın saat 17.00'de Süleyman Seba Spor Salonu'nda İTÜ ile karşı karşıya geleceğiz. Taraftarlarımızın da rahat bir biçimde maça gelmesi için bilet fiyatlarını indirdik. 1.5 milyon liraya bilet temin edebilecek taraftarlarımızın, genç oyunculardan kurulu takımımıza katkılarını bekliyoruz. Cezalı Umut Görür'ün dışında da eksik oyuncumuz yok.'' 
     






</TEXT>
</DOC>
