<DOC>
<DOCNO> 50409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo14.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Kocaman "İyi oyunumuzu skora yansıtamıyoruz..." 
</HEADLINE>
<TEXT>

     Kendi sahasında aldığı üst üste 3. 
     yenilgiye büyük şok yaşayan İstanbulspor'da, teknik sorumlu Aykut Kocaman, ortaya koydukları futbol yönünden fazla sıkıntılarının bulunmadığını belirterek, ''Ancak iyi oyunumuzu skora yansıtamıyoruz, son derece üzgünüz'' dedi. Samsunspor ve Gaziantepspor maçlarında şok goller yediklerini ifade eden Aykut Kocaman, bugün de devrenin uzatma dakikalarında yedikleri golle geriye düştüklerini dile getirdi. Kocaman, futbol olarak kötü oynamadıklarını belirterek, ''Oyun olarak sıkıntımız yok. Ancak bunu sonuca yansıtamıyoruz. İlerki haftalarda iyi oyunumuzu sonuca dönüştürmeyi umut ediyoruz. Bunu yapacak gücümüz var'' diye konuştu. 
     
     Yanal 'Güven tazeledik' 
     Ankaragücü Teknik Direktörü Ersun Yanal ise özellikle ilk yarıda zaman zaman iyi oynadıklarını ifade ederek, bunu da skora yansıttıklarını söyledi. 
     İstanbulspor karşısında aldıkları galibiyetle kendilerine olan güvenlerini yenilediklerini ifade eden Yanal, ''Her takımın inişli çıkışlı grafikleri olabiliyor. Bizim iniş grafiğimiz biraz uzun sürmüştü. Ancak buradan çıkardığımız derslerle birlikte, üst üste aldığımız galibiyetlerle iyi bir performans yakaladık. İstanbulspor karşısında aldığımız 3 puanla da kendimize olan güvenimizi yeniledik'' dedi. 
     






</TEXT>
</DOC>
