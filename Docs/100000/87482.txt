<DOC>
<DOCNO> 87482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/spor/spo09.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet aklama 
</HEADLINE>
<TEXT>

Futbol Federasyonu, Ankara’da yapılan Mali Genel Kurul’da 1.5 saat içinde ibra edildi, Haluk Ulusoy güven tazeledi 
     CEMAL ERSEN 

     2001 - 2002 döneminde yoğun eleştirilere maruz kalan, istifaya davet edilen ve hakkında çeşitli spekülasyonlar yapılan Futbol Federasyonu, dün Ankara’da yapılan Olağan Mali Genel Kurul’da 1.5 saat içinde ibra edildi. Fenerbahçe ve Galatasaray Başkanları’nın katılmadığı Genel Kurul’da federasyonun geçmiş dönem bütçesi ve faaliyetleri onaylandı, bütçe 70 trilyon olarak benimsendi. 
     FEDERASYON Başkanı Haluk Ulusoy, kendilerini eleştirenlerin niçin Genel Kurul’a gelmediklerini sorarken, "Bize Dünya Kupası heyacanını zehir ettiler. Milli Takım’a zarar vermemek için daha sonra konuşacaklarını söylüyorlar. Ben ve federasyonum her platformda hesap veririz. Anlımız ak ve açık. Futbola hizmet edenlere kapımız açık, diğerleri ile mücadelemiz sürecek" diye konuştu. 
     GENEL Kurul’da delegeler ve yönetim kurulu üyeleri arasında Kore seyahatinin heyecanı gözlenirken, tek dikkat çekici konuşma Celal Doğan’dan geldi. Doğan, federasyona naklen yayın gelirlerinin adaletli dağıtılmaması durumunda pek çok kulübün iki yıl içinde kapanacağı uyarısında bulunurken, TBMM’ye sevk edilen vergi yasa teklifi ile ilgili tüm kulüplerin bilgilendirilmemesini eleştirdi. 
     



 SPOR 


































</TEXT>
</DOC>
