<DOC>
<DOCNO> 82320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/magazin/amag.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha dişi ve dişli roller istiyorum’ 
</HEADLINE>
<TEXT>

"Bu roller oyunculuğumu zorlamaz" diyerek iki filmi reddeden Nurgül Yeşilçay yeni kriterlerini açıkladı... 
     FERİDE ÇIKIT 

     Ekranlarda reyting rekorları kıran Asmalı Konak’ dizisinin yıldızı Nurgül Yeşilçay, artık kendisine gelen film tekliflerine farklı bir bakış açısıyla yaklaşıyor. Yeşilçay, projeleri oynayacağı rolün zorluk derecesine göre değerlendiriyor. Genç oyuncu, daha önce "Tamam" dediği iki film projesinden "Rol beni zorlayacak nitelikte değil" diyerek vazgeçti. 
     
     Jack Nicolson gibi...’ 
     Bundan sonra daha dişi’ rollerle kamera karşısına geçmek istediğini söyleyen genç oyuncu, "Öyle bir rolü canlandırayım ki işi kıvırabilmek için gece gündüz hiç uyumadan çalışmak zorunda kalayım. Beni zorlayabildiği kadar zorlasın. Rol, oyunculuğuma bir şeyler katsın. Hep aynı şeyleri yapmak istemiyorum. Biraz dişiliğimin ön plana çıkmasını istiyorum" dedi. 
     Oynamak istediği rolleri dünya sinemasından örnekler vererek anlatmaya çalışan Nurgül Yeşilçay şöyle konuştu "Mesela Kurt filmindeki Jack Nicholson’ın canlandırdığı tipin ruh halini ben de yansıtmak isterim ya da Yağmur Adam’daki Dustin Hoffman. Değişik karakterler, ilginç tipler... Bu karakterleri siz de yaşayabilir ve sanki öyleymiş gibi yansıtabilirseniz iyi bir oyuncu oldunuz demektir." 
     



 MAGAZİN 











</TEXT>
</DOC>
