<DOC>
<DOCNO> 80081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yasam/yas01.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyattan korktu ikiz annesi oldu 
</HEADLINE>
<TEXT>

Çift rahimli kadın, ameliyat olmayı reddedince iki rahim boşluğuna embriyo transferi yapıldı. 37 hafta sonra, dünyanın embriyo transferiyle oluşan ilk ikizleri dünyaya geldi 
     İZMİR DHA 

     Ve müjdeli haber geldi 
     İZMİRLİ Hasret Arı 32 ile Abdurrahman Arı, 12 yıldır bebek özlemi çekiyordu. Varını yoğunu bu uğurda harcayan Arı Ailesi, mikroenjeksiyon yöntemi için özel bir kliniğe başvurdu. Rahminin çift olduğu anlaşılan Hasret Arı’ya "Rahim düzeltme ameliyatı" önerildi ancak o ameliyat korkusundan reddetti. Doktorlar Arı’nın çift rahim boşluğuna embriyo transferi yaptı ve tıp literatürüne geçecek gebelik sonucu sağlıklı ikizler dünyaya geldi. 
     
     İki rahme üçer embriyo 
     OPR. Dr. İsrael Aruh ikizlerin hik yesini şöyle anlattı "Hastamız rahim düzeltme ameliyatından korkunca, isteği üzerine sağ ve sol rahim boşluklarına gebe kalma şansını artırabilmek için üçer adet embriyo yerleştirdik. Hastamız 37 hafta sonra 2 kilo 660’şar gram ağırlığında sağlıklı erkek ikiz bebek dünyaya getirdi. Bu uygulamayla embriyo transferiyle oluşan, dünyada tıp literatürüne geçecek ilk ikiz gebeliği elde ettik." 
     



 YAŞAM 


















</TEXT>
</DOC>
