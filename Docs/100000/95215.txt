<DOC>
<DOCNO> 95215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/siyaset/siy03.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
22 Temmuz’da toplanalım 
</HEADLINE>
<TEXT>

DYP, Meclis’in 22 Temmuz’da olağanüstü toplanması için önerge verdi. Çiller, Hemen Meclis açılsın, seçim tarihini belirleyelim’ dedi 
     GÜLAY FIRAT İstanbul 

     DYP lideri Tansu Çiller, Dışişleri Bakanı İsmail Cem’in istifasının seçimin yolunu açtığını savunarak "Hemen Meclis açılsın, seçim tarihini belirleyelim. Millet de belirsizlikten kurtulsun" dedi. Soruları yanıtlayan Çiller şunları kaydetti "Hükümet modellerini hiç tartışmayalım. Vakit de kalmadı, aynen seçime ve sandığa gidilmeli. Ayın 22’sinde Meclis’in açılması için grup başkan vekillerimiz bugün dün dilekçelerini verdi, yasal süreç başlıyor. Eğer AB için eylül ayını bekliyoruz’ diyorlarsa, yalan söylüyorlar. Çünkü eylülde zaten rapor yazılıyor. Kimse kimseyi aldatmasın." 
     Çiller, MHP lideri Devlet Bahçeli’nin "Eğer 3 Kasım’da seçim demeseydim sivil darbe olurdu" sözlerinin anımsatılması üzerine de şöyle konuştu "Artık darbe korkusu geride kaldı. Her seçim dendiğinde, o korku varsa Siyasi Partiler Yasası’nı değiştirelim. Bu korkudan kurtulalım." 
     DYP Genel Başkanı Tansu Çiller, "Yeni oluşumlar hakkında ne düşünüyorsunuz " sorusu üzerine, hareketin yeni bir oluşum olarak nitelendirilemeyeceğini, bu hükümetin devamının olduğunu söyledi. "Biz bugün, Ankara’daki ayak oyunlarının dışındayız. Siyaseti artık oyuna dönüştürdüler" diyen Çiller, şunları kaydetti 
     "Türkiye’de zaten 56 parti var. Bir parti daha olsa ne olur, olmasa ne olur. Ortada yeni bir oluşum değil hükümetin devamı bulunuyor. Bugün hükümette kim varsa bir araya gelecek, yeni parti kuracak ve ona da yeni diyeceksiniz, ona da kurtuluş diyeceksiniz. Eğer memnunsanız bozmayın devam etsinler." 
     



 SİYASET 























</TEXT>
</DOC>
