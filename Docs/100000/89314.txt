<DOC>
<DOCNO> 89314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/ekonomi/eko05a.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Merkez Bankası’nın gönlünü aldı 
</HEADLINE>
<TEXT>

Merkez Bankası’na bağımsızlık vurgusuyla destek veren Derviş, büyüme ve enflasyon hedefinin eşit önemde olduğunu yineledi 
     ANKARA Milliyet 

     Devlet Bakanı Kemal Derviş, Bakanlar Kurulu’ndaki büyümeyi göz ardı etmekle eleştirdiği Merkez Bankası TCMB Başkanı Süreyya Serdengeçti’nin gönlünü aldı. 
     Yazılı bir açıklama yapan Derviş, Merkez Bankası’nın kendisine bağlı olmadığını kayderek "TCMB’nin bağımsızlığı, piyasalar açısından önde gelen bir güven unsurudur" dedi. 
     
     Hedef 35’in altı değil 
     Ekonomi yönetimi açısından programdaki yüzde 35 enflasyon ve yüzde 3 büyüme hedefinin eşdeğer önceliğe sahip olduğuna dikkat çeken Derviş, "Yüzde 35 enflasyon hedefini, elindeki her türlü aracı bağımsız olarak kullanarak tutturmak TCMB’nin başlıca görevidir. Enflasyonda hedef yüzde 35’tir, daha altında bir rakam değildir. Bu hedef programın diğer bileşenleriyle tutarlıdır" dedi. 
     Derviş, bağımsız TCMB’ye enflasyonu yenme sürecinde destek verilmesini de istedi. 
     



 EKONOMİ 













</TEXT>
</DOC>
