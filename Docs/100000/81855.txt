<DOC>
<DOCNO> 81855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun22.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP-C ve PKK resmen AB'nin terör listesinde 
</HEADLINE>
<TEXT>

     AB Daimi Temsilciler Komitesi'nin COREPER , AB terör örgütleri ve teröristler listesine yapılan eklemelere ilişkin dün aldığı karar, bugün AB resmi gazetesinde yayımlandı. Terör örgütleri PKK ve DHKP-C'nin AB listesine girişi, bugünden itibaren resmiyet ve işlerlik kazandı. 
     Resmi gazetede, AB terör örgütleri ve teröristler listesinin, yapılan eklemelerden sonraki son hali yer aldı. Listede toplam 23 örgüt ve 36 şahıs ismi bulunuyor. AB tarafından geçen Aralık ayında yayımlanan ilk listede, 13 örgüt ve 29 şahıs yer alıyordu. 
     AB listesine eklenen örgütler arasında, PKK ve DHKP-C dışında, İran'daki rejime muhalefet yapan Halkın Mücahitleri, Japonya'da faaliyet gösteren Aum Shinrikyo, Mısırlı İslami Cemaat, Hindistan'dan Babar Halsa, Leşker-i Tayyibe ve International Sikh Yout Federation da yer alıyor. Peru ve Kolombiya'dan birer örgüt de listeye girdi. 
     Listede daha önce yer alan isimler arasında, İrlanda'nın IRA Irish Republican Army , İspanya'nın Bask terör örgütü ETA Euskadi Ta Askatsuna ve bunların bazı yan kuruluşları ile Yunan 17 Kasım Örgütü Dekati Evdomi Noemvri ve Devrimci Halk Mücadelesi ELA 
     Epanastatikos Laikos Agonas örgütleri, Filistin İslami Cihad terör örgütü de bulunuyor. 
     





</TEXT>
</DOC>
