<DOC>
<DOCNO> 89914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur19.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de İş Bankası şubesi soyuldu... 
</HEADLINE>
<TEXT>

     Kadıköy Selamiçeşme'deki İş Bankası Şubesi, silahlı bir kişi tarafından soyuldu. 
     Alınan bilgiye göre, Selamiçeşme'deki İş Bankası Cemil Topuzlu Şubesi'ne giren silahlı bir kişi, 35 milyar lira, 15 bin ABD Doları ve 10 bin Euro'yu gasp etti. 
     1.80 boyunda, lacivert şapkalı, kot pantolonlu, gözlüklü ve şişman 
     olduğu belirtilen soyguncu, olay sonrasında kırmızı-beyaz renkte bir motosikletle olay yerinden kaçtı. 
     Bu arada, kaçış istikametinde soyguncunun kullandığı tahmin edilen bir telsiz kulaklığı bulundu. 
     Bayram Yıldız adlı görgü tanığı, para yatırmak amacıyla girdiği bankada soyguncuyu gördüğünü, ancak belindeki tabanca nedeniyle polis sandığını belirtti. 
     Yıldız, bankadan çıktıktan sonra bu kişiyi de kaçarken gördüğünü anlattı. 
     Soyguncunun yakalanması amacıyla bölgede geniş çaplı operasyon başlatıldı. 
     





</TEXT>
</DOC>
