<DOC>
<DOCNO> 82750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yasam/yas04.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ yatlarına süper müşteriler 
</HEADLINE>
<TEXT>

Ünlü dolar milyarderlerinin süper yatları, artık Türk işçilerinin ellerinden çıkıyor... 
     MUSTAFA YİĞİT Antalya DHA 

     Antalya Serbest Bölgesi’nde faaliyet gösteren L. Notika adlı firmanın yaptığı lüks yatlar, dünya starlarının tercihi oluyor. Türk, Fransız ve ABD ortaklığıyla kurulan firmanın yatlarından alan ünlüler arasında ünlü aktör Robert De Niro, şarkıcı Enrico Macias ve Kuveyt Emiri Şeyh Cabir el Ahmed el Sabah da bulunuyor. Şirketin son müşterisiyse, süper lüks yatı birkaç ay sonra denize inecek, Formula 1’in İskoç pilotu David Coulthard. 
     İstanbul Tuzla Tersaneleri’ndeki yer darlığı nedeniyle 1999’da Antalya’ya taşınan Latin Marin LM , bir süre sonra Fransız ve ABD’li ortakların katılımıyla işlerini büyüttü ve L. Notika ismini aldı. 
     
     Hepsi ünlü kişiler 
     Üç yıldır tamamı yerli üretim olan süper lüks yatlar yapan firmanın 12 bin metrekarelik kapalı alanı ve 300 işçisi bulunuyor. Tersanede sandviç teknolojisi olarak adlandırılan yüksek teknoloji kullanılıyor ve 17 - 36 metrelik yatlar imal edilebiliyor. Müşterilerin isteğine göre dizayn edilen lüks yatlar tamamen el işi olarak üretiliyor. 
     



 YAŞAM 
















</TEXT>
</DOC>
