<DOC>
<DOCNO> 50175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sondun10.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Devlet Başkan Yardımcısı "Türkiye ile ilişkilerden memnunuz" 
</HEADLINE>
<TEXT>

     Irak Devlet Başkan Yardımcısı Taha Yasin Ramazan, Türkiye ile ticari, ekonomik ve diğer alanlardaki ilişkilerin gelişmesinden memnun olduklarını söyledi. 
     Irak Ticaret Bakanı Dr. Muhammed Mehdi Salih ile birlikte 34. 
     Uluslararası Bağdat Fuarı'nda Türk pavyonunu ziyaret eden Taha Yasin Ramazan, Türk firmalarının ürünlerini tek tek inceledi. Burada Dış Ticaret Müsteşarı Kürşat Tüzmen ve Türkiye'nin Bağdat Büyükelçisi Mehmet Akat'tan Türk sanayisinin son durumu hakkında bilgi alan Ramazan, daha sonra, Türk gazetecilerinin sorularını yanıtladı. 
     Ramazan, son dönemlerde iki ülke arasında ticari, ekonomik ve diğer alanlarda işbirliğinin gelişmesinden memnuniyet duyduklarını belirtti. Ramazan, ''ancak iki ülkenin olanakları çok daha fazla, ilişkiler potansiyelimizi yansıtmıyor. Irak'a uygulanan ambargonun kalkmasından sonra ilşkilerimiz daha iyi olacak, işbirliğimiz daha da gelişecek'' dedi. 
     Taha Yasin Ramazan, bir soru üzerine ambargonun ne zaman kaldırılacağını tespit etmelerinin mümkün olmadığını belirterek, dost ve kardeş ülkelerle yapacakları işbirliğinin ambargonun kaldırılmasında etkili olacağını söyledi. 
     






</TEXT>
</DOC>
