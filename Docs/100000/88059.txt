<DOC>
<DOCNO> 88059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun02.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"ABD, Ortadoğu konferansını Türkiye'de düzenlemeye çalışıyor" 
</HEADLINE>
<TEXT>

     Washington yönetiminin, İsrail ile Filistin arasındaki gerginliğin çekirdeğini oluşturduğu Ortadoğu sorununun ele alınacağı olası uluslararası konferansın gelecek ay Türkiye'de düzenlenmesi amacıyla çaba harcadığı bildirildi. 
     İsminin açıklanmasını istemeyen Amerikalı bir yetkili, konferansa, Avrupa ülkeleri dışişleri bakanları ile bölge ülkeleri yetkililerinin katılımının söz konusu olduğunu söyledi. 
     Yetkili, konferans gündeminin ve zorlu hazırlık çalışmalarının henüz tamamlanmadığını ifade etti. 
     Ortadoğu barış konferansının, İsrail ile Filistin arasındaki görüşmelerin tekrar başlamasına olanak sağlayacağı ve Arap ülkeleriyle İsrail arasındaki pürüzlerin giderilmesinde önemli rol oynayabileceği belirtiliyor. 
     





</TEXT>
</DOC>
