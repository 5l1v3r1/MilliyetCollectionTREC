<DOC>
<DOCNO> 66352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yasam/yas04.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin Başkan’a tehdit savuran 
</HEADLINE>
<TEXT>

ABD Başkanlarına gözlerinizi oyup sizi pişireceğim’ gibi tehditler savuran genç, 19 yıl hapis cezası aldı 
     DIŞ HABERLER SERVİSİ 

     Her şey Bill Clinton’ın ABD Başkanı olduğu dönemde başladı... Amerika federal savcılık bürolarına sürekli garip mektuplar geliyor aynı kişi sürekli Beyaz Saray’ı bombayla havaya uçuracağını yazıyordu. Ancak bu gibi ciddiye alınacak tehditlerinin yanında "Her birinizin kafasını keseceğim, gözlerinizi oyacağım ve tatil yemeğim için vücutlarınızı pişireceğim" gibi cümleler de iliştiriyordu mektuplarına... Bu tehditler, Amerika’nın yeni başkanı George W. Bush döneminde de sürdü. 
     
     Özür diledi ama... 
     Sonunda bu tehditkar kişinin 25 yaşındaki Eric James Temple olduğu ortaya çıktı. Amerika Başkanı Bush ile eski başkan Bill Clinton’ın kafalarını keseceğini, savcıları pişirip yiyeceğini, Beyaz Saray’ı da havaya uçuracağını söyleyerek tehditler yağdıran Temple, 19 yıl hapis cezasına çarptırıldı. 
     ABD federal savcılık bürolarına gönderdiği sayısız mektupla tehditler savuran genç, önceki gün yapılan duruşma sırasında özür dilediyse de hapis cezasından kurtulamadı. Temple, Beyaz Saray’ı havaya uçurmak için nükleer bomba kullanacağını yazıyordu. 
     



 YAŞAM 


















</TEXT>
</DOC>
