<DOC>
<DOCNO> 77532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun15.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BM İsrail Arap anlaşmazlığı için 50 yılda 248 karar kabul etmiş 
</HEADLINE>
<TEXT>

     BM Güvenlik Konseyi, Arap-İsrail anlaşmazlığı için son 50 yılda 248 karar kabul etti. 
     Konsey'in kabul ettiği kararlar arasında, Lübnan, Golan Tepeleri ve Sina'daki kilit barış gücü operasyonlarını başlatan, uzatan ya da sona erdiren 80 belge de bulunuyor. 
     Bu kararların birçoğu gözardı edilirken, diğerleri bölgeye henüz gelmeyen barış için bir temel olarak yararlı görülüyor. 
     BM, 1972'den bu yana 30 kararı da veto etti. 
     Şimdi 189 üyesi bulunan BM Genel Kurulu da Güvenlik Konseyi gibi birçok kararı kabul etti. Bu kararların hepsi basit çoğunlukla benimsendi. 
     BM'nin birçok kararı, Filistinliler için yardım örgütleri, Kudüs'ün statüsü, Filistinlilerin hür iradesinin tanınması, İsrail'in 1978'de Lübnan'ı işgali ve 2000'de çekilmesi gibi çeşitli konuları 
     kapsıyor. 
     BM Güvenlik Konseyi, geçen birkaç hafta içinde, İsrail'in Filistin kentlerini işgaline ve İsraillilere yönelik intihar saldırılarına son verilmesini üç kez istedi. 
     






</TEXT>
</DOC>
