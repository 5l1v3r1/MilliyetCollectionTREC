<DOC>
<DOCNO> 79743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun04.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenilerden Bush'a "soykırımı tanı" baskısı 
</HEADLINE>
<TEXT>

     Ermeni lobisi, ABD Başkanı George Bush'un sözde Ermeni soykırımını tanımasına yönelik baskıyı artırırken, sözde soykırımın tanınması çağrısında bulunan ABD Temsilciler Meclisi üyelerinin sayısı 162'ye yükseldi. 
     Aynı amaçla geçen yıl hazırlanan mektuba imza atan Amerikalı milletvekili sayısı 105'ti. 
     Bush'a hitaben yazılan mektup, Başkan'ı, "geçen yılki açıklamasının daha da ilerisine giderek soykırımı adıyla tanımaya" çağırıyor. Bush, geçen yıl Ermenilerin, sözde soykırımın tarihi kabul ettiği 24 Nisan'da yaptığı açıklamada, soykırım sözünü kullanmamıştı. 
     ABD'deki Ermeni lobisi, 24 Nisan tarihi yaklaşırken, soykırım iddialarına yönelik propaganda faaliyetlerini de yoğunlaştırıyor. 
     ABD'nin birçok eyaletinde, soykırım anma törenleri düzenlenirken, okul kitaplarına soykırım iddialarını sokma, televizyonlardan taraflı programları yayınlatma gibi faaliyetler görülüyor. 
     





</TEXT>
</DOC>
