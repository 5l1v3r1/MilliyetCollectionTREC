<DOC>
<DOCNO> 92974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/tamer.html </URL>
<DATE> 2002/06/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Millilerimiz üzerinden siyaset 
</HEADLINE>
<TEXT>

     Etrafında siyaset yapılabilecek mükemmel bir konu daha bulduk Millilerimizin başarısı 
     Ankara Sanayi Odası Başkanı Zafer Çağlayan, TBMM’nin bahçesine tümünün heykellerinin dikilmesini istemiş. Ufuksuzluğa bakar mısınız 
     Oysa Prof. Dr. Burhan Şenatalar’ın her birinin adına kendi memleketlerinde ya da Anadolu’nun gerice yörelerinde bir kapalı spor salonu önerisi, okurlarımızdan öylesine destek gördü ki... Umarım millilerimiz de bu öneriyi benimser. Ve onyıllar sonra bile o spor salonunun hangi vesileyle yapıldığı hatırlanır, dahası yüzlerce - binlerce gencimizin dünya çapında başarılı sporcu olarak yetişmesi sağlanır. 
     Bu arada ANAP’lı 3 milletvekilinin biri bakan açık artırmaya çıkmışçasına millilerimize devlet kesesinden 50 milyon dolar prim verilmesi önerisini ve DSP’li Milli Eğitim Bakanı Metin Bostancıoğlu’nun, trilyonluk millilerimizin çocuklarını bursla okutma kararını Amerika’dan hav hav hav diyerek protesto eden düzenli okurlarımdan söz etmeden geçemeyeceğim. Gelen e - postalardan birinde ABD’de ünlü ve elbette çok zengin futbolcuların çocuklarına burs verilmesi bir yana, maç öncesinde stadyumun dışında toplanan yoksullara futbolcular tarafından kuru gıda, kullanılmış giysi ve küçük miktarlarda para yardımı yapıldığına dikkat çekiliyor. 
     Millilerimiz bugün yine göğsümüzü kabarttılar. Japonya’dan döndüklerinde, etrafında bu kadar siyaset ve ticaret yapılan ödül ve prim meselesiyle ilgili olarak sanırım kendilerinin de alacakları bir tavır ve söyleyecek sözleri olacaktır. 
     
Gürtuna millilere ev mi veriyor      "Biz vatandaşların kesesinden popülist politika yapmak heveslileriyle ilgili yazınızda bir kişiyi unutmuşsunuz. Bu adam İstanbul Belediye Başkanı Ali Müfit Gürtuna’dır. Eleme grubundan çıktığımızda ilk 16’ya kalan milli takımımızın futbolcularının her birine birer ev verileceğini ilan etmiştir. 
     Acaba kimin malını dağıtıyor 
     Kendisini petrol ülkesinin şeyhi mi zannediyor bu zat 
     Eğer Belediye’nin imkanları müsaitse, kura çekip o evleri fakir - fukaraya dağıtsın, dolar zengini futbolcularımıza değil " 
     İnşaat mühendisi okurum Ataol Atalik’e teşekkürler. Benim gözümden kaçmış. Araştırdım, Gürtuna gerçekten de 13 Haziran günü Taksim Meydanı’ndaki kutlamalarda yarı final oynaması durumunda tüm futbolculara ve teknik heyete birer daire vereceğini söylemiş. "Çorbada bizim de tuzumuz olsun," demiş. 
     Pes doğrusu Tekrar ediyorum. Her biri trilyon kazanan, ünü Türkiye dışına yayılmış bu futbolcularımız için sizin vereceğiniz daire - burs, aslında makbule bile geçmeyebilir. Kaldı ki başarının ödülü ille para da değildir. 
     Başarıyı parayla ölçen zihniyete hav hav hav 
     
Mutluluk dağıtan palyaço doktorlar      1993’te anneleri kanserden ölen 2 kardeş tarafından İsviçre’de kurulan ve hastanede tedavi gören çocukların çektikleri acıları onları güldürerek dindirmeyi amaçlayan Theodora Vakfı yararına bir konser düzenlendi. Salı akşamı Rahmi Koç Müzesi’ndeki konserde Bilkent Senfoni Orkestrası ve piyanist Benal Tanrısever’i dinleyeceğiz. 
     1998’den bu yana ülkemizde de faaliyette bulunan Thedora Vakfı, hastanelere gönderdiği Sevgi Doktorları ile bugüne kadar İstanbul’da 15 bin çocuğa sevinç ve mutluluk dağıttı. Özenle seçilen profesyonel sanatçılar, gördükleri özel eğitimler sonucu Palyaço Doktorlar olarak, hastaneleri her hafta düzenli olarak ziyaret ediyor ve tedavi görmekte olan çocukları bulundukları ortamdan bir süre uzaklaştırarak müzik, sihir ve kahkaha dolu bir dünyaya götürüyorlar. Palyaço Doktorlar, ayrıca çocukların davranış şekillerini geliştirici seminerlere de katılıyorlar. 
     9 ülkede faaliyette bulunan vakıf, geçen yıl toplam 52 hastanede 120 bin çocuğu ziyaret etti. 
     Bilet fiyatları 22 - 44 milyon lira arasında değişiyor. Biletix’in 0216 454 15 15 numaralı telefonundan edinebilirsiniz. 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
