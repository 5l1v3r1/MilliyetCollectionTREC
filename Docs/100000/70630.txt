<DOC>
<DOCNO> 70630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/siyaset/asiy.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara çok ilgisiz 
</HEADLINE>
<TEXT>
SOHBET ODASI 
Marmara’daki son depremin uyarı olduğunu belirten Prof. Naci Görür, buna rağmen Ankara’nın konuya son derece ilgisiz kaldığını vurguluyor. Depremle ilgili her türlü veriye sahip olduklarını söyleyen Görür, "Ankara’dan tek bir yetkili beni arayıp da Hocam orada neler oluyor’ diye sormadı" diyor 
     DERYA SAZAK 

İstanbul’a zemin haritası lazım...Depreme hazırlık anlamında ne yapılabilir 
     Tehlike zeminden geleceğine göre hangi zemin deprem dalgalarına nasıl tepki verecek, bunu bilmek lazım. Bu amaçla İstanbul’un zeminini haritalayacaksınız. Sağlam zeminlerde çürük binalar yapılmış olabilir. Zemin temel bağlantısı araştırılacak. Bunlar atla deve değil. Zemin etüdleri yapılacak. Sonra gereken yapılacak. Onlar nedir Tahliye, takviye, tamir Çürük zemin, çürük bina olan alanlar boşaltılacak. Her seçimde filizle kat çıkılan yüksek gecekondular da mutlaka tahliye edilmeli. 
     
200 milyon dolar yeter’Belediyeler bu kararları alabilir mi 
     Çürük alanlar tahliye edilemezse insanlar ölecek. Kobe’yi Japonlar 10 senede 7’nin üzerindeki depreme dayanıklı hale getirdiler. Boğaziçi’nde Mustafa Erdik arkadaşımızın yaptığı bir araştırmayı biliyorum, öyle çok paralar da gerekmiyor, 200 milyon dolarla 50 bin insanın hayatı kurtarılabilir. 
     
Deprem ne zaman olacak 
     Aykut Barka’nın da içinde olduğu Amerikalı Parson ve ekibi olasılık hesabı yaptılar. Buna göre, 1999’dan itibaren ilk 10 yılda 7 veya daha büyük deprem olasılığı yüzde 32, gelecek 22 yılda yüzde 50, 30 yılda yüzde 62. Bu korkunç bir olasılık. Tekirdağ fayı kırılınca 7 ve üzerinde büyüklükte deprem olacağı kesin. Çınarcık çukurluğunun üzerindeki 65 kilometrelik ikinci fay kırıldığında da en fazla 7 büyüklüğünde deprem oluşur. Ayrıca tsunami potansiyeli de var. Urania gemisiyle 1509 depreminde İstanbul’da tsunami olduğu belgelendi. 
     
     TÜBİTAK koordine ediyor 
Hiç deprem olmayabilir’ görüşünü savunanlar da var... 
     Söylediği sözün arkasında araştırma, gözlem ve teknoloji olanlardan hiçbiri farklı bir şey söylemiyor. Hikmeti kendinden menkul şeyhülislam mantığıyla konuşan insanlar olduğu için kafalar karışıyor. 
     
Deprem Konseyi’nden çıkacak görüşler daha inandırıcı olmaz mı 
     Çalışmaları aslında TÜBİTAK koordine ediyor, bakın bu projeler içinde Teknik Üniversite’den, İstanbul Üniversitesi’nden, Boğaziçi’den bilim adamları var, MTA’dan, Seyir Hidrografi’den temsilciler var. 
     
     Önce bilinçlenmeliyiz’ 
Ankara’dan size telefon açıp, Ne oluyor Hocam’ diye soran oluyor mu 
Sadece birkaç belediye ile bir valilikten yazı geldi. Ankara’nın bu ilgisizliği düşündürücü. İstanbul’da depremle yaşamak adına - hani Sayın Işıkara ikide bir alışacağız diyor ya - bir şey yapacaksak, yani bir şeye alışmak için tehlikenin yerini, geliş şeklini, ne olacağını bilmemiz gerekmez mi O veriler de burada, TÜBİTAK’ta. Tehlike Marmara denizinde, ben de çalışmaların başındaki kişiyim, kimse bana alo’ ne yapıyorsunuz demedi. 

     Doğa olayları izleniyor 
İstanbul belediyesi ne yapıyor 
     İstanbul Belediyesi ile depremle bağlantılı olabilecek doğa olaylarını gözlemeye yönelik bir proje üzerinde çalışıyoruz. Sular ısındı, balıklar öldü gibi... Arazide istasyonlar oluşturduk. Ayrıca Japonlarla mikro bölgelendirme çalışması yapılıyor. İstanbul valiliği de bazı organizasyon çalışmaları yapıyor ama onlar daha çok, iş işten geçtikten sonra, ne kadar insan kurtarabiliriz’e yönelik. 
     
Marmara’daki depremle noktalayalım, bu ilerdeki büyük depremin doğum sancısı mı, yoksa böyle 4 - 5 şiddetindeki küçük sarsıntılarla fay kırılmadan tehlike atlatılacak mı 
     TÜBİTAK olarak bizim ekibin görüşü şu Son deprem Marmara’daki riski ortaya koyuyor. Gerilim artıyor, bu tür depremler daha da ciddiye alınmalıdır. Büyük depremin habercisidir. 
     
Marmara’daki fay 1999’da gebe kaldı      1999’da yaşanan iki depremin batıya 5.5 metrelik bir itme yüklediğini açıklayan Görür, Marmara Fayı’nın böylece depreme gebe kaldığını anlatıyor 
Marmara’nın deniz dibi atlasını elde ettiniz. Bu atlasta Marmara’dan İstanbul’a gelecek tehdidi görebiliyor musunuz 
     Kesinlikle, hepsini biliyoruz. Adapazarı - İzmit arasında karadan gelen fay denize giriyor ve güneyden ilerliyor, Çınarcık çukurluğuna giriyor. Oradan yön değiştiriyor Orta Marmara sırtlarına geliyor. Tekirdağ’a uzanıyor. Marmara fayı dediğimiz bu hattın uzunluğu 110 kilometre. 
     
İstanbul’u hangisi tehdit ediyor 
     Bunların hepsi canlı faylar. OBS dediğimiz aletlerle fayların kalp atışlarını izliyoruz. Yüksek teknoloji uyguladık. Bununla da yetinmedik, Le Suorit’ten sonra Odin Finder, Urania ve Le Nadir gemileriyle çalışmalar yaptık. 
     
Bu çalışmalar bilim adamlarını olası İstanbul depremi konusunda ortak bir yargıya ulaştırıyor mu Farklı görüşler halkın kafasını karıştırıyor. 
     Size gösterdiğim bilgilerle, teknolojiye sahip olmayan herhangi bir görüşün yan yana konulmasını doğru bulmuyorum. Biri çıkıp deprem fetvası veriyorsa hangi bilimsel sonuçlara göre hareket ettiğini açıklamalıdır. Ben başka senaryoyu kabul etmiyorum. 
     
     Gerilim çok fazla’ 
TÜBİTAK’ın senaryosu nedir 
     Kapımızda olan en büyük tehdit, Tekirdağ çukurluğu ile Orta Marmara sırtı arasında uzanan 110 kilometrelik fay. Bu son derece aktif fayın 250 seneye yakın suskunluğu sonunda kırılması mukadder oldu. Çünkü 1999 depremleri 5.5 metrelik bir itmeyi batıya doğru yükledi. 
     Elimde Bizans dönemi depremlerinin bilgisi var Kuzey Anadolu Fayı’nda nerede deprem oluyorsa onun batısı ikinci depreme gebe hale geliyor. Orayı kırıyor, batıya ilerliyor. 1939’da Erzincan’dan başladı, 1999’da geldi Körfez’i kırdı. Şimdi Marmara’yı kıracak. 
     
     TÜBİTAK Marmara Araştırma Merkezi Başkanı Prof. Naci Görür 
Doktor gibi fayın kalbini dinliyoruzAfyon Sultandağı depremi ardından Marmara’daki sarsıntılar İstanbul’u korkuttu tehlike ne kadar yakınımızda TÜBİTAK bu konuda ne yapıyor 
     Marmara, tektonik yönden dünyanın en aktif bölgelerinden biri. 17 Ağustos depremi bize bunu en acı biçimde hatırlattı. Depremden sonra NATO’dan yardım istedik. 60’ın üzerinde bilim adamıyla Marmara’da neler yapılması gerektiğini belirledik. 
     
Araştırma gemileri ondan sonra mı geldi 
     Fransa, İtalya, Almanya, ABD ve Japonya’dan destek sağladık. Kendi Deniz Kuvvetlerimiz ve MTA’dan sismik araştırma gemisinin çalışmalarıyla Marmara’nın temel verilerini oluşturduk. Japonların deniz tabanına yerleştirdikleri OBS dediğimiz Ocean Battom Seismographs ileri teknolojik aletlerinin elde ettiği verileri, bunlarla birleştirdik. 
     
OBS dediğiniz aletler nedir, deniz dibini tarayan video kameralar mı 
     Gemiler deniz tabanına bir patlatmayla ses dalgası gönderiyor, bu dalgaların gidiş ve dönüş zamanlarını kaydederek deniz tabanındaki kırıkları tespit ediyoruz. Ayrıca kamerayla Marmara’nın derinliklerinde çekim de yapılabiliyor. 
     



 SİYASET 











</TEXT>
</DOC>
