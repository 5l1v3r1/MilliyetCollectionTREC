<DOC>
<DOCNO> 64300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko04.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti 
</HEADLINE>
<TEXT>

     ABD Doları Avrupa döviz borsalarında geçen hafta önemli para birimlerinin çoğu karşısında değer kazandı. Altın fiyatları ise düştü. 
     Asya döviz borsalarında doların Japon yeni karşısındaki değeri Cuma günü son 39 ayın en yüksek düzeyine çıktı, dolar New York'da biraz değer kaybetti, euro son altı ayın en düşük düzeyine indi. 
     Ekonomistlere göre, ABD Merkez Bankası FED Başkanı Alan Greenspan'in sözlerinden sonra Amerikan ekonomisine dair iyimserlik, doların euro karşısında bazı önemli teknik düzeyleri kırmasına yardım etti. 
     Bir borsacıya göre, dolar canlanır gibi oldu, Greenspan, daha iyimser görünüm ve daha erken canlanmadan bahseder görünüyor. 
     Dolar euro'nun 17 Temmuz'dan bu yanaki en düşük düzeyine, 86.33 sente inmesine neden oldu, euro New York'da dün 86.52 sentten kapandı. 
     Dolar 1.6763 İsviçre frangından 1.7044 franga, 1.6035 Kanada dolarından 1.6115 dolara yükseldi. Sterlin 1.4230 dolardan 1.4089 dolara düştü. 
     Asya'da 134.95 yene kadar düşen dolar New York'da dün gece 134.27 yenden kapandı. Bir bankacıya göre, Japon yeni yakın gelecekte 135 yene çıkabilir, bu düzeyde kar amaçlı satışlar olabilecek, ancak, doların değer kaybı beklenmiyor. 
     Londra Borsası'nda Pazartesi günü 84.46 sentten işlem gören euro Cuma günkü kapanışta 86.37 sente indi. 
     Avrupa piyasalarında Pazartesi günü öğle saatlerinde 1.4369 dolardan işlem gören sterlin Cuma günkü kapanışta 1.4083 dolara indi. 
     Londra Borsası'nda Pazartesi günü öğle saatlerinde 4.38 dolardan işlem gören gümüşün ons fiyatı Cuma günkü kapanışta 4.30 dolara indi. 
     Menkul Kıymet Borsaları ABD'de yeni faiz indirimleri ihtimalinin zayıflaması, ekonominin istikrara kavuşması belirtileri karşısında, New York menkul kıymetler borsası Wall Street'de Dow Jones Endeksi geçen hafta 68.23 puan binde 7 artışla 9,840.08 puana çıktı. Nasdaq Bileşik Endeksi geçen hafta 
     7.36 puan binde 4 kazanarak 1,930.70 puana yükseldi. 
     İsveçli Ericsson şirketinin zayıf durumu ve İsviçreli Re şirketinin hayal kırıklığı yaratan 2001 sonuçlarına karşın, petrol şirketleri hisse senetleri fiyatlarındaki artışlar, Avrupa menkul kıymetler borsaları endekslerinin geçen hafta genelinde yüzde 1.5 artmasına neden oldu. 
     Londra Borsası'nda FTSE-100 Endeksi geçen hafta 66.2 puan artışla 5,193.0 puana çıktı ve kısa vadede 5,100-5,300 puan aralığında kalması 
     bekleniyor. 
     Tokyo menkul kıymetler borsasında Nikkei Endeksi geçen hafta 149.18 puan düşüşle 10,144.14 puana indi. 
     






</TEXT>
</DOC>
