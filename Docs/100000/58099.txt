<DOC>
<DOCNO> 58099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun10.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk algınlığını bir günde iyileştiren ilaç bulundu 
</HEADLINE>
<TEXT>

     Amerikalı bilim adamları, soğuk algınlığına ve nezleye bir günde tesir eden yeni bir ilaç bulduklarını açıkladı. 
     Virginia'daki Hayden Üniversitesi'nde 2 bin 96 denek üzerinde yapılan araştırmada, pleconaril Picovir adlı ilacın soğuk algınlığının etkisini bir günde azalttığı gözlendi. 
     Burnu bir günde kurutarak akmasını önleyen ilaç, öksürüğü olan ve rhino virüsü kapmış hastalarda ise tam iyileşmeyi ortalama 6 günde sağladı. 
     Yeni ilacın, soğuk algınlığı konusunda antibiyotik kullanımını azaltabileceği ve antibiyotiğin sakıncalarına karşı önlem alınmış olacağı kaydedildi. 
     Bazı uzmanlar ise soğuk algınlığına bir günde etki eden ilacın, uzun dönemde hastalığın seyrini nasıl değiştireceğinin tartışılması gerektiğini belirtti. 
     Amerikan Gıda ve İlaç Dairesi'nin onayına sunulan ve yan etkisi olmadığı bildirilen ilacın, kısa zamanda onaylanabileceği ve gelecek kış piyasaya sürüleceği tahmin ediliyor. 
     






</TEXT>
</DOC>
