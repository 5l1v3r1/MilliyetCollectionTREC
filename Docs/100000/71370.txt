<DOC>
<DOCNO> 71370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur21.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Genel Sekreteri ''Türkiye AB yerine yeni arayışlara girmeli'' 
</HEADLINE>
<TEXT>

     Milli Güvenlik Kurulu MGK Genel Sekreteri Orgeneral Tuncer Kılınç, Türkiye'nin, Avrupa Birliği'nden AB en ufak bir yardım görmediğini belirterek, ''Türkiye'nin, Rusya Federasyonu ve İran'ı da içine alacak şekilde bir arayışın içinde olmasında fayda buluyorum'' dedi. 
     Harp Akademileri Komutanlığı'nca düzenlenen ''Türkiye'nin Etrafında Barış Kuşağı Nasıl Oluşturulur '' konulu sempozyumun ''Dünya ve Türkiye'' başlıklı oturumunda soru-cevap bölümünde söz alan Orgeneral Kılınç, kendisinden önce konuşan İstanbul Üniversitesi İÜ 
     öğretim üyesi Prof. Dr. Erol Manisalı'nın söylediği her söze katıldığını, bunun da şahsi görüşü olduğunu vurguladı. Orgeneral Kılınç, ''Türkiye, AB'dan en ufak bir yardım görmemiştir. AB, Türkiye'yi ilgilendiren sorunlara menfi bakıyor'' diye konuştu. 
     Türkiye'nin kendine ABD'nin de rolünü unutmadan yeni bir arayış bulması gerektiğini ifade eden Orgeneral Kılınç, ''Türkiye'nin, Rusya Federasyonu ve İran'ı da içine alacak şekilde bir arayış içerisinde olmasında fayda buluyorum'' dedi. 
     
     PROF. DR. MANİSALI 

     Prof. Dr. Erol Manisalı da oturumda yaptığı konuşmada, AB'ın Türkiye'nin bulunduğu coğrafyaya katkılarını değerlendirdi. 
     AB'ın, Türkiye'yi hiçbir zaman dışlamayacağını, ancak içine de almayacağını ifade eden Prof. Dr. Manisalı, ''Avrupa Birliği kesinlikle Hıristiyan kulübüdür. Bundan alınmayalım'' diye konuştu. 
     AB'ın, ''modern sömürgecilik'' yaptığını iddia eden Prof. Dr. 
     Manisalı, bunu da askeri güçlerle değil, ekonomik ve siyasi yönden bağımlı hale getirerek gerçekleştirdiğini kaydetti. 
     Prof. Dr. Manisalı, AB'ın tek yanlı Gümrük Birliği'ne giren Türkiye'nin, yine tek yanlı olarak Avrupa Güvenlik ve Savunma Kimliği'ne AGSK girmesini istediğini ifade ederek, bunun mümkün olamayacağını söyledi. 
     İspanya, Yunanistan ve Portekiz gibi olsaydı, AB'a alınmanın Türkiye'nin lehine olacağını dile getiren Prof. Dr. Manisalı, şöyle devam etti 
     ''Ama beni bölerek, tek yanlı bağlayarak, oyalayarak davranırsa, ilelebet beni birliğe alacakmış gibi bir perspektifle bakamam. Bu algılama ve trend devam ettiği sürece, yarın ben ulusal çıkarlarımı koruyamaz hale geleceğim. Türk Silahlı Kuvvetleri dahi 15 yıl sonra parmağını oynatamaz hale gelecektir.'' AB'ın Türkiye'ye, Ermeni sorunu, Kürt konusu, terör örgütü PKK'nın siyasallaşması, Ege, Kıbrıs ve AGSK konularında nasıl baktığını da dile getiren Prof. Dr. Manisalı, bunun Karen Fogg olayındaki belgeler okunduğunda ortaya çıkacağını söyledi. 
     Prof. Dr Manisalı, Türkiye'nin toprak bütünlüğüne yönelik olağanüstü tehditlerin var olduğunu ifade ederek, bunun dengelenmesinde Türkiye'nin Rusya Federasyonu ile ortak çıkarlarının bulunduğunu savundu. 
     Yeditepe Üniversitesi öğretim üyesi Prof. Dr. Haluk Ulman da Türkiye'nin içinde bulunduğu coğrafyayı değerlendirerek, ''Türkiye'nin de içinde bulunduğu coğrafyada hangi taş kaldırılırsa altından ABD çıkıyor'' dedi. 
     Prof. Dr. Ulman, ABD'nin Ortadoğu'da İsrail'e verdiği destek nedeniyle bölgedeki Arap ülkelerinin desteğini yitirmeye başladığını ifade ederek, Filistin meselesi çözülmediği sürece bazı Arap ülkelerinin ABD ile iyi geçinmeyeceğini dile getirdi. 
     11 Eylül saldırısını da bir ''Arap tepkisi'' olarak nitelendiren 
     Prof. Dr. Ulman, ABD'nin Kafkaslar'a olan ilgisinin temelinde enerji kaynaklarının yattığını bildirdi. 
     Büyükelçi Sadi Çalışlar da Türkiye'nin NATO'ya üye olduktan sonra ittifaka en çok katkıda bulunan ülke olduğunu kaydederek, NATO'nun, Varşova Paktı'nın dağılmasına rağmen öneminin her geçen gün arttığına dikkati çekti. 
     






</TEXT>
</DOC>
