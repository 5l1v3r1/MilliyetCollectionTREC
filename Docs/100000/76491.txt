<DOC>
<DOCNO> 76491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko03.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kentbank dosyasında adı geçince istifa etti 
</HEADLINE>
<TEXT>

Tasarruf Mevduatı Sigorta Fonu Başkan Yardımcısı Cevdet Erkanlı, Kentbank’la ilgili soruşturmada adı geçince, kuruma zarar vermemek için istifasını verdi 
     SONGÜL HATISARU 

     Tasarruf Mevduatı Sigorta Fonu TMSF Başkan Yardımcısı Cevdet Erkanlı, Kentbant’la ilgili soruşturmada adı geçtiği için Bankacılık Düzenleme ve Denetleme Kurulu Başkanı Engin Akçakoca’ya istifasını verdi. Akçakoca’nın istifayı kabul ettiği öğrenildi. 
     İstifanın arkasında, TMSF’nin atadığı denetçilerin Kentbank’la ilgili hazırladığı raporda, Erkanlı’nın da geri dönmeyen kredilerde adının sorumlular arasında geçmesi olduğu belirtildi. 
     
     1998 - 1999’da görev yaptı 
     Erkanlı’nın yakın çevresine, TMSF’ de yaptığı görev itibariyle kurumun zan altında kalmasını önlemek için istifa ettiğini söylediği öğrenildi. Erkanlı’nın yerine TMSF eski Genel Müdürü Erdal Aslan’ın getirildiği ifade edildi. 1998 - 1999 arasında Kentbank’ta genel müdürlük yapan Erkanlı, daha sonra el konulan Egebank’a genel müdür olmuştu. Egebank, Bank Kapital, Ulusalbank, Yaşarbank, Bank Kapital ve Yurtbank’ın Sümerbank çatısı altında birleştirilmesinden sonra Sümerbank’a genel müdür olarak geçen Erkanlı, bankanın satılmasının ardından 3 Eylül 2001’de TMSF’ye geçmişti. 
     Öte yandan tasfiye sürecinden çekilen Kentbank, Etibank ve İktisat Bankası’yla birlikte dün Bayındırbank çatısı altında birleştirildi. 
     



 EKONOMİ 


















</TEXT>
</DOC>
