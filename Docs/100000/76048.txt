<DOC>
<DOCNO> 76048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sontur11.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak tabanayla banka soymaya kalkışınca yakalandı... 
</HEADLINE>
<TEXT>

     Burdur'da oyuncak tabancayla Türk Ticaret Bankası Şubesi'ni soymaya kalkışan soyguncu, banka memurlarının alarma basmasıyla birlikte kaçmaya çalışırken, yoldan geçen bir astsubay tarafından yakalandı. 
     Saat 09.05'de Gazi Caddesi'nde bulunan Türk Ticaret Bankası Şubesi'ne gelen Remzi Kuş 32 , elinde bulunan oyuncak tabancayı banka çalışanlarına yönelterek, ''Paraları çıkarın'' diye bağırdı. Bu sırada bir banka çalışanı alarma basınca bankanın sirenleri çalmaya başladı. Siren sesini duyunca paniğe kapılan soyguncu, elindeki oyuncak tabancayı atarak, kalabalığın arasına karışıp kaçmak istedi. Banka çalışanları ve yoldan geçenlerin, ''Soyguncu kaçıyor, yakalayın'' diye bağırmaları üzerine, yoldan geçmekte olan ve kimliği açıklanmayan bir astsubay, soyguncuyu yakalayarak polise teslim etti. 
     Remzi Kuş, Emniyet Müdürlüğü'ne götürülerek sorgulanmaya başlandı. 
     İçel'in Gülnar İlçesi nüfusuna kayıtlı olan Remzi Kuş'un, Sanayi Sitesi'ndeki bir tamircide çalıştığı ve son günlerde borçlarının artması nedeniyle bunalıma girdiği örenildi. 
     






</TEXT>
</DOC>
