<DOC>
<DOCNO> 62975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo02.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
23. Afrika Şampiyonası Finalleri yarın başlıyor 
</HEADLINE>
<TEXT>

     23. Afrika Futbol Şampiyonası 
     finalleri, yarın Mali'de başlayacak. 
     23 gün sürecek ve 4 grupta toplam 16 takımın yer alacağı 
     şampiyonanın açılış maçı, yarın TSİ 18.00'de başkent Bamako'daki 26 Mart Stadı'nda Mali ile Liberya arasında yapılacak. 
     Finallerde grup maçları, 19-31 Ocak tarihleri arasında gerçekleşecek. Gruplarda ilk 2'ye giren ülkeler, 3 ve 4 Şubat'ta çeyrek finalde mücadele edecek. Şampiyonada, yarı finaller 7 Şubat Perşembe günü, üçüncülük karşılaşması 9 Şubat Cumartesi günü ve final maçı da 10 Şubat Pazar günü oynanacak. 
     Toplam 16 takımın mücadele edeceği şampiyonada maçlar, 1. Grup'ta Bamako ve Mopti, 2. Grup'ta Segou ve Mopti, 3. Grup'ta Sikasso ve Kayes, 4. Grup'ta da Keita ve Kayes kentlerinde gerçekleştirilecek. 
     Şampiyonada, gruplarda şu ülkeler mücadele verecek 
     
     1. Grup 

     Mali, Liberya, Cezayir, Nijerya 
     
     2. Grup 

     Güney Afrika, Burkina Faso, Fas, Gana 
     
     3. Grup 

     Kamerun, Kongo, Togo, Fildişi Kıyısı 
     
     4. Grup 

     Mısır, Senegal, Zambiya, Tunus. 
     
Bundan önce 22 kez düzenlenen Afrika Futbol Şampiyonası'nda, Mısır ve Gana 4'er kere ile en fazla birincilik kazanan ülkeler oldu. 
     Bu ülkeleri Kongo ve Kamerun 3'er, Nijerya 2, Etyopya, Sudan, Fas, Fildişi Kıyısı, Güney Afrika ve Cezayir ise 1'er şampiyonlukla izliyor. 
     Nijerya'da düzenlenen bundan önceki şampiyonayı, ev sahibi ekibi penaltılarla 6-5 yenen Kamerun kazanmıştı. 
     
     14 futbolcu da Türkiye'den... 

     23. Afrika Futbol Şampiyonası'nda Türkiye'de top koşturan 14 
     Afrikalı futbolcu da yer alacak. 
     Birinci Süper Lig'de mücadele eden ve şampiyonada forma giyecek oyuncular ile takımları ve ülkeleri ise şöyle 
     Bursaspor Bouazizi Tunus , Patrick Kifu Kongo , Mamadou Burkina Faso , Mosheau Güney Afrika Cumhuriyeti . 
     Gençlerbirliği El Saka, Ahmed Hassan Mısır , M'Bayo Kongo . 
     Çaykur Rizespor Hamidou, Nicolas Kamerun , Chıkeleu Nijerya . 
     Beşiktaş Baya Tunus . 
     Samsunspor Allum Bouker Kamerun . 
     İstanbulspor Saidou Kamerun . 
     Denizlispor Abdoulaye Burkina Faso . 
     Şampiyonadaki bazı karşılaşmalar, Digitürk'te yer alan Eurosport'un Türkçe kanalından yayınlanacak. 
     






</TEXT>
</DOC>
