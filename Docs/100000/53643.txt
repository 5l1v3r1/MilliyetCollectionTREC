<DOC>
<DOCNO> 53643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/astro/index.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen ben kavgası 
</HEADLINE>
<TEXT>

Bugün Ay, Balık burcunda hareketli ama konsantrasyondan uzak bir atmosfer sergiliyor. Duygusal konularda karmaşa ve tutarsızlık öne çıkabilir. Bu arada Venüs ve Mars kare açı yaparken ilişkilerimizde yüksek elektrik, çekim ve itim çok daha fazla var. Sen-ben kavgasına yuvarlanabiliriz. Koç’lar ilişkilerinde daha anlayışlı ve fedakar olmaya çalışmalılar. Ellerinde olmayan nedenlerden ötürü harekete geçemeyebilirler. Boğa’lar son birkaç stresli günün ardından bugün daha rahatlar ama maddi konularda ani harcamalar mümkün. Birikimlerini korumaya bakmalılar. İkizler duygusal konularda çok daha hassas. Bu arada kariyer ve sorumluluk konularında ya da evle ilgili alanlarda yoğun olabilir. Yengeç’ler bugün rahatlar ve isteklerini daha doğrudan elde edebilirler. Yeni kişilerle tanışmak ya da yolculuklar gündeme gelebilir. Aslan’lar için ortaklaşa konularda yeni ilerlemeler mümkün. Borç alacak konularında sorunları aşmak için fırsatlar var. Başak’ların yapmaları gereken çok şey var. Gün içinde kontrol edemedikleri şeylerle karşılaşabilirler. Anlaşmazlıklar söz konusu olduğu durumlarda daha soğukkanlı davranmaya özen göstermeliler. Günün geç saatlerinde açı yapan Ay ve Satürn gerçekçi olma ihtiyacına ve duygusal konuların katlanabileceğine işaret ediyor. Terazi’ler için günlük işleri düzenli biçimde yerine getirmek ve detaylara önem vermek faydalı sonuçlar getirecek. Sağlık konularında da olumlu sonuçlar alabilirler. Akrep’ler son birkaç günün gerginliğini atabilir ama ilişkilerinde daha ılımlı olmaya bakmalı. Zevklerde abartıya kaçabilir. Yay’lar biraz zorlanabilirler. Çok yüksek enerjiler özellikle ev ve güvenlik konularında mücadele gerektiren konular söz konusu. Sakin kalmakta zorlanabilirler. Oğlak’lar bugün daha keyifliler ve çevrelerinden destek görebilirler. Bazı haberler, konuşmalar ve iletişim öne çıkabilir. Kova’lar maddi konularda dikkatsiz davranmamalılar. Bazı değişiklikler, kararsızlıklar kayıplara yol açabilir. Balık burcuna geçen Ay sayesinde kendisinden daha fazla söz ettirebilecek. Bu arada önemli kişisel konuları da ele almak için elverişli bir ortam meydana gelmekte. 

            Faks 287 74 37 
      







</TEXT>
</DOC>
