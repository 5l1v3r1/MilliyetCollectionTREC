<DOC>
<DOCNO> 57413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/ekonomi/eko01.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İki reçetesi var Biri kriz, biri diyet 
</HEADLINE>
<TEXT>

İstanbul Sanayi Odası’nın yeni Başkanı Tanıl Küçük, öncelikle sanayinin kaynak ihtiyacına çare arayacak. Küçük, bayramdan sonra diyete girip 15 kilo verecek 
     EYLEM TÜRK AÇIK KOYU SOHBETLER 

     Tanıl Küçük, İstanbul Sanayi Odası’nın İSO yeni başkanı. 1981’de 25 yaşındayken İSO Meclis Üyesi olan Küçük, bugün 45 yaşında ve İSO’un başkanlık koltuğunda. Küçük, hem genç, hem de tecrübeli. Bir o kadar da esprili olan İSO başkanı, kökeni 1924’e dayanan Elit Çikolata’nın da sahibi. 
     İSO’nun Memduh Hacıoğlu’ndan sonra ikinci çikolatacı başkanı olan Küçük, yeni yönetimin öncelikle sanayinin kaynak ihtiyacına çare arayacağını söylüyor. Küçük’ün birisi yaşanan ekonomik kriz diğeri de fazla kilolara karşı iki ayrı reçetesi var. 
     Küçük’e göre krize karşı tek formül "üretim". "Üretim olmadan kaynak yaratamıyorsunuz" diyor ve şöyle devam ediyor "Kaynak yaratacaksınız ki tasarruf yapabilesiniz. Tasarruf yapacaksınız ki borçlarınız ödeyebilesiniz. Formül bu kadar basit." 
     Küçük’un fazla kilolara karşı önerisi ise şöyle "Sabah iki kızarmış kepek ekmeği. Ekmeklerin yanına haftada bir veya iki kere peynir ve haşlanmış yumurta. Öğlenleri ızgara balık veya tavuk. Akşam menüsünde de ızgara tavuk veya et ile salata bulunuyor. Diyette haftada iki kere de meyve var. Bu rejimle bir ayda 15 kilo veriliyor." 
     
     İSO’da neler yapmayı amaçlıyorsunuz 
     Sanayicinin içinde bulunduğu şartlar ortada. Öncelikle sanayiye kaynak ihtiyacını temin etmek için çalışacağız. Bunun için formüller geliştireceğiz, kurumlarla işbirliğine gideceğiz. Sanayicinin öncelikle hayatını idame ettirmesi sonra da kaybettiği tasarruflarıyla yatırım yapması gerek. Kaynak için dış kredileri harekete geçirecek mercilerle diyalog kurmamız, reel sektörün sorunlarını anlatmamız, o sorunlara çözüm üretmemiz gerekiyor. 
     
     Ekonominin yeniden eski formuna kavuşması için sizin reçeteniz ne 
     Üretim olmadan kaynak yaratamıyorsunuz. Kaynak yaratacaksınız ki tasarruf yapabilesiniz. Tasarruf yapacaksınız ki borçlarınızı ödeyebilesiniz. Formül bu kadar basit. Borcumuzu sürdürebilir olmakla övünür hale geldik. Yapmamız gereken borçlanma ihtiyacını ortadan kaldıramazsınız ama dengeli hale getirilebilir. Korkutucu boyutlara çıkmasını engellemek gerek. Mali sektörün rehabilitasyonundan sonra sıranın üretim sektörüne gelmesi olumlu. Mali sektörü rehabilite etmeden özel sektöre kaynak aktaramazsınız. Reel sektör paketi oldukça olumlu. Eksiklikleri mutlaka var. Görevimiz zaman içinde o eksiklikleri giderebilmek. 
     
     2002 için beklentileriniz neler 
     Rehavete kapılmayalım. Olumlu rüzgarlar kalıcı olmak zorunda. Bütün gücümüzle olumlu havayı korumamız lazım. 2002 sonuna doğru inşallah iyi şeyler göreceğiz. 2002’de en azından küçülme duracak. 2002’de hedeflediğimiz şeyleri yakalamamız çok zor. Bu yıl yüzde 12 küçülme tahmin ediyorduk. Yüzde 8 - 9 küçülmeyle yılı kapatabileceğiz. Tabii bu sevindirici bir durum değil. 2002’ye kolay diyemeyiz. 
     
Tanıl Küçük’ün zayıflama formülü      Bayramdan sonra diyet yapmaya hazırlanan Küçük, 15 kilo vermeyi hedefliyor. Küçük, açlık hissettirmeyen diyet programını şöyle anlatıyor 
     "Hiç açlık hissetmeden on beş gün içinde 9 kilo verebilirsiniz. Diyette sabahları iki kızarmış kepek ekmeği var. Bunların yanında haftada bir veya iki kere peynir ve haşlanmış yumurta yenilebiliyor. Öğlenleri ızgara balık veya tavuk var. Akşamları da ızgara tavuk veya et ile salata yiyorsunuz. Haftada iki kere de meyve. Bu rejimi yaptıktan sonra aşırı yemek yemezseniz uzun müddet kilo almıyorsunuz. Metabolizma rejimi aynı zamanda. İlk 15 günde dokuz kilo. 1 hafta ara veriyorsunuz. Ara verdiğiniz hafta aşırı yemiyorsunuz. İkinci 15 günde de yine aynı rejimi uyguladıktan sonra altı kilo veriyorsunuz. Yani bir ay yedi gün içinde 15 kilo veriyorsunuz. 
     
500 firma yerinde kalsa şükredeceğiz’      l Ekonomik kriz İSO’nun 500 büyük sanayi kuruluşu araştırmasında ortaya çıkan listeye nasıl yansıyacak 
     Bu listeye k rlılık açısından baktığımızda geçmişteki k rlılıkta faaliyet dışı gelirler ağırlıktaydı. Bugün k rlılığımızı bulamayacağız. Faaliyet dışı gelir nedeniyle bulamayacağız. Sanayinin hali nedeniyle bulamayacağız. Bu açılardan baktığımızda eskisi gibi olmayacak. 500 firma yerindeyse ona şükredeceğiz. Hala 500 firma bulabiliyoruz diye şükredeceğiz. Çok kan kaybettik. En önemlisi zaman kaybettik. Yine de bunun karşılığında da ciddi bir tecrübe edindik. 
     



 EKONOMİ 















</TEXT>
</DOC>
