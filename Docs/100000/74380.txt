<DOC>
<DOCNO> 74380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sontur01.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski eşlerin kavgası kanlı bitti... 
</HEADLINE>
<TEXT>

     Antalya'da bir süre önce boşanan eski çift arasında çıkan tartışma kanlı bitti. 
     Alınan bilgiye göre, Davut Ceyhan 55 adlı kişi, bir süre önce boşandığı ve Mehmet Akif Ersoy Mahallesi'nde oğluyla birlikte yaşayan eski eşi Nazik Ceyhan'ın 54 yanına geldi. 
     Eski eşler arasında henüz belirlenemeyen nedenle çıkan tartışma kısa sürede kavgaya dönüşürken, Nazik Ceyhan, Davut Ceyhan tarafından bıçaklandı. Olay sırasında Davut Ceyhan da aldığı bıçak darbesiyle ağır yaralandı. 
     Yaralılar çevreden yetişenler tarafından Antalya Devlet Hastanesi'ne kaldırılarak, ameliyata alındı. 
     Emniyet güçleri, kavga sırasında Nazik Ceyhan'ın eski eşi Davut Ceyhan tarafından bıçaklandığını ancak, Davut Ceyhan'ın ne şekilde ve kim tarafından yaralandığının henüz belirlenemediğini bildirdiler. 
     Polis, Davut Ceyhan'ın kavgaya müdahale eden başka bir kişi tarafından yaralandığı şüphesi üzerinde dururken, eski çiftin oğulları Barış Ceyhan ifadesine başvurulmak üzere gözlem altına alındı. 
     Yaralıların durumları ciddiyetini korurken, olayla ilgili soruşturma sürdürülüyor. 
     






</TEXT>
</DOC>
