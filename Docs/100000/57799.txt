<DOC>
<DOCNO> 57799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur10.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'da şiddetli yağış...Dalaman çayı taştı, evleri su bastı 
</HEADLINE>
<TEXT>

     Muğla'nın Ortaca İlçesi'nde, şiddetli yağış nedeniyle Dalaman Çayı'nın taşması sonucu, bazı evleri su bastı, seralar zarar gördü. 
     Alınan bilgiye göre, dün akşam bu yana devam eden yağışlar yüzünden Dalaman Çayı taşınca, Çaylı Mahallesi ile Akıncı, Güzelyurt ve Fevziye köylerindeki bazı evleri su bastı. 
     Bölgedeki seralar ile ekili alanlarda da sel nedeniyle zarar meydana geldi. Ortaca sınırlarındaki Dalaman Çayı üzerinde bulunan Bereket A.Ş'ye ait hidroelektrik santralı da su altında kaldı. 
     Hasar tespit çalışmalarına başlandığı bildirildi. 
     Belediye ve itfaiye ekiplerinin su basan evlerde su tahliye çalışmasına başladıkları, gerekli önlemlerin alındığı bildirildi. 
     






</TEXT>
</DOC>
