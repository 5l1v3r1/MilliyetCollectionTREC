<DOC>
<DOCNO> 63311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur18.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarından itibaren yağışlı hava geliyor 
</HEADLINE>
<TEXT>

     Türkiye, yarından itibaren, Karadeniz üzerinden gelen yeni bir yağışlı havanın etkisine giriyor. 
     Yarın, Marmara'nın doğusu, Karadeniz, İç Anadolu, Doğu Akdeniz ile Doğu ve Güneydoğu Anadolu bölgeleri yağışlı, diğer yerler parçalı ve çok bulutlu olacak. Yağışlar, Marmara'nın doğusu, Karadeniz kıyıları ile Doğu Akdeniz ve Güneydoğu Anadolu'da yağmur, Karadeniz'in iç kesimleri, İç Anadolu ve Doğu Anadolu'da ise kar şeklinde görülecek. 
     Salı günü ise Marmara'nın doğusu, Karadeniz, İç Anadolu'nun kuzey ve doğusu, Doğu Anadolu ile Güneydoğu Anadolu'nun doğusunda görülecek yağışlı hava, Karadeniz kıyıları ile Güneydoğu Anadolu'nun doğusunda yağmur, diğer yerlerde ise kar şeklinde olacak. 
     23 Ocak Çarşamba günü, Doğu Karadeniz'de yağmur, Doğu Anadolu'nun 
     doğusunda kar bekleniyor. Yurdun diğer yerleri ise parçalı ve çok bulutlu olacak. Bu arada, yurdun iç kesimlerinde sis görülecek. Haftanın ikinci yarısında Güney Ege kıyılarında yağmur şeklinde yağış tahmin ediliyor. Yurdun iç ve doğu kesimlerinde, sabah saatlerinde sis bekleniyor. 
     






</TEXT>
</DOC>
