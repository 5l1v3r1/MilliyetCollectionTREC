<DOC>
<DOCNO> 75388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/eko02.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç şirket üç sürpriz 
</HEADLINE>
<TEXT>

Üzeyir Garih’i Alarko’da artık kızı Dalya Herzikowitz temsil edecek. Brisa’da Sakıp Sabancı, yerini Güler Sabancı’ya devretti. Azınlık hissedarları temsilen Aclan Acar TÜPRAŞ yönetimine girdi 
Brisa’da patron Güler Sabancı      Sakıp Sabancı, Brisa’nın yönetim kurulu başkanlığını 28 yıl sonra Güler Sabancı’ya devretti. Lassa olarak 1974 yılında kurulan ve 1988’de Bridgestone ile ortaklık sonrası Brisa adını alan şirketin kuruluşundan bu yana Yönetim Kurulu Başkanlığı’nı yapan Sakıp Sabancı, bu görevini Lastik ve Takviye Malzemeleri Grup Başkanı Güler Sabancı’ya bıraktı. 
     Şirketin genel kurulunda yaptığı konuşmada, yeniden krize girilmemesi için hastalığın köküne inilmesi gerektiğini belirten Sakıp Sabancı, "Aksi takdirde 18. defa Türkiye’ye reçete yazan IMF, 28. defa, 38. defa reçete yazmaya devam edecektir. Kamu topladığı kaynakları verimli kullanamıyor, vergiye doymuyor" dedi. 
     
     Yüzde 270 k r payı 
     Genel Kurul’da sunulan bilançoya göre, 2001’de 202 trilyon lira satış gelirine ulaşan şirket, yaşanan derin ekonomik krize rağmen başarılı performansı ile k rını 26 trilyon liraya çıkardı. Genel Kurul’da yüzde 270 oranında temettü ödemesinin 12 Nisan 2002 tarihinden itibaren yapılması kararlaştırıldı. 
     
Aclan Acar, Tüpraş yönetiminde      Türkiye’de azınlık hissedarları, ilk kez bir kamu şirketinin yönetimine girdi. Özelleştirme İdaresi, Tüpraş’ın halka açık hisselerinin iki yönetim kurulu ve iki denetim kurulu üyesi ile temsil edileceğini açıkladı. Tüpraş’ın dünkü genel kurul toplantısında A Grubu hissedarlarından, yüzde 16.4’ünü temsil eden azınlık hissedarları temsilen Cafer Sait Okray ile Aclan Acar Yönetim Kurulu üyeliklerine seçildi. Hamdi Sedat Eratalar ile Muzaffer Ersin Altınordu ise denetim kurulu üyeliklerine getirildiler. 
     
     Acar Kuruluşu tanıyorum 
     Halen Tansaş’ın Yönetim Kurulu Başkanlığı’nı yürüten Aclan Acar, Merkez Bankası’nda çalıştığı dönemde Tüpraş’ın ithalatı konusunda görev aldığını kaydetti. Acar, "Kuruluşu tanıyorum, Geçen hafta Özelleştirme İdaresi’nden ve uluslararası yatırımcı gruptan teklif geldi. Gurur verici buldum ve kabul ettim" dedi. 
     Tüpraş’ın 2000 yılındaki halka arzını, Aclan Acar’ın da yöneticilerinden olduğu Doğuş Grubu’na bağlı Garanti Yatırım yapmıştı. Cafer Sait Okray’ın ise Templaton Fonu’nu temsilen yönetime girdiği belirtiliyor. Tüpraş Genel Müdürü Hüsamettin Danış, atamaları, özel şirketlere bile örnek olacak bir uygulama olarak değerlendirdi. 
     
Garih’in yerine kızı Dalya atandı      Alarko Holding’in, kurucu ortağı Üzeyir Garih’in öldürülmesinden sonra gerçekleştirilen ilk genel kurulunda, Garih’in kızı Dalya Herzikowitz, babasının yerine yönetim kuruluna atandı. Diğer kurucu ortak İshak Alaton’un kızı Leyla Alaton da Oktay Varlıer’in yerine yönetim kuruluna seçildi. Üzeyir Garih’e saygı duruşuyla başlayan toplantıda konuşan Yönetim Kurulu Başkanı İshak Alaton, şöyle dedi 
     
     Uzatmaları oynuyorum’ 
     "Ortağım 72 yaşında aramızdan ayrıldı. Ben de 75 yaşındayım. 70’inden sonra insanlar uzatmaları oynar. Topluluğumuzu, devamlılığımızın bir ispatı olarak ortaya koyuyoruz. Gelecek sene ben burada olmadığımda da şirketimiz devam edecek. Gençler bayrağı devralıyorlar." 
     Yönetim Kurulu’nun diğer üyeleri İshak Alaton, Ayhan Yavrucu, Güner Koçel, Işık Biren, İzzet Garih ve Vedat Alaton’dan oluştu. 
     Holding Faaliyet Raporu’nda yer alan verilere göre, Alarko Topluluğu’nun konsolide cirosu 2001 yılında 310 trilyon 168 milyar liradan 254 trilyon 12 milyar liraya geriledi. Topluluğun 2001 yılı toplam cirosu da, 284 trilyon 720 milyar lira olarak belirtildi. 
     



 EKONOMİ 



















</TEXT>
</DOC>
