<DOC>
<DOCNO> 86324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun01.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars'ın yüzeyinin altında buz bulundu 
</HEADLINE>
<TEXT>

     Amerikan Uzay ve Havacılık Dairesi NASA tarafından Mars gezegeni hakkında bilimsel veri toplamak amacıyla gönderilen araştırma uydusu Odyssey, Mars gezegeninin yüzeyinin altında buz tespit etti. 
     Science adlı bilim dergisinin bu haftaki sayısında yer alacak olan bilimsel makalede, Mars yüzeyinin altında buza rastlanmış olmasının gezegenin keşfi konusunda dev bir adım olduğunun vurgulandığı belirtildi. 
     Astronomların büyük çoğunluğunun Mars'ta büyük sıvı su kitleleri bulunduğuna inandıklarını açıkladıklarını, ancak suyun nerede bulunduğu konusunda ortak bir görüş ortaya koyamadıklarını kaydeden uzmanlar, Science dergisinin bu haftaki sayısında yayımlanacak makalenin bu konuya ışık tutmasının beklendiğini ifade ettiler. 
     Keşif hakkındaki tam detaylı teknik bilgilerin 30 Mayıs Perşembe günü dergide yayımlanacağı belirtildi. 
     





</TEXT>
</DOC>
