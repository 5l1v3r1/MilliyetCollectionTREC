<DOC>
<DOCNO> 85332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sontur27.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın babasına, Fenerbahçe'den ziyaretçi... 
</HEADLINE>
<TEXT>

     Fenerbahçe Yüksek Divan Kurulu Üyesi ve Haysiyet Divanı Asil Üyesi Rıdvan Özdil, eşi Tülin Yıldırım'ı öldürdüğü iddiasıyla tutuklanan Fenerbahçe Kulübü Başkanı Aziz Yıldırım'ın babası Şefik Yıldırım'ı, Edremit Cezaevi'nde ziyaret etti. 
     Özdil, Edremit Fenerbahçeliler Derneği Başkanı Hasan Seyhan ile birlikte cezaevine gelerek, Şefik Yıldırım ile infaz memurlarının odasında bir süre görüştü. 
     Ziyaretin ardından gazetecilere kısa bir açıklama yapan Özdil, ''Nezaket ziyaretinde bulunmak için geldik. Aziz Yıldırım, bizim aile dostumuz. Şefik Beyin hatırını sorduk, bir ihtiyacı olup olmadığını sorduk'' dedi. 
     Özdil, ''Sizi Aziz Bey mi gönderdi '' sorusuna ise şu yanıtı verdi 
     ''Aziz Bey beni arar, ben de onu ararım. Aziz Beyle sürekli görüşürüz. Fenerbahçe camiası birbirine kenetlenmiş, kötü günlerde birbirinin yardımına koşan bir kurumdur. Bu Fenerbahçe'nin en büyük özelliğidir.'' Şefik Yıldırım ile olay hakkında konuşup konuşmadıklarına ilişkin soruya ''Hayır'' yanıtını veren Özdil, ''Şefik Bey iyi, ancak son derece üzgün... Üzgün bir insana nasıl hitap edilirse o şekilde konuştuk. Olayla ilgili herhangi birşey konuşmadık'' dedi. 
     





</TEXT>
</DOC>
