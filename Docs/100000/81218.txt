<DOC>
<DOCNO> 81218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun05.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'da Le Pen'e destek mitingi yapıldı, olaylar çıktı... 
</HEADLINE>
<TEXT>

     Yunanistan'ın başkenti Atina'da, Fransa'daki cumhurbaşkanlığı seçimi birinci turunda ikinci tura kalacak kadar oy alarak şok yaratan aşırı sağcı Fransız lider Jean Marie Le Pen'e destek mitingi düzenleyen aşırı sağcı ''Altın Şafak'' örgütü üyeleri ile solcu gruplar arasında çatışma çıktı. 
     Atina'nın merkezindeki Areos meydanında Altın Şafakçıların, kendilerine karşı gösteri düzenleyen solcu gruplara taş ve sopalarla saldırmasıyla meydana gelen çatışma, çevik kuvvet birliklerinin müdahalesiyle sona ererken, olaylarla ilgili bir kişinin gözaltına alındığı bildirildi. 
     Bu arada, Eksarhia semtinde de polislere saldıran solcu gruplarla polis arasında çatışma çıktı. 
     Polisin göz yaşartıcı bomba kullandığı olaylarda çok sayıda otomobil hasar gördü. 
     





</TEXT>
</DOC>
