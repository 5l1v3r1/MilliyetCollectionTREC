<DOC>
<DOCNO> 93212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/guncel/gun07.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Yunanlı insan kaçakçısı 
</HEADLINE>
<TEXT>

     NURAN ŞEFKATLİOĞLU Kuşadası DHA 

     İzmir’in Menderes ilçesine bağlı Özdere beldesi açıklarında durdurulan Yunan bayraklı yatta yabancı uyruklu 76 kaçak yakalandı. Yunanlı kaptan gözaltına alınırken, kaçaklar Kuşadası’na götürüldü. Önceki gece saat 01.00 sıralarında devriye görevi yapan Sahil Güvenlik Komutanlığı’na bağlı ekipler, Özdere beldesi açıklarında, Yunan adaları yönüne giden lüks bir yatı takibe aldı. Yunan Bayraklı "Ocean 5" adlı yat, saat 04.00’te durdurulabildi. Yatta 3’ü kadın 16 Çin, 55 Pakistan, 3 Afganistan, 1 Suriye ve 1 Filistin uyruklu, 76 kaçak yakalandı. Yat, 07.30’da Kuşadası Limanı’na çekildi. Kaptan Yunanlı Panagopoies Nikolaos ve kaçaklar gözaltına alındı. Sorgularında 4 ay önce Türkiye’ye geldiklerini belirten kaçaklar, Yunanistan’a geçiş için kişi başına 2 bin dolar para verdiklerini de ifade ettiler. 
     
     Türkiye günah keçisi 
     Daha önce de insan kaçakçılığı yapan Yunanlıların yakalandığını hatırlatan yetkililer, Türkiye’nin uluslararası arenada "günah keçisi" gibi gösterilmesinin doğru olmadığını belirterek, Yunanistan’ın adı gündeme getirilmiyor" dediler. 
     



 GÜNCEL 
















</TEXT>
</DOC>
