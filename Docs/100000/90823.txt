<DOC>
<DOCNO> 90823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sontur22.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın gençler... Yanlış kızı kaçırdılar.. 
</HEADLINE>
<TEXT>

     Afyon'un Bolvadin İlçesi'nde, kız kaçırmayı deneyen iki kafadar yanlış kız kaçırdı. Yanlışlığı farkeden gençler, 12 yaşındaki kızı yolun ortasında bırakıp kaçarken arabayla başka bir kadına çarparak yaralanmasına neden oldular. 
     Fatih D. 23 , sevdiği kız S.B'yi kaçırmak için yanına arkadaşı Bedir Z'yi 19 de alarak, saat 22.30'da B'nin evi diye yanlış eve girdi. Girdiği evden yanlışlıkla sevdiği kız zannettiği 12 yaşındaki T.U'yu kaçıran Fatih D. ile arkadaşı, hatalarını anlayınca küçük kızı yol ortasında bırakarak kaçtı. Yaptıkları hatanın telaşı ile arabayı hızlı kullanan iki kafadar, yol kenarında yürüyen Rasime Gökçimen'e çarpıp, ağır yaralanmasına neden oldular. 
     Rasime Gökçimen'i bırakıp kaçan D. ve Z, bir süre sonra yakalanarak gözaltına alınırken, Gökçimen'in Afyon Devlet Hastanesi'ne kaldırıldığı, yanlışlıkla kaçırılan T.U'nun da ailesine teslim edildiği bildirildi. 
     





</TEXT>
</DOC>
