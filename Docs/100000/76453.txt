<DOC>
<DOCNO> 76453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur05.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Sigortası töreni niye 5 yıldızlı otelde yapıldı 
</HEADLINE>
<TEXT>

     Beş yıldızlı otelde düzenlenen törenle başlatılan işsizlik sigortası ödemeleri TBMM gündemine taşındı. 
     DYP Bitlis Milletvekili Yahya Çevik, Çalışma ve Sosyal Güvenlik Bakanı Yaşar Okuyan'ın yanıtlaması istemiyle Meclis Başkanlığı'na yazılı bir soru önergesi verdi. 
     Türkiye'de son yıllarda uygulanan ekonomik ve sosyal politikalar neticesinde birçok işyeri ve fabrikanın kapandığını, milyonlarca insanın işsiz kaldığını belirten Çevik, konuyu işsizlik sigortası ödemelerinin başlaması nedeniyle düzenlenen törene getirerek, Okuyan'a şu soruları yöneltti 
     "-İşsizlik ödeneği dağıtım töreninin, 5 yıldızlı bir otelde yapılmasına neden ihtiyaç duyulmuştur, beş yıldızlı otelde yapılan tören için, otele ne kadar ve hangi kurum tarafından ödeme yapılmıştır, -İşsizlik ödeneği dağıtım töreni, bakanlığınıza bağlı başka birimde neden yapılmamıştır 
     -Kaç kişiye işsizlik sigortası kapsamında ödeme yapılmaktadır, işsizlik sigortasından faydalanmak için kaç kişi müracaat etmiştir." 
     






</TEXT>
</DOC>
