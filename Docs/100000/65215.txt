<DOC>
<DOCNO> 65215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko27.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF "Türkiye toplantısının 4 Şubat'ta olması planlanıyor" 
</HEADLINE>
<TEXT>

     Uluslararası Para Fonu'nun IMF Dış İlişkiler Direktörü Tom Dawson IMF İcra Direktörleri Kurulu'nun Türkiye toplantısı için öngörülen 4 Şubat tarihinin halen geçerli olduğunu söyledi. 
     Dawson, IMF merkezinde düzenlediği basın toplantısında konuya ilişkin bir soru üzerine, ''IMF İcra Direktörleri Kurulu toplantısı halen planlandığı tarihte gerçekleştirilecek. Eğer bir değişiklik olursa size iletiriz'' dedi. 
     Dawson, Cumhurbaşkanı Ahmet Necdet Sezer'in imzasını bekleyen Bankacılık Yasası'nın yanısıra bir başka tedbirin daha tamamlanması gerektiğine işaret etti. 
     Tom Dowson bu tedbirin ne olduğu konusunda ise bilgi vermedi. 
     Dawson, bu tedbirlerin ön şart olmaya devam ettiğini belirterek, bunlar gerçekleşene kadar IMF İcra Direktörleri Kurulu Toplantısı'nın birkaç gün ertelenebileceğini söyledi. 
     Ekonomiden Sorumlu Devlet Bakanı Kemal Derviş'in Washinton'daki temaslarına ilişkin bir soru üzerine Dawson, Derviş'in IMF yetkilileri ile temasta bulunduğunu kaydetti. 
     Edinilen bilgiye göre Derviş, dün IMF Birinci Başkan Yardımcısı Anne Krueger ile '' resmi olmayan'' bir görüşme için bir araya geldi. 
     






</TEXT>
</DOC>
