<DOC>
<DOCNO> 71065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yasam/yas07.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
O artık aramızda 
</HEADLINE>
<TEXT>

Sınıf arkadaşını üniversitede tabancayla öldüren Şefik Dağaçar, deli raporuyla ömür boyu hapisten kurtuldu. Şimdi İzmir’de av malzemesi ve bıçak satan dükkanları dolaşıyor 
     BAHRİ KARATAŞ İzmir DHA 

     Ege Üniversitesi’nde 6 yıl önce aşkına karşılık vermediği gerekçesiyle sınıf arkadaşı Seval Erdoğan’ı dekan odasında tabancayla öldüren Şefik Dağaçar, yeniden aramızda. Serbest kaldıktan sonra iki yıl süreyle eve kapanan Dağaçar, artık sokağa çıkıp topluma karıştı. 
     İzmir 3. Ağır Ceza Mahkemesi’nde hakkında idam cezası istemiyle dava açılan ve üç yıllık yargı sürecinden sonra ömür boyu hapis cezasına çarptırılan Dağaçar 31 , Yargıtay’ın akli dengesinin bozuk olduğu gerekçesiyle kararı bozması üzerine aynı mahkemede yeniden yargılanarak "Cezai ehliyeti yoktur" raporu üzerine, ceza almaktan kurtuldu. Manisa Ruh ve Sinir Hastalıkları Hastanesi’nde 1 yıl gözetim altında tutulduktan sonra, sosyal şifa bulmuştur’ delinerek serbest bırakılan Dağaçar’ın, yeniden okula dönme hakkını elde ettiği ortaya çıkınca, üniversitede büyük tepki aldı. Tepkiler üzerine kayıt yenilemeyen ve 2 yıldır evine kapanan Dağaçar, son günlerde sık sık Kemeraltı Çarşısı’na gitmeye başladı. Dağaçar, dün de Kemeraltı Çarşısı’nda dolaştı. Saat 13.00 sıralarında tarihi çarşıda seyyar börekçide karnını doyuran Dağaçar, ardından av malzemeleri ve bıçak satan dükkanlara girip çıktı. 
     



 YAŞAM 



















</TEXT>
</DOC>
