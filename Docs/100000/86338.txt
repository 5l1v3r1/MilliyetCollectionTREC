<DOC>
<DOCNO> 86338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun15.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanlığı göre İngiltere'de uyuşturucu fiyatları düşüyor 
</HEADLINE>
<TEXT>

     İngiltere İçişleri Bakanlığı, son 12 yıl boyunca yasadışı uyuşturucu piyasasındaki fiyatlarda büyük bir düşüş olduğunu açıkladı. 
     Bakanlık açıklamasında, uyuşturucu fiyatlarında düşüşün, alkollü içeceklerden son derece yüksek vergi alınan ülkede, gençliğin daha ucuz görünen uyuşturuculara kayması kaygılarını artırdığı kaydedildi. 
     Bakanlık, 1990 yılında İngiltere'de piyasada satılan eroin, kokain ve esrar gibi uyuşturucuların tümünün fiyatlarında ciddi gerileme görüldüğünü belirterek, son günlerde ecstasy haplarının fiyatının düşmesini örnek gösterdi. Bakanlığın tespitlerine göre, son 12 yılda bir ecstasy tableti 18.80 sterlinden 7 sterline geriledi. 
     İçişleri Bakanlığı, aynı dönemde vergilendirilebilen ve satışıyla kullanımı serbest olan alkol, sigara gibi keyif verici maddelerin fiyatlarınınsa çok arttığını kaydetti. 
     Uyuşturucu fiyatlarındaki düşüşler, muhalefet partileri tarafından, hükümetin uyuşturucu kullanımını önlemek ya da azaltmak yolunda uyguladığı politikaların iflası olarak yorumlandı. 
     Muhalefet sözcüleri, fiyatların bu kadar ucuzlamasının, uyuştucu müptelalarının bu tür maddelere daha kolay ulaşabilmesi anlamına geldiğini hatırlatırken, alykol fiyatları artarken, uyuşturucu fiyatlarının düşmesinin de bu müptelaların sayısının artmasına kaçınılmaz biçimde yol açacağını savundu. 
     





</TEXT>
</DOC>
