<DOC>
<DOCNO> 90440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/siyaset/siy02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"F" tipinde de yanlış tahliye 
</HEADLINE>
<TEXT>

DHKP-C üyesi Enver Yanık, tahliyedeki yanlışlığın fark edilmesi üzerine yeniden tutuklandı 
     ERSAN ATAR, TOLGA ŞARDAN Ankara 

     Şartla Salıverme Yasası’ndaki hukuki boşluk, Alanya ve Sinop’tan sonra, Sincan F Tipi Cezaevi’nde de bir yanlış tahliyeye neden oldu. DHKP-C üyesi olduğu iddiasıyla Ankara 1 No’lu DGM’de yargılanan Enver Yanık, TCK 168. maddede düzenlenen "Yasadışı örgüt üyesi olmak" suçundan 22 yıl 6 ay hapse mahk m edildi. Ankara Ulucanlar Cezaevi’nde bu ceza infaz edilirken, Yanık’ın kaldığı koğuşta bir kişi öldürüldü. Suçu üstlenen Yanık, "Adam öldürmek" suçundan yargılandığı 2. Ağır Ceza Mahkemesi’nde önce idama, ardından müebbet ağır hapis cezasına çarptırıldı. 
     Ankara 2. Ağır Ceza Mahkemesi, TCK’nın "bir kişinin cezalarının toplamının 36 yıldan fazla olamayacağı" hükmü doğrultusunda "örgüt üyeliği"nden verilen cezayla "adam öldürmeköten verilen cezayı birleştirirken, bu aşamada af çıktı. 
     Yanık’ın 36 yıllık cezasından 10 yıl indirildi. Yattığı süre de göz önüne alınıp tahliye edildi. "Örgüt üyeliği" suçunun af kapsamı dışında olmadığı ise göz önünde bulundurulmadı. Yanlışlığın fark edilmesi üzerine hakkında yakalama emri çıkarılan Yanık, tutuklanarak cezaevine konuldu. 
     



 SİYASET 














</TEXT>
</DOC>
