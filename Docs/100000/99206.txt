<DOC>
<DOCNO> 99206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur20.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık grevinde ölen Semra Başyiğit toprağa verildi 
</HEADLINE>
<TEXT>

     İstanbul Bayrampaşa Devlet Hastanesi'nde ''ölüm orucu'' eylemi sırasında yaşamını yitiren Semra Başyiğit 24 , doğum yeri olan Kütahya'nın Domaniç İlçesi'nde toprağa verildi. 
     Domaniç'e bağlı Çokköy Köyü'nde, cenaze toprağa verilirken, bir grup gösteri yapmak istedi. Cenaze dolayısıyla geniş güvenlik önlemi alan jandarma ve polis ekipleri, gösteriye izin vermedi. Grup, cenazenin toprağa verilmesinin ardından olaysız şekilde dağılırken, bir kişi gözaltına alındı. 
     Yasadışı DHKP C örgütü üyesi olduğu iddiasıyla İstanbul DGM'de tutuklu olarak yargılanırken, F tipi cezaevi uygulamasını protesto amacıyla 28 Temmuz 2001 tarihinde ''ölüm orucu'' eylemine başlayan Başyiğit, Bayrampaşa Devlet Hastanesi'nde dün hayatını kaybetmişti. 
     Semra Başyiğit, İstanbul 6 No'lu DGM'de, TCK'nın 168 2. maddesi uyarınca, ''yasadışı örgüt üyesi olmak'' suçundan, 15 ila 22.5 yıl arasında ağır hapis cezası istemiyle tutuklu olarak yargılanıyordu. 
     





</TEXT>
</DOC>
