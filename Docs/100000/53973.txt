<DOC>
<DOCNO> 53973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko20.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

2002’nin psikolojik enflasyonu’ yüzde 70      Hükümetin yüzde 31’lik 2002 yılı toptan eşya TEFE bazında enflasyon hedefine karşın sanayicilerin tahminleri yüzde 70’i buluyor. Merkez Bankası’nın özel sektör imalat sanayii işyerlerinde yaptığı iktisadi yönelim anketine göre, gelecek 12 ayın TEFE artış oranını yüzde 61 - 70 aralığında bekleyen, üretim, satış ve fiyatlandırma projeksiyonlarını buna göre yapan işyerleri yüzde 28.4’le en büyük grubu oluşturdu. İşyerlerinin yüzde 22.7’si ise yüzde 70’in de üzerinde enflasyon tahmini yaptı. 
     
Dokuz ayda 1 milyon kişi işten ayrıldı      Çalışma Bakanlığı’nın hazırladığı "Türkiye Ekonomisinin Durumu" raporuna göre, yılın ilk sekiz ayında 14 bin 875 işyeri kapandı. Ocak - eylülü kapsayan dokuz aylık sürede ise emeklilik, sağlık, iş değiştirme, işten atılma ve işyerinin kapanması gibi nedenlerden dolayı 1 milyon 7 bin 931 kişi işten ayrıldı. Düşük ücretli, yoksul çalışanların sayısının hızla arttığına dikkat çekilen raporda, özellikle kayıtdışı sektörde çalışanların iş ve gelir güvencesinden yoksun olduğu kaydedildi. Raporda, Türkiye’de 1 milyon kaçak yabancı işçi çalışıyor. 
     
ABD Hazine Bakanı futbol kurbanı oldu      ABD Hazine Bakanı Paul O’Neill, torunlarıyla futbol oynarken sakatlandı. 
     Hazine Bakanlığı’ndan bir yetkili, O’Neill’in Şükran Günü tatili dolayısıyla perşembe günü ziyaretine 
     gelen torunlarıyla bahçede futbol oynarken 
     düştüğünü ve göğüs kafesinden yaralandığını belirtti. O’Neill’in kaburgalarında ezik saptandığı, durumunun ciddi olmadığı kaydedildi. 
     
Mecnur’a dolandırıcılık davası      Şişli Cumhuriyet Savcılığı, borsada manipülasyon yaparak 723 milyar lira haksız kazanç sağladıkları öne sürülen, Fenerbahçe’li eski futbolcu Mecnur Çolak ile üç sanık hakkında ’dolandırıcılık’’ suçundan, üç yıla 
     kadar hapis cezası istemiyle dava açtı. Bu konuya ilişkin olarak daha önce gözlem altına alınan 
     Mecnur Çolak, üç gün önce 300 milyar lira kefalet ödeyerek cezaevinden çıkmıştı. 
     
     



 EKONOMİ 



















</TEXT>
</DOC>
