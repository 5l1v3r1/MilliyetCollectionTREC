<DOC>
<DOCNO> 86256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/ekonomi/aeko.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelleri aşın, Avrupa’ya yanaşın 
</HEADLINE>
<TEXT>

İstanbul’da toplanan Avrupa’nın önde gelen sanayicileri önceki akşam yemekte buluştukları Türk işadamlarına ekonomik ve siyasi engelleri aşın, Avrupa’yla kucaklaşın’ mesajı verdi 
     BARIŞ ERGİN 

     Bu yılki genel kuralları için gizlice İstanbul’da biraraya gelen European Round Table of Industrialists’in Avrupa Sanayicileri Yuvarlak Masası üyeleri 
     önceki gün Çırağan Sarayı’nda birlekte yemek yedikleri Türk işadamlarına Türkiye’nin Avrupa Birliği’ne katılımını desteklediklerini söylediler. 
     Yaklaşık 45 üyesi bulunan European Round Table of Industrialists’e ERT üye Avrupa’nın en büyük şirketlerinin yöneticileri Türk sanayicilerinden Türkiye’nin Uluslararası Para Fonu IMF ile yürüttüğü ekonomik program hakkında bilgiler edinmeye çalıştılar. 
     Asıl misyonları Avrupa sanayisinin rekabet gücünü artırmak ve dünya piyasalarında büyümesini devam ettirmek olan ERT yöneticileri, genel kurallarını her yıl farklı bir ülkede gerçekleştiriyorlar. Türkiye’nin uyguladığı ekonomik programı yakından izleyen Avrupalı sanayiciler, bizzat izledikleri ülkeler hakkında Avrupa Birliği teşkilatlarına ve kendi hükümetlerine bilgi sunarak etkili oluyorlar. 
     
     Olumlu etkilendiler 
     Türk işadamlarının verdiği bilgilerden müsbet etkilendikleri belirtilen ERT üyeleri dün de Çırağan Sarayı’nda yıllık genel kurullarını gerçekleştirdiler. Bugün Ekonomiden sorumlu Devlet Bakanı Kemal Derviş ile biraraya gelmeleri beklenen Avrupalı sanayiciler, dün akşam da Dışişleri Bakanı İsmail Cem ile Yıldız Sarayı’nda Şale Köşkü’nde bir yemek yediler. 
     
     AB dışından tek üye Türkiye 
     Türkiye’deki toplantılarında işadamı Jak Kamhi’nin eşlik ettiği ERT üyeleri, şirketlerinin büyüme ve rekabet gücü açısından önem taşıyan ülkeleri bizzat görerek incelemelerde bulunuyorlar. 
     İlk günkü toplantılarına 30 üyesinin katıldığı European Round Table of Industrialists, Avrupa’nın en büyük firmalarının CEO’ları ve yönetim kurulu başkanlarından oluşuyor. ERT’nin dün yapılan toplantılarına ise 37 üyesi katıldı. Jak kamhi’nin 11 yıldır üyesi olduğu ERT’nin üyeleri ikili toplantılarla iş bağlantıları ve Türkiye’deki olası yatırımlarını gözden geçirdi. Jak Kahmi’nin bu toplantılarda Türkiye’yi temsil ediyor olması Avrupa Birliği ile Türkiye arasındaki ilişkilere ivme kazandırıcak bir lobicilik faaliyeti olarak değerlendiriyor. 
     
     AB adaylarını inceliyor 
     ERT aynı zamanda Avrupa Birliği’nin genişleme sürecinde yeni üye olacak ülkelerin Birliğe yararları ve maliyetleri konusunda da faaliyetler yürütüyor. Bu konuda ERT, AB Komisyonu’na da 2001’in Haziran ayında Gotenburgh’da bir çalışma sundu. 
     ERT, 2000 yılı Haziran ayında ise gelişmekte olan ülkelerde yatırım olankalarını artırmak adı altında üçüncü bir rapor hazırlamış ve 33 gelişmekte olan ülkeyi incelemişti. Çalışmanın amacı ise ekonomileri özelleştirmeye açmak ve iş çevrelerinin karşılaştığı sorunları yeniden düzenleyip modernize etmekti. 
     
Yatırım için ülke araştırıyorlar      1983 yılında Paris’te 17 Avrupa sanayicisi tarafından Avrupa’nın rekabet gücünü artırmak için kurulan ERT, 1984 yılında ERT Avrupa Yuvarlak Masa Toplantıları European Round Table of Industrialists adını aldı. ERT, 1989 yılında AB Komisyonu ile ilişkilerini sağlamlaştırarak AB üzerinde ciddi bir güç halini aldı. 
     1990 yılında dış ticaret, emek piyasaları ve Ar - Ge çalışmalarına başlayan topluluk aynı yıl topluluğun üye sayısını 45’e çıkardı. 
     ERT, Maastricht kriterlerinin belirlendiği yıl olan 1992’den sonra gelişmekte olan ülkelerde yatırım olanakları hakkında bir rapor yayınladı. Gelişmekte Olan Dünyada Yatırım’ adlı raporda Afrika, Asya, Hindistan, Latin Amerika ve özellikle Türkiye’de Avrupalı firmalara yatırım olanakları sunuldu. Bu konuda topluluğun çalışma yöntemi ise yatırım yapmak isteyen üyelerin direkt olarak o ülkede temaslarda bulunması. 1996 yılında yaşanan krizler nedeniyle yenilenen raporun adı ise Krizleri Yenmek’ olarak değiştirildi. 
     
Sarayda Osmanlı defilesi izlediler      Önceki akşam Çırağan Sarayı’nda Avrupalı sanayicilerle biraraya gelen Türk işadamları arasında Jak Kamhi’nin yanı sıra Bülent Eczacıbaşı, Erkut Yücaoğlu, ve Hasan Subaşı yeraldı. 
     ERT Başkanı Gerhard Cromme ve Jak Kamhi’nin birer konuşma yaptığı yemekte Avrupalı sanayiceler için bir de Osmanlı defilesi düzenlendi. Osmanlı modasını ilgi ile izleyen Avrupalı süper patronlar, Boğaz’da tekne turuna da çıktılar. 
     



 EKONOMİ 


















</TEXT>
</DOC>
