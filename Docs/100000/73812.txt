<DOC>
<DOCNO> 73812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/soneko15.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria, doğum gününü kutluyor... 
</HEADLINE>
<TEXT>

     İş-TİM Yönetim Kurulu Başkanı Ersin Özince, hizmete girişinin 1. yıldönümünü kutlayan Aria'nın, 800 bin abonesiyle abone artış hızında Avrupa'da 3. operatörler arasında en iyi seviyeyi yakaladığını bildirdi. 
     Ersin Özince, Aria'nın hizmete girişinin 1. yıldönümü nedeniyle düzenlenen törende yaptığı konuşmada, ülkenin içinde bulunduğu sıkıntılı dönemde, bu sosyal olayı şaşaalı kutlama arzusunda olmadıklarını söyledi. 
     ''Bu sese kulak verin mesajına, özellikle Türk toplumu olarak çok iyi kulak verilmeli'' diyerek konuşmasını sürdüren Özince, Aria Genel Müdürü Farina'nın şirketin doğum gününde ''sabit ücret yok'' mesajı verdiğine işaret etti. 
     Çok daha ucuz, çok daha iyi rekabetle bu işin yapılabildiğinin gösterildiğini ifade eden Özince, şöyle konuştu 
     ''Bu şirket, sizlere yalnızca daha ucuz telekomünikasyon, daha rekabetçi telekomünikasyon demiyor. Bu şirket bütün zorluklar içinde, çok ciddi kriz ortamında yatırımlarımı, öngörülenden daha hızlı yapmaya başarıyla ulaştım, üstelik de GPRS üzerinden sıradan haberleşme değil, ticari iş imkanı, reformcu yaklaşımlarla Türk ticari hayatına, telekomünikasyon sektörünün geleceğine iddialı şekilde boyut getirmeye devam edeceğim diyor. Bunun çok iyi değerlendirilmesi gerekir.'' 
     






</TEXT>
</DOC>
