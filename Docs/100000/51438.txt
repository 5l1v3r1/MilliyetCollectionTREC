<DOC>
<DOCNO> 51438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun10.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirzaoğlu'nun Yunanistan ziyaretinde "program" sorunu 
</HEADLINE>
<TEXT>

     Devlet Bakanı Ramazan Mirzaoğlu'nun, 10 Kasım'da Atatürk'ü Selanik'te doğduğu evde anmak için Yunanistan'a yaptığı ziyaretin Batı Trakya'yı kapsayan bölümünün Yunan makamlarının talebi üzerine değiştiği öğrenildi. 
     Yunan makamları, Yunanistan'ın Kipi gümrük kapısından giriş yapan Bakan Mirzaoğlu ve beraberindeki heyete, bu ziyaretin resmi bir nitelik taşıdığını ve bu çerçevede kendileri tarafından düzenlenmiş olması gerektiğini bildirdiler. 
     Mirzaoğlu'nun ziyaret programının Batı Trakya Türkleri Dayanışma Derneği tarafından hazırlandığı ve resmi bir nitelik taşımasının öngörülmediği öğrenildi. 
     Mirzaoğlu'nun Dışişleri Bakanlığı ile temasa geçtiğini, Türkiye'nin Atina Büyükelçiliği'nin de ziyaretin programlandığı gibi, Gümülcine, Kavala ve İskeçe'yi kapsaması için Yunan makamları ile temasta olduğu belirtildi. 
     Mirzaoğlu, sınırdan, Türkiye'nin Gümülcine Başkonsolosluğu'na hareket etti. 
     






</TEXT>
</DOC>
