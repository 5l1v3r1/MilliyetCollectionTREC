<DOC>
<DOCNO> 82487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/ekonomi/eko05.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 400 bini zorladı 
</HEADLINE>
<TEXT>

Başbakan Ecevit’in sağlığıyla ilgili haberler üzerine dolar 1 milyon 395 bin liraya kadar yükseldi ve günü 1 milyon 382 binden kapattı 
     EKONOMİ SERVİSİ 

     Dolar, Başbakan Bülent Ecevit’in rahatsızlığını bahane etti. Yabancı bankaların da alımlarıyla öğleden önce 1 milyon 400 lirayı zorlayan dolar, öğleden sonra dengelendi. Geçen hafta cuma günü bankalararası piyasada 1 milyon 363 bin liradan kapanan dolar, Başbakan Bülent Ecevit’in sağlık sorunlarının yarattığı endişelerle haftaya oldukça hızlı başladı. 
     
     Dolar 16 bin lira arttı 
     Dolar günün ilk saatlerinde 1 milyon 395 bin liraya kadar yükseldi. Abartılan yabancı alımlar daha sonra yerini satışa bıraktı ve dolar 1 milyon 380 bin lirada dengelendi. Dolar serbest piyasada 16 bin liralık artışla 1 milyon 382 bin liraya yükseldi. 
     Dolar en son nisan ayında 1 milyon 300 bin liranın altına inmesinden sonra başta Ekonomiden Sorumlu Devlet Bakanı Kemal Derviş ve bazı bürokratların liranın reel anlamda aşırı değerlendiği ve bunun sağlıklı bir gelişme olmadığı yönündeki uyarılardan sonra yönünü yukarı çevirmişti. 
     İstanbul Menkul Kıymetler Borsası ise haftaya yönsüz başladı ve işlem hacmi düşük seanslar yaşadı. Endeks yüzde 0.19’luk düşüşle 11.47 puandan kapandı. 
     
Hazine’den iki ihale      Hazine bugün biri 182 gün, diğeri ise 336 gün vadeli olmak üzere, iki bono ihalesi düzenliyor. İhraç tarihi 8 Mayıs olan bonoların geri ödemesi 182 gün vadeli için 6 Kasım 2002, 336 gün vadeli için ise 9 Nisan 2003 olarak öngörüldü. Hazine’nin en son 22 Nisan tarihinde düzenlediği gösterge niteliğindeki 3 aylık bono ihalesinde, bileşik faiz yüzde 52.48 olmuştu. İhalede, net satış ise 982 trilyon lira olarak gerçekleşmişti. Öte yandan Hazine, 8 Mayıs Çarşamba günü 2 katrilyon 673.4 trilyon liralık iç borç servisi yerine getirecek. 
     



 EKONOMİ 





















</TEXT>
</DOC>
