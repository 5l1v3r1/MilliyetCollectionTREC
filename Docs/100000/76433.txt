<DOC>
<DOCNO> 76433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo06.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings önüne geleni ezip geçiyor.. 
</HEADLINE>
<TEXT>

     ABD Profesyonel Basketbol Ligi'nde NBA , 22. hafta mücadelesine, bu sabaha karşı yapılan 9 maçla devam edildi. 
     Ligin bu sezon en fazla galibiyet alan takımı olan Pasifik Grubu lideri Sacramento Kings, deplasmanda Merkez Grubu lideri Detroit Pistons'ı farklı skorla yenerek, 74. maçında 55. galibiyetini aldı. 
     Üst üste 6. ve son 10. maçında 9. galibiyetini elde eden Kings'de, ilk 5'te sahaya çıkan ve 37 dakika oynayan Hidayet Türkoğlu, 13 sayı kaydetti. Türkoğlu, 2 sayılık atışlarda 10'da 4, serbest atışlarda da 6'da 5 isabet kaydederken, 2 hücum ve 5 savunma ribaundu aldı, 4 asist yaptı ve 1 top çaldı. 
     Kings'de Chris Webber, 28 sayı 7 ribaunt ve 8 asist, Mike Bibby, 15 sayı ve 4 asist, Yugoslav pivot Vlade Divaç da 15 sayı ve 9 ribauntla galibiyete büyük katkı yaptı. 
     75. maçında 30. yenilgisini alan Pistons'da ise Corliss Williamson, 13 sayı ve 4 ribaunt, Ben Wallace, 12 sayı, 11 ribaunt ve 4 asist, Jerry Stackhouse da 12 sayı ve 4 ribauntla oynadı. 
     Atlantik Grubu lideri New Jersey Nets ise kendi sahasında, son 2 sezonun şampiyonu ve Pasifik Grubu ikincisi Los Angeles Lakers'ı yenerek, 75. maçında 48. galibiyetini aldı. 
     Ev sahibi ekibi bu maçta galibiyete taşıyan isimler olarak 19 sayı ve 7 ribauntla Kerry Kittles, 18 sayı, 8 ribaunt, 4 asist ve 4 blokla Kenyon Martin, 17 sayı, 8 ribaunt ve 4 asistle Todd Macculloch, 13 sayı, 6 ribaunt ve 11 asistle de Jason Kidd göze çarparken, sakatlığı nedeniyle oynayamayan ünlü pivotu Shaquille O'Neal'dan yoksun Lakers'da ise Kobe Bryant, 33 sayı ve 4 ribauntla oynamasına karşın yenilgiyi engelleyemedi. Konuk ekipte ayrıca Derek Fisher 14 sayı, Samaki Walker da 13 sayı ve 14 ribauntluk performans gösterdi. 
     Ligde ayrıca bu sabaha karşı yapılan maçlardan sonra Batı Bölümü'nde Minnesota Timberwolves ve Portland Trail Blazers'ın da play-off hakkını elde etmesiyle, ligde play-off'a kalmayı garantileyen ekip sayısı 8'e yükseldi. 
     Lige, yarın sabaha karşı yapılacak 6 maçla devam edilecek. 
     NBA'de, günün maçlarında alınan sonuçlar şöyle 
     
     
Charlotte Hornets 97 - Miami Heat 90 Philadelphia 76'ers 89 - Phoenix Suns 83 uzatmada Toronto Raptors 117 - Chicago Bulls 104 Detroit Pistons 86 - Sacramento Kings 107 Milwakuee Bucks 105 - Washington Wizards 90 Minnesota Timberwolves 92 - Memphis Grizzlies 81 New Jersey Nets 94 - Los Angeles Lakers 92 San Antonio Spurs 90 - Seattle Supersonics 88 Utah Jazz 99 - Los Angeles Clippers 87 
     






</TEXT>
</DOC>
