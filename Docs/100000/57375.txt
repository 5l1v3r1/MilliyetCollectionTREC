<DOC>
<DOCNO> 57375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo05.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kaptanı Ogün "Üçüncü yıldızı biz takacağız" 
</HEADLINE>
<TEXT>

     Fenerbahçe Futbol Takımı Kaptanı Ogün Temizkanoğlu, sarı-lacivertli takımın bu sezon da şampiyon olacağını savunarak, ''Taraftarlarımız merak etmesin, 3. yıldızı takacağız'' dedi. 
     Samandıra Tesisleri'nde yapılan antrenman öncesinde basın mensuplarının sorularını yanıtlayan Ogün, son haftalarda üst üste alınan yenilgilerin herkesi üzdüğünü vurgulayarak, ''3 maçlık kötü gidişe 'dur' demek gerekiyordu. Bursaspor maçını kazanmalıydık. 
     Arkadaşlarım da bunu başardı ve rakibimizi yendik. Son haftalarda alınan kötü sonuçlarla camiayı üzdük. Ancak yolumuz uzun. 
     Taraftarlarımız merak etmesin bundan sonra yapacağımız maçları kazanıp, yine şampiyon olacağız'' diye konuştu. 
     Ogün, teknik direktör Mustafa Denizli'ye yönelik eleştirilere de değinerek, ''Bu her kulüpte oluyor. Biz teknik direktörümüze, O da bize güveniyor. Taraftarlar sabırlı olsun, Fenerbahçe mutlaka 3. 
     yıldızı takacak'' dedi. 
     Sakatlığı konusunda da açıklamalarda bulunan Ogün, ''Ancak ikinci yarıda hazır olurum. Tam düzelmeden oynamak istemiyorum. Düzelmeden sahalara dönünce olanları hepimiz gördük. Söz veriyorum, Fenerbahçe taraftarı ikinci yarı çok iyi bir Ogün izleyecek'' diye konuştu. 
     






</TEXT>
</DOC>
