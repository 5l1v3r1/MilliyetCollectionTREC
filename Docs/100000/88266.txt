<DOC>
<DOCNO> 88266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/sazak.html </URL>
<DATE> 2002/06/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda gelecek köprüsü 
</HEADLINE>
<TEXT>

     Başbakan Ecevit’in rahatsızlığı nedeniyle Türkiye öncelikle hükümet sorununa odaklanmasına karşın, DSP’nin geleceği ve seçimlerdeki yapılanması da iktidar kadar önem taşıyor. 
     Son günlerde gelişen bir yargı var 
     DSP zaten aile partisi’, milletvekillerini Meclis’e Ecevit’in kasketi taşıdı’, seçimde kim başına geçerse geçsin dibe vuracaktır. Baraja takılacağı varsayılan DSP tabanının doğal olarak soldaki kardeş parti’ CHP’ye yönelmesi düşünülmeli. 
     Oysa DSP - CHP arasındaki ilişkinin öyle olmadığı ve daha çok düşman kardeşler’e benzediği son seçimde görüldü. 
     Ecevit, siyasette maraton koştuğu için, 1987 seçimlerinde Özal’ın erken seçim’e gitmesine engel olamayarak DSP’yi Meclis dışında bırakan SHP’den rövanşı 1999’da Baykal’ın CHP’sini barajın altına iterek aldı. 
     Gelecek seçimler sosyal demokrat - demokratik sol açısından taraflardan birini Meclis dışına göndermeyi hedefleyen tahterevalli’ işlevi görmemelidir. 
     Anketler Tayyip Erdoğan’ın oylarının yüzde 20’yi aştığını gösteriyor. 
     Devlet Bahçeli ise Ecevit’in çekilmek zorunda kalması’ halinde seçim yerine başbakanlığı istiyor. 
     Bu durumda iktidarın gelecek seçimde iyice sağa kayması olası. Üstelik bu defa merkez sağ’da bir yapılanma olmayacak, Türkiye marjinalleşecek’ Solda bir güç birliği sağlanamazsa bu partilerden birinin koalisyona katılması bile güçleşebilir. 
     O halde ne yapılmalı 
     Tarihi görev Ecevit’e düşüyor 
     5 Haziran 1977 seçimlerinin üzerinden 25 yıl geçmiş. Ecevit o gün CHP’nin oylarını yüzde 42 gibi tarihinin en yüksek oranına çıkarmış ve CHP binası önünde umutla’ bekleyen kitlelere solun iktidarını müjdelemişti. Rekor düzeyde oyların Meclis aritmetiğine 13 eksikle yansıyınca tek başına’ iktidar gerçekleşmedi ama CHP, Ecevit’le tarih yazdı.’ 
     1977 yazında balkon’dan Türkiye’ye düzen değişikliği’ vaat eden Ecevit’in enerjisi günümüzde, hastane penceresinden mecalsiz el sallamaya ancak yetiyorsa da yeni yapılanma’ konusunda son sözünü söylemedi. 
     Başbakanlık’taki boşluk çok daha acil’ olduğu için Ecevit’in partinin geleceğini şu aşamada tartışmaya açması beklenemez. Ancak Oran’a yakın çevreler Ecevitler’in bir gelecek planlaması içinde olduklarını belirtiyor. Şu anda gözüken Rahşan Ecevit’in kendisine yakın DSP yöneticileriyle partiyi dağıtmama çabasıdır. Ancak bu yetmez 
     DSP gelecekte var olacaksa kamuoyunda öne çıkan isimlere yol açmalıdır. 
     İsmail Cem, Kemal Derviş ve Hüsamettin Özkan. 
     Bu üçlüye verilecek destekle Ecevit’in onursal’ liderliği altında DSP en azından depreme dayanıklı’ hale gelebilir. CHP ittifakıyla girilecek seçimde merkez sol’ alternatif oluşur. 
     AB’den müzakere takvimi almış bir Türkiye’ye de bu yakışmaz mı 
     Ecevit’in tarihi misyonu bu olmalıdır. Başbakanlığı Bahçeli’ye devretmek değil 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
