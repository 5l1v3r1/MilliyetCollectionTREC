<DOC>
<DOCNO> 63762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun12.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki uluslararası gücün asker sayısı 2 bine yaklaştı 
</HEADLINE>
<TEXT>

     Afganistan'da İngiltere'nin komutasını üstlendiği Uluslararası Güvenlik Destek Gücü'nün ISAF asker sayısının 19'e ulaştığı bildirildi. 
     Afganistan'ın başkenti Kabil'deki bir ISAF yetkilisi, İngiliz General John McColl'un komutasındaki uluslararası güçteki asker sayısının şu ana kadar 19'e ulaştığını, Şubat ayın sonunda bu sayının 4 bin 500 olmasının beklendiğini söyledi. 
     ISAF komutanlarından Neal Peckham, düzenlediği basın toplantısında, bugün itibarıyla uluslararası güce 1081 İngiliz, 241 Alman, 34 Amerikalı, 358 Fransız, 168 İtalyan, 36 Hollandalı, 4 Norveçli, 15 Finli, 5 İsviçreli ve 11 Danimarkalının katıldığını söyledi. 
     Peckham, Şubat ortasında 4 bin, Şubat sonunda 4 bin 500 askerin göreve başlayacağını belirtti. Komutan Peckham, Kabil'de güvenlik konusunda şu anda durumun sakin olduğunu sözlerine ekledi. 
     Türkiye Genelkurmay Başkanlığı, Birleşmiş Milletler'in aldığı kararla oluşturulan ISAF'a Türkiye'nin başlangıçta idari destek unsurlarıyla birlikte, toplam mevcudu 261 olan bir kuvvetle katılacağını bildirmişti. 
     






</TEXT>
</DOC>
