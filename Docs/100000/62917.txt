<DOC>
<DOCNO> 62917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/okur.html </URL>
<DATE> 2002/01/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yatırım fonları 
</HEADLINE>
<TEXT>

     Yatırımcılar heyecanlandı... İşlem sırası kapalı şirketlerle ilgili gelen haberleri yakından takip ediyorlar. 
     Özellikle Sabah Pazarlama, Medya Holding, Sabah Yayıncılık ile EGS Holding’e bağlı şirket hisseleri alanlar daha da sabırsız. 
     Biliyorsunuz, Sermaye Piyasası Kurulu SPK ve İstanbul Menkul Kıymetler Borsası İMKB , "kamuyu aydınlatma forumuna" bağlı olarak gelen bilgileri değerlendiriyorlar. Sonra da kurul kararıyla açıklama yapılıyor. 
     EGS Holding mağdurları sayıca çok fazla. Dün, EGS Holding ile Bankacılık Düzenleme ve Denetleme Kurumu arasında görüşmeler vardı. Bu görüşmelere bağlı olarak açıklamalar gelecek. 
     O yüzden yatırımcıya biraz daha sabırlı olun demek durumundayız. 
     Fakat işlem sıraları kapatılıp hisselerine el konulan Esbank, Yaşarbank, Demirbank ve Toprakbank hissedarları için durum biraz daha farklı. Onlar maratoncu koşacaklar, hukuk sınavı verecekler, asla umuda yolcuğu ihmal etmeyecekler. Biz, izlemeye, konuyu takip etmeye kararlıyız. Yatırımcı hakları, sermaye piyasasının en temel konularından birisi. Ama bu piyasanın enstrüman çeşitliliğine kavuşması şart. Kurumsal yatırımcıya olan ihtiyacı ortada. Bireysel emeklilik, pusuda bekliyor. Ölü doğmamasını temenni ederiz. 
     
Vergi avantajı      İşte kurumsal yatırımcılardan birisi, yatırım fonları... 2001 yılında yatırımcısını çok fazla mutlu ettiğini söylemek mümkün değil. Sonuçta ekonominin içinde bulunduğu durumdan kaynaklanan volatilite dalgalanma gibi temel bir sorunla boğuşan borsanın 2001 yılında nasıl bir sinyal verdiği de ortada. 
     Biz, 2001 yılı sonunda yatırım fonlarının büyüklüğüne bakarak, A tipi fonlar 330 milyon dolar, B tipi fonlar 2.9 milyar dolarlık bir portföye sahip. Sonuçta yatırımcı için de tahvil - bono olan ve alternatif yatırım araçlarını içeren likit fonları tercih etmiş. İçeriğinde yüzde 51 oranında hisse senedi bulundurma zorunluluğu olan A tipi fonlarda ise portföy büyümemiş. 
     Özellikle kurumsal yatırımcılar, dalgalanmanın çok fazla olduğu piyasalar için en önemli enstrümanlar olarak dikkatimizi çekiyor. 
     Zaten Maliye de bu konuda gerekeni yapmış ve kurumsal yatırımcılara 31 Aralık 2002 sonuna kadar vergi avantajı sunarak vergiden muaf tutmuş. 
     Fakat gelin görün ki 2000 ve 2001 yılında yaşadığımız tablo ortada. 
     Bu piyasanın geliştirilmesi için verilen süre krizle boğuşmakla geçtiği için amaca ulaşılamamış. 
     Peki ne olacak 
     İşte yine kritik bir nokta... 
     
Maliye’nin dostları...      Şimdi tablo bu iken bu yılın sonunda kalkacak vergi teşviki böylesine görünüm arz eden bir piyasayı da cazip kılmaktan uzaklaştıracak. 
     Eh, kurumsal yatırımcı denilince aklımıza sadece yerliler gelmeyecek ki Yabancılar da önemli. 
     Madem bizim yabancıya, piyasanın kaynağa ihtiyacı var, o halde bu konunun da enine boyuna yeniden tartışılması gerekmiyor mu 
     Maliye Bakanı Sümer Oral, doğalgazda KDV indirimi filan derken ağzını açıp tek kelime bile etmiyor. Durup dururken yatırım fonlarına tanınan vergi muafiyeti ertelensin denilince "yahu bu da nereden çıktı" diyebilir. Haklıdır da, sonuçta bütçeyi denk tutma görevi onun. Ama 2003 yılında başlayacak bu uygulama için şimdiden görüş alışverişinde bulunulması gerçekten önemli bir konu. Çünkü, eğer bu piyasa büyürse inanın ki en mutlu kesim Maliye olacaktır. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
