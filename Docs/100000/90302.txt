<DOC>
<DOCNO> 90302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun13.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da inşaat işçileri grev başlattı 
</HEADLINE>
<TEXT>

     Almanya'da inşaat işçileri, ücretlerinin yüzde 4,5 oranında artırılması talebiyle ülke çapında grev başlattı. 
     IG-BAU sendikasından yapılan açıklamada, özellikle başkent Berlin ile Hamburg, Bremen ve Dortmund'da binlerce inşaat işçisinin bugün iş bırakma eylemine gittikleri belirtildi. 
     İşverenler ise inşaat sektöründe yıllardır yaşanan krizden dolayı işçilerin böyle bir grev başlatmalarını ''sorumsuzluk'' olarak nitelendirdiler. 
     İnşaat Sanayicileri Birliği Başkanı Michael Knipper, bugün başkent Berlin'de yaptığı açıklamada, görüşmeye hazır oldukları sinyalini vererek, ''Bu hafta içerisinde görüşme masasına oturarak bir çözüme kavuşmamız lazım'' diye konuştu. 
     IG-BAU, yaklaşık 850 bin inşaat işçisi için yüzde 4,5 oranında ücret artışı talep ederken, işverenler bu yıl yüzde 3, gelecek yıl da yüzde 2,1 oranında ücret artışı yapılmasını öneriyorlar. 
     





</TEXT>
</DOC>
