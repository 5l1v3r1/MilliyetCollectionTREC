<DOC>
<DOCNO> 66554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yasam/yas04.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil, askeri görünce korktu 
</HEADLINE>
<TEXT>
Altına yaptı yakalandı 
Öldürdüğü kişiyi arka koltukta uyur gibi bırakan şahıs, jandarma kontrolünde korkudan altına kaçırınca şüpheleri üzerine çekti 
     SADİ NERGİZDAL Antalya DHA 

     Alanya’da jandarma ekipleri, önceki gece uygulama yaptı. Karakol Komutanı Astsubay Kıdemli Üstçavuş Hüseyin Çayır, bütün araçları durdurup, şüpheli olup olmadığına baktı. Gece yarısına doğru içinde 3 kişi bulunan Şahin marka bir otomobili durduran Çayır, aracın içinden pis bir koku geldiğini fark etti. Ön koltukta oturan Mehmet Kaya’nın 47 altına kaçırdığını anlayan ve durumdan şüphelenen Çayır, aşağıya inmelerini istedi. Sürücü Cihan Coşkun ile Kaya otomobilden inerken, arka koltuktaki kişi yerinden kımıldamadı. Çayır, üzerinden Mustafa Buhur 36 adına düzenlenmiş kimlik çıkan kişinin öldüğünü anladı. Kaya ve Coşkun aşırı alkollü çıktı. Zanlılar, ilk sorgularında, Buhur’la birlikte alkol aldıklarını, ancak Buhur’un sızıp kaldığını ileri sürdü. Yapılan otopside genç adamın sırtında darp izleri olduğu ve iç kanama sonucu öldüğü belirlendi. 
     
     



 YAŞAM 

















</TEXT>
</DOC>
