<DOC>
<DOCNO> 71142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/soneko27.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Moodys'ten Japonya'ya uyarı "Kredi notunu düşürebiliriz" 
</HEADLINE>
<TEXT>

     Japon ekonomisindeki durgunluk devam ederken, kredi derecelendirme kuruluşu Moody's, bu ülkenin iç borçlar cinsinden kredi derecesini iki kademe indirebileceği uyarısında bulundu. 
     Japonya'da etkin mali ve para politikalarının yokluğundan yakınan Moodys'e göre, bu ülkenin kredi puanının iki derece indirilmesi halinde, eski SSCB Cumhuriyeti Letonya'nınkinin düzeyine düşecek. 
     Moody'in kredi derecelendirme idari direktörü Vincent Truglia Reuters Televizyonu'na açıklamasında, ''Japonya'nın durumunun kötüleştiğine işaret ediyoruz, kötüleşme hızlandı ve bu durum devam ederse, kredi derecesinde değişimlerin hızlandığını görebilirsiniz'' dedi. 
     Dünyanın ikinci büyük ekonomisinde şirketler Ekim-Aralık döneminde tesis ve ekipman harcamalarını 24 aydır ilk kez yüzde 14.5 kıstı. 
     Ekonomik durgunluğun derinleştiği, işsizlik oranının 2. Dünya Savaşı sonrasının rekorunu kırıp, yüzde 5.3'e çıktığı Japonya'da yapısal reformlar tıkandı. 
     Bazı yabancı analistlere göre, Japonya'da yapısal reformlardan ziyade, ekonomik canlanma ve istihdam destek programları isteniyor, reformlar ivme kaybetti. 
     Merrill Lynch'e göre ise global ekonomideki toparlanmadan Japon bankaları Amerikan bankalarından daha fazla yarar sağlayacak. Bu açıklama üzerine, Tokyo menkul kıymetler borsasında hisse senetleri fiyatları yükseldi, Japon Yeni toparlandı. 
     






</TEXT>
</DOC>
