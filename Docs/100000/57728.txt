<DOC>
<DOCNO> 57728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yasam/yas05.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hey uzaylı Sabah şeriflerin hayrola’ 
</HEADLINE>
<TEXT>

Evrendeki diğer canlılara dünyalıları tanıtmak için uzaya gönderilen araçlara 55 ülkeden mesajlar kondu. iddia ediyoruz, en ilginci biz Türklerin mesajı "Sevgili Türkçe bilen arkadaşlarımız, sabah şerifleriniz hayrolsun " 
     SELMA KUNAR Antalya DHA 

     Her şey, evrende yalnız olmadığımıza inanan bilim adamlarının’ bir projesiyle başladı. Amaç, uzaya sesli, yazılı ve görüntülü mesajlar göndererek dünyalıları tanıtmaktı’. NASA tarafından yürütülen proje kapsamında her ülkeden çeşitli mesajlar istendi, uzaya gönderilmek üzere... Ve sonuçta ilk olarak 1972’de Pioneer 10 ve 1973’te Pioneer 11, 1977’de ise Voyager 1 ile Voyager 2 uzay araçları uzaya gönderildi. Güneş sistemini terkeden araçlardan en son 1997’de haber alındı 
     
Türkçe biliyorsanız      Çeşitli ülkelerden fotoğraf, müzik ve insan portrelerini taşıyan 4 uzay aracı, başka gezegenlerdeki uygarlıklara ulaşabilmek için 29 yıldır uzayın derinliklerinde yol alıyor. 
     Araçların içinde 55 dilden dostluk mesajı var. Fransızlar "Herkese merhaba", İspanyollar "Merhaba ve selamlar", Japonlar "Nasılsınız ", İtalyanlar "Çok selam ve iyi dileklerimizle", Araplar ise "Yıldızlardaki arkadaşlarımıza selamlar, dileriz bir gün sizinle tanışırız", Romenler "Hepinize selamlar", Çekler ise "Sevgili dostlar, umarız iyisiniz" diye sesleniyor mesajlarda... 
     Ancak bu mesajlardan belki de en ilginci 1972’de kimin tarafından seslendirildiği bilinmeyen Türklerinki... Mesajda Türkler adına, "Sevgili Türkçe bilen arkadaşlarımız, sabah şerifleriniz hayrolsun" deniyor 
     
İşte Dünya böyle...      Uzay araçlarında sesli mesajların yanı sıra, dünyanın nasıl bir gezegen olduğunu anlatan fotoğraflar, resimler, müzikler ve dünya sesleri’ de yer alıyor. Rüzgar, deprem, çocuk, anne, öpücük, kurbağa, traktör, kuş ve otobüs sesleriyle, başka gezegenlerdeki canlılara, dünyayı tanıtmak amaçlanıyor. Fotoğraflar arasında, Bali Adası’ndan bir dansçı, bir süpermarket, dünyalı çocuklar, Afrika evleri, BM binası, uçak, astronot ve radyoteleskop fotoğraları bulunuyor. 
     Uzay araçlarının içinde dünya kültürünü anlatan çeşitli müziklerin yanı sıra, Bach ve Mozart’ın eserleri de var. Ayrıca, Senegal, Zambia, Meksika ve Yeni Gine gibi değişik kültürlerin müzikleri de, dünyadışında yaşayanlar için hazırlanan diğer örnekler. 
     



 YAŞAM 



















</TEXT>
</DOC>
