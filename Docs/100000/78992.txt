<DOC>
<DOCNO> 78992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/magazin/mag00.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sansüre karşı çekilme tehdidi 
</HEADLINE>
<TEXT>

İstanbul Festivali’ne katılan iki film için inceleme başlatılmasını tepki gösteren Film Yapımcıları Derneği, dört yabancı filmi geri çekme tehdidinde bulundu... 
     BİRSEN ALTUNTAŞ 

     21. İstanbul Uluslararası Film Festivali’nin Ulusal Yarışma Bölümü’nde yarışan Hiçbir Yerde’ ve Dokuz’ isimli filmlerin Sinema, Video ve Müzik Eserleri Denetleme Kurulu’nda incelenmeye alınması kararına tepkiler sürüyor. Filmlerin yasaklanıp yasaklanmayacağıyla ilgili bugün kuruldan çıkacak olan karar beklenirken Film Yapımcıları Derneği Başkanı Sabahattin Çetin ile festivaldeki Türk filmleri jüri üyesi Erden Kıral, Kültür Bakanlığı’na bağlı alt komisyonun yaklaşımını protesto etti. 
     
     Son karar bugün 
     Çetin, bugün üst kuruldan yasaklama kararı çıktığı takdirde şu anda İstanbul Film Festivali’nin programına seçilen Kayıp ve Çılgın’, Pornografi’, Otobüs Durağı’ ve Halkımız Avanta Peşinde’ isimli filmlerini festivalden çekeceğini açıkladı. 
     Sansürün sanatçının düşmanı olduğunu ifade eden Çetin şunları söyledi "Sansürcülerin ve sansüre destek verenlerin, ülkemizin sahip olduğu uygarlık seviyesinin çok gerisinde kaldıklarını düşünüyor ve bundan utanç duyuyoruz. Bugün yapılacak üst kurul toplantısında bu filmlere sansürün devam ettirilmesi halinde festivalin programına seçilen 4 filmimizi geri çekeceğimizi mesleğimize olan saygımızdan dolayı zorunlu görüyoruz." 
     Festivalde Ulusal Film jürisi olan ünlü yönetmen Erden Kıral ise kuruldan yasak kararı çıkması durumunda festivaldeki görevinden istifa edeceğini söyledi. 
     



 MAGAZİN 















</TEXT>
</DOC>
