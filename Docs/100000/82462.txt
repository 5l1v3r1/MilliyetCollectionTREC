<DOC>
<DOCNO> 82462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sontur11.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da sıcak senaryolar... Ecevit TBMM Başkanı mı olacak.. 
</HEADLINE>
<TEXT>

     TBMM Ömer İzgi, ''Bülent Ecevit TBMM Başkanı, Devlet Bahçeli Başbakan'' senaryosuna ilişkin olarak ''Böyle bir konu gündemde değil'' dedi. 
     İzgi, Kızılay Kan Haftası'nın açılışı dolayısıyla TBMM'de düzenlenen törende gazetecilerin konuya ilişkin sorularını yanıtladı. 
     ''Böyle bir konu gündemde değil bir kere'' diyen İzgi, şunları kaydetti 
     ''Sayın Yavuz Donat benimle yaptığı bir görüşmeyi bu şekilde aksettirdi. Ama gündemde Sayın Başbakan'ın görevi bırakması, onun yerine Sayın Bahçeli'nin ya da bir başkasının başbakan olması diye bir görüşülmüş bile değil. Görüşülmesine bugün için gerek de yok.'' TBMM Başkanı Ömer İzgi, ''Ecevit TBMM Başkanı, Bahçeli Başbakan'' senaryosunun kendisine iletildiğinde, '' Biz devletimiz, halkımız için varız. O koltukları bırakmayız 
     deyemeyecekleri'' görüşünü aktardığını söyledi. 
     İzgi, bugün için böyle bir durumun sözkonusu olmadığını belirterek, ''Sayın Başbakan gayet sağlıklı ve görevinin başındadır'' dedi. 
     Ömer İzgi, bir gazetede bugün yer alan ''senaryo'' konusunda, Gazeteci Yavuz Donat ile yaptığı görüşmeyi basın mensuplarına aktardı. 
     İzgi, şöyle konuştu 
     ''Sayın Donat'ın, daha önce benimle yaptığı bir mülakat sonrasında, kendi düşünceleri olarak, Sayın Başbakan'ın Meclis Başkanlığı'na gelmesi suretiyle boşalacak Başbakanlığa benim de adımdan bahsederek bağımsız birinin gelmesi yönünde bir düşüncesi olmuş. Onu da gazetesinde yazmıştır. 
     Son görüşmemizde konu yine gündeme geldiği zaman Benim başbakanlığım sözkonusu değil, ama ülkenin önü açılacaksa bugün tıkanık olduğunu söylemek istemiyoruz, ama bugünkü hükümetimizin Başbakanı böyle bir düşünce olursa... Onun dışında, Parlamento'da temsil eden partilerin genel başkanlarının, en azından iktidarı oluşturacak güce sahip olanların böyle bir görüşte birleşmeleri sözkonusu olursa, benim Meclis Başkanlığı'nı bırakmam demem sözkonusu olamaz. Çünkü, biz bu koltuklarda millet için varız. Devletimiz, halkımız için varız. O koltukları bırakmayız diye bir şey olmaz 
     dedim. Yoksa Sayın Başbakan'ın durumuyla ilgili değil. Zaten o konuşma çok önce olmuştu.'' 
     
     ''ÜLKENİN ÖNÜ DAHA İYİ AÇILACAKSA'' 

     Ömer İzgi, bir gazetecinin Başbakan Bülent Ecevit'e neden Meclis Başkanlığı'nın öngörüldüğünü sorması üzerine, ''Biz öngörmüyoruz. 
     Böyle bir senaryo bana iletildi'' dedi. 
     Devlet adamlarının, ülkenin ve insanlarının mutluluğu için görev başında olduğunu anlatan İzgi, şöyle konuştu 
     ''Eğer, Meclis Başkanlığından ayrılırsanız ülkenin önü daha da iyi açılacak denirse... Bu şekilde bir düşünceyi iktidara getirecek kadar bir uzlaşmaya varılacak olursa benim bu koltuğu bırakmam demem sözkonusu olmaz. Biz ülke için varız. Ancak, bu yanlış aksetmesin. 
     Bugün Sayın Başbakan ayrılsın, ben de geçeyim oraya diye bir şey sözkonusu değil.'' İzgi, bu tür senaryoların neden ortaya atıldığının sorulması üzerine, ''Bunu onlara sormak lazım. Ne gibi ihtiyaçlardan bunu ortaya atıyorlar Onlar benim düşüncem olmadığı için gerekçesini de size izah etmek mümkün olmaz. Benim dediğim Ben tıkayıcı olmayacağımdır, hiçbir şekilde ve hiçbir şartla... '' şeklinde konuştu. 
     
     ''GAYET SAĞLIKLI...'' 

     Ömer İzgi, bir gazetecinin Başbakan Bülent Ecevit'in sağlık durumuyla ilgili sorusu üzerine, doktorların çok iyi olduğunu söylediğini, kendisinin de bu sabah telefonla konuştuğunu kaydetti. 
     İzgi, ''Gayet sağlıklı durumda ve görevi başında. Şimdi evinde dinleniyor belki ama hala ülkenin meseleleriyle meşgul. Ve o meselelerin çözümü bakımından da düne göre bir gerileme yok'' dedi. 
     İzgi, makamına geçmek için salondan ayrılırken bir gazetecinin, ''Başbakan ile sabahki telefon görüşmenizde bu konu gündeme geldi mi '' şeklindeki sorusuna, ''Onlar böyle bir senaryo içinde olmayacağımı bilir'' yanıtını verdi. Daha sonra da gülerek, ''Bunu söylemedim diye nazik değil miyim yoksa '' şeklinde konuştu. 
     Bir gazetecinin, bazı köşe yazarlarının ''Başbakan Ecevit'in yaşı nedeniyle dinlenmesi gerektiği'' görüşünde olduğunu söylemesi üzerine İzgi, bunun o kişilerin düşüncesi olduğunu söyledi. Ömer İzgi, ''Bir kişinin hizmetini yapıp yapamayacağı kendisinin ortaya koyacağı bilgilerle ortaya çıkar. Hekimler de sağlık durumunun çok iyi olduğunu söylüyor'' şeklinde konuştu. 
     
     65 YAŞ 

     Ömer İzgi, belli bir yaşın üzerindeki kişilerden doktor raporu istenmesi konusunda bir hukukçu olarak yorumunun istenmesi üzerine, şunları söyledi 
     ''O burada sözkonusu değil. Medeni ehliyetlerin kullanılması bakımından yasalarımızın kabul ettiği bir husustur. Onlar yine doktor raporlarıyla yaşı nereye giderse gitsin yapılabilir. Yani 65 yaşla sınırlı bir hak değil o... Kişi 95 yaşanda da olsa 105 yaşında da olsa hekim raporlarıyla ehliyeti yerindedir görüşü ortaya çıktığı zaman her türlü medeni hakkını kullanır.'' Bir gazetecinin ''Sayın Başbakan'ın böyle bir raporu var mı '' sorusu üzerine İzgi, ''Gayet sağlıklı bir insan için böyle bir rapordan bahsedemezsiniz'' dedi. 
     Ömer İzgi, kameraların kapanmasından sonra, gazetecilere dönerek, 'Sayın Bşabakan'la ilgili benden bir şey alamazsınız, hiç uğraşmayın işinin başında gayet sağlıklı'' şeklinde konuştu. 
     





</TEXT>
</DOC>
