<DOC>
<DOCNO> 74450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yasam/yas08.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun silahı musluk 
</HEADLINE>
<TEXT>

Yaşlı kadınları başlarına muslukla vurarak öldüren katil yüzünden Moskova korku şehrine döndü... 
     CENK BAŞLAMIŞ Moskova 

     Moskova’da üç ay içinde 10’a yakın kadının öldürülmesi halkta büyük korku ve panik yaratırken, polis katili yakalamak için insan avı başlattı. 
     Robot resmi çıkarılan katil, saldırdığı dokuz kadından sekizini öldürürken saldırıya uğrayan tek erkek kurban ise ağır yaralı olarak kurtuldu. 
     Cinayet ve saldırıların ortak yönleri ise, hemen hepsinin Moskova’nın Horvino semtinde gerçekleştirilmesi, katilin öldürdüğü kadınların çantalarını, kimliklerini ve paralarını çalması, cinayet aleti olarak metal bir cisim kullanması ve kurbanların 30 yaşın üstünde olması. 
     
     Sokağa çıkamıyorlar 
     Saldırı aleti olarak musluk ya da metal bir cisim kullandığı sanılan katil öldürdüğü dört kadının ardından 4 Mart’ta ilk kez bir erkeği hedef aldı. Gennadiy Lipnyagov 49 , hayatta kalmayı başarırken polise saldırganın ayrıntılı robot resmini verdi. 
     25 - 30 yaşlarında, 1.65 - 1.70 boyundaki saldırgan lacivert bir mont giyiyordu. Robot resim çok tehlikeli’ uyarısıyla semtteki bütün apartmanlara asıldı ve katili yakalamak için 300 polis Horvina’da nöbet tutmaya başladı. Son cinayetlerin başka semtte işlenmesine karşın Horvino’da yaşayanlar h l büyük panik içinde. Bazı işyerleri, kadın çalışanlarını gece evlerine korumalar eşliğinde gönderiyor. 
     



 YAŞAM 

















</TEXT>
</DOC>
