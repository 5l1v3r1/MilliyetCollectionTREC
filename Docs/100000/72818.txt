<DOC>
<DOCNO> 72818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo27.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe gol çalıştı 
</HEADLINE>
<TEXT>

     Fenerbahçe, 17 Mart Pazar günü Malatyaspor ile yapacağı lig maçının hazırlıklarını, bu akşam yaptığı antrenmanla sürdürdü. 
     Teknik direktör Werner Lorant yönetiminde, Samandıra Tesisleri'ndeki antrenmanda sarı-lacivertli futbolcular, serbest top ve şut çalışmalarının ardından minyatür kale maç yaptı. 
     Antrenmana, belinde ağrı bulunan kaleci Rüştü katılmadı. 
     Tesislerde tedavi olan Rüştü'nün, Malatyaspor maçında forma giyebileceği bildirildi. 
     Teknik direktör Werner Lorant, antrenmanda forvet oyuncularıyla özel ilgilenirken, sağdan Lazetiç ve Hakan, soldan Ali Akdeniz ve Abdullah'ın taşıdığı toplarda gol vuruşları yaptırdı. 
     Antrenman öncesi tesislere gelen Fenerbahçe Kulübü Başkanı Aziz Yıldırım ve bazı yöneticiler de yapılan çalışmayı izledi. 
     Bu arada, Alman çalıştırıcı Lorant, bekar futbolcuları bu akşam kampa aldı. 
     Sarı-lacivertli ekip, Malatyaspor maçı hazırlıklarını yarın Şükrü Saracoğlu Stadı'nda basına kapalı yapacağı antrenmanla tamamlayacak. 
     






</TEXT>
</DOC>
