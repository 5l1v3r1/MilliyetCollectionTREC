<DOC>
<DOCNO> 58530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/gun01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar hasta mafya turp gibi .. 
</HEADLINE>
<TEXT>

Cezaevinde Cavit Çağlar, Dinç Bilgin, Hayyam Garipoğlu ve Murat Demirel hastalıklarla boğuşurken, Alaattin Çakıcı, M. Ali Ağca ve Erol Evcil en sağlıklı dönemini yaşıyor... 
     BELMA AKÇURA İstanbul 

     Cezaevinde, tutuklu bulundukları için yatan mafyanın "turp" gibi, çete oluşturarak banka dolandırıcılığından yargılananların ise "hasta" olduğu ortaya çıktı. Alaattin Çakıcı kendisini dine verirken, Cavit Çağlar, Dinç Bilgin, Hayyam Garipoğlu ile Murat Demirel ise hastalıklar ve psikolojik sorunlarla boğuşuyor. Ünlü tutuklulardan en sorunsuzları ise Mehmet Ali Ağca ile Erol Evcil... 
     
     Hastane ikinci adres oldu 
     Etibank soruşturması kapsamında tutuklanarak Kartal Cezaevi'ne gönderilen Eski Devlet Bakanı ve işadamı Cavit Çağlar, kalın bağırsak sendromu, tansiyon ve kalp yetmezliği rahatsızlıkları nedeniyle uzun süredir Kartal Hastanesi'nde yatıyor. Etibank davasından tutuklu bulunan Dinç Bilgin de, Cavit Çağlar gibi Kartal Devlet Hastanesi'nde tedavi görüyor. Yaklaşık 3 ay önce prostat şik yetiyle hastaneye yatırılan Dinç Bilgin'in, göz tansiyonu rahatsızlığı da bulunuyor. 
     Kandıra E Tipi Cezaevi'nde tutuklu bulunan yeraltı dünyasının ünlü ismi Alaattin Çakıcı ise, Adalet Bakanlığı ile Diyanet İşleri Başkanlığı arasında yapılan protokol gereği, haftada iki gün cezaevlerinde verilen dini eğitime katılıyor. Ayrıca cezaevi psikoloğuyla da görüşüyor. Çakıcı'nın avukatı, müvekkilinin sağlığını yemeklerine dikkat ederek koruduğunu söyledi. 
     
     Ağca problemsiz 
     Nesim Malki cinayeti davasından yargılanan ve Kartal Cezaevi’nde bulunan Erol Evcil'in avukatı, müvekkilinin hiçbir sağlık sorununun olmadığını belirterek "Evcil turp gibi. Hasta değil, gazete kitap okuyarak gününü geçiriyor" dedi. 
     Gazetemiz eski Genel Yayın Müdürü Abdi İpekçi'nin katili Mehmet Ali Ağca'nın kardeşi Adnan Ağca da, ağabeyinin hiçbir sağlık probleminin olmadığını söyledi. 
     
Garipoğlu, Demirel tarifesi istiyor      Murat Demirel'in yaşadığı cezaevi şartlarına alışamadığı ve buna bağlı olarak moralman çöktüğü öğrenildi. 
     Hayyam Garipoğlu'nun avukatı ise müvekkilinin herhangi bir rahatsızlığının olmamasına karşın gün geçtikçe zayıfladığını belirtti. Garipoğlu'nun, Demirel'in avukatıyla bir saat görüştürülmesine karşın kendisinin avukatıyla ve yakınlarıyla sadece 15 dakika görüştürülmesine içerlediği, iştahsız ve moralinin de çok bozuk olduğu bildirildi. 
     



 GÜNCEL 





















</TEXT>
</DOC>
