<DOC>
<DOCNO> 57403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sontur18.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamının oğlunu fabrikasının bahçesinde öldürdüler 
</HEADLINE>
<TEXT>

     Adana'da, bir işadamının oğlu, fabrikanın bahçesinde bıçaklanarak öldürüldü. 
     Emniyet yetkililerinden alınan bilgiye göre, Süleyman Vahit Caddesi'ndeki Katırcıoğlu Mensucat Fabrikası'nın bahçesinde, henüz kimliği belirlemeyen bir kişi, işadamı Sabit Nisanoğlu'nun oğlu Erdal Nisanoğlu'nu 35 çeşitli yerlerinden bıçakladı. Ağır yaralı olarak Adana Devlet Hastanesi'ne kaldırılan Nisanoğlu, müdahaleye rağmen kurtarılamadı. 
     Olayı duyunca fabrikaya gelen ve şoka girdiği gözlenen işadamı Sabit Nisanoğlu, oğlunun kimseyle husumetinin bulunmadığını belirterek, ''Daha henüz evlenmemişti bile. Oğlumu kim öldürdü, niçin öldürdü bilmiyorum. Yavruma nasıl kıydılar '' dedi. 
     Yetkililer, olayla ilgili soruşturmanın sürdürüldüğünü belirterek, katil zanlısının yakalanması için çalışmaların devam ettiğini belirtiler. 
     






</TEXT>
</DOC>
