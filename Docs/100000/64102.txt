<DOC>
<DOCNO> 64102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yasam/yas03.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit’in uçağından gözaltına 
</HEADLINE>
<TEXT>

Kölük kardeşler, Atay cinayetinin azmettiricisi çıktı 
     ERDEM ÖZTÜRK İstanbul 

     Ünlü tekstilci ve TÜSİAD Yönetim Kurulu Üyesi İsmail ve Cemal Kölük kardeşler, halıcı Melih Atay cinayetinin azmettiricisi olarak gözaltına alındı. Cinayete aracılık ettiği iddia edilen MHP İstanbul eski İl Sekreteri Murat Gültekin de aranıyor. 
     Başbakan Bülent Ecevit’in son ABD gezisinde yanında götürdüğü heyette yer alan İsmail Kölük’ün kardeşi Cemal’in, aynı zamanda Türk - Amerikan İş Konseyi üyesi olduğu bildirildi. Sirkeci’de halıcılık yapan Atay’ın 17 Temmuz 2001’de Bebek’te öldürülmesinin ardından, çek - senet tahsilatı yapan bir gruba yönelik operasyon yapan polis, cinayete yönelik bazı ipuçları buldu. Kölük kardeşlerle, cinayette tetikçilik yapan Koray Kurt, kendisini tutan Sivaslı mafya grubundan Habib Kocabaş ve dört adamı gözaltına alındı. Kölük kardeşler, Sirkeci’de otel ruhsatı alıp otopark yapınca Atay tarafından şikayet edildi. Ardından belediye ekipleri otoparkı yıktı. Husumetin bu yüzden kaynaklandığı belirtildi. 
     



 YAŞAM 




















</TEXT>
</DOC>
