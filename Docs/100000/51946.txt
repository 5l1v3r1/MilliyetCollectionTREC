<DOC>
<DOCNO> 51946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/dun00.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk başsağlığı Cem’den 
</HEADLINE>
<TEXT>

     SEMA EMİROĞLU New York 

     New York’taki Kennedy Havaalanı’ndan kalkan Amerikan Havayolları’na ait bir yolcu uçağının düştüğü haberi, bölgenin yakınında bulunan ve tüm dünyadan 40’a yakın devlet ve hükümet başkanı ile aralarında İsmail Cem’in de bulunduğu 100’ün üstünde dışişleri bakanını ağırlayan Birleşmiş Milletler BM ve çevresinde de olağanüstü panik yaşanmasına yol açtı. 
     
     Konuşma iki kez kesildi 
     Kazanın olduğu dün sabah saatlerinde BM Genel Kurulu’nda konuşma yapmaya hazırlanan Cem, kürsüye çıkmadan hemen önce yanında bulunan Türk yetkililerinden, Brooklyn bölgesinde uçak düştüğü haberini aldı. Daha sonra konuşmasına başlayan Cem, olayla ilgili olarak kürsüden başsağlığı dileyen ilk bakan oldu. Cem’in terör ve Afganistan ağırlıklı konuşması, hoparlörle yapılan güvenlik anonsuyla iki kez kesildi. 
     
     Giriş-çıkışlar durduruldu 
     39 katlı BM gökdelenine tüm giriş - çıkışlar durduruldu. Bina çevresinde kuş uçurtmayan New York polisi, hemen bölgeyi kordon altına aldı. 
     Binaya girmek isteyen bakanlar, BM görevlileri ve gazeteciler sokak başlarında durdurulurken, cep telefonları ve tüm telefon sistemleri felç oldu. 
     



 DÜNYA 




















</TEXT>
</DOC>
