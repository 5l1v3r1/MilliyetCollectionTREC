<DOC>
<DOCNO> 97117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/yazar/sazak.html </URL>
<DATE> 2002/07/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İlhan Mansız’a dokunmayın 
</HEADLINE>
<TEXT>

     Yeni Oluşum hafta başında partileşiyor. Cem’in liderliğindeki partide DSP’den ayrılan milletvekilleri kurucular kurulu’nu oluşturacak. Kemal Derviş’in tereddütüne karşın İsmail Cem, bu durumu erken seçimden kaynaklanan bir zorunluluk olarak açıklıyor. TBMM’de grup oluşturmak, seçime katılmanın en önemli güvencesi. 
     Önce parti kurulacak. 
     Derviş’in de katılmasıyla rüya takım’ seçimde sahaya çıkacak. Yıldızları, kampanyada izleyeceğiz. 
     Yeni Oluşumcular Fazıl Say’dan, Nasuh Mahruki’ye, Fatih Terim’den Hülya Avşar’a kendi alanlarında başarı kazanmış popüler isimleri de kadroya dahil etme düşüncesindeler. 
     Medyadaki listeleri taradım. 
     İlhan Mansız’ı atlamışlar. 
     Oh. Rahatladım... 
     İlhan’ı vermeyiz. 
     Bize lazım Beşiktaş’a... 
     Hazıra konmanın alemi yok bu çocuk Beşiktaş’ı bu yıl şampiyonluğa taşıyacak. Kupada izledik. İlhan bir yana dünya bir yana. İleride Türkiye’nin 2002’deki üçüncülüğü kadar, Brezilya maçına Hakan Şükür yerine Mansız’la başlansaydı kupaya uzanır mıydık ’ tartışmasına da da yer verecek spor tarihçileri. İlhan yakışıklı, genç kızların sevgilisi, sakat sakat Laila’ya bile gidiyor diye biliyorum, Yeni Oluşumcular rüya takım’a onu da alacaklar. Niye 
     İlhan’la birlikte gelsin oylar. 
     Beşiktaş’a ne olacak 
     Son şampiyonluğu gören gençler veteran’ oldu. BJK’nın 100’üncü yılı ve Türkiye ligini birinci bitirmek istiyoruz. 
     Galatasaray’ı şampiyon yapan Lucescu takımın başına getirildi. Romen Hoca temkinli, Bu sezon şampiyon olmamız zor’ diye konuşmuş Beşiktaş’ın hedefi Şampiyonlar Ligi’nde mücadele etmekmiş. Lucecsu’nun demecini sevmedim. Çıtayı ikinciliğe koyuyor, Terim’in Galatasaray’ına şans tanıyor. 
     Lucescu’yu tanıyanlar onun bunu hep yaptığını savunuyor. Ancak peşinen söyleyelim Beşiktaş taraftarını ikincilik kesmez. Bilgili yönetimi kaç sezondur şampiyonluk sözü veriyor. 
     Menajer Sinan Engin’in dünkü gazetelerde açıklaması vardı Bu takıma kefilim. Ligde şampiyonluğa ulaşacak, Avrupa’da final oynayacak bir takım kurduk. Kimse bize gol atamaz. Bizler inandık, taraftarlarımız da inansın. Rakiplerimiz kalemize yaklaşamayacak.’ 
     Yüreğimize su serpti Sinan. 
     Yeni Oluşumcular aklını çelmezse bize İlhan Mansız yeter. 
     Ortega’dan iyi oynayacağı kesin. 
     Siyaset yazacaktık, spora girdik. 
     Yeni Oluşum’la noktalayalım. 
     Oy getirecekleri düşüncesiyle kendi alanlarında şöhretli kişileri partiye kazandırmak taktik bir rüzgar sağlasa bile, Türkiye’de asıl ihtiyaç değişimin önünü açacak birikimli kadroları parlamentoya taşımaktır. 
     Televoleci yaklaşımla kaç seçim geçti. 
     Cumhuriyet tarihinin en ağır krizinden geçen bu ülkede Meclis’te parmak kaldırma makinesi’ gibi çalışmayacak, çözüm üretecek çapta adamlar yok mu Rüya takımı onlarla niye kurmuyorsunuz 
     
     
     
     







Çimdik çimdik makarna... 


Çelişen emirler 


Kuzey Irak’a girilir mi 


Türk basınının duayeni Metin Toker için 


Engel tanımayanlar 


Yolun neresindeyiz 


Ses ve görüntü kirliliği 


Elveda aşk, elveda mutluluk, merhaba yanlızlık 


Patronlu siyaset... 


İlhan Mansız’a dokunmayın 


Kabusa dönüşen Zümrüdüanka 


Ortak gidere katılınır 


Neden inatçı bir "ayı"yım 


Truva hazinelerinin bir bölümünü Moskova’ya taşımışlar 


2003 yılında toplu jübile yapalım mı 


</TEXT>
</DOC>
