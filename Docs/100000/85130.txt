<DOC>
<DOCNO> 85130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur25.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş Rafinerisi'nde gaz sıkışması sonucu patlama... 
</HEADLINE>
<TEXT>

     İzmir'in Aliağa İlçesi'ndeki TÜPRAŞ Rafinerisi'nde, yüksek oktanlı benzin üreten tankta, gaz sıkışması sonucu meydana gelen patlamada, 1 işçi öldü, 1 işçi ise ağır yaralandı. 
     Alınan bilgiye göre, TÜPRAŞ Rafinerisi FCC Ünitesi'nde Yüksek oktanlı benzin üreten tank bakım temizlik çalışması yapılırken, bir patlama meydana geldi. 
     Patlamada, ünitede temizlik işinde çalışan Mehmet Kıl 25 olay yerinde hayatını kaybederken, Ali Hıdır Karakaş 24 ağır yaralandı. 
     Aliağa'da ilk müdahalesi yapılan Ali Hıdır Karakaş, İzmir SSK Yenişehir Hastanesi'ne gönderildi. 
     Ölen ve yaralanan iki işçinin, 4 gün önce rafineride çalışmaya başladığı bildirildi. 
     Rafineri yetkilileri, patlamanın, yüksek oktanlı benzin üreten tankta gaz sıkışması sonucu meydana geldiğini belirttiler. 
     Olayla ilgili soruşturma sürüyor. 
     





</TEXT>
</DOC>
