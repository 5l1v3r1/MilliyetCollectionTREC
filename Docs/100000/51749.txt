<DOC>
<DOCNO> 51749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sonspo01.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrasya maratonu başladı, Boğaz köprüsü trafiğe kapalı 
</HEADLINE>
<TEXT>

     23. Uluslarası Avrasya Maratonu ve 
     15 kilometrelik koşunun startı verildi. 
     Devlet Bakanı Fikret Ünlü tarafından, Boğaziçi Köprüsü Anadolu yakası gişelerinden 500 metre yukarıdaki park sahasının çıkışında verilen startla 42.195 kilometrelik maraton ve 15 kilometrelik yol koşusu başladı. 
     Ünlü, starttan önce yaptığı kısa açıklamada, dün gece A Milli Takım ile büyük bir mutluluk yaşadıklarını belirterek, ''Bugün de burada büyük bir coşku var'' dedi. 
     Maraton ve halk koşusuna büyük bir katılım olduğunu ifade eden Ünlü, ''Güzel bir gelenek oluştu. Daha da güzel olacak. Ben de halk koşusuna katılacağım. Her yerde halkla iç içeyiz'' diye konuştu. 
     İstanbul Büyükşehir Belediye Başkanı Ali Müfit Gürtuna ise belediye olarak ellerinden gelen desteği verdiklerini belirterek, ''Eskiden biz düzenliyorduk. Yeni yapılan düzenlemelerle belediyenin elinden alındı. Ama biz yine de desteğimizi sürdürüyoruz'' dedi. 
     Avrasya Maratonu ve 15 kilometrelik koşuya, 41 ülkeden toplam 741 sporcu katılıyor. 
     Maratonda, 26'sı bayan toplam 296, 15 kilometrelik koşuda ise 66'sı bayan toplam toplam 445 sporcu mücadele verecek. 
     Bu arada, koşu için 18 su istasyonunun kurulduğu ve 17 ambulansın da çeşitli yerlerde hazır bulundurulduğu bildirildi. 
     






</TEXT>
</DOC>
