<DOC>
<DOCNO> 90425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/guncel/gun03.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence, yılan hik yesi 
</HEADLINE>
<TEXT>

Manisa’da, işkenceden yargılanan 10 polisin 40’ıncı duruşmasından da karar çıkmadı. Mağdurların avukatı uyardı Zamanaşımı Haziran 2003’te doluyor 
     MEHMED HAKKI ÖZBAYIR Manisa DHA 

     Manisa’da 7 yıl önce DHKP-C üyesi oldukları gerekçesiyle gözaltına alınan 16 gence işkence yaptıkları öne sürülen 10 polisin 40’ıncı duruşması sadece 7 dakika sürerken, davayla ilgili yine karar çıkmadı. 
     Mağdurların Avukatı Serhan Özbek, "İşkence" davalarının 7.5 yılda zamanaşımına uğradığını anımsatarak, "Bu dava zamanaşımına uğrarsa Türk adeleti büyük yara alır" dedi. Davanın, 2003 Haziran’ında zamanaşımına uğrayacağı bildirildi. 
     Yargıtay’ın bozması nedeniyle yargılanmaları süren Başkomiser Halil Emir, Komiser Atilla Gürbüz, polis memurları Levent Özvez, Engin Erdoğan, Turgut Demirel, Musa Geçer, Mehmet Emin Dal, Turgut Özcan, Ramazan Kolak ve Fevzi Aydoğ’un 40’ıncı duruşması dün yapıldı. 
     
     Ayrı karar verilsin 
     Manisa Ağır Ceza Mahkemesi’ndeki duruşmada tutuksuz sanık Emir, Kolak, Geçer ve Erdoğan hazır bulundu. Özvez’in avukatı Ayşe Baygo ise mazeret bildirip duruşmaya gelmedi. Sanık polislerden Özcan ve Aydoğ’a avukatlarının davadan çekildiğine dair gönderilen tebligatlara yanıt gelmediği belirtildi. 
     Mağdurların avukatı Serhan Özbek, iki sanığa tebligat yapılamadığı gerekçesiyle davanın sürüncemede kaldığını belirterek, şöyle dedi "Gelinen aşamada, sanıkların birlikte yargılanmasında bir fayda olmadığını düşünüyoruz. Sanıkların durumları, artık birbirlerinden bağımsızlaşmıştır. Çünkü, her sanığın hangi mağdurla ilgili suçu işlediği ortadadır. Davanın, tek dava olarak yürümesi, zamanaşımına sürüklenmesine hizmet etmektedir. Fotokopileri çekilerek, tebligat yapılamayan sanıklar hakkında yeni bir dosya oluşturulabilir. Devlet için, adaletin tecellisi, fotokopi sorunundan daha önemlidir.’’ 
     Ancak mahkeme üyesi H kim Mehmet Kankılıç’ın muhalefet şerhine karşın sanıklar hakkında toplu karar verilmesi benimsendi. Mahkeme, Aydoğ ve Özcan’ın tebligat evrakının dönmesinin beklenmesine karar vererek, duruşmayı 17 Temmuz’a erteledi. 
     
Zamanaşımı taktiği      Manisa’da, 26 Aralık 1995’te, DHKP-C adına faaliyet gösterdikleri gerekçesiyle gözaltına alınan 16 genç, Manisa Savcılığı’na dilekçe vererek, işkence gördüklerini öne sürdü. 10 polis hakkında işkence yapmaktan 7 - 70 yıl arasında hapis istemiyle dava açıldı. Dava, "efrada kötü muamele" iddiasına çevrildi. Manisa Ağır Ceza Mahkemesi, beraat kararı verdi. Yargıtay 12 Ekim 1998’de kararı bozdu. Ağır Ceza 27 Ocak 1999’da ikinci kez beraat kararı verirken, Yargıtay, 15 Haziran 1999’da bu kararı yine bozdu. Üçüncü yargılamada Özvez 120, Demirel 60 Erdoğan, Kolak, Aydoğ ve Dal 110’ar, Geçer ve Gürbüz 100’er, Özcan 70, Emir de 130 ay hapse çarptırıldı. 8. Daire bu kez, polislerin savunma hakkını kullanmadığı gerekçesiyle kararı bozdu. Ancak bundan sonra sanık avukatları, Haziran 2003’te davanın zamanaşımına uğraması için "taktik" uygulamaya başladı. Tüm avukatların çekilmesinin ardından, "avukatı olan" tek sanık, Levent Özvez’in avukatı Ayşe Baygo da dünkü duruşmaya, mazeret bildirerek gelmedi. 
     



 GÜNCEL 

















</TEXT>
</DOC>
