<DOC>
<DOCNO> 79419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yazar/dundar.html </URL>
<DATE> 2002/04/20/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Zor soru Neden Erdoğan önde 
</HEADLINE>
<TEXT>

     Çarşamba günü gazetelerde küçük bir ilan vardı 
     "Osman Fethi Okyar öldü." 
     Tarih meraklıları bu ismi bilir. 
     Gösterişi sevmeyen 85'lik İstanbul beyefendisi, Atatürk'ün yakın arkadaşlarından Ali Fethi Okyar'ın oğluydu. 
     En son ekimde evinde uzun uzun sohbet etmiştik. 
     Babası Sofya elçiliğinde Mustafa Kemal'le birlikte çalışmış, Cumhuriyet'in önce Meclis reisi, sonra başvekili olmuştu. 
     
     
     
     1924'te Şeyh Sait isyanı patladığında Başbakan Fethi Bey, "Dinin siyasete alet edilmesini yasaklayan kanun"u çıkarmış, ancak çözüm konusunda diğerlerinden farklı tavır almıştı. 
     İsyanın ardında "gericilik" ya da "bölücülük" değil, "yoksulluk" olduğuna inanıyordu. 
     "Bir kısım memleket beldelerindeki vatandaşlar, katlanılması güç hayat şartlarından sıyrılarak insan gibi yaşamak mücadelesi veriyor yol, su, ışık, mektep, posta, doktor, mahkeme istiyor" demişti. Cumhuriyet hudutları içinde artık "Garp" ve "Şark" gibi coğrafi ayrımların yerini, "adalet" ve "eşitlik" fikri almalıydı. 
     Sert askeri tedbirler yerine, uzun vadeli ekonomik ve kültürel politikalar öneriyordu. 
     Ancak isyan Diyarbakır'a dayanmıştı. 
     Fethi Bey çekildi. Çizmelerini giyip başbakanlığı devralan İsmet Paşa, yürütme ve yargıya olağanüstü yetkiler veren "Takrir - i Sükun Kanunu" ve "istiklal mahkemeleri"yle isyanı ezdi. 
     
     
     
     Ne garip Fethi Bey'in dikkat çektiği konu, 80 yıl sonra oğlunun öldüğü gece hala televizyonda tartışılıyordu. 
     Ekranda, yeni parti lideri, 3. sınıf bir vaaz sayılabilecek eski konuşmasında "ölçümüz akıl olmamalı" diyordu. 
     Kimileri derhal partisinin kapatılmasını isterken, kimileri onu "Değişti" diye savunuyordu. 
     Asıl zor soru ise cevapsızdı 
     Nasıl olmuş da 80 yıllık bir aydınlanma tecrübesi, sonunda "Aklın yolundan sapalım" diyen bir vaizi, seçimin en şanslı lideri konumuna yükseltmişti 
     
     
     
     Ben yanıtı, Fethi Bey'in, 1924 isyanının kargaşasında boğulmuş kısık sesinde arıyorum. 
     Sistem, yurttaşlarının "insan gibi yaşama" taleplerini cebir kullanarak bastırmaya devam ediyor. 
     Öyle oldukça da yoksul muhalefet, öfkesini kah başörtüsüne, kah silahına dolayarak yerüstüne çıkıyor. 
     Hepsi birbirine benzeyen partiler sirkinde, Tayyip Erdoğan'ınki, "sistemin yegane muhalifi" rolünde, farklı tepki nehirlerini aynı denize akıtıyor. 
     Sistem topyekün ona saldırdıkça Erdoğan, muhalefetin tek adresi olarak görülüp antipatik düşmanlarının omuzuna basa basa yükseliyor. 
     
     
     
     İktidar, her seçim anketinin ardından bir kaset sızdırıp bu tepkiyi eritebilir mi 
     80 yılda kapatılan onca parti, muhalefeti daha popüler kılmaya yaramadı mı Erbakan, her devrilişinde daha güçlü dönmedi mi 
     "Kasetli demokrasi"miz ne zaman sonuçlarla değil, nedenlerle ilgilenmeye, "hiddet"in yerine "himmet"i koymaya başlayacak 
     Osman Okyar, babasıyla aynı kaygıları taşıyarak öldü. 
     Belki dedesinin adını 21. yüzyıla taşıyan Ali Fethi ve kuşağı anlatabilir asıl sorunun, Cumhuriyet'i kurarken vaat ettiğimiz adalet ve eşitliği hala sağlayamamamızdan kaynaklandığını... 
     
     







Güneydoğu patlar mı 


İstanbul, taşra patlaması ve Bektaşi fıkrası... 


Yağma Hasan 3 


SSK ve malzeme alımları 


Gündemsizlik ve zaman 


Avrupa, Türkiye'yi gözden çıkarabilir mi, çıkaramaz mı 


Akılsız oyunu 


Zor soru Neden Erdoğan önde 


Aklı sadece eğitimde olan bir müsteşar 


"Urumçi'ye buyrun"... 


Anna öldü çünkü damarlarında aşk akıyordu 


Star olmanın yolu 


Her şafakta ölenler... 


Taliban'a övgü kaseti 


Ortak yatırım, Çin diplomasisi kadar zordur’ 


Yetki var sorumluluk yok 


Yakup Cemil'in lafı mı olur 


ABD’de üniversiteleri "bağış" güçlendiriyor 


</TEXT>
</DOC>
