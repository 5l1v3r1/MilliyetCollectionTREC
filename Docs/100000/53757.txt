<DOC>
<DOCNO> 53757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo01.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Murat için Beşiktaş ile Galatasaray kapıştı 
</HEADLINE>
<TEXT>

     Bursaspor'un kadro dışı bıraktığı futbolcusu Murat Sözkesen için Beşiktaş ile Galatasaray kapıştı. 
     Beşiktaş, Murat ile el sıkışıp kulübü ile pazarlığı sürdürken dün devreye giren Galatasaray transferi bitirmeye çalışıyor. 
     Galatasaraylı yöneticilerin bugün Bursa'ya giderek kulüp Başkanı Erdoğan Bilsener ile pazarlık masasına oturacakları belirtiliyor. Galatasaray Bursa'ya Ufuk ve Faruk'un yanısıra 500 bin dolar öneriyor. 
     Gelişmeler üzerine Beşiktaş menajeri Sinan Engin Murat'ı telefonla arayarak "Bize söz verdin unutma" dedi. Serdar Bilgili de Bursaspor'a "Önce bize söz verdiler iki gün içinde kesin kararımızı bildireceğiz beklesinler" mesajını gönderdi. 
     Beşiktaş'ın Nihat'ın İspanya'ya transferinden gelecek parayla bu transferi sonuçlandırmayı hedeflediği bildiriliyor. İki kulübü karşı karşıya getiren Murat Sözkesen'in yeni takımının birkaç gün içinde belli olması bekleniyor. 
     






</TEXT>
</DOC>
