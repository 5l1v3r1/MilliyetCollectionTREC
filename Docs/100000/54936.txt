<DOC>
<DOCNO> 54936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sontur01.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullular dikkat Yarın bu yollar miting nedeniyle kapalı... 
</HEADLINE>
<TEXT>

     Emek Platformu'nca yarın Abide-i Hürriyet Meydanı'nda düzenlenecek açık hava toplantısı nedeniyle, bazı yolların trafiğe kapatılacağı bildirildi. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan yazılı açıklamaya göre, saat 08.00'den itibaren kapatılacak yollar şöyle 
     ''Kasımpaşa'dan Piyalepaşa Bulvarı'na ve Çağlayan Piyalepaşa Bulvarı'na giriş, Okmeydanı'ndan Piyalepaşa Bulvarı'ndan Çağlayan istikametine katılım, E-5'ten Çağlayan'a katılım, E-5'ten Kasımpaşa katılımı, Vatan Caddesi Çağlayan çıkışı, Mecidiyeköy'den Çağlayan'a gidiş, Kuştepe Işıklar, Şişli'den Çağlayan'a gidiş, Hürriyettepe Işıklar, Kağıthane Caddesi Çağlayan çıkışı, Okmeydanı Kavşağı'ndan Darülaceze Caddesi'ne giriş, TEM'den Darülaceze Caddesi'ne geliş, Piyalepaşa Darülaceze gelişi, Perpa Darülaceze gelişi, Gürsel Mahallesi gelişi, Halide Edip Caddesi Şişli gelişi, Şişli'den Çağlayan'a geliş, Abide-i Hürriyet Caddesi'ne açılan Halide Edip Caddesi, Eğitimciler Sokak, Cemil Bengü Caddesi, Akar Sokak, Lale Sokak, Yeniyol Sokak, Cemil Bengü Caddesi, Eğitim Sokak ve Taşocağı Caddesi'' Açıklamada, ayrıca Kasımpaşa'dan Çağlayan yönüne gidecek sürücülerin Okmeydanı'ndan Kağıthane istikametini, Okmeydanı'ndan Piyalepaşa yönüne gideceklerin de Haliç-Hasköy yönünü kullanabilecekleri kaydedildi. 
     Ayrıca, yine E-5'ten Çağlayan Piyalepaşa Bulvarı'na gideceklerin Okmeydanı, Mecidiyeköy ve Balmumcu istikametini, Kağıthane'den Çağlayan yönünü kullanacakların Okmeydanı, Sütlüce, Çeliktepe, Gültepe istikametini, Vatan Caddesi'nden Çağlayan istikametine gideceklerin Kağıthane, Gültepe ve Mecidiyeköy istikametini, Mecidiyeköy'den Çağlayan yönüne gideceklerin E-5 veya Şişli yönünü, Şişli'den Çağlayan yönüne gideceklerin E-5'ten Mecidiyeköy, Kuştepe, Dereyolu istikametini, Okmeydanı'ndan Mecidiyeköy'e gideceklerin E-5 istikametini, TEM ve Okmeydanı'ndan Şişli istikametine gidecek sürücülerin de, Haliç ve Mecidiyeköy istikametini kullanabilecekleri bildirildi. 
     






</TEXT>
</DOC>
