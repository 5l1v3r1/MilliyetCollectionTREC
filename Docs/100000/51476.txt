<DOC>
<DOCNO> 51476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo06.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük gol silahımız Hakan Şükür... 
</HEADLINE>
<TEXT>

     A Milli Futbol Takımı'nın Dünya Kupası finallerine gidebilme yolunda yarın Avusturya ile deplasmanda yapacağı play-off baraj ilk maçında gol yollarında en büyük kozu Hakan Şükür olacak. 
     FC Inter'de bu sezon kadroya alınmayan deneyimli futbolcu, milli takımın en golcü futbolcusu olma özelliğini sürdürüyor. 
     Forma giydiği son 3 milli maçta da gol atmayı başaran Hakan Şükür, bu özelliğini Avusturya karşısında da sürdürmeyi amaçlıyor. 
     68 maçta 34 gol A Milli Futbol Takımı'nın formasını giydiği 68 maçta, 34 gol atan FC Interli futbolcu, ay-yıldızlı formayla en çok gol atan futbolcu unvanını açık ara elinde bulunduruyor. 
     Maç başına 0.5 gol ortalamasıyla oynayan Hakan Şükür'ün gol attığı 24 karşılaşmadan 19'unu kazanan ay-yıldızlılar, 4'ünde berabere kaldı 
     ve yalnızca 1 kez yenildi. 
     
     Müthiş koleksiyoncu 
     Hakan Şükür, A milli forma altında Avrupa'nın 18 ayrı milli takımına gol atma başarısını gösterdi. 
     Hakan Şükür, San Marino'ya 3, İsveç, Slovakya, Azerbaycan ve Macaristan'a 2'şer maçta gol atarken, Danimarka, Bulgaristan, Polonya, İzlanda, İsviçre, Ukrayna, Hollanda, Galler, Almanya, Moldova, Finlandiya, Belçika ve Norveç filelerini ise 1'er maçta havalandırdı. 
     






</TEXT>
</DOC>
