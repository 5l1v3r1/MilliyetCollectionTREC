<DOC>
<DOCNO> 90104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/siyaset/siy03.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan Sezer’e ama’lı destek 
</HEADLINE>
<TEXT>

Cumhurbaşkanı Sezer’in idam krizinin, 6 No’lu Protokol’le aşılması önerisine evet’ diyen Başbakan Yardımcısı Yılmaz, "Ama, hükümet kararı gerek" dedi 
     iZMİR, BALIKESİR DHA 

     ANAP Genel Başkanı Mesut Yılmaz, Cumhurbaşkanı Ahmet Necdet Sezer’in idam krizinin, Avrupa İnsan Hakları Sözleşmesi’nin 6 No’lu Ek Protokolü ile aşılabileceği önerisine ilişkin olarak "Bu öneriye evet ama protokolün onayıyla başlamamız mümkün değil. Çünkü bu, hükümet kararı gerektirir" dedi. 
     Yılmaz, "Sezer’in ek protokol önerisi çözüm olabilir mi " sorusu üzerine, uluslararası anlaşmaların, ancak hükümet tasarısı şeklinde TBMM’ye intikal edebileceğini söyledi. Yılmaz, hükümet içinde MHP ile idam konusunda görüş ayrılıkları olduğu için, Ek Protokol’e ilişkin tasarıyı Meclis’e göndermelerinin mümkün olmadığını belirterek, şunları kaydetti "Amaca ulaşmak için farklı yol izlenebilir. Önce yasada değişiklik yapmak suretiyle, ölüm suçlarının kapsamı, 6. Protokol’e göre uygun olarak da daraltılır. Bu kanun yürürlüğe girdikten sonra da, hükümet kararıyla Ek Protokol de imzalanıp Meclis’in onayına gönderilebilir." 
     Yılmaz, "Yani öneriye evet’ mi diyorsunuz " sorusuna ise "Evet ama protokolün onayıyla başlamamız mümkün değil. Çünkü bu, hükümet kararı gerektirir" yanıtını verdi. 
     



 SİYASET 













</TEXT>
</DOC>
