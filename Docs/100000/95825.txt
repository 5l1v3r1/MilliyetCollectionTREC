<DOC>
<DOCNO> 95825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/soneko08.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota "tezek" pazarlayacak... 
</HEADLINE>
<TEXT>

     Türkiye'de de yatırıma girmiş bulunan Toyota Motor şirketi, çevre dostu yatırımlarının son örneği olarak, Çin'de tezek imali ve kesimi işine giriyor. 
     Japonya'nın otomotiv sanayii devi Toyota'ya ait Çin'in batısındaki Sichuan eyaleti başkenti Chengdu'da yerleşik Sichuan Toyota Nitan Development firması, Çin'den topladığı tezekleri Japonya'nın aşırı ısınmış şehirlerinde çatıların yeşillendirilip serinletilmesinde kullanacak. 
     Sıradan toprağa kıyasla besleyici ve su tutucu özellikli tezekler üzerinde çatı katlarında yetiştirilecek bitkilerle, Japon başkenti Tokyo ve diğer şehirlerde binalar, asfalt ve motorlu araçlardan kaynaklanan ''ısı adası'' etkisi bertaraf edilecek. 
     Toyota şirketi, Türkiye'de ''kokar yakıt'' denilen tezekleri ABD'nin yanısıra, Ortadoğu gibi kurak, çorak bölgelere toprak kalitesinin iyileştirilmesi için ihraç edecek. 
     Japon şirketin diğer çevre dostu yatırımları arasında, Japonya'da bir çiçek üretim tesisi, Avustralya'da ağaç dikme firması, Endonezya'da otomotiv parçaları için biyo-çözünülebilir biodegradable plastik imalatı da bulunuyor. 
     Ancak Toyota'nın otomotiv sanayii dışındaki işlerinden taşınabilir, seyyar tuvalet işi iyi gitmeyince bu yatırımdan vazgeçilmişti. 
     





</TEXT>
</DOC>
