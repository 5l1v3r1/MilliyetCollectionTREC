<DOC>
<DOCNO> 74622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yasam/ayas.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökte Hubble Yerde Fadıl’ 
</HEADLINE>
<TEXT>

ABD’nin k inatı yörüngeden inceleyen milyar dolarlık Hubble’ teleskopunun rakibi Fadıl’, ilk ’ uzay fotoğraflarımızı 2 bin 500 metreden bir çırpıda çekti... 
     ÖNAY YILMAZ İstanbul 

     Antalya’da, 2 bin 500 metre yükseklikteki Bakırlıtepe’de kurulan TÜBİTAK Ulusal Gözlemevi’nin TUG teleskopu, bilim ve bilimsel araştırmalar konusunda, bilim adamlarımızın özverili çalışmalarına rağmen, maddi olanaksızlıklar nedeniyle nerelerde’ olduğumuzun en ilginç kanıtlarından. 
     TUG çalışanlarının, sürekli uzayı izlediği için eski reklam tiplemelerindeki karakterden esinlenerek, Fadıl takipte’ adını verdikleri, astronomi için ufak sayılabilecek 150 santimetre çaplı teleskop, Türkiye’nin kendi gökyüzünden uzayın ilk fotoğraflarını yeni yeni çekmeye başladı. Böylece ABD’li bilim adamlarının, bir uzay mekiği ile yörüngeye yerleştirilen milyarlarca dolarlık Hubble’ teleskopundan çok daha net ve belirgin görebildikleri uzayın esrarengiz köşeleri, artık Türkiye’den de görüntülenebiliyor. Tabii Fadıl’, yörüngede bulunduğu ve özel yapılmış dev bir aynaya sahip olduğu için k inatın neredeyse doğum anını gören Hubble’ gibi milyarlarca yıl öncesinin yıldız ve gökadalarını, nebulalarını değil, çok daha yakın’ları görebiliyor. 
     
     Yine de sağol Fadıl’ 
     Fadıl’ adlı teleskopun çektiği görüntüler sayesinde, yine de maddi olanaksızlıklara rağmen özveriyle bilimsel araştırmalarını sürdüren Türk gökbilimciler, çeşitli sarmal gökadaları, yeni oluşan yıldız ve gezegenleri izliyor. Ayrıca bu teleskopla, dünyamızın uydusu Ay, Satürn ve uyduları, kuyrukluyıldızlar, meteor ve meteor yağmurları da görüntülenebiliyor. 
     Gerekli ayarları tamamlanmış olarak tam kapasite ile çalışan 150 santimetre çaplı Fadıl’ teleskopunun yanısıra, isimsiz 40 santimetre çaplı bir teleskopa daha sahip TUG gözlemevinde, ulusal ve uluslararası katılımlı bilimsel projeler de başlatılmış bulunuyor. Gözlemevi, Fadıl gibi kısıtlı olanaklarla da olsa, ülkemiz gökbilimcilerine her türlü çalışma ortamını sağlıyor. Burada, gökbilim çalışmalarının yanı sıra, ışık kirliliği karanlık gökyüzü ve enerji tasarrufu konusunda da etkin çalışmalar yapılıyor. 
     
İki de gizli’ görüntü var      TUG Başkanı Prof. Dr. Zeki Aslan, Fadıl’ ile uzayın derinliklerinden aldıkları görüntüler arasında, şimdilik haklarında bilgi vermek istemedikleri iki çekim daha olduğunu söyledi. Türk bilim adamları, Fadıl’ın çektiği uzayın derinliklerini, TUG’un 2 - 5 Eylül 2002’de Antalya’da yapılacak XIII. Ulusal Astronomi Toplantısı’nda ayrıntılı olarak inceleyebilecek. 
     
5’inci gezegen yutulmuş      DIŞ HABERLER SERVİSİ 

     Dünyaya yakın bir gezegenin 3.9 milyar yıl önce yörüngesinden çıkarak Güneş’e çarptığı ve bu gezegenden fırlayan kaya parçalarının Ay yüzeyindeki kraterleri oluşturduğu öne sürüldü. İddiayı ortaya atan, NASA çalışanı İngiliz bilim adamı John Chambers’ın teorisi Ay yüzeyindeki kraterlerin oluşumu konusuna da mantıklı bir çözüm getiriyor. 
     Teoriye göre, 4.5 milyar yıl önce oluştuğuna inanılan Güneş Sistemi’nin bebekliğinde’ sırayla Merkür, Venüs, Dünya, Mars ve "5. Gezegen" adlı bu kayıp gök cismi yer alıyordu. Ancak 5. Gezegen, komşu gezegenlerin çekim gücü yüzünden 600 milyon yıl içinde yörüngesini kaybetti ve Güneş’e doğru düşmeye başladı. Bu sırada meteor halkalarına çarpan gezegenden kopan kütlelerin bir kısmı Ay’a çarptı. 5. Gezegen, Güneş tarafından yutuldu Ay’da kraterler oluştu. 
     



 YAŞAM 





















</TEXT>
</DOC>
