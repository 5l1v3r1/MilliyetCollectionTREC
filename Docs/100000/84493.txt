<DOC>
<DOCNO> 84493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yasam/yas10.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yaşındaki büyük mucit, şaşırtıyor... 
</HEADLINE>
<TEXT>
Elektriksiz çalışan buzdolabı yaptı 
     Rusya’nın Altay bölgesinde 11 yaşındaki bir dahi çocuk, elektriksiz çalışan buzdolabı ile üç boyutlu televizyon icat etti. 1991 yılında tanışan Kübalı bir baba ile Tatyana Şaida adlı Rus annenin çocuğu Ernesto Yevgeni Sançez Şaida’nın icatları için patent alınacak. Interfaks’ın haberine göre, Altay Devlet Teknik Üniversitesi’nde düzenlenen bilimsel konferansta konuşan dahi çocuğu dinleyen izleyiciler, Ernesto Yevgeni’nin bütün dünyada çok kısa sürede büyük ün kazanacağından emin olduklarını belirttiler. Dahi çocuk, iki buluşunu konferansta tanıttı. Elektriksiz buzdolabı, bu cihazların soğutma sistemine yardımcı olan gazı dolaştıran "kompresör" bölümü olmadığı için, elektriğe de ihtiyaç duymuyor. Üç boyutlu televizyon ile ilgili olarak ise haberde ayrıntı verilmedi. 
     



 YAŞAM 






















</TEXT>
</DOC>
