<DOC>
<DOCNO> 77152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/soneko28.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ Genel Müdürü "Saddam'ın kararı Türkiye'yi etkilemez" 
</HEADLINE>
<TEXT>

     Türkiye Petrol Rafinerileri A.Ş TÜPRAŞ 
     Yönetim Kurulu Başkanı ve Genel Müdürü Hüsamettin Danış, Irak'ın petrol ihracatını durdurma kararının, TÜPRAŞ ve Türkiye'yi olumsuz etkilemeyeceğini bildirdi. 
     Danış, yaptığı yazılı açıklamada, Türkiye'nin hampetrol ve petrol ürünleri ihtiyacını karşılayan TÜPRAŞ'ın, hampetrol ihtiyacını çok kaynaklı ikmal programı çerçevesinde sağladığını belirterek, Irak-Ceyhan hattından Kasım 2000'den itibaren hiç bir rafineriye hampetrol ikmali için yükleme yapılmadığını kaydetti. 
     TÜPRAŞ'ın 2001 ve 2002 yılında yapılan anlaşmalar çerçevesinde hampetrol ihtiyacını, İran, Suudi Arabistan, Suriye, Libya, Cezayir ve Rusya Federasyonu menşeli kaynaklardan temin edeceğini belirten Danış, açıklamasında ''dolayısıyla Irak'ın 1 ay süreyle hampetrol ihtiyacını durdurma kararı almasının, TÜPRAŞ'ın ve ülkemiz akaryakıt ikmali açcısından herhangi bir olumsuzluk yaratması söz konusu değildir'' ifadesine yer verdi. 
     Danış, TÜPRAŞ'ın 2001'de 22.8 milyon ton hampetrol ithal ederek işlediğini, bu yıl ise 23.5 milyon ton hampetrol işlemeyi planladığını kaydetti. 
     






</TEXT>
</DOC>
