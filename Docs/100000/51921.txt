<DOC>
<DOCNO> 51921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sontur01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Manavgat'ta olay..1 astsubay ve 6 er banka şubelerine ateş açtı 
</HEADLINE>
<TEXT>

     Antalya'nın Manavgat ilçesinde, 1 astsubay ve 6 erin bulunduğu araçtan, ilçe merkezindeki 11 banka şubesi ile çok sayıda işyeri otomatik silahla tarandı. Olayın nedeni henüz belirlenemezken, astsubay ve erlerin teslim olduğu bildirildi. 
     Manavgat Kaymakamı Mehmet Çapraz'dan alınan bilgiye göre, Manavgat merkezindeki Antalya Caddesi üzerinde, bu geceyarısı seyreden askeri bir cipten, banka şubeleri ve işyerleri otomatik silahla tarandı. 
     Yaklaşık 15-20 dakika süren ateşin ardından, olay yerine gelen güvenlik kuvvetlerine teslim olan Oymapınar Barajı Asayiş Bölüğü'nde görevli Astsubay Murat Zencirli ile 6 er gözaltına alındı. 
     Kaymakam Çapraz, açılan ateş sonucu, cadde üzerindeki 11 banka şubesi ile çok sayıda işyerinin camlarının kırıldığını bildirdi. İlk bilgilere göre olayda yaralanan olmadığını kaydeden Çapraz, Astsubay Murat Zencirli'nin alkollü olduğunun gözlemlendiğini, doktor raporu beklendiğini kaydetti. 
     Görgü tanıkları, işyerlerinin otomatik silahla tarandığı askeri cipin cadde üzerinde 3 tur attığını söylediler. 
     

     
</TEXT>
</DOC>
