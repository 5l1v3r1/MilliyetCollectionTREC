<DOC>
<DOCNO> 99789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/yas07.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört hayatı hatalı solladı 
</HEADLINE>
<TEXT>

Eğlenceden dönerken önündeki aracı hatalı sollayan genç, kamyonun altına girince üç arkadaşıyla birlikte can verdi... 
     BÜLENT ÖZDEMİR , ŞAKİR AYDIN İstanbul 

     Silivri’de hatalı sollama sonucu meydana gelen trafik kazasında, eğlenceden dönen ikisi kadın dört kişi hayatını kaybetti. 
     Almanya’dan Gümüşyaka’ya tatilen gelen Menekşe Özdoğan 23 ve kardeşi Songül Özdoğan 20 , önceki akşam yakınları Murat Ergin 29 ve Medet Bal’la 40 birlikte eğlenmek için Silivri’ye gitti. Eve dönmek için saat 02.30 sıralarında yola çıkan Murat Ergin’in kullandığı otomobil, Papaz Çiftliği mevkiinde önündeki bir aracı solladı. Bu sırada karşı yönden gelen Ahmet Eğin’in kullandığı şeftali yüklü kamyonla çarpışan araç hurda yığını haline gelirken, Özdoğan kardeşler ile Ergin ve Bal olay yerinden can verdi. 
     Yaralanan kamyon sürücüsü Eğin, hastaneye kaldırılırken, Ergin ve teyzesinin oğlu Medet Bal, Gümüşyaka’da defnedildi. Almanya’da hemşirelik yapan Menekşe Özdoğan ile bilgisayar şirketinde çalışan Songül Özdoğan’ın cenazeleri ise memleketleri Tokat’a gönderildi. 
     



 YAŞAM 





















</TEXT>
</DOC>
