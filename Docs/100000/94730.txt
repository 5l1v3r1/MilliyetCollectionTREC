<DOC>
<DOCNO> 94730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sontur34.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem de Derviş görüşmesi hakkında ipucu vermedi 
</HEADLINE>
<TEXT>

     Dışişleri Bakanı İsmail Cem, ekonomiden sorumlu Devlet Bakanı Kemal Derviş ile yaklaşık bir saat süren görüşmelerinde ''genel değerlendirme'' yaptıklarını söyledi. 
     Dışişleri Bakanlığı'ndan ayrılırken basın mensuplarının sorularını yanıtsız bırakan Cem, ''Sayın Derviş ile genel bir değerlendirme yaptık, Sayın Derviş'in açıklamalarına ekleyebileceğim yeni bir husus yok'' dedi. 
     Cem, gazetecilerin ''bundan sonraki siyasi tavrının ne olacağına'' yönelik ısrarlı sorularına ise ''değerlendirme yapmayacağım'' yanıtını verdi. 
     Cem, daha önceden planlanan programına uygun olarak, İstanbul'da eski ABD Başkanı Bill Clinton'ın da davetli olduğu yemeğe katılmak üzere tarifeli uçakla 16 30'da İstanbul'a gidecek. 
     
     CEM "GENEL BİR DEĞERLENDİRME YAPTIK" 

     Dışişleri Bakanı İsmail Cem, Devlet Bakanı Kemal Derviş ile yaptığı görüşmenin içeriği konusunda bilgi vermekten kaçındı. Cem, "Genel bir değerlendirme yaptık" demekle yetindi. 
     Dışişleri Bakanı İsmail Cem, Kemal Derviş'in bakanlıktan ayrılmasından yaklaşık yarım saat sonra bakanlıktan ayrıldı. Cem, gazetecilerin ısrarlı sorularına karşın, Devriş ile genel bir değerlendirme yaptıklarını belirterek Derviş'in basına yaptığı açıklamalara ek olarak bir şey söylemeyeceğini belirtti. 
     





</TEXT>
</DOC>
