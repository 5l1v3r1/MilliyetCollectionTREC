<DOC>
<DOCNO> 68353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/ekonomi/aeko.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Partizanlık batırır 
</HEADLINE>
<TEXT>

Derviş Bağımsız kurullara partizanca müdahale olursa emekler boşa gider, gelecek geçmişten daha kötü olur 
     İSMAİL ŞAHİN 

     Devlet Bakanı Kemal Derviş, bağımsız kurullara partizanlık bulaştırılması halinde geleceğin geçmişten daha kötü olacağını söyledi. Bursa Ticaret ve Sanayi Odası’nın BTSO toplantısına katılan Derviş, bağımsız kurullara partizanlık bulaştırılması tehlikesine dikkat çekti. Derviş, "Siyasete sonsuz saygım var. Ancak kısa vadeli partizanca siyaset için kurullara müdahale edilirse, yaptıklarımız boşa gider. Bağımsız çalışmaları gerekli. Bu önümüzdeki aylarda hayati önem taşıyor" dedi. 
     
     SSK primleri inecek’ 
     Türkiye’nin Irak’a müdahale paniği ile yaşamaması gerektiğini belirten Derviş, bir işadamımının, Firmalar hisselerinin yüzde 15’ini SSK’ya devrederse prim ödemekten kurtulur mu ’ sorusunu yanıtlarken de "Biliyorum 1 Nisan zor bir gün. Çare bulmamız gerekiyor. İstihdam bir numaralı sorun. Ağır vergi ile devam edemeyiz. Henüz bulabilmiş değiliz, ama çare arıyoruz. Sanıyorum, istenilen kadar olumlu karar belki zor olabilir. Ama, istihdamı bugünkü kadar da vergilendiremeyiz. Çalışma başladı. Önümüzdeki haftalarda olumlu sayabileceğiniz bir kararı inşallah çıkarabiliriz" diye konuştu. 
     
     Yemek ısmarlayacağım’ 
     Derviş, enflasyon konusunda şöyle konuştu "Toplumda enflasyona karşı büyük bir tepki görmüyorum. Dünyada yüzde 20 enflasyon bile kalmadı. Bulun, size yemek ısmarlayacağım." Toplantıda 45 yazılı soru yöneltilen Derviş, "Keşke üniversite sıralarında olsaydık. Seminer şeklinde sohbet etseydik" dedi. 
     
Siyaset için yaşlıyım’      Bakan Derviş, Bursa seyahatini deniz otobüsüyle Yalova’ya geçerek başlattı. Feribotta kaptan Adnan Ketenci’den teknik bilgiler aldı. İstanbul Deniz Otobüsleri Teknik Müdürü Mustafa Mutlu, yakıt fiyatından yakındı. Derviş, deniz otobüsünün dolu günlerde fiyatların indirilmesini istedi. Bir yolcunun Tenis oynayalım mı sayın bakanım ’ şeklindeki sorusu üzerine Derviş, "Tenise dayanamam, nerede oynayacağız " yanıtını verdi. Derviş ile yolculardan Hasan Yılmaz arasında şu konuşma geçti 
     
     Yılmaz Sizi siyasette görmek istiyoruz. 
     Derviş Yaşım ilerliyor, olmaz. Siz kaç yaşındasınız 
     Yılmaz 72 yaşındayım. 
     Derviş Genç görünüyorsunuz. İnşallah ileride ben de sizin gibi olurum. 
     Bursa gezisine Cargill Fabrikası’nı ziyaretle başlayan Derviş, daha sonra TOFAŞ fabrikasını, ihracat rekoru kıran Doblo ile dolaştı. "Neden ihracat şampiyonu olduğunuzu şimdi anladım. Müthiş bir tesis" diyen Derviş ile işçi Şeref Doflo arasında da şu diyalog yaşandı 
     
     KDV indirimi yok’ 
     Doflo Sayın Bakanım, taşıt vergileri satışları etkiliyor. İç piyasa kötü. KDV’de indirim var mı 
     Derviş Hiçbir vergi kaleminde indirim olmayacak. Canlanma için oranların aynı kalması lazım. 
     Doflo Akaryakıt fiyatları için çalışma yapılıyor mu 
     Derviş Vergileri düşürmek istiyoruz ancak önce vergi toplama işinin yaygınlaşması gerekiyor. Zamanla aşırı vergileri düşüreceğiz. Otomotiv şu anda Türkiye’nin öncü bir sanayiini oluşturuyor. Bayağı gelir toplanıyor. Önemli bir sektörde çalışıyorsunuz. Sıkıntıları da biliyoruz. Geçen kasım - aralıktaki KDV indirimi geçici bir yarar sağladı. Doğruları söylemek gerekiyor. İsterdik ama 2002’de bir KDV indirimi yapmak çok zor. 
     Doflo Kredi faizleri çok yüksek. Bu satışlarımızı etkiliyor... 
     Derviş Birlikte çalışıyoruz. Faiz bu kadar yüksek oldukça canlanma beklemek zor. Faiz inişi, yeni bir finansman bunalımı yaratmamalı. 
     Derviş, daha sonra ASF İplik Dokuma’yı gezdi. Bu gezisi sırasında da moda konusunda sohbet eden Derviş, "Modacılara yetişmek gerçekten çok zor. Hayal dünyaları çok geniş" dedi. Fabrikada bayan Derviş’e gönderilmek üzere elbise yapımı için fantezi kumaş hediye edildi. Fabrika çıkışında işçilerin ısrarını kıramayan Derviş kendileriyle hatıra fotoğrafı çektirdi. 
     
     



 EKONOMİ 
















</TEXT>
</DOC>
