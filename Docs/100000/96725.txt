<DOC>
<DOCNO> 96725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yazar/akyol.html </URL>
<DATE> 2002/07/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve partiler 
</HEADLINE>
<TEXT>

     TÜRKİYE’DE en önemli ve en karmaşık mesele, Kürt sorunudur. Sadece marjinal fanatiklerin kafasında "basit, kolay, kestirme" çözümler vardır "yok saymak" gibi, "federasyon" gibi, "ayrı devlet" gibi... 
     Ve, bilim felsefecisi Karl Popper’in de belirttiği üzere, "basit, kolay, kestirme çözümler mutlaka yanlıştır." 
     TÜSES’in seçmen araştırmasını gazetelerde okuyunca, araştırmayı yöneten akademisyenlerden dostum Prof. Burhan Şenatalar’ı aradım. Araştırmanın Kürt seçmenlere ve HADEP’e ilişkin detaylarını rica ettim. Hemen gönderdi. 
     Araştırmasına göre, kimliğini "Kürt" olarak tarif edenlerin oranı 1998 araştırmasında yüzde 6.3 iken, şimdi 11.3’tür. 
     Bu artış, hem kimliğini ifadede çekingenliğin kalktığını, hem kimliğini benimseme sürecindeki gelişmeyi yansıtıyordur. 
     
     ÖNEMLİ diğer bir bulgu, Kürt kökenli gençlerin ana ve babalarından daha fazla kendilerini Kürt’ hissettikleridir 
     "HADEP’in yandaşları içinde 18 - 24 yaş grubu, yüksek oranda temsil edilmektedir." 
     Kendini daha fazla Kürt hisseden bu gençler hangi okullarda okuyor 
     Her akım için, tek faktörün okul olduğunu zanneden ve "her şeyin başı eğitim" diyen dar pozitivist bakış açışı sosyal, ekonomik, kültürel ve siyasi faktörleri göz ardı eder. 
     Bu faktörler açısından baktığımızda, Cumhuriyet okullarında okuyan Kürt gençlerin çoğu kendini daha bir Kürt hissetse de, genel manzara hiç de Kürtçüler’i sevindirecek gibi değildir. HADEP çizgisindeki radikal - etnik politizasyonu önleyen güçlü sosyal, ekonomik ve kültürel faktörler vardır. İşte araştırmanın çok önemli bulgularından biri 
     "Kürtlerin yüzde 42.9’u HADEP yandaşıdır..." 
     Yüzde 57’si "HADEP yandaşı" değildir. 
     
     HADEP bir demir leblebi küçülmesi de büyümesi de çok zor. 
     "HADEP’in aldığı oyların yüzde 94’ü Kürt’tür, Kürtlerin de ancak yüzde 42’i HADEP yandaşıdır." 
     Aynı etnik kimliğin tümünü bile kapsayamayan, başka kesimlere ise hiç açılamayan kapalı’ bir parti 
     HADEP etnik’ milliyetçiliği sürdürdükçe, bırakın diğer kesimleri, etnik kimlikten başka değerleri de önemseyen, mesela ekonomik refaha, sosyal statüye, dindarlığa, solculuğa, sağcılığa vs. kıymet veren Kürtlere bile hitap edemez edemiyor zaten. 
     Araştırmaya göre, 1998 ile 2002 arasında, bölgede İslami partiler geriledikçe HADEP ilerlemiş Ben devletin muhafazakar değerlere musallat olmasının bu tür sonuçlara yol açacağını, 28 Şubat’taki saltanatlı günlerinde Çevik Bir’e hitaben söylemiş ve yazmıştım. 
     Cevabı "sosyologlara ihtiyacımız yok" olmuştu 
     Yüzde 5’lik önemli bir oy kitlesi HADEP’e yapışık kaldığı sürece diğer partiler tabii mesafeli duruyor... HADEP de kapalı’ bir etnik milliyetçilikte ısrar ediyor. Ve sorun kilitleniyor. 
     Etnik kimliği sorun yapmayan, üniter devlet içinde Kürt kimliğine saygı gösteren sağ ve sol partilerin gelişmesi ve Kürtlerden oy alması... HADEP’in de etnik milliyetçiliğin dar kabuğunu kırıp Türkiye bütününü benimsemesi, sorunun çözümünü kolaylaştırır. 
     NOT Metin Toker ağabeyimizin vefatını yolculuğum sırasında öğrendim. Derin üzüntü içindeyim. Ailesinin acısını paylaşır, Allah’tan rahmet dilerim. 
     
     







Kürtler ve partiler 


Demagoglar saltanatının sonuna doğru 


Seçim sonrası tablo 


Ecevit ABD’ye söz vermedik 


Baş olmak Ya da uzlaşma kültürü... 


Hocam Metin Toker 


10 milyarlık okullar hani nerede 


Neyin seçimi, kimin geçimi 


"Yarınödan önce "dün"ü yakalamalı... 


Cem ve Derviş’in ilk hataları 


Adamın şiiri mi özel hayatı mı 


Derviş’in arayışı 


Hani yabancı şirket, rüşvetle iş yapmazdı 


Vergi 25, açık 18 katrilyon 


</TEXT>
</DOC>
