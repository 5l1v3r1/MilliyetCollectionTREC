<DOC>
<DOCNO> 91932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/akyol.html </URL>
<DATE> 2002/06/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Futbol ve inanç 
</HEADLINE>
<TEXT>

     FUTBOL Federasyonu'nun büyük hizmetlere imza atmış başkanlarından biri, Kemal Ulusu'dur. "Ben, Futbol ve Özal" adıyla bir kitap yazıyor. 
     Bir aya kadar piyasaya çıkacak. 
     Kemal Ulusu anlatıyor 
     - Özal'a konunun önemini ve yatırım yapmak gerektiğini anlattım. Hemen rahmetli Adnan Kahveci'ye talimat verdi kaynak oluşturulması için. Türk Sporunu Kalkındırma Fonu böyle kuruldu, muazzam para akışı başladı... 
     Ve Anadolu'da çim sahalar, stadyumlar yapılmaya başlandı, "Üçüncü Lig" Anadolu'nun her tarafına yayıldı. 
     Bugünkü başarımıza zemin hazırlayan iki faktör dikkat çekiyor Biri yatırım, yani para... Öteki, tüm Anadolu'nun liglere katılmasıyla, en iyi oyuncuların seçileceği tabanın genişlemesi... 
     Ve üçüncü faktör, Ulusu'nun Derwal'i getirmesi... Yani dışa açılma... 
     
     ELBETTE futbolumuz Osmanlı'nın son dönemine kadar gider. 
     1950'lerdeki Orhan Şeref Apak'ı saygıyla anmamak mümkün mü Şenes Erzik ve Haluk Ulusoy gibi isimleri şükranla anıyoruz. 
     Böylece dördüncü faktör ortaya çıkıyor Uzun vadeli çalışma, gelenek, birikim... Taş üstüne taş koyarak bir zafer anıtının inşa edilmesi gibi... 
     Şenes Erzik başka bir aşamanın, beşinci bir faktörün simgesidir Yönetimde özerklilik Kısaca yönetimde profesyonelliğin egemen olması. 
     Bütün bunlar sayesinde ülkemizde güçlü bir futbol kültürü oluştu. Lefter'lerden, Can'lardan, Turgay'lardan günümüze, birçok futbol yıldızlarımız oldu. 
     Etnik, siyasi, felsefi, dini aidiyet farklılıklarını bir forma ve bir flama altında toplayan, milli maçlarla da ay yıldız altında toplayan bir kültür... 
     Bir o kadar önemlisi, dünya ile boy ölçüşebileceğimizi görmüş olmamız. 
     "İşte dünyanın en iyi dördü içindeyiz " 
     Dile kolay... Yıllarca gayret gösterildi ve bu noktaya gelindi. 
     
     DÜN bir TV kanalında CHP lideri Deniz Baykal'ı dinledim. Futbolcularımızın saç biçimlerindeki büyük farklılığa dikkat çekiyordu 
     - Ama hepsi, namaz kılanı da, kılmayanı da, Türkiye'nin zaferi için seferber olmuştu. 
     Baykal, siyaset bilimci kimliğine yakışan bir analizle, bu tabloyu siyasi ve sosyal hayatımızda ders alınması gereken bir örnek olarak değerlendiriyordu 
     - Toplumda özgürlüklerin tam olması, devletin kılığa kıyafete, inançlara, etnik kimliklere karışmaması, ama bunlara dayalı siyaset de yapılmadan, ortak milli amaçlar için elbirliği yapılması... Bunu toplum ve siyaset hayatımızda da gerçekleştirmek zorundayız. 
     Baykal haklı... Anadolu insanı futbola girince değerlerini de beraberinde getiriyor. İşte futbolcu eşleri, Türkiye gibi, başını açan da var, kapatan da... Ve aynı sevinci paylaşıyorlar. 
     Dışa açılınca, sadece teknikle değil, dünyadaki özgürlüklerle de tanınıyoruz. Brezilya takımı maçtan önce huşu içinde istavroz çıkarıyor, kimse de bunu çekiştirmiyor. 
     Futbolda irtica aramak, çağ dışıdır. Çünkü çağımızda, Komünist Çin lideri Deng'in bile söylediği gibi "kedinin rengi değil, fare tutması" yani başarı önemlidir. 
     "Renkler" ise özgürlükler alanıdır. 
     Futbol bize hem 'milli', hem 'dünyalı' olmayı öğretiyor. 
     
     







Futbol ve inanç 


Operacılar... 


Çiller Kürtçe kurs açılabilir 


Asya’nın değil, dünyanın aslanı 


Ek sefer yok... 


Marmara’da yine seçim var 


Final maçı için ben hazırım... Ya siz Hakan 


Türkiye’nin geleceği 


Meclis tatili çözüm mü 


Para karşılığı haber yazdıranların itirafı 


Batan geminin malları bunlar Alsa alsa yabancılar alır... 


Bankadan futbola anılar konuşuyor 


</TEXT>
</DOC>
