<DOC>
<DOCNO> 84546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun33.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sol partiler genel seçimler öncesi ittifak kararı aldı 
</HEADLINE>
<TEXT>

     Fransa'da sol partiler, 9 ve 16 Haziran tarihlerinde iki turlu yapılacak genel seçimlere ittifak yaparak girecek. 
     Sosyalist, Komünist, Yeşil ve Radikal Sol, dört partinin genel seçimlerde ittifak yapkmak için iki haftadır sürdürdükleri toplantılar sona erdi. 
     Sol partiler, Meclis'e milletvekili gönderecek 577 bölgenin, 170'inde ittifak yapacaklar. Anlaşmaya göre, sol partiler ilk turda 33 
     bölgede tek aday, 137 bölgede ise ortak iki ya da üç aday gösterecekler. Yine yapılan centilmenlik anlaşması gereği sol partiler, ikinci turda en iyi durumda olan sol parti adayını hep birlikte destekleyecekler. Fransa'da beş yıldır iktidarda bulunan sol partiler, son yapılan cumhurbaşkanlığı seçimlerinde hezimete uğradıktan sonra hükümetten istifa ederek, yerlerini sağ merkez koalisyon hükümetine bırakmışlardı. 
     





</TEXT>
</DOC>
