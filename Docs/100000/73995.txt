<DOC>
<DOCNO> 73995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun16.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail-Filistin güvenlik görüşmeleri yeniden başlıyor 
</HEADLINE>
<TEXT>

     Filistinli intihar bombacısının eyleminden sonra iptal edilen İsrail-Filistin güvenlik görüşmelerinin, bugün yeniden başlayacağı bildirildi. 
     İsrail Savunma Bakanlığı'ndan yapılan açıklamada, Amerikan tarafından gelen önerinin kabul edildiği ve ABD Ortadoğu Temsilcisi Antony Zinni başkanlığında yapılan görüşmelerin devam edeceği belirtildi. 
     Filistinli yetkililer de Amerikan Büyükelçisi'nin Tel Aviv dışındaki rezidansında yapılacak görüşmeler için bir heyet gönderdiklerini açıkladı. 
     İsrailli ve Filistinli yetkililere göre, taraflar bir anlaşmaya çok yakınlar. 
     ABD arabuluculuğunda dün geç saatlerde yapılması gereken güvenlik görüşmeleri, intihar saldırısının ardından iptal edilmişti. 
     






</TEXT>
</DOC>
