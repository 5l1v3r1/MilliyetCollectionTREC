<DOC>
<DOCNO> 80711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/zbirand.html </URL>
<DATE> 2002/04/27/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ermeni konusunda yap’lar ve yapma’lar... 
</HEADLINE>
<TEXT>

     Türkiye, h l 85 yıl süren bir uykuda kalmayı sürdürüyor. Ermeniler 24 Nisan’da soykırım iddiaları ile yine dünyanın dikkatini çekmeyi başardılar. Bizler ise, yine Türk Türke propaganda yaptık. Haklılığımızı kendi kendimize dinledik. Bol bol büyük laflar ettik. Kağıt üstünde kalan kararlar alındı. Görceceksiniz, olayın heyecanı bitince bunların hepsi unutulacak. Uykumuza devam edeceğiz. Günün birinde bir müttefik ülke parlamentosu yine soykırım ile ilgili karar alacak ve yine sokaklara fırlayacağız 
     
     Uzmanlar neler söylüyor 
     Ne yapalım, burası Türkiye ve bizler de Türküz... Yemeği böyle yiyiyoruz 
     Son haftalarda bir dizi uluslararası uzman ile konuştum. Özellikle Yeditepe Üniversitesi Prof. Justin Mac Cartney’i davet etmişti. Onunla uzun uzun konuştuk. Bu kişilerin özellikleri Türkiye’nin tezlerine sempati duymaları, ancak gözü kapalı Türkiye’yi alkışlamamaları. Tarafsız ve mesafeli durmaları ile tanınan kişiler olmaları. Hemen hemen tümünün birleştikleri noktalar var. Türkiye’nin bir bütün olarak Türk resmi yetkilileri dahil neleri "yapmaları" neleri "yapmamaları" gerektiğini anlattılar. 
     İlginç bulduğum için, bu listeyi size de yansıtmak istedim. 
     
     Neler yapılmalı... 
     1. Arşivleri bir an önce açın. 
     Bütün dünyaya arşivlerinizin açık olduğunu söylüyorsunuz, ancak öylesine bürokratik engeller uyguluyorsunuz ki, en Türk dostu araştırmacı dahi Osmanlı arşivlerinin açılmak istenmediği sonucuna varıyor. Uluslararası araştırmacılar, bir şeyler sakladığınız izlenimine kapılıyorlar. Kendi kendinize zarar veriyorsunuz. 
     2. Ortak bir bilimsel inceleme komisyonu oluşturun. Her iki tarafın önem verdiği isimlerin de katılmasını sağlayın. 
     3. Önemli ülkelerin kalburüstü üniversitelerinde Türkiye’yi inceleyecek kürsüler açılmasına ön ayak olun. Türkiye Araştırma Merkezleri kurun. Buralara para harcayın. 
     4. Anadolu’da hayatlarını kaybeden Ermeni ve Türkler için ortak anıt yapın. Ölmüş insanların acılarını paylaştığınızı dünyaya gösterin. 
     5. Bütün resmi açıklamalanızda, makale veya resmi bildirilerinizde hep aynı temayı işleyin. İnandığınız doğruları tekrarlayın. Bir iç savaş yaşanmış olduğunu, her iki tarafın da insanını kaybettiğini ve bundan dolayı üzüntü duyduğunuzu açıkça söyleyin. Gerekirse, bunun için özür dileyin. Bundan da korkmayın. 
     
     Neler yapılmamalı... 
     1. Ağzınıza "tazminat" veya "toprak isteme" kelimelerini almayın. Bu konuda özellikle resmi yetkililer tek kelime etmemelidirler. Zira her defasında, bunların "olabileceği" ümidi artıyor. Bu konuda ihtimalleri yükseltiyorsunuz. 
     2. Hiçbir şey olmamış gibi de davranmayın. Gerçekte Ermenilerin öldürülmediği, sadece Ermenilerin Türkleri soykırıma uğrattıklarını ileri sürmeyin. inandırıcı olamazsınız. 
     3. Ermeni iddiaları ile ilgili karar alan ülkelere aşırı tepki göstermeyin. Tehdit etmeyin. Bu şekilde kendinizi giderek yalnızlaştırırsınız. 
     
     Sonuç Asıl önemlisi ABD Kongresi 
     Bu listeye bir not daha eklemek gerekiyor. 
     Ermenilerin şimdi en önemli hedefi ABD Kongresi’nden soykırım kararı çıkartmak. Zira ABD Kongresi’ni yanlarına alırlarsa, direnen diğer Batılı parlamentoları daha kolaylıkla yanlarına alabileceklerini biliyorlar. Geçen dönem, Clinton direndi. Bush da direniyor, ancak hiç belli olmaz. Günün birinde, konjonktür değişir ve bir ABD yönetimi göz yumabilir. İşte bundan dolayı, Amerikalı yetkililerin ısrarla üstünde durdukları çok önemli bir uyarı var Türkiye, ufku geniş bir şeyler yaparsa, kongre kolaylıkla direnir. Aksi halde, soykırım kabul edilecek. 
     
Jospin’in Türk liderlere mesajı      Bu konuya bir çok meslektaşım da değindi, ancak ben de hatırlatmadan edemeyeceğim. 
     Fransız Başbakanı ve Sosyalist Parti Lideri Jospin, başkanlık seçiminde beklenmedik bir yenilgi alınca 35 yıllık siyaset yaşamını kapatacağını açıkladı. 
     Neden Tekrar edeyim, önemli bir seçim kaybettiğinden dolayı istifasını açıkladı. 
     Bu hareket sizlere çok şey hatırlatıyordur herhalde. 
     Bizim liderleri düşünüyorum ve kendi kendime "Neden bu kadar pişkiniz " sorusunu soruyorum. Ne Ecevit, ne Çiller, ne Yılmaz, istedikleri seçim kaybetsinler yine de oralı olmuyorlar. 
     Ancak bu iş bu kadarıyla da bitmiyor. 
     Hadi bu insanlar bilmiyorlar. Kaybetmekten de hiç alınmıyorlar. Peki bizler ne yapıyoruz Bizler de hiçbir şey olmamış gibi yolumuza devam ediyoruz. Aynı insanlara oy vermeyi sürdürüyoruz. 
     Sonra da dönüp "Bu adamlar hiç ders almıyorlar." diye etrafa eleştiri yağdırıyoruz. 
     Garip bir toplumumuz var vesselam... 
     
2 turlu seçim çok şey değiştirir      Artık demokratik sistemimizi rayına oturtabilmek için düşünmek, tartışmak ve harekete geçmek zorundayız. Eğer sağlıklı bir yapı oluşturmak istiyorsak, seçim sistemi ve partiler yasasını masaya yatırmalıyız. Uzaktan bakıp liderler sultasından söz etmeyi bırakalım. 
     Bugüne kadar istikrarsızlık getiren ve bundan sonra da istikrarsızlığı arttıracağı görülen koalisyonlu hükümetlerin sayısını azaltacak yöntemler arayalım. 
     Fransa’nın örneği gözümüzün önünde. Rejimleri duvara çarptırmadan yürütmenin bir yolu da 2 turlu seçim sistemi. Özellikle, fikir özgürlüğünün giderek artacağı önümüzdeki dönem için 2 turlu seçim daha da önem kazanıyor. 2 turlu seçim "makul çoğunluğun" sesini öne çıkarıyor. 
     1’inci turda herkes kalbindeki parti veya kişiyi seçiyor. 
     2’nci turda, ilk iki sırayı alan parti veya kişi yarışıyor. Makul çoğunluk, azınlık görüşleri bir yana bırakıp "makul" olanı seçiyor. Bu açıdan 2 turlu seçim önerileri ciddiye alınmalı. 
     Artık kendi sistemimizi bulmalıyız. 
     
Hadi, şimdi de Kıbrıs’a gidin...      İki gün üst üste Kıbrıs’taki durumu yansıtan ve beklentileri işleyen yazılar yazdım ve sizlerden olağanüstü yankı aldım. Mail yağdırdınız, faks çektiniz. İçlerinde destek de vardı, eleştiri de... Ancak hemen herkesin birleştiği nokta aynıydı İsmail Cem-Yorgo Papandreu ikilisinin, Ortadoğu’da gösterdikleri performansı, Kıbrıs’la ilgili sorunlarda da ortaya koymaları isteniyor. 
     Çok doğru bir saptama. Bu iki eski düşman ülkenin genç dışişleri bakanları özellikle kendi kamuoylarına son derece önemli bir ders verdiler. 
     Anlaşmazlıkların sürdürülmesi değil, aksine çözülmesinin daha önemli olduğunu, bağnazlıklar bir yana bırakılırsa her soruna çözüm bulunabileceğini ve Türkiye ile Yunanistan’ın Ege ve Kıbrıs sorunlarının ötesinde çok daha hayati çıkarlarının bulunduğunu gösterdiler. 
     Doğrusunu söyleyelim. 
     Sadece Türk kamuoyunu değil, dünya kamuoyunu da şaşırttılar, ümitlendirdiler. İnanılmaz bir örnek oldular. 
     Şimdi, böylesine bir sansasyon yarattıktan, yürekleri hoplattıktan ve beklentileri arttırdıktan sonra, evlerine geri dönüp pencerelerini birbirlerine kapatıp, sanki bunların hiçbiri olmamış gibi Ege ve Kıbrıs konularında, birbirlerine hakaret yağdırmaya ve yıpratmaya devam edemezler. 
     Buna hakları da olamaz. 
     İkisinden bu cesareti beklemek de hepimimizin hakkıdır. 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
