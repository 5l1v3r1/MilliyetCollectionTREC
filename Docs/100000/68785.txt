<DOC>
<DOCNO> 68785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/ayas.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi vagonluk insan fırını 
</HEADLINE>
<TEXT>

Mısır’da piknik tüpüyle trende yemek yapan yolcular bir faciaya yol açtı.. Çıkan yangın yedi vagonu sarınca, 373 kişi diri diri kavruldu 
     DIŞ HABERLER SERVİSİ 

     Mısır’ın başkenti Kahire’den Luksor’a giden bir trende, yolcuların yemek yapmak için kullandığı piknik tüpü ve küçük ocakların patlaması sonucu alev topu haline gelen vagonlarda 350 kişi yanarak öldü, 54 kişi de yaralandı. Yolcularının büyük bölümü, bayram tatilini Luksor’daki yakınlarıyla geçirmek isteyen Mısırlılar’dan oluşan tren, arka vagonların yanmaya başlamasından itibaren 8 kilometre boyunca alev yumağı’ halinde yoluna devam etti. Makinistin soğukkanlı bir biçimde yanan vagonları diğerlerinden ayırmasıysa, facianın büyümesini engelledi. 
     
Yüzlerce kişiyi makinist kurtardı      Önceki gece TSİ 02.00 sıralarında başlayan yangın, trendeki toplam 16 vagonun 7’sini kızgın kor halinde dev metal kütlelerine çevirdi. 
     Kurtarma görevlilerinin ifadesine göre yanan bir hapishane’ye dönüşen trenin pencerelerindeki demir parmaklıklar ve açılmayan kapılar nedeniyle yolcular kurtulamadı. Zor da olsa kendisini trenden atmayı başaran yolcuların çoğuysa, düşmenin etkisiyle hayatını kaybetti. Arkada çıktığı için yangını fark etmekte geciken makinistin daha sonra alevler içindeki 7 vagonu diğerlerinden ayırması, başka can kayıplarının önüne geçti. 
     
Camlara sıkıştılar      Yolcuların çoğu oturdukları yerde kavrulurken, pencerelerden kurtulmak isterken sıkıştıkları yerde diri diri yanan kurbanların görüntüsü yürek sızlattı. 
     Mısır Başbakanı Atıf Ubeyd de, yangının, yolcuların yanındaki tüp gaz ve küçük ocakların patlaması sonucu çıktığını söyledi. Ubeyd’in sözleri, demiryollarındaki laçkalığın ve umursamazlığın itirafıydı. Ubeyd "Seyahatin 12 saat sürmesi nedeniyle yolcular yemek yapmak için yanlarında ocak taşıyordu" derken, bu ocakların trene alınmasına göz yumulduğunu da itiraf etmiş oldu. 
     
Mısır’da tren cesaret istiyor      Ülkede son 10 yılda meydana gelen en büyük tren kazaları şöyle 

</TEXT>
</DOC>
