<DOC>
<DOCNO> 64784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/soneko06.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen yıl tekstil sektöründe krize rağmen ihracat az da olsa arrtı 
</HEADLINE>
<TEXT>

     Tekstil ve konfeksiyon sektöründeki ihracatın, geçen yılki kriz ortamında, az olsa artış gösterdi. 
     Türk-Yunan Ticaret Odası'nın araştırmasına göre, üretim hacmi 20 milyar dolara ulaşan sektördeki firmaların, ekonomik krize rağmen, önceki yıla oranla yüzde 1.1'lik artışla geçen yıl, yaklaşık 10 milyar dolarlık ihracat yaptı. 
     Türk tekstil ve konfeksiyon sektörünün, üretim hacminin yanı sıra Gayri Safi Milli Hasıla GSMH , sınai üretim ve istihdamdaki payının da önemli rakamlara ulaştığı ifade edilen araştırmada, şu tespitler yapıldı 
     ''Sektör yaygın bir yapılanmaya sahip. Faaliyet gösteren 44 bin civarındaki şirketten yüzde 25'lik bölümü ihracat yapıyor. Sektörün, GSMH'de yüzde 4.2, sınai üretimde yüzde 16.3, istihdam sağlamada ise yüzde 10.3'lük payı bulunuyor. Bu ölçekte değerlendirme yapıldığında, Türk tekstilinde üretimi teşvik edici uygulamalara öncelik verilmesi gerekir.'' Türkiye'deki en büyük 500 şirket arasında, tekstil ve konfeksiyon sektöründe üretim yapan şirketlerin sıklıkla bulunmasının da dikkat çekici olduğuna değinilen araştırmada, şöyle denildi 
     ''Önceki yıl toplam ihracat içerisinde yüzde 9.5'lik paya sahip olan tekstil sektörü, ekonomik krizden ağırlıklı olarak etkilenmiş olmasaydı, ihracattaki artış daha da yukarılarda olurdu. Sektör, yüklendiği ağır borç yükü ile 1999 ve 2000 yıllarındaki yüksek faizler nedeniyle büyük kayıplara uğradı. Bu negatif etkiler, 2001 yılı içinde meydana gelen ikinci büyük kriz ile artarak sürdü. Böylece, hem yerel talep daraldı, hem de ihracat istenilen düzeye çıkamadı. Sonuçta da, işletmelerin işçi çıkarması veya kapanması yaşandı.'' Ek vergi indirimleri düşünülmesine rağmen, varolan yatırım planlarının yakın gelecekte uygulamaya geçirilmesinin beklenmediğine de yer verilen araştırmada, Euro paritesinde meydana gelen gelişmelerin, üretim maliyetini dolar üzerinden hesaplayan Türk ihracat sektörünü olumsuz etkilediği vurgulandı. 
     
     Teşvikler 
     Araştırma verileri, tekstil ve konfeksiyon sektörünün, yeterince geniş bir perspektif sunmamasına rağmen, en fazla teşvik alan sektör olduğunu ortaya koyuyor. 
     Türk tekstil sektörünün cazibesini koruduğu vurgulanan araştırmada, teşvikler konusunda şu bilgilere yer verildi 
     ''Türk tekstil sektörü, yerel ve genel krizlere rağmen, tüm dünyada olduğu gibi cazibesini korumuştur. Büyük yatırımlar yaşanan sektör, aynı oranda geniş bir perspektif sunmamaktadır. Buna rağmen, halen en yüksek teşvikler tekstil sektörüne verilmektedir. Sağlanan teşvikler 1998'de azalmaya başladı ve bu trend ekonomik kriz yüzünden 1999'da da devam etti. 1999'da, toplam teşvikler içinde tekstil 
     sektörünün payına düşen yüzde 4.5'tir. Bu oran kademeli olarak artıp, 2000'de yüzde 7.2'ye ulaştı.'' 
     
     Yunanistan ve Avrupa ile işbirliği 
     Araştırmada, Türk ve Yunan tekstil sektörlerinin, karşılıklı pazar açılımı sağlamalarının önemli bir gelişme olacağı da ifade edildi. 
     Anadolu'daki düşük maliyetin avantaj olduğunun da altı çizilerek, şöyle şöyle devam edildi 
     ''Önemli altyapıya sahip çok sayıda Türk tekstil firması, krizin etkilerini azaltabilmek için yabancı şirketlerle işbirliğine olumlu gözle bakıyor. Yunanistan ve diğe Avrupa ülkelerindeki tekstil firmalarının işbirliği için, orta ölçekli Türk şirketleri en uygun adaylardır. Ayrıca, her ülke piyasası için düşük maliyetli ürünlerin satışı, mevcut olan başka bir olanaktır. Türkiye'ye, tekstil sektöründe gerçekleştirecek ihracatta, yüksek gelir seviyesindeki İstanbul, Ankara, İzmir ve Adana piyasalarına yönelebilir.'' Türk tekstil sektörünün, gelecek 10 yıl boyunca Avrupa piyasasının en düşük üretim maliyetine sahip olmaya devam edeceğinin hesaplandığı da anlatılan araştırmada, yatırım ve şirket alımlarının hem fason üretim, hem de iplik için halen çekici göründüğü kaydedildi. 
     






</TEXT>
</DOC>
