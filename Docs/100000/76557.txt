<DOC>
<DOCNO> 76557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yasam/yas03.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlumu FRP öldürdü ’ 
</HEADLINE>
<TEXT>

Bir hafta boyu sadece bilgisayarda FRP oynayıp intihar eden Amerikalı gencin annesi, oyunu üreten firmaya dava açıyor 
     DIŞ HABERLER SERVİSİ 

     Son yılların en popüler Fantasy Role Playing FRP oyunlarından EverQuest’in ABD’nin Wisconsin kentinde bir intihara neden olduğu öne sürülüyor. 
     Aralıksız bir hafta EverQuest oynayıp gecen yıl Şükran Günü arifesinde başına dayadığı tabancanın tetiğini çekerek intihar eden 21 yaşındaki Shawn’ın annesi Elizabeth Woolley, şimdi oyunun yaratıcısı Sony Online Entertaintment’a dava açmaya hazırlanıyor. 
     Oğlunun ölümüne, bağımlısı olduğu FRP’nin neden olduğunu öne süren Woolley, ortada oğlunu intihara sürükleyebilecek başka hiçbir neden olmadığını görüşünde. Elizabeth Woolley’in anlatımına göre, intihar etmesinden bir hafta önce çalıştığı işyerinden istifa eden genç Shawn, kendisini eve kapatarak bir hafta boyunca aralıksız FRP oynadı. Ve bu yedi günün sonunda bilgisayarının karşısında nereden bulduğu anlaşılamayan bir tabancayla intihar etti. 
     



 YAŞAM 
















</TEXT>
</DOC>
