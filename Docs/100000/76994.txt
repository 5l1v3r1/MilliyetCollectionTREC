<DOC>
<DOCNO> 76994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sonspo09.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Ligi'nde ilginç şike kuşkusu... 
</HEADLINE>
<TEXT>

     Torino takımının savunma oyuncusu Galante'nin, FC Bologna maçında takım arkadaşı Delli Carri'ye ''Onlara gol attır'' demesi ve hemen ardından FC Bologna'nın beraberlik golünü atması polemiklere yol açtı. 
     İtalya Birinci Futbol Ligi'nin 30. haftasında dün akşam yapılan Torino-FC Bologna maçında meydana gelen konuşma, maçı canlı yayınlayan Tele Televizyonu'nun kameralarına yakalandı. Takımı 1-0 önde olduğu sırada Torinolu savunma oyuncusu Galante, kendisi gibi aynı mevkide oynayan takım arkadaşı Delli Carri'nin yanından yürürken birşeyler söyledi. Televizyonda ''kuşkulu gezevelik'' denilerek tekrar tekrar verilen görüntüde, Galante'nin sözlerinden tek anlaşılan ''onlara gol attır'' olurken, İtalya'da tüm spor kamuoyu bu sözlerin ne anlamı geldiğini tartışmaya başladı. 
     İtalya Futbol Federasyonu Disiplin Kurulu ise televizyondaki görüntüler sonrasında soruşturma başlattıklarını açıkladı. 
     Olaydan dolayı Tele kanalını suçlayan Galante, ''Kuşkulu olarak gösterilen şeyler kabul edilemez'' diye konuştu. FC Bologna'dan 51. 
     dakikada Cruz'un attığı gol de nizami olarak göründü. 
     Ligde FC Bologna, 49 puanla 4. sırada Avrupa Şampiyonlar Ligi'ne kalmak için mücadele ederken, Torino 40 puanla 8. sırada UEFA Kupası'na katılma şansı bulunuyor. 
     






</TEXT>
</DOC>
