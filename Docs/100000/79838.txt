<DOC>
<DOCNO> 79838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sontur07.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trenin önüne atlayan kadın çocuğunu son anda kurtardı 
</HEADLINE>
<TEXT>

     Manisa'da, psikolojik rahatsızlığı bulunduğu öğrenilen bir kadın, trenin önüne atlayarak intihar ederken, 2 yaşındaki çocuğunu son anda kucağından atarak ölmesini engelledi. 
     Alınan bilgiye göre, Otogar karşısındaki Kuşlubahçe Mevkii'nde, kucağında 2 yaşındaki çocuğuyla dolaşan Hikmet Yiğit 32 , trenin geldiğini görerek rayların üzerine çıktı. Yaklaşan trene rağmen raylardan inmeyen kadın, trenin kendisine çarpmasından önce, kucağındaki Eylül Yiğit'i 2 arsaya attı. Kadın, çevrede bulunanların şaşkın bakışları arasında trenin altında can verdi. 
     Vatandaşlar, durumu polise bildirirken, 2 yaşındaki Eylül'ü de Manisa Devlet Hastanesi'ne kaldırdılar. Hastanede yapılan muayenede, çocuğun sağlık durumunun iyi olduğu belirlendi. 
     İzmir'den Ankara'ya giden 31127 sefer sayılı Mavi Tren'in makinisti Bedrettin Erdin'in ifadesi alınırken, tren daha sonra yoluna devam etti. 
     Polis, Hikmet Yiğit'in Tarım İl Müdürlüğü'nde şef olarak görev yaptığını, Celal Bayar Üniversitesi Hastanesi'nde 20 gündür psikiyatri tedavisi gördüğünü belirledi. 
     Olayı duyan Yiğit'in eşinin ise şok geçirdiği bildirildi. 
     Olayla ilgili soruşturma sürüyor. 
     





</TEXT>
</DOC>
