<DOC>
<DOCNO> 76970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun11.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da garip gece... Gökte gizemli ışıklar göründü 
</HEADLINE>
<TEXT>

     Almanya'nın Bavyera eyaletinde yüzlerce kişi, dün gece boyunca gökte esrarengiz ışık olayları gördüğünü bildirdi. 
     Bavyera polisinin açıklamasına göre, eyaletin güney bölgesinde yüzlerce kişi yerel yetkilileri telefonla arayarak, gece boyunca gizemli ışıklar ve parlamalar gördüğünü haber verdi. 
     Sözcü, ''Bazı insanlar, şimşek gibi çakan ışıklardan sonra patlama sesi duyduklarını, evlerinde camların zangırdadığını bile söylediler'' dedi. 
     Sözcü, gizemli ışık olaylarının nedenini bilmediklerini belirtirken, bilim adamları, görülen ışık ve parlamalara atmosfere giren bir göktaşının yol açmış olabileceğini söylediler. 
     Alman ordusu radarlarının, dün gece herhangi bir şey saptamadığı da kaydedildi. 
     






</TEXT>
</DOC>
