<DOC>
<DOCNO> 86038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yasam/yas01.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin’in estetik’ silahı 
</HEADLINE>
<TEXT>

Irak liderinin elinde, dünyadaki tüm kadın ve erkekleri kırışıklıklarından kurtaracak kadar Botox’ olduğu anlaşıldı... 
     Kimyasal, nükleer derken, ABD’nin en tehlikeli lider’ ilan ettiği Irak Devlet Başkanı Saddam Hüseyin’in elinde bir de estetik silah’ olduğu ortaya çıktı. 
     Konuyla ilgili uzmanlar, Irak liderinin elinde, biyolojik silah olarak’ kullanılmak üzere çok ciddi miktarda Botox’ maddesi bulunduğunu açıkladı. Uzmanlara göre 1995’teki Çöl Fırtınası’ operasyonu sırasında Irak’ın elinde, Botulinum’ bakterisinin toksininden elde edilen bu maddeden yaklaşık 19 bin litre bulunuyordu. Ve bu miktar, estetik amaçla’ kullanılması durumunda, dünya nüfusunun tümünü, yani yaklaşık 6 milyar kadın ve erkeği kırışıklıklarından’ kurtarmaya yetiyor. 
     
Kasları geçici olarak felç’ ediyor      Çünkü Botox’ adlı madde, son zamanların en önemli estetik’ keşfi sayılıyor. 
     Şaşılık ve spastisitenin rahatlatılmasındaki etkin kullanımından sonra estetik amaçlar ile, özellikle yüzde alın ve göz çevresinde görülen derin kırışıklıkların oluşumunun engellenmesi ve giderilmesinde kullanılan Botox, kırışıklığa neden olan kaslarda geçici zayıflık yaratarak etkili oluyor. Hedef kaslara uzman doktorlarca çok az miktarlarda enjekte edilen Botox, 3 - 6 ay etkili oluyor. Daha sonra uygulama tekrarlanmak zorunda. 
     Bu arada Botox’la geçici yüz gerdirme tedavisi, İngiltere’de artık bir parfümeri ve eczane zincirinde de uygulanıyor. Tam 200 sterlin yaklaşık 400 milyon TL karşılığında isteyen herkes, Boots adlı parfümeri ve eczane zincirinde randevu bile almadan, aslında özel kliniklerde uzman hekimler tarafından uygulanan müdahaleyi yaptırabiliyor. 
     İngiltere Plastik Cerrahlar Birliği ise Botox’un parfümerilere kadar inmesine tepki gösteriyor. 
     



 YAŞAM 


















</TEXT>
</DOC>
