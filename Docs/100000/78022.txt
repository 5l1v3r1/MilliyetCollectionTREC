<DOC>
<DOCNO> 78022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/soneko25.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil kredisinde sıfır faize dönüş... 
</HEADLINE>
<TEXT>

     Volkswagen, otomobil kredisi koşullarını 2000 yılındaki cazip koşullara geri taşıyor. 
     Volkswagen'in Türkiye distribütörü Doğuş Otomotiv'in Volkswagen Doğuş Finans ile ortaklaşa düzenlediği kampanya çerçevesinde, Yeni Polo, Golf, Bora ve Passat yüzde 0'dan başlayan faizlerle 24 aya kadar vadelerle satılacak. 
     Doğuş Otomotiv'den yapılan açıklamaya göre, stoklarla sınırlı kampanyada faizler 6 ay için yüzde 0, 12 ay için yüzde 2.3, 18 ay için yüzde 2.7 ve 24 ay için yüzde 3.3 oranlarına çekildi. 
     Golf, Bora ve Passat modellerinde anahtar teslim fiyatlarının yüzde 60'ına varan oranlarda kredi kullanılabilecek. 
     Bu koşullara göre tüketici, Volkswagen Bora Primeline modelinin toplamda 24 milyar 460 milyon lira olan anahtar teslim fiyatının yüzde 60'ı olan 15 milyar 876 milyon lira kredi alabilecek. 
     





</TEXT>
</DOC>
