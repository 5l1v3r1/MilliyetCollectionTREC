<DOC>
<DOCNO> 84009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/ekonomi/eko06.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol 8 ayın zirvesinde 
</HEADLINE>
<TEXT>

Merkez Bankası’nın enflasyonla mücadeledeki korkulu rüyası’ ham petrol fiyatları beş günde 2.2 dolar artarak 29 dolar seviyesine tırmandı 
     EKONOMİ SERVİSİ 

     Merkez Bankası’nın enflasyonla mücadelede önemli risk’ler arasında ilk sırada saydığı petrol fiyatları sekiz ayın en yüksek seviyesini gördü. Varil başına 29 dolar seviyesinde işlem gören ham petrol fiyatının artışında özellikle ABD’deki petrol arzındaki düşme eğilimi etkili oldu. Yılın sonuna doğru petrol arzının düşmesi bekleniyor. 
     ABD’deki gelişmelerden duyulan tedirginlik petrol fiyatlarına risk primi olarak yansıtılmaya başlandı. Önceki gün New York’ta da 39 sentlik artışın üzerine dün Asya’da petrol fiyatları 28 sent yükselerek 28.66 dolardan işlem gördü. 
     Böylelikle 2001 Eylül’ünden bu yana fiyatlar en üst seviyesini görmüş oldu. Uluslararası Enerji Örgütü’nün IEA değerlendirmesinde de, OPEC tarafından yapılan güncel üretim miktarının 1999’daki Asya krizinin ardından olduğu gibi yüksek bir taleple karşılaşılması durumunda önümüzdeki eylüle doğru petrol hisselerinde tehlikeli düşüşün yaşanmasına neden olabileceği belirtildi. Bu arada OPEC üyesi ülkeler petrol ihracatını artırmak üzere toplanacak. 
     



 EKONOMİ 


















</TEXT>
</DOC>
