<DOC>
<DOCNO> 70528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/civaoglu.html </URL>
<DATE> 2002/03/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bir daha terket 
</HEADLINE>
<TEXT>

     "İnsanlardaki önyargıyı parçalamak, benim atomu parçalamamdan çok daha zor." 
     Einstein 
     Uzaklarda bir köyde dul bir kadın bebeği ile yaşamaktadır. 
     Dağda bulduğu bir gelinciği evinde beslemeye başlar. 
     Yanlızlığı giderecek bir arkadaştır gelincik. 
     Evcil bir hayvan olmasa da uysaldır. 
     Bebeğe de alışmıştır. 
     Bir gün anne eve döndüğünde bakar ki gelinciğin ağzı kan içindedir. 
     Anne çıldırırcasına gelinciğe saldırır ve öldürür. 
     O sırada yandaki odadan bebeğin sesi duyulur. 
     Anne odaya yönelir... Orada beşiğin içindeki bebeğin yanında duran parçalanmış bir yılanı görür. 
     Einstein haklı değil mi 
     
Para alır... Ve alamaz      PARA... 
     Ev satın alabilir. 
     Fakat yuvayı değil. 
     ..... 
     Yatağı satın alabilir. 
     Fakat uykuyu değil. 
     ..... 
     Saati satın alabilir. 
     Fakat zamanı değil. 
     ..... 
     Kitap satın alabilir. 
     Fakat bilgeliği değil. 
     ..... 
     Ünvan, mevki, etiket satın alabilir. 
     Fakat saygınlık değil. 
     ..... 
     İlaç satın alabilir. 
     Fakat sağlık değil. 
     ..... 
     Kan satın alabilir. 
     Fakat yaşam değil. 
     ..... 
     Seks satın alabilir. 
     Fakat aşk değil. 
     ..... 
     Çin söylemleri 
     
     Belki çağımızın "köşe dönme" felsefesine uymuyor ama... yaşamın "derin gerçekleri" bunlar. 
     
Eğlenceli politika dersleri      İKİ İNEĞİ OLANLARIN SERÜVENLERİ... 
     KOMÜNİST REJİMLERDE Berlin duvarı yıkılmadan öncesi İki ineğin var. Devlet ikisine de el koyar. Sana bedava süt verir. 
     ..... 
     FAŞİST iki ineğin var. Devlet ikisine de el koyar, sana süt satar. Sen de yeraltı örgütlerine girip rejime karşı sabotajlara girişirsin. 
     ..... 
     AMERİKAN TÜRÜ KAPİTALİZM İki ineğin var. Birini satarsın, diğeri ile boğa alırsın. Bir inek sürüsünün sahibi olursun. 
     ..... 
     FRANSA'DA İki ineğin var. Üçünsünü de almak için grev yaparsın. 
     ..... 
     JAPONYA'DA İki ineğin var. Genlerini yeniden düzenleyerek, boyunu diğer ineklerin 10'da birine indirirsin. Sütünü ise 20 katına çıkarırsın. 
     Sonrada "Cowkimon" adıyla dünyaya pazarlarsın. 
     ..... 
     ALMANYA'DA İki ineğin var. Yüzyıl yaşayacak ve ayda sadece bir kez yiyecek şekilde yeniden düzenlersin. 
     ..... 
     İNGİLTERE'DE İki "deli" ineğin var. Ölürler. Elmalı pasta lütfen... 
     ..... 
     RUSYA'DA İki ineğin var. Sayarsın 5 tane olduklarını öğrenirsin. Bir daha sayarsın 42 inek olduklarını anlarsın. Bir daha sayarsın. Bakarsın 12'ye inmişler. Artık saymayı bırakırsın. Bir votka daha içersin. 
     ..... 
     ÇİN'DE İki ineğin var. Onları sağmak için 300 çinli çalıştırıyorsun. Böylece tam istihdam ve yüksek verimlilik iddiasında bulunuyorsun, bunları yazan gazeteciyi de tutuklatırsın. 
     
Yeni mecra      Yukarıdaki satırları bir internet gezintisinden yansıtıyorum. 
     Kitap satışları yeterince yüksek değil ama... İnternet okuyuculuğunda tiraj yükseliyor. 
     Ve bir ayrılan sevgililer dizeleri "Sevişi gibiydi gidişin bile. Beni bir daha daha terkedebilir misin " 
     Bir başka kültür kanalı oluşmakta. 
     Günde en az bir saat bilgisayar ekranı karşısında geçirildiğinde toplumun nabzı tutuluyor. 
     Bu da "pazar nabzı." 
     
     







Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
