<DOC>
<DOCNO> 61941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/soneko03.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak da ''Euro'' kullanıyor 
</HEADLINE>
<TEXT>

     Irak Başbakan Yardımcısı ve Maliye Bakanı Hikmet Elazzavi, Irak'ın ''gıda karşılığı petrol'' programı çerçevesinde imzaladığı ve ithal ettiği malların Avrupa parası olan ''euro'' ile yapıldığını açıkladı. 
     Irak haber ajansı INA'ya bir demeç veren Hikmet Elazzavi, Irak'ın euro ile alışveriş etmesinin olumlu bir verim olduğuna işaret ederken, ''bu alışverişin Irak için, özellikle Avrupa ve Japonya ile mali yükümlülüğünü ödemekte, bir esneklik yarattığını'' vurguladı. 
     Irak'ın mark ve diğer parayla mali yükümlülüğünü ödemek için, zorunlu olarak dolar aldığını bildiren Iraklı yetkili, ''şimdi Irak'ın bu durumdan kurtulduğunu'' açıkladı. 
     Irak Başbakan Yardımcısı, euronun büyük bir ekonomik gerçeği temsil ettiğini söylerken, ''euronun bu yıl içinde başarı ve istikrar kazanacağını'' belirtti. 
     Bilindiği gibi, Irak, 2000 yılının Eylül ayında dış ticareti konusunda Amerikan Doları yerine Avrupa eurosu ile alışveriş etmeyi kararlaştırırken, 4 Ekim 2000 yılında Birleşmiş Milletler'e BM 
     gönderdiği bir mektupta ''Irak'ın 1 Kasım 2000 yılından itibaren gıda karşılığı petrol programı çerçevesinde euro ile alışveriş etmeye başlayacağını'' açıklamıştı. 
     






</TEXT>
</DOC>
