<DOC>
<DOCNO> 88004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo05.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"70 milyonu öldürdü" 
</HEADLINE>
<TEXT>

Federasyon Başkanı Haluk Ulusoy, Brezilya maçının hakemi Kim’e öfke kustu, "Biz Kore için binlerce şehit verdik ama bir Koreli tüm Türkiye’yi öldürdü" diye konuştu 
     MEHMET DEMİRCAN 

     Taraf tuttu’ 
     FUTBOL Federasyonu Başkanı Ulusoy, Güney Koreli hakemin Brezilya maçında taraf tuttuğunu, A Milli Takım’ın eşit şartlarda oynamadığını söyledi. Ulusoy, Kim’in verdiği penaltı kararına Brezilya Futbol Federasyonu Başkanı’nın bile güldüğünü ifade ederek, "Biz 50 sene önce Kore için binlerce şehit verdik, ama bir Koreli 70 milyonu öldürdü. Sanırım tatilini Brezilya’da yapar" dedi. 
     
     Haritada yok’ 
     TÜRKİYE’NİN Kosta Rika ile yapacağı maçın hakeminin ülkesi olan Benin’i haritada bulamadığını belirten Haluk Ulusoy, "Bu ülkede ligin bile olmadığını öğrendik. Ne garip bir şey" yorumunu yaptı. Ulusoy, Türk hakemlerinin Avrupa’da her türlü maçı başarıyla yönettiğini sözlerine ekledi, "Bu hakemleri gördükten sonra bizim hakemlere laf söyleyen çarpılır" diye konuştu. 
     
     Zor dönemi aşarız’ 
     EN kısa sürede toparlanıp kalan iki maçı kazanacaklarını söyleyen Haluk Ulusoy, "Artık işimizi hakemlere bırakmayacağız. Çünkü Japonya’ya gitmeyi kafamıza koyduk. Türkiye zor dönemleri her zaman aşmıştır. Yine böyle olacak" dedi. Haluk Ulusoy, Hakan Ünsal’ın hareketini onaylamadığını belirterek, "Sinirlerine hakim olması gerekirdi" ifadesini kullandı. 
     



 SPOR 











































</TEXT>
</DOC>
