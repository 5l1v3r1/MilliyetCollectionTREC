<DOC>
<DOCNO> 87150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun01.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, FBI'ı tartışıyor... Bush "Zamana uyum sağlayamadılar.." 
</HEADLINE>
<TEXT>

     ABD Başkanı George Bush, Federal Soruşturma Bürosu'nun FBI ABD'ye yönelik olası saldırıları engellemek için yeniden yapılanma kararıyla ilgili olarak, FBI'ın zamana uyum sağlayamadığını söyledi. 
     Bush, Beyaz Saray'da basın mensuplarına yaptığı açıklamada, ''FBI'ın değişmesi gerekiyor. Bu çok iyi, ABD'yi seven insanlardan oluşmuş bir örgüt, ancak zamana uyum sağlayamıyor'' dedi. 
     Bush, ''ABD'yi korumak amacıyla yeni bir saldırıyı önceden haber alarak engellemek için elimizden geleni yapacağımızdan emin olmalıyız'' dedi. 
     ABD Başkanı FBI'daki yeniden yapılanmanın Amerikalıların kişisel özgürlüğünü tehlikeye atmayacağını da belirtti. 
     ABD'de 11 Eylül terör darbesini önleyemediği için eleştirilen FBI, dün kadrosundaki yüzlerce kişiyi ''geleneksel suçla savaş dairelerinden terörle mücadele birimlerine atama'' kararını açıklamıştı. 
     





</TEXT>
</DOC>
