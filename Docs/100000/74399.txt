<DOC>
<DOCNO> 74399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/dunya/dun01.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler ISAF’tan kurtulamıyor 
</HEADLINE>
<TEXT>

     NEVSAL ELEVLİ Londra 

     İngiltere Dışişleri Bakanı Jack Straw, Afganistan’da Kabil ve çevresinde görev yapan Uluslararası Güvenlik Destek Gücü’nün ISAF komutanlığının, önceden planlandığı gibi nisan ayında Türkiye’ye devredilemeyeceğini, komutanlığın belirsiz bir süre daha İngiltere’de kalacağını söyledi. 
     BBC’ye konuşan Straw, İngiliz kuvvetlerinin Afganistan’da "çok uzun süre" kalmayacaklarını, ancak Türkiye’nin de komutanlık görevini devralacağından "kesinlikle emin olmadığını" belirtti. 
     "Türk hükümetiyle birçok görüşmelerde bulundum. Onlar, koşullar yerine getirilirse bunu yapmaya istekli" diyen İngiltere Dışişleri Bakanı, Türkiye’nin Afganistan gücünün masraflarının karşılanması konusundaki ekonomik sorunlar nedeniyle kaygılı olduğunu da belirtti. 
     



 DÜNYA 











</TEXT>
</DOC>
