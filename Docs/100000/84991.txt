<DOC>
<DOCNO> 84991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/spo05.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay gemileri yaktı 
</HEADLINE>
<TEXT>

İngiltere’nin Aston Villa takımının formasını giyen milli futbolcumuz, kulübünün sakatlığının tedavi masraflarını üstlenmediğini belirterek, ayrılacağını açıkladı 
     ASTON Villa’da forma giyen milli oyuncumuz Alpay Özalan, İngiliz kulübüne rest çekti. İngiliz basınında, 25 bin pound tutan tedavi masraflarının kulübü tarafından karşılanmaması nedeniyle ayrılacağı yolunda çıkan haberleri doğrulayan tecrübeli futbolcu, artık Aston Villa’ya dönmek istemediğini, yollarını ayıracağını açıkladı. 
     ALPAY, "İngiltere’de daha büyük kulüpte oynamayı düşünüyorum. Tedavi masraflarımı bile federasyon ödedi" dedi. Kampa haber vermeden katıldığı iddia edilen Alpay’a, teknik direktör Graham Taylor’un raporu doğrultusunda ceza verileceği öğrenildi. Menajer Can Çobanoğlu ise, "Tüm yazışmaları yaptık, ceza veremezler" ifadesini kullandı. 
     



 SPOR 

























</TEXT>
</DOC>
