<DOC>
<DOCNO> 88675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yazar/zbirand.html </URL>
<DATE> 2002/06/08/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ecevit oyununu aylarca oynayamayız... 
</HEADLINE>
<TEXT>

     Bu satırlar yazılırken zirve henüz sonuçlanmamıştı. Bundan dolayı alınan kararları yorumlayamıyorum. Ancak, Başbakanın katılamaması, doruğun gündemini de değiştirdi. Şimdiye kadar, Ecevit’in üzülmesini istemeyenler "Başbakanımız düzelecek ve görev başına dönecek" diyorlar, herkes de inanıyormuş gibi yapıyordu. Son gelişme bu oyunu bitirdi. 
     Başbakanın iyileşemeyeceği artık ortada. Belki koalisyon dengelerinin bozulmaması için biraz daha 
     sürdürülebilir, ancak artık yeni bir başbakan ve erken seçim daha da 
     öncelikli şekilde gündeme oturacaktır. 
     Kendimizi ne kadar aldatırsak aldatalım, bu oyunu aylar boyunca oynayamayız. Koalisyon ortakları aralarında anlaşıp "Başbakanımıza bağlıyız" diyerek devam ettrebilirler, ancak uzun süremez. 
     Türkiye’nin, önündeki 5-6 ay içinde çok önemli kararlar alması gerekiyor. Yataktan kalkamayan bir başbakanla bu kararların saptanması imkansızdır. 
     Ecevit artık hem kendine, hem de etrafına eziyet etmemeli ve Türkiye’nin önünü açacak adımlar atmalıdır. 
     
Özürlülere yardım      Ülkemizde zihinsel deformasyona uğramış pek çok çocuk var. Ancak bunların pek azı içinde bulundukları duruma uygun şekilde eğitiliyorlar. 
     Sarıyer İlköğretim Okulu, bünyesinde değişik zihinsel düzeyde, otistik, down sendromlu, konuşma-dil problemleri olan, zihinsel deformasyona uğramış çocukların eğitim gördükleri 2 özel eğitim sınıfında 25 çocuğa eğitim veriyor. Ayrıca Sarıyer genelinde ilköğretim çağını aşmış 16 yaş üzeri çok özürlü var. Bu kişilerin eğitim alabilecekleri bir imkanları yok. 
     Bu bağlamda, Çayırbaşı’nda "Özürlüler Okulu" kurma çalışmaları ile uğraşan SARAM-DER Sarıyer Rehberlik ve Araştırma Merkezini Koruma ve Özel Eğitime Muhtaç Çocuklara Yardım Derneği bu çabayı desteklemek için 13-14-15 Haziran tarihlerinde Sarıyer Halk Eğitim Merkezi’nde kermes düzenliyor. Yarınımız olan çocuklarımıza yardımcı olabileceğimiz bu fırsatı kaçırmak istemeyeceğinizi düşündüm. 0212 271 31 84 numaralı telefonu arayın Mihriban Karaer , gidin ve bağışta bulunun. 
     
Asker balans ayarı’ yaptı...      Genelkurmay Başkanlığı’nın son açıklaması, çok kimsenin kafasını karıştırdı. 
     Gazeteciler, isim vermeden bir "yetkili komutana" dayanarak, Genelkurmay’ın idam ve ana dilde öğrenim önündeki engellerin kaldırılması konularında esnek bir tutum benimsediği haberini vermişlerdi. Hemen ardından TÜSİAD heyeti Genelkurmay’ı ziyaret etti ve aynı yönde mesajlar aldı. Bütün bunlardan sonra da MGK toplantısı gerçekleşti. Oradan çıkan sonuç da aynıydı. 
     Biz dahil herkes ayağa kalktı. 
     Siyasilerin yapamadığını yine asker yapmıştı. 
     Toplumun nabzını iyi tutmuşlar, Türkiye’nin önünü açmışlar, beklentileri de değerlendirmişlerdi. 
     Aradan 1 hafta geçtikten sonra, Genelkurmay Başkanlığı bir yazılı açıklama yaptı ve basında çıkan haberleri, TÜSİAD’ın değerlendirmelerini yalanladı. 
     Çok kimse, biz dahil şaşırdık. Kafalar karıştı. 
     Hep tekrarlıyorum, toplum olayları dışarıdan izler. Vatandaş ve medya, işin içinde gerçeketn ne olduğunu bilmek durumunda değildir. Toplum söylenenlere bakarak algılama yapar ve yorumlar. İlk akla gelen, basının ve sivil toplum örgütlerinin askerin söylediklerini çarpıtarak veya kendilerine göre yontarak yansıttığı idi. Oysa, hem gazeteciler, hem de TÜSİAD kimle konuştuklarını açıklayarak, TSK’dan gelen mesajları tekrarladılar. 
     Genelkurmay ise, "Hayır, yanlış anladınız" diyor. Ortada bir kargaşa var. 
     Kime inanacağız 
     Asker yalan söylemez. Gazeteciler ve TÜSİAD neden yalan söylesin veya çarpıtsın 
     Ortada bir şeyler dönüyor ve kamuoyu anlayamıyor. Bu arada toplumda sayısız senaryolar üretiliyor. Sokaktaki insan, 2’nci Başkan Büyükanıt’ın, 1’inci Başkan Kıvrıkoğlu’nun onaylamadığı hiçbir görüşü ortaya atamayacağını, Genelkurmay’ın geleneğinde "komutan ne derse, politika odur" ilkesinin şaşmadığını bilmez ki... Dışardan bakan normal vatandaşlar, Genelkurmay’ın son açıklamasını şöyle yorumladı 

</TEXT>
</DOC>
