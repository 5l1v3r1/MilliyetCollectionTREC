<DOC>
<DOCNO> 98015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur17.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Muş'ta şiddetli yağış... İki kardeş suya kapıldı... 
</HEADLINE>
<TEXT>

     Muş'ta şiddetli yağış nedeniyle yükselen dere suyuna kapılan 2 kardeşten 1'i öldü, diğeri ise vatandaşlar tarafından kurtarıldı. 
     Merkeze bağlı Çiçekli Köyü'nün yakınlarından geçen dere, aralıksız yağan yağmurdan yükseldi. Dere kenarında oynayan Vedat Toksun ile Önder Toksun kardeşler suya kapılarak sürüklenmeye başladı. Vedat Toksun, derenin 300 metre ilerisinde çevredeki vatandaşlar tarafından kurtarılırken, Önder Toksun'un 6 cesedi, 2 kilometre uzakta bulundu. 
     
     ADİLCEVAZ'DA SEL 
     Bitlis'in Adilcevaz İlçesi'nde etkili olan yağışlar sonucu meydana gelen selde de 150 küçükbaş hayvanın telef olduğu, ekili alanların su altında kaldığı bildirildi. 
     Adilcevaz Kaymakamı Oral Karakaya, A.A muhabirine, ilçede dün akşam saatlerinde başlayan aşırı yağışın sabaha kadar devam ettiğini söyledi. Karakaya, yağışlar sonucu oluşan selde 150 küçükbaş hayvanın telef olduğunu, ekili arazilerin su altında kaldığını ve 100 evin hasar gördüğünü belirtti. Sel nedeniyle dün akşam saatlerinde trafiğe kapalı tutulan Bitlis-Van Karayolu ise ulaşıma açıldı. 
     





</TEXT>
</DOC>
