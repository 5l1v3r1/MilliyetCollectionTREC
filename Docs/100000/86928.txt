<DOC>
<DOCNO> 86928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/akyol.html </URL>
<DATE> 2002/05/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve MHP 
</HEADLINE>
<TEXT>

     MHP’DE, en önemli isimlerden biri, Genel Başkan Yardımcısı Şefkat Çetin’dir. Ülkü Ocakları Başkanlığı yapmış, tecrübeli, etkili bir isimdir. 
     Dün sordum Bahçeli’nin Çin’de saydığı şartlarla son sözü mü söylediniz 
     Şu cevabı verdi 
     - Öyle değil. Sayın Bahçeli MHP’nin zaten bilinen görüşlerini anlatmıştır. Avrupa Birliği için yeni şartlar dayatmıyoruz. Basının böyle algılaması, şartlar sıralaması yanlıştır 
     Çetin, liderlerin mutabakatıyla AİHM’nin sonuçlanmasına kadar Apo’nun idam dosyasının Başbakanlık’ta bekletildiğini hatırlattı ve şunları söyledi 
     - Haziran ayı içinde AİHM’nin karar vereceği beklentisiyle dosyanın Meclis’e gönderilmesinden bahsedilmiştir. AB üyeliğinin şartları Ulusal Program’da yazılmıştır. Biz ilave şartlar dayatmıyoruz, yeni bir şey yok. 
     Çetin, 2 Haziran’da Bahçeli’nin ülkeye dönmesini beklediklerini, o gelince konuyu netleştireceğini söyledi. 
     Belli ki MHP "müzakereye" açıktır, kestirip atmış değildir, sorumlu davranmaktadır. Doğrusu da budur zaten. 
     
     TÜRKİYE’NİN en zor sorunu budur. İrtica korkusu sosyolojik olarak boş bir paranoyadır. Dini duygular ekonomik ve sosyal gelişme ile liberalleştiği halde, etnik duygular keskinleşebiliyor 
     1925’te aşiret’ isyanları biçiminde patlayan Kürt meselesi bastırıldı. Ama 1985’te örgüt’ halinde ve daha şiddetli bir şekilde yeniden patlak verdi. 
     İktisat Vekili Celal Bayar, 1936’da Atatürk ve İnönü’ye sunduğu raporda isyan ve bastırma çatışmalarının Türklük ve Kürtlük duygularını zıtlaştırdığını, idarecilerin halkı dışlamasının ileride büyük tepkilere yol açabileceğini yazmıştı. 
     Terörün sona ermesiyle şimdi bir sükunet ortamındayız. Fakat etnik milliyetçilik politize olarak tırmanıyor. İdam tartışmaları da bu tırmanışı besliyor 
     Prof. Ümit Özdağ şuna da dikkat çekiyor 
     - Etnik Kürtçülük ve Avrupa’nın Türkiye’ye yaptığı dayatmalar Anadolu’da etnik Türk milliyetçiliği duygularını tırmandırıyor. İslamcı partilerin tabanında bile 
     PKK bu sebeplerle bölgede İslami duyguların çözülmesini istiyor. 
     
     ÖZDAĞ’IN kaygısı haklıdır. İçten içe duyguların karşılıklı keskinleşmesi, akla hayale sığmayan felaketlere yol açabilir. 
     Milletçe düşünmemiz gereken soru şudur Ne tür sosyo politik şartlar etnik duyguları keskinleştirir veya yumuşatıp kültürel zenginliğe dönüştürür 
     Türkiye’nin birliğinde en önemli faktör, artık etnik homojenlik varsayımı değildir. Kültürel çoğulculuğun kabulüyle birlikte, tarihi birlik duygusu, üniter devlet yapısı, ekonomik ve sosyal entegrasyon, yani iç içe geçmişliktir. Bu realite, karşılıklı olarak ılımlı, uzlaşmacı, çoğulcu ve "Türkiyeci" yeni bir üslup ve yaklaşım tarzı gerektiriyor. 
     Türkçü’ sosyolog Ziya Gökalp’te de bu yaklaşım vardı. Cumhuriyet Kürt meselesini incelemekle onu görevlendirmişti. Fakat Gökalp’in vefatı ve Şeyh Sait İsyanı ile, konu 1980’lerde tekrar patlayana kadar rafa kalkmıştı 
     Gökalp’e özel saygı duyan milliyetçi bir parti olarak MHP’nin Türk - Kürt duygularını zıtlaştırıcı tavırlardan sakınacağı ve titiz müzakerelerle AB yolunu açacağı inancındayım. Şefkat Çetin’in söyledikleri bu inancımı kuvvetlendirdi. 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
