<DOC>
<DOCNO> 58428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yasam/yas03.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En son döven Melahat oldu 
</HEADLINE>
<TEXT>

Bolulu Melahat Hanım, sürekli kendisini döven eşine acımadı. El ve ayaklarını bağladığı gaddar kocasını, tekme tokat hastanelik etti.. 
     ERSİN ERCAN FIRAT KESKİNKILIÇ DHA 

     Türkiye'de benzerine pek rastlanmayan olay, Bolu'nun Karaçayır Mahallesi Karaçayır Prefabrik Konutları'nda önceki gece saat 01.00 sıralarında yaşandı. 
     Ünal Monkuş 29 , alkol almayacağına dair eşine söz vermesine rağmen, önceki akşam prefabrik evine yine sarhoş geldi. Bunun üzerine Ünal Monkuş ile eşi Melahat Monkuş 23 arasında tartışma çıktı. Aşırı derecede alkollü Ünal Monkuş, kavga uzayınca eşini dövmeye başladı. 
     
Hazır sarhoş yakalamışken      Eşinin yorulup dayağı bırakmasının ardından Melahat Monkuş, kardeşi Y.T.'ye 16 telefon açarak, eve gelmesini istedi. Y.T.'nin de eve gelmesinin ardından iki kardeş, önce yarı sızmış haldeki Ünal Monkuş'u el ve ayaklarından iple bağladı, ardından da tekme tokat dövdü. 
     
İkisi de davacı oldular      Komşuların şik yeti üzerine olay yerine gelen polis, kaşı açılan Ünal Monkuş'u hastaneye kaldırdı. Ayakta tedavi edilen sarhoş koca, eşi ve kayınbiraderi Y.T. polis tarafından gözaltına alındı. 
     Polise verdiği ifadesinde kocasının kendisini sürekli dövdüğünü belirten Melahat Monkuş, Ünal Monkuş'tan şik yetçi oldu. Bunun üzerine karı koca ile Y.T. adliyeye sevk edildi ancak nöbetçi savcı tarafından serbest bırakıldı. 
     



 YAŞAM 
















</TEXT>
</DOC>
