<DOC>
<DOCNO> 75063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yazar/sazak.html </URL>
<DATE> 2002/03/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Hedef 2023 yarının kurulması 
</HEADLINE>
<TEXT>

     İstanbul'da yapılan 'Yarının Kurulması, Hedef 2023' forumunda kriz ortamında ihmal edilen "geleceğin Türkiye'si" tartışıldı ve Cumhuriyet'in 100'üncü yıldönümüne dönük beklentiler ortaya konuldu. 
     Kaçmaktan kovalamaya, günü kurtarmaya çalışmaktan geleceğe bakmaya zamanı olmayan bir toplumda, 2023 hedefine kafa yormak kimilerine "fantezi" gibi gelse de, Yavuz Canevi bu girişime öncülük edenleri buluşturan "3 Ç" formülünü şöyle açıkladı 
     "Çabamız, çıpamız, çıtamız nedir " 
     Canevi'den aktaralım 
     "Çabamız, insan merkezli enflasyondan arınmış sürdürülebilir bir ekonomik büyüme sağlanabilir mi Hukuki altyapımızın çağdaşlaşması içimizde hala bir ukde. Bunun 2023'e kadar gerçekleşmesini istiyoruz. Bu birinci Ç. 
     İkinci Ç, çıpa... Hedeflere ulaşmak için nereye çıpa atabiliriz Avrupa Birliği üyeliği hedefimiz bunu öngörüyor. Buraya gidersek anahtarımız topluma mal edilmiş, enflasyonsuz büyümeye dönük ekonomik programın uygulanması. Bu 3 yıllık sınavı aşarsak 2023 yılına çok rahat erişebiliriz. 
     Üçüncü Ç, çıta... Türkiye çıtayı yukarıya çekecekse bunda güvenebileceği üç unsur genç nüfus, girişimci kuşak ve teknolojidir." 
     İstanbul Forumu'ndaki paneller buna göre düzenlenmişti. 
     Prof. Süheyl Batum'un yönettiği Anayasa panelinde insan hakları, demokrasi ve özgürlükleri esas alan "yeni hukuk düzeni" tartışıldı. Avrupa İnsan Hakları Mahkemesi yargıcı Büyükelçi Rıza Türmen, "Avrupa ortak hukuku" sürecini anlattı. Kuliste söyleşirken, Türkiye'deki AB tartışmasını, üyelik müzakereleri yaklaştıkça artan sancıya benzetti ve "Demek ki AB sürecinde engellenemeyecek bir noktaya doğru ilerliyoruz" yorumunu yaptı. 
     Harvard Üniversitesi'nden Prof. Dani Rodrik de, Prof. Atilla Karaosmanoğlu'nun yönettiği dünkü panelde küreselleşmenin geleceğini sorgularken, "vahşi olmayan, insanın mutluluğunu esas alan uygarca küreselleşmede, Türkiye'nin yerinin Avrupa Birliği olması gerektiğini" savundu. 
     Dani Rodrik'in iktisatçı kimliğiyle Türkiye'deki güncel tartışmaya, "enflasyon mu, büyüme mi " sorusuna yanıt niteliğindeki "Reel ekonomiyi canlandıramazsanız, makro istikrar için zorunlu gözüken dış borç servisini sürdüremezsiniz" uyarısı Derviş'e gönderme gibiydi. 
     Kemal Derviş'e asıl mesajı Başbakan Ecevit, "Türkiye gibi kabına sığamayan bir toplumda kimi çevrelerin öne sürdükleri enflasyon düşmeden büyümeye geçemeyiz sözlerini içime sindiremiyorum. Büyümeden korkmamamız lazım" sözlerinin siyasi adresi Derviş'ten başkası değildi. 
     Ecevit, kriz yorgunu İstanbul'a, "nihayet kara gözüktü" diyerek umut vermeye çalışsa da, "2023 hedefleri"nin konuşulduğu bir toplantıda geleceğe ilişkin hiçbir şey söylememesi hayli yadırgandı. 
     Türkiye gibi günlük yaşayan, 2023'ü düşünmek bir yana 2003'te bile ne olacağının bilinmediği bir ülkede Başbakan "güncel" konuşmasın da ne yapsın 
     
     







Yargıyı eleştirmek 


Erciyes’ten ses 


MGK ve Kürtçe yayın 


Ecevit'in Forum İstanbul mesajı Geriye dönüş mü 


Kriz bitti Maksim ile Çakıl açıldı 


Akıl Oyunu 


Bizi internet mi mahvetti 


Piyasalardaki asabiler 


Bu zirveden ne çıkar 


Ölen ölür de ya sağ kalanlar 


Aman susun konuşmayın 


Hedef 2023 yarının kurulması 


Türkiye'de bekle - gör, Vietnam'a gir 


Askeri harcamada dünya birincisiyiz 


</TEXT>
</DOC>
