<DOC>
<DOCNO> 54931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sonspo15.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami "Malatyaspor maçında oynayabilirim" 
</HEADLINE>
<TEXT>

     Trabzonspor, Malatyaspor ile yapacağı lig maçının hazırlıklarınıı sürdürdü. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmaya sakatlıkları bulunan Erman, Augustine, Şenol, Osman ve Jarro katılmadı. 
     Kulüp doktoru Ahmet Çağlar, Augustine, Jarro, Osman ve Şenol'un Malatyaspor maçı kadrosunda yer almayacağını belirtti. 
     Çağlar, bugünkü çalışmada yer alan Hami, Metin ve Zafer ile idmana katılmayan Erman'ın ise Malatyaspor maçında oynayıp oynamama durumunun maç saati netlik kazanacağını söyledi. 
     
     Hami... 
     Trabzonspor'da, ligin 3. haftasında kolu kırılan ve forma giyme şansı bulunmayan takım kaptanı Hami, ''Malatyaspor maçında görev verilirse, yaparım'' dedi. 
     Hami, uzun süredir takımdaki yerini alamadığını da ifade ederek, ''Artık bir yerlerden başlamak gerekiyor. Takımla birlikte Malatya'ya gideceğim. Teknik heyet görev verirse, yerini getiririm'' diye konuştu. 
     Trabzonspor'da sakatlığı süren Nijeryalı oyuncu Augustine James, annesinin ölüm haberi ile sarsıldı. 
     Nijeryalı oyuncunun üzgün olduğu gözlenirken, Pazar günü ülkesine gideceği bildirildi. 
     Öte yandan Trabzonspor, Malatyaspor maçının hazırlıklarını yarın sabah basına kapalı olarak yapacağı çalışma ile tamamlayarak, özel uçakla Malatya'ya gidecek. 
     






</TEXT>
</DOC>
