<DOC>
<DOCNO> 74477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun13.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da satanist genç anne ve babasını öldürdü 
</HEADLINE>
<TEXT>

     Almanya'nın Dortmund kentinde Björn A. adlı bir genç, anne ve babasını öldürdükten sonra boğazını kesti. 
     Dortmund polisi, satanist eğilimli 16 yaşındaki gencin, kendisini odasına kapatan anne ve babasıyla tartıştığını, ardından bir ekmek bıçağıyla önce annesi Anngret'i, ardından da babası Helmut'u öldürdüğünü belirtti. 
     Kollarında satanistlerin işareti olan pentagram resimleri taşıyan gencin, olay yerinde tutuklandığını kaydeden polis, daha önce de bazı olumsuz tavırlarıyla dikkati çektiğini, odasının penceresinden yoldan geçenlere kola kutuları attığını bildirdi. 
     Gencin kız arkadaşı Jessica, ''Björn, şeytanı harika bulurdu. 
     Arkadaşlarını 66 bıçak darbesiyle öldüren satanist çifte büyük hayranlık duyuyordu'' dedi. 
     Arkadaşlarını 66 bıçak darbesiyle öldüren ve kalbine kazık çakan satanist çift, kısa bir süre önce ömür boyu hapse mahkum edilmişti. 
     






</TEXT>
</DOC>
