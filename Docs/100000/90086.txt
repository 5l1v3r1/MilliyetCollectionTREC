<DOC>
<DOCNO> 90086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun03.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lara’yı etkilediler 
</HEADLINE>
<TEXT>

Anne Falay, "Kızım C.T. ile tanıştığı sırada iyiydi. Bacağına yıldız çizdikten sonra çok değişti, bizimle bile konuşmadı" dedi... 
     NEZİH GÜROL İstanbul 

     Boğaziçi Köprüsü’nden atlayarak intihar eden Üsküdar Amerikan Lisesi öğrencisi Lara Falay’ın annesi Ferda ile babası Yasef Falay’ın soruşturmaya ışık tutması için bir dosya hazırlayıp polise verdiği ortaya çıktı. Kızlarını intihara teşvik ettiği gerekçesiyle hakkında 10 yıla kadar hapis istemiyle dava açılan C.T. ile ilgili de dosyada birçok bilgi veren Falay ailesi, Lara’nın da gün gün ölüme gidişini anlattı. İşte anne Falay’ın kaleminden olayın gelişimi 
     "Lara ile C.T., 2000 şubat tatilinin ertesinde tanıştı. O dönemde Lara’yı bazı arkadaşları ortada bırakmış, üzmüştü. C.T.’nin bizde uyandırdığı ilk intiba güçlü karaktere sahip olduğu idi ve hoşumuza gitmişti. Bir süre sonra C.T.’nin siyah kıyafetler giymesi, ailesiyle yaşadığı psikolojik sorunlar dikkatimizi çekti. Ceylan Konuk’un intiharından sonra ortaya çıkan çarpık fikirler ve davranışlar konusunda bilgilenince tehlike olduğunu fark ettik. Rehberlik öğretmeni ve müdür yardımcısıyla görüşüp C.’ye dikkat etmeleri konusunda uyardım." 
     
     Lara mutsuzdu’ 
     Anne Falay, 2001 yılı eğitim dönemindeki gelişmeleri ise şöyle yazdı 
     "Bu arada Lara mutsuz ve huzursuzdu. Lise 1’e başlamıştı. Mayısın 5’inde eşimle psikoloğa danıştık. Ergenlik bunalımı olarak yorumladı. Daha sonra Lara’nın bacağına bir yıldız işareti çizdiğini fark ettik. Tavırları artık sivrileşmişti. Konuşmayı denedik, ama olmadı. Cep ve bilgisayarını aldık." 
     
     C.T.’den mektup 
     Lara’dan habersiz C.T. ile de görüştüklerini belirten Falay, şöyle devam etti "Kendisi bu yollardan çok önceden geçtiğini, karnında şeytanın çocuğunu taşıyan çok kız gördüğünü, 2 yakın arkadaşından birinin uyuşturucudan olmak üzere öldüğünü söyledi. Lara’nın doğum gününe arkadaşlarını ve C.T’yi de davet ettim. C.T’nin ona satanist figürlü ayakkabı kutusu ve mektup yazdığını sonradan öğrendim. C.’nin mektubunda şunlar yazıyordu Bazen suçluyorum kendimi seni de bulaştırdığım için kahrolası hayatıma. Düşünüyorum da belki ben ve aptal kendin olma fikirlerim olmasaydı sen ailesiyle mutlu yaşayan bir kız olacaktın." 
     
İşte chat kayıtları      Bileklerimi keserek ölmek istiyorum 
     C.T Ya Alp yok. 
     Lara Bana resim yollayacaktın sen... 
     C.T Ha dur black bu başka. 
     Lara Ben böööle ölmek istiyorum. Banyoda bileklerini keserek intihar etmiş üzeri kanlı genç kız resmi Bir resim yollayacaktın, kız ölmüş ama hiç kan yok, suratından belli falan demiştin. 
     Lara Bu şafak, benim yaşadıklarımı yaşıyo. 
     Lara ... Muhabbetin var mı senin Daryal’la yoksa yalnızca gözlemliyor musun. Ben yardım etmeye başladım zaten. İlk gerçek öğrencim heh heh 
     C.T E he he Kolay gelsin ama senden etkilenmesine izin verme. Yapacağın en büyük hata bu olur. Yani şunu demek istiyorum tipe özgürlüğünü ver. Boyunduruğun altına sokma kendi doğru olduğunu düşündüğün şeyi değil de onu kendi doğruları üzerine yönlendir. 
     Lara Zaten öyle yapacağım. Kendi yolunu kendisi seçsin ben yalnızca bunalımdan çıkmasına yardım edeceğim. 
     
Tarih 06.11.2001      C.T.’den intihar etmiş kız fotoğrafı 
     C.T Sana bir iki resim yollayacağım. Ben taptım, İrem tırstı, Alp ürkmüş. Buna tapacaksın ama dur, bir tane daha var. 
     Lara Bu karı bana benzemiş ya da adam. Her ne ise ayinlerde ben de öyle oluyorum. Mum ışığı, kanla kaplı bir bilek sonra da o şekillere girip uçuyorum filan ha hah 
     C.T Şimdi zamanı. 
     Lara Neyin zamanı. 
     C.T Heh he he Misyon. 
     Lara Hangi misyon peki. 
     C.T Doğru kilisenin çanları çalana kadar bu sır olarak kalmak zorunda. 
     Lara Söyle bana. Kimle ilgili Ceylan mı Daryal mı 
     C.T Söylemem, gitmem lazım 
     



 GÜNCEL 




















</TEXT>
</DOC>
