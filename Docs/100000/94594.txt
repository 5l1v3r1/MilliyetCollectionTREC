<DOC>
<DOCNO> 94594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yasam/yas05.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
K bil’in kör talihi’ 
</HEADLINE>
<TEXT>

Afganistan’da büyük ödülü Toyota Corolla marka bir otomobil olan piyango çekilişi ertelenince halk cam, çerçeve bırakmadı 
     DIŞ HABERLER SERVİSİ 

     Taliban döneminde tavla oynamanın bile kumar sayıldığı Afganistan, en büyük’ kumarlardan piyangosuna yeniden kavuştu, ama ilk çekilişte isyan çıktı. Radyo ve telvizyonlarda piyango çekilişi için dünün tarihi verilerek, bilet alanlar Kabil stadına davet edildi. Ancak stada gidenler, kapıların kilitli olduğunu gördü. Zira piyango organizatörleri gerekli düzenlemeyi yapamamış, o yüzden de çekiliş ertelenmişti. Ve bu, zaten yoksulluktan kırılan halkın isyan çıkarmasına yetti de arttı. 
     Öfkeli piyangozedeler, stadın kapı ve camlarını parçaladı ve polisin müdahalesiyle zorlukla dağıtıldı. Yani yaklaşık 400 bin lira karşılığı satılan piyangonun büyük ikramiyesi Toyota Corolla marka bir otomobil, ikinci büyük ödül bir motosiklet, üçüncü büyük ödül ise sadece Japon yapımı bir televizyondu. 
     



 YAŞAM 























</TEXT>
</DOC>
