<DOC>
<DOCNO> 99233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/dunya/dun01.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitede kan banyosu 
</HEADLINE>
<TEXT>

Hamas, bu kez öğrencileri hedef aldı. Yahudi Üniversitesi’nde bir kantine düzenlenen bombalı saldırıda 7 kişi öldü, 70 kişi yaralandı 
     DIŞ HABERLER SERVİSİ 

     Ortadoğu’dan gelen patlama haberlerine dün bir yenisi daha eklendi. İsrail’in, Kudüs kentindeki Yahudi Üniversitesi’nin kafeteryasına yerleştirilen bombanın patlaması sonucu biri Amerikalı, biri de Fransız, 7 kişi öldü, 70 kişi yaralandı. Olayın sorumluluğunu üstlenen Hamas örgütü, askeri kanat liderleri Salah Şehada’nın 23 Temmuz’da İsrail tarafından öldürülmesine misilleme olarak bu saldırıyı gerçekleştirdiklerini açıkladı. 
     Filistinlilerin yaşadığı Doğu Kudüs’e yakın "Mount Scopus" kampusundaki Frank Sinatra kafeteryasında meydana gelen patlama sırasında kafeteryanın çok kalabalık olduğu belirtildi. 
     Hamas’tan yapılan açıklamada, saldırının, Şehada’nın Gazze’deki evine düzenlenen ve Şahada ile birlikte 15 kişinin öldüğü saldırıya misilleme olarak gerçekleştirildiği belirtildi. 
     



 DÜNYA 












</TEXT>
</DOC>
