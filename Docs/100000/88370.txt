<DOC>
<DOCNO> 88370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sontur11.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin Kozanoğlu'na hakimden son uyarı 
</HEADLINE>
<TEXT>

     Aralarında Yasemin Kozanoğlu, dansöz ''Zümre'' adıyla tanınan Ayşe Sarıkavak ve işadamı Ağa Cantürk'ün de bulunduğu 4 sanık hakkında ''uyuşturucu kullandıkları'' gerekçesiyle açılan davaya devam edildi. 
     Beykoz Asliye Ceza Mahkemesi'ndeki duruşmaya tutuksuz sanıklardan Tunç Kökkaya katılırken, diğer tutuksuz sanıklar Ayşe Sarıkavak, Ağa Cantürk ve Yasemin Kozanoğlu gelmedi. 
     Duruşmada, bugünkü celseye katılmaması halinde hakkında gıyabi tutuklama kararı çıkarılacağına dair ihtar verilen sanık Yasemin Kozanoğlu'nun avukatı, müvekkilinin ailesinin isteğiyle Londra'ya gittiğini, orada tedavi de göreceğini belirterek, son bir süre verilmesini talep etti. 
     Bunun üzerine hakim, Kozanoğlu'nun gelecek duruşmaya katılmadığı takdirde hakkında gıyabi tutuklama kararı çıkarılacağını bildirdi. 
     Beykoz Cumhuriyet Başsavcılığı'nca hazırlanan iddianamede, sanıklar hakkında TCK'nın 404 2. maddesi uyarınca ''uyuşturucu bulundurmak ve kullanmak'' suçundan 1 yıldan 2 yıla kadar hapis cezası isteniyor. 
     





</TEXT>
</DOC>
