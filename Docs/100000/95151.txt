<DOC>
<DOCNO> 95151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur06.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz ''Şu an çekilmeyi düşünmüyoruz'' 
</HEADLINE>
<TEXT>

     Koalisyon Hükümetinin küçük ortağı ANAP'ın Lideri Mesut Yılmaz hükümetten çekilmelerinin şu an söz konusu olmadığını söyledi. 
     Mesut Yılmaz Brüksel'e gitmek üzere bulunduğu Esenboğa Havaalanı'nda gazetecilerin ''Hükümetten çekilecek misiniz '' şeklindeki soruları üzerine '' Şu anda böyle bir şeyimiz yok. Daha önce de söyledim, şu anda Türkiye zaten bir siyasi kriz dönemi yaşıyor. Bu dönemde Türkiye'nin zarar görmemesi için elimizden gelen katkıyı göstereceğiz'' dedi. 
     Yılmaz, Dışişleri Bakanı İsmail Cem'in partisinden ve görevinden istifa etmesi durumunda oluşabilecek yeni durum hakkındaki soruya da ''olsun da görelim'' cevabını verdi. 
     Mesut Yılmaz AB reform yasalarının çıkarılması için TBMM'yi Ağustos'ta olağanüstü toplantıya çağırma niyetlerini tekrarladı. 
     





</TEXT>
</DOC>
