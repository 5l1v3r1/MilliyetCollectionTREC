<DOC>
<DOCNO> 79239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/okur.html </URL>
<DATE> 2002/04/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borsada başkanlık’ yarışı 
</HEADLINE>
<TEXT>

     Müşterisiz pazar olur mu Olmaz... Ama bizim pazara bakın, fazla söze hacet var mı 
     Çünkü bizim pazarın, yani borsanın müşterisi yok. 
     Yatırımcı kaybetmiş, zarara uğramış, kurumsal yatırımcısına bir türlü kavuşamamış, oyun salonu haline gelmiş. Oysa borsa oyun salonu değil, yatırım arenası. 
     O yüzden katılımcısı olmayan bir pazarı büyütmeye çalışmak, iş yapmak herkes açısından ciddi bir handikap oluşturuyor. Çoğunluk bize soruyor 
     "Borsada yön nereye" diyorlar. Artık bu soruya yanıt vermiyoruz. Onun yerine İMKB’nin sorunlarına bakıp bu sorunların çözümü için neler yapılması gerektiğini anlatmaya çalışıyoruz. 
     
Yatırımcı borsanın can suyu      Biliyoruz ki borsaların can suyu yatırımcı. Onlar olmadan olmuyor. Yatırımcı mağdur. Sıkıntı var. Bu sorun çözülmeden güven nasıl sağlanacak, bilmiyoruz. 
     Bu yüzden sonbaharı bekliyoruz. Çünkü sonbaharda İstanbul Menkul Kıymetler Borsası Başkanı Osman Birsen’in görev süresi bitiyor. 
     Borsanın haline bakıp, sorunların çözümü konusunda gecikildiğini düşünenler ise şimdiden kulislere başladı. 
     Diyeceksiniz ki 6 ay sonra atanacak başkan için şimdiden aday isimleri yazılır mı Bize göre yazılır. Çünkü herkese eşit ve adil davranan, yaratıcı, vizyon sahibi ve yatırımcının velinimet olduğunu düşünen bir başkana acilen ihtiyaç var. 
     Peki kimler harekete geçti, kimin gönlünden kim geçiyor 
     Kulislerde üzerinde durulan kişi Reha Tanör. Hukukçu kimliği, yatırımcıya yaklaşımı nedeniyle uzlaştırıcı bir isim olarak öne çıkıyor. Halen Garanti Yatırım’ın yönetim kurulunda görev yapıyor. Borsa başkanlığı için kolları sıvayan bir başka isim ise Yeditepe Üniversitesi İktisadi ve İdari Bilimler Fakültesi Dekanı Porfesör Doğan Altuner. "Yapılacak çok iş var" çıkışıyla yola koyulan Altuner, açık seçik aday olduğunu da şimdiden herkese iletiyor. 
     Ancak kulislerde yoğun olarak üzerinde durulan isim Sermaye Piyasası Kurulu üyesi Erdal Batmaz. Batmaz, böyle bir görevi düşünmediğini söylüyor. Ama bazı çevreler yoğun bir lobi faaliyeti içinde olduğunu ısrarla vurguluyor. 
     
Birsen yurtdışını istiyor      Gelelim Başkan Osman Birsen’e... 
     Kendisi artık yurtdışında yaşamak istiyormuş. Hatta "eğer yurtdışında görev verilirse seve seve giderim" diyormuş. Bütün adaylar bu kadar mı diye sormayın, çoğu derinden derine Ankara çalışması yapmaya devam ediyor. 
     Çünkü Aracı Kuruluşlar Birliği, Borsa Yatırımcılar Derneği, Aracı Kurum Yöneticileri Derneği, Borsa Uzmanlar Derneği derken borsada da dengeler değişiyor. Pazar da farklı biçimde renkleniyor... 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
