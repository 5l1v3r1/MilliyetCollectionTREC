<DOC>
<DOCNO> 71286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun16.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz "Irak savaşa hazırlanıyor" 
</HEADLINE>
<TEXT>

     Irak Başbakan Birinci Yardımcısı Tarık Aziz, ''ABD ve İngiltere'nin tehdit ettiği'' ülkesi Irak'ın, savaşa hazırlandığını açıkladı. 
     Aziz, dün akşam başkent Bağdat'ta Lübnan ile Irak arasındaki ilişkiler hakkında düzenlenen bir forum dolayısıyla yaptığı konuşmada, ''Amerikan-İngiliz saldırısı beklenmektedir ve biz de bununla karşılaşmak için gereken bütün hazırlıkları yaptık'' dedi. 
     Başbakan Yardımcısı Aziz, Irak bakanlar konseyinin dün sabah Devlet Başkanı Saddam Hüseyin başkanlığında toplandığını ve saatlerce uzun uzun bu saldırı meselesini ve verilecek karşılık için hazırlıkları görüştüğünü söyledi. 
     Aziz, önceki gece de, Saddam Hüseyin ile üst düzey askeri yetkililerin biraraya gelerek ''önceden tahmin edilen bu saldırıyı'' ele aldıklarını kaydetti. 
     






</TEXT>
</DOC>
