<DOC>
<DOCNO> 92299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko05.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsalarda güven’ çöküşü 
</HEADLINE>
<TEXT>

ABD’nin yanı sıra Latin Amerika, Asya, Pasifik ve Afrika ülkelerinde faaliyet gösteren WorldCom’daki skandalın ortaya çıkması dünya borsalarında da düşüşlere yol açtı 
     Kuzey Amerika, Avrupa, Asya - Pasifik, Latin Amerika ve Afrika’da faaliyetleri olan WorldCom’daki skandal tüm dünya borsalarını etkiledi. ABD borsaları dalgalandı. Nasdaq gün içinde 1.385 puanla 11 Eylül olaylarından sonraki en kötü düşüşünü yaşadı. Kapanışa doğru toparlanarak günü yüzde 0.38 artı kapattı. Gün içinde yüzde 2.2 düşüş yaşayan Dow Jones ise günü yüzde 0.07 düşüş ile kapattı. Standard Poor’s 500 endeksi de yüzde -0.27 düştü. İngiliz borsası FTSE 100 endeksi yüzde 2.16, Almanya DAX endeksi ise yüzde 2.28 düşüş kaydetti. Japonya’da ise yolsuzluk haberlerinin ardından Nikkei 225 ortalama yüzde 4 değer yitirdi. Uzmanlar, "İnsanlar piyasalara artık güvenemez hale geldiler" yorumunu yaptı. 
     
Euro doları yakaladı      WorldCom skandalı tüm dünya borsalarını ve yatırımcıların güvenini sarstığı gibi, uzun süredir dolar karşısında değerlenen Avrupa’nın ortak para birimi euroyu da değerlendirdi. 
     Dolar, ABD’nin karşılaştığı ikinci dev skandalın ardından hem yen hem de Euro karşısında değer kaybetti. 
     
     Bu ay yüzde 6 yükseldi 
     Euro - dolar paritesi 25 Şubat 2000’deki değeri olan 99.17 sentin altına yükseldi. Dolar TSİ 18 00’de 99 sent değerine kadar yükseldi. Dolardaki bu değer kaybı Euro’nun sadece haziran ayında yüzde 6 değerlenmesini sağladı. 
     Dolardaki bu değer kaybını takiben ABD Hazine bonolarının faizlerinde büyük artış yaşandı. Borsalarda gün boyunca gelişmeleri yakından takip eden uzmanlardan Daiwa Bank analisti Takeo Okabe, "Doların seyri çok kötü. ABD’ye giren paranın miktarı her geçen gün azalıyor ve artmayacağa benziyor" dedi. 
     Yaşanan güven kaybının ardından yatırımcılar altına yöneldi ve Londra altın borsasında onsu yüzde 1.9 artarak 325.50 dolara yükseldi. 
     
Avrupa'dan Asya'ya tüm borsalar geriledi Ülke Borsa endeksi Değişim ABD S P - 2.1  NASDAQ 100 - 4.4  DOW JONES - 1.9 İngiltere FTSE 100 - 3 Almanya DAX - 4.9 Japonya NİKKEİ 225 - 4 Hong Kong HANG SENG - 2.4 İtalya MILAN MIB30 - 2.64 Hollanda AMSTERDAM - 4.61 İsveç SWISS MARKET IND - 3.68      
     



 EKONOMİ 




















</TEXT>
</DOC>
