<DOC>
<DOCNO> 87395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/soneko09.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda dolar ve altın değer kaybetti 
</HEADLINE>
<TEXT>

     Uluslararası borsalarda bu hafta ABD Doları, önemli para birimleri karşısında değer kaybederken, altın fiyatları geriledi. 
     Tokyo Borsası'nda ABD Doları, Japon Yeni karşısında Pazartesi günü düşüş eğilimi içinde 124.79 yenden kapanırken, Cuma günü 123.39 yene geriledi. 
     ABD Doları'nın Avrupa borsalarında önemli para birimleri karşısında Pazartesi ve Cuma kapanış değerleri şöyle 
     
     
Döviz PARA BİRİMİ CUMA PAZARTESİ Japon Yeni 124.02 124.89 İsviçre Frangı 1.5657 1.5859 Kanada Doları 1.5275 1.31 
     Londra Borsası'nda Pazartesi 1.4572 dolardan kapanan sterlin, Cuma kapanışta 1.4646 dolara çıktı. 
     Londra'da Pazartesi 91.95 sentten kapanan euro, Cuma kapanışta 93.43 sente çıktı. 
     
     ALTIN FİYATLARI 
     Altının ons fiyatı bazı borsalarda, hafta başı ve hafta sonu kapanışları itibarıyle şöyle oldu 
     
     
Altın BORSA CUMA PAZARTESİ Londra 310.40 325.00 Zürih 310.65 324.85 Hong Kong 310.45 327.55 
     Londra Borsası'nda haftaya 4.78 dolardan giren gümüşün ons fiyatı ise, Cuma günü 4.97 dolara çıktı. 
     
     MENKUL KIYMET PİYASALARI 
     ABD'de ulusal gün nedeniyle New York Borsası'nda Pazartesi günü işlem yapılmadı. Salı günü yeniden işlem yapılmaya başlanan New York Borsası'nda, tüketici güveninin öngörülenden düşük olduğuna ilişkin bir raporun yayınlanmasının etkisiyle endekslerde düşüş yaşandı. 
     Dow Jones Endeksi 10 Mayıs tarihinden bu yana 122.68 puan düşüşle ilk kez 10,000 puanın altına 9,981.58 puana, teknoloji endeks Nasdaq, 9.32 puan düşerek 1,652.17 puana indi. 
     ABD'de yayımlanan yatırımcıları cesaretlendirici raporlara karşın, yatırımcıların olası terörist saldırı endişesi, Hindistan ile Pakistan arasında yaşanan sorunlar endekslerin Cuma günü kapanışta kararsız bir seyir izlemesine neden oldu. 
     Dow Jones Endeksi Cuma günü kapanışta artış eğilimi içinde olmasına karşın hafta içindeki kayıplarını telafi edemeyerek 9,925.25 puandan haftayı tamamladı. Nasdaq endeksi haftayı düşüş eğilim içinde, Salı günü kapanışa göre 36.52 puan düşüşle 1,615.65 puana indi. 
     Tokyo Borsası'nda haftaya yükseliş trendi içinde 11,976.35 puandan giren Nikkei Endeksi, kredi derecelendirme kurulu Moody's'in Japonya'nın kredi notunu Cuma günü düşürmesinin de etkisiyle Cuma günü 11,763.70 puana geriledi. 
     





</TEXT>
</DOC>
