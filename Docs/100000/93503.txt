<DOC>
<DOCNO> 93503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko25.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran ayı enflasyon rakamları açıklandı 
</HEADLINE>
<TEXT>

     Devlet İstatistik Enstitüsü DİE , bu yılın Haziran ayında, bir önceki aya göre toptan eşya fiyatlarının TEFE yüzde 1.2, tüketici fiyatlarının TÜFE yüzde 0.6 oranında arttığını açıkladı. 
     Geçen yıl Haziran ayında, toptan eşya fiyatlarındaki artış yüzde 2.9, tüketici fiyatlarındaki artış ise yüzde 3.1 olmuştu. 
     DİE'den yapılan açıklamaya göre, Haziran ayında yıllık enflasyon ise toptan eşyada yüzde 46.8, tüketici fiyatlarında yüzde 42.6 olarak belirlendi. Buna göre yıllık enflasyon, geçen yılın aynı döneminin, toptan eşya fiyatlarında 15 puan, tüketici fiyatlarında ise 13.5 puan altında gerçekleşti. 
     2002 yılının ilk yarısında, enflasyon oranları toptan eşyada yüzde 12.5, tüketici fiyatlarında ise yüzde 12.0 oldu. 
     Bu arada Haziran ayı itibarıyla 12 aylık ortalamalara göre yıllık enflasyon ise toptan eşyada yüzde 71.5, tüketici fiyatlarında yüzde 60.1 olarak hesaplandı. 
     Öte yandan, çekirdek enflasyon olarak nitelenen imalat sanayinde özel sektördeki fiyat artışı Haziran'da yüzde 2.8 oldu. 
     

     
</TEXT>
</DOC>
