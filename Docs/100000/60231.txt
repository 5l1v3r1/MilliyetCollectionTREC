<DOC>
<DOCNO> 60231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur06.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlara "süslü kartvizit" yasak 
</HEADLINE>
<TEXT>

     Türkiye Barolar Birliği TBB Başkanı Özdemir Özok, avukatların Türkiye'de hukuk, adalet ve yargıyı en iyi şekilde temsil etmek için varolduğunu belirterek, zaten asli görevlerini yapan avukatların reklama ihtiyacı olmadığını söyledi. 
     TBB Başkanı Özdemir Özok, 24583 sayılı Resmi Gazete'de yayınlanarak yürürlüğe giren ''TBB Reklam Yasağı Yönetmeliği''ne ilişkin açıklamalarda bulundu. 
     Yönetmeliğin avukatlar arasındaki rekabeti ve çalışma koşullarını eşit kılmak için hazırlandığını belirten Özok, amaçlarının, ''vatandaşın, fark gözetmeden istediği avukatlık bürosuna huzurlu bir şekilde girebilmesi'' olduğunu söyledi. 
     Hazırladıkları yönetmeliklerle, tamamen ilkeli ve dürüst avukatlardan oluşan bir baro oluşturmak istediklerini belirten Özok, TBB Reklam Yasağı Yönetmeliği'nin de bu amaca hizmet ettiğini kaydetti. Özok, avukatların zaten yapmakta oldukları asli görevlerinden dolayı reklama ihtiyaçları olmadığını da bildirdi. 
     
     Süslü kartvizit yasak 
     TBB'nin hazırladığı reklam yönetmeliğine göre, başta kartvizitler olmak üzere, başlıklı kağıtlar ve diğer basılı evrak reklam niteliği taşıyacak şekilde düzenlenemeyecek. 
     Kartvizitlerde ve diğer belgelerde sadece avukatlık unvanı, varsa akademik unvan, ad ve soyad, adres, telefon, faks numaraları, internet ve elektronik posta adresleri bulanabilecek. 
     Kartvizitlerde, ''emekli yargıç'', ''emekli savcı'', ''emekli noter'', ''hukuk uzmanı'', ''marka patent vekili'', ''sigorta uzmanı'', ''bilirkişi'', ''bakan'', ''milletvekili'' ve benzeri sıfatlar bulanamayacak. 
     






</TEXT>
</DOC>
