<DOC>
<DOCNO> 63188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun07.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Meleği’ vurulunca silahlara savaş açtı 
</HEADLINE>
<TEXT>

     AYTEN GÖRGÜN İstanbul 

     İstanbul Barosu ve Umut Vakfı tarafından düzenlenen Uluslararası Bireysel Silahsızlanma Sempozyumu’nun katılımcıları arasında, 5 yıl önce İskoçya’nın Dunblane kasabasındaki bir ilkokulda 16 öğrencinin bir sapık tarafından öldürüldüğü korkunç katliamda kızını kaybeden acılı baba Dr. Michael North da vardı. Dr. North, kızını kaybettikten sonra tüm dünyayı dolaşarak silahla mücadeleye kendini adadı. Hatta katliamı ve silah karşıtı hareketleri anlatan "Dunblane Never Forget Mainstream 2000 Edinburgh" adlı bir kitap yazdı. 
     
     Eşi de kanserden öldü 
     1996’da, ilkokula giren eski izci Thomas Watt Hamilton 43 , dört tabancayla beden dersi yapan öğrencileri tarayarak, 16’sı çocuk 18 kişiyi öldürdü. Hamilton, kana buladığı okuldan çıkmadan önce de son kurşunu beynine sıktı. North bu saldırıda Meleğim’ dediği 5 yaşındaki kızı Sophie Jane’i kaybetmeden önce İskoçya Üniversitesi’nde öğretim görevlisi olarak çalışıyordu. Eşini meme kanserinden kaybettiği için tüm hayatını bilime ve kızına adamıştı. 
     



 GÜNCEL 

























</TEXT>
</DOC>
