<DOC>
<DOCNO> 84949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/dunya/dun03.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılara Türk korkusu pompalıyor 
</HEADLINE>
<TEXT>

Le Pen’in son marifeti 
     YORGO KIRBAKİ 

     Fransa’daki cumhurbaşkanlığı seçimlerinin ilk turunda büyük sürpriz yapan ikinci turunda da oylarını koruyan aşırı sağcı lider Jean - Marie Le Pen, Yunanlıları "Yanıbaşınızda gelecekte 100 milyon nüfusu olacak bir Türkiye var. Batı Trakya’da zaten azınlıksınız. Avrupa Parlamentosu bir kapıları açarsa Türkler akın akın gelecek" diye "uyardı". 
     
     Türklerin kültürü farklı 
     Le Pen, Yunanistan’da yayınlanan To Vimagazino dergisine verdiği demecinde, "Avrupa’nın kesinlikle sınırlarını belirlemesi ve genişleme sürecinin de bir yerde durması gerektiğini" belirterek "Türkler gelirse niçin İsrailliler, Suriyeliler, Mısırlılar da gelmesin Türkler saygıdeğer insanlar ancak, kültür farklılıkları var" dedi. 
     Kendisine "faşist" diyenlere kızdığını kaydeden Le Pen "Ben has bir demokratım" derken, "nasyonal sosyalizmden de son derece etkilendiğini" itiraf etti. 
     



 DÜNYA 












</TEXT>
</DOC>
