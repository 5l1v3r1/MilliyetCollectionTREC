<DOC>
<DOCNO> 53176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/akyol.html </URL>
<DATE> 2001/11/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs kimliği 
</HEADLINE>
<TEXT>

     KUZEY Kıbrıs'taki öğrencilerden birkaç defa, derin bir hüzünle, dinlemiştim 
     - Tamam hepimiz Türk'üz ama biraz mesafe de var... Arkadaşlık grupları genellikle karma değil, kendi içlerimizde oluşuyor... 
     Mehmet Ali Birand'ın CNN TÜRK'te yayımlanan "32. Gün" programında daha net gördük bunu. Umarım birçok kapalı göz, fal taşı gibi açılmıştır. 
     Yakın Doğu Üniversitesi'nde yapılan programda Kıbrıslı Türk bir genç kız diyordu ki 
     - Evet Türk'üz, Türk kalmak istiyoruz. Ama aynı zamanda Kıbrıslıyız... Rumlarla da asırlarca birlikte yaşamaktan gelen benzerliklerimiz var... Bizim geleceğimize Türkiye değil, biz karar vermeliyiz 
     Programın devamında Cumhurbaşkanı Denktaş "bazı gençlerin" yanıltıldığını, bunların "Rum vahşetini unuttuğunu" söylüyordu. 
     
     ELBETTE benim duygularım "anavatan Türkiye bizim kanımız, canımızdır" diyen Denktaş'la beraberdir. 
     Ama gerçeği de görmeliyiz Kıbrıs Türklerinde giderek büyüyen bir kesim Türkiye ile özleşmeyi değil, "Kıbrıslı Türk" kimliğini tercih ediyor... 
     Türkiye'ye hem teşekkür ediyorlar, hem sitem... Geri kalmalarından bir ölçüde Türkiye'yi sorumlu tutuyorlar. 
     Em. Oramiral Atilla Kıyat'a göre, 7 bin KKTC vatandaşı Türk, Rum yönetiminden pasaport almış bile 
     Bugün "Rum Pasaport"u 16 bin dolar milli gelire sahip bir yönetimin pasaportudur, yarın "Avrupa pasaportu" değerinde olacaktır 
     KKTC'li gençler ise işsizlik korkusu içinde yaşıyorlar "katliam korkusu" onlar için "tarihte kalmış" gözüküyor... 
     Öte yandan, Türkiye'de de bir kesim Kıbrıs sorununu Türkiye'nin sırtında ekonomik bir yük ve AB üyeliği sürecinde bir engel gibi görmektedir. 
     Bu karşılıklı 'aykırı' görüşleri suçlamak yerine anlamaya çalışmak lazımdır Üstelik Kıbrıs'ta bir 12 Eylül ya da '28 Şubat' da yapılamaz .. 
     
     TÜRKİYE, Kıbrıs Türklerine destek vermek için önemlice bir kesimi maaşa bağlamıştır, sübvansiyonlar yapmaktadır. 
     Türkiye'de bazı çevreler bunu "yük" sayarken, adada bazı çevreler bu yüzden sanayi, turizm ve ticaretin gelişmediğini düşünüyor 
     En büyük etken elbette KKTC'ye uygulanan ambargodur... 
     Ama Türkiye iktisaden 3 bin dolar civarında oyalanırken, Güney Kıbrıs'ın ve Yunanistan'ın sahip olduğu yüksek milli gelir, gelecek endişesi içindeki gençleri değişik duygulara yöneltiyor 
     David Miller'in "Citizenship and National Idendity" adlı kitabında anlattığı gibi 
     Kimlik duygusu tek boyutlu değildir. Dil, etnik köken ve eğitimin yanında, kişinin mesleği, siyasi görüşleri, iktisadi ilişkileri ve geleceğine ait beklentileri, vatandaşlık kavramıyla ilgili tasavvurları da onun kimliğinin önemli parçalarıdır. 
     Bu sosyolojik gerçek Türkiye'nin üniter yapısını korumak bakımından da, Kuzey Kıbrıs'ı Rum'a kaptırmamak bakımından da fevkalade önemli 
     Ekonomi Ekonomi Ekonomi 
     Onun için de "yönetebilir bir demokrasi"yi gerçekleştirmek şart... 
     1990'lı yılları kaybettiğimiz gibi bir on yılı daha kaybedersek, bugün aklımıza gelmeyen çok büyük varlıkları da kaybedeceğimizi bilelim 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
