<DOC>
<DOCNO> 71078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yazar/kohen.html </URL>
<DATE> 2002/03/06/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Savaş bitmedi 
</HEADLINE>
<TEXT>

     Afganistan'da savaş bitti sanılıyordu. Önceki gün 2 Amerikan helikopterinin düşürülmesine ve 8 Amerikan askerinin ölmesine yol açan çarpışmalar, savaşın devam ettiğini, El Kaide ve Taliban güçlerinin de hala ülkenin bazı dağlık bölgelerinde tutunduğunu ortaya koydu. 
     Şimdi ABD, sayıları 2 - 3 bin olarak tahmin edilen ve aralarında Arap ve Çeçen savaşçılarının da bulunduğu bu "düşman güçler"e karşı daha geniş operasyonlar planlıyor. 
     Amaç, Afganistan'ı El Kaide ve Taliban militanlarından tamamen temizlemek... Nitekim önceki gün Pakistan sınırına yakın olan Şah - ı Kot bölgesinde girişilen harekatın hedefi de buydu. 
     ABD bu saldırıda lazer güdümlü füzeler ve mağaraları bile imha eden "thermobaric" bombalar gibi çok yeni ve sofistike silahlar kullandı. Ama bu dahi El Kaide - Taliban savaşçılarının direnişini kırmaya yetmiyor. 
     
     AFGANİSTAN'da çatışmaların kızışması, bizi de yakından ilgilendiren iki sonuç verebilir 
     1 Bu olay, Afganistan'da barış ve istikrarın kurulmasının kolay bir iş olmadığını gösteriyor. Uluslararası camia, bu amaçla Afganistan'a asker göndermiştir. Çokuluslu güç ISAF halen sadece Kabil'de görev yapıyor. Bir İngiliz generalinin komutası altında bulunan bu gücün nisan ayından sonra bir Türk subayına devri söz konusu. Ancak Ankara bazı koşulların önceden yerine getirilmesinde ısrar ediyor. Son olay, Türkiye'nin bu konuda çok dikkatli davranmakta ne kadar haklı olduğunu gösteriyor... 
     2 Son çarpışmalar, ABD'nin daha uzunca bir süre Afganistan'da savaşmak durumunda olduğunu ortaya koydu. Bu şartlar altında, Bush yönetimi dünyanın başka bölgelerinde, yeni "cepheler" açabilir mi 
     Washington'da resmi ağızlar, El Kaide nerede bir varlık gösteriyorsa, ABD'nin oraya kadar uzanacağını söylüyorlar. Belli ki Bush yönetimi, "teröre karşı savaşı" dünyanın neresinde olursa olsun sürdürmek kararında. 
     Irak da buna dahil mi Amerikan yetkilileri bu konuda net bir yanıt veremiyor. Bir diplomatın deyişi ile "zaten bu konuda alınmış kesin bir karar yok"... Yok, ama ileride olabilir. Ancak bunun zamanının belirlenmesinde herhalde Afganistan'daki durum da etkisini hissettirecektir. ABD Afganistan batağında cenkleşirken, Irak'a karşı savaş açmakta tereddüt edebilir... 
     
     AMERİKAN askeri makamları, Afganistan'daki savaşı mutlaka bitireceklerini, ancak bunun zaman alabileceğini söylüyorlar. 
     Zaten genelde de böyledir Savaşı başlatmak nispeten kolay, ama gerçek anlamda bitirmek, güçtür... 
     
     







Bilim ve resmi ideoloji 


Yassah babo... 


MHP'nin itirazı 


Bilgi toplumunu kavrayamadık 


Doğu'ya değil Batı'ya gittik 


Cem, Denizli ve Güneş... 


Sorunlar yumağı 


Enflasyonun düşmesi mi, resesyon mu 


Yasadışı kahraman ve rantı 


Savaş bitmedi 


Gerçekçi ol, imkansızı iste 


Futbol taraftarları oyunu nasıl kaybediyor 


Hayır, bu film yasaklanmamalı... 


Enflasyon düşüyor mu dediniz 


Bahar Tamamdır 


Taksit kart 


</TEXT>
</DOC>
