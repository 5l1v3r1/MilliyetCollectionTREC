<DOC>
<DOCNO> 95465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/spor/spo15.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Yanal iade etti      ANKARAGÜCÜ, teknik direktör Ersun Yanal’ın, kulüpten ayrılırken beraberinde götürdüğü maç analiz programına kavuştu. Yanal, dün yardımcısı Özcan Bizati aracılığıyla programı teslim etti. Böylece Yanal’ın, uzun süredir maç analiz programının kendisinde olmadığını iddia etmesi nedeniyle yaşanan tartışmalar da son bulmuş oldu. 
     
Zvara gönderildi      YENİ sezon hazırlıklarına Avusturya’nın Feldkirch kentinde devam eden Bursaspor’da, bir süredir denenen Slovak Ladislav Zvara gönderildi. Teknik Direktör Nejat Biyediç, antrenmanda sakatlanan Zvara’nın iyi bir oyuncu olduğunu, ancak iyileştikten sonra kendilerine katılabileceğini söyledi. 
     
Körfez tam yol      LİGE tesislerinde hazırlanan Kocaelispor, hazırlık maçında 2.Lig takımlarından Yıldırım Bosnaspor’u 7 - 0 yendiği maçtaki futboluyla göz doldurdu. Maçta ikişer gol atan yeni transferler Altan ve Pasha’nın performansı Hikmet Karaman’ı sevindirdi. Karaman, "İyi bir hazırlık dönemi geçiriyoruz. Avusturya kampında eksiklerimizi kapatacağız" dedi. 
     
Diyarbakır’a dört forvet      ABANT kampının ardından 6 Temmuz’dan itibaren Kızılcahamam’da mesaiye başlayan Diyarbakırspor, forvet arayışlarını hızlandırdı. Başkan Ali İhsan Kaya, Brezilya ve Gine’den hafta içinde dört futbolcunun Kızılcahamam kampına gelerek, denemeye tutulacağını açıkladı. Kaya, "Ay sonuna kadar bu işi çözeceğiz. Hedefimiz UEFA Kupası" diye konuştu. 
     



 SPOR 

























</TEXT>
</DOC>
