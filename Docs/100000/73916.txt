<DOC>
<DOCNO> 73916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/magazin/mag01.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Shakira’nın rakibi benim" 
</HEADLINE>
<TEXT>

Hülya Avşar’dan sonra Sibel Can da, seksi dansı ile ünlü Kolombiyalı yıldıza meydan okudu 
     DENİZ ALTUNTAŞ 

     ONUN gibi dans etmek için ders alacağım’ diyen Hülya Avşar’ın ardından, dünyaca ünlü pop yıldızı Shakira’ya Sibel Can da rakip oldu. Kolombiyalı şarkıcının dansına hayran kaldığını söyleyen Can, "Sesi de çok güzel. Türkiye’de tek rakibi benim. Onun gibi iyi dans etmek de yetmez, sesinin de güzel olması lazım. Hepsi bende var" diyerek Avşar’a da bir taş attı. 
     BU arada Sibel Can, eşi Sulhi Aksüt’ün 1.5 milyon dolarlık borcunu ödemek için Polaris reklamlarında oynayacağı haberlerini yalanladı. Ailesini olumsuz etkileyen bu iddialara çok üzüldüğünü söyleyen Sibel Can, "Sulhi de ben de çok zor günler yaşadık, ama geride kaldı. Sulhi geldi ve mutlu yuvasına kavuştu. Böyle yanlış haberler bizi çok üzüyor" dedi ve eşinin borçları için çalışmasının söz konusu olmadığını söyledi. 
     



 MAGAZİN 















</TEXT>
</DOC>
