<DOC>
<DOCNO> 65045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur07.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı'nın ceketi bile umut oldu... 
</HEADLINE>
<TEXT>

     Samsun'da, yapımı planlanan Çevre İl Müdürlüğü yeni hizmet binası için düzenlenecek gecede, işadamı Sakıp Sabancı'nın takım elbisesi açık artırmayla satışa sunulacak. 
     ''Çevre İl Müdürlüğü Hizmetlerini Destekleme ve Çevre Koruma Derneği'' tarafından Çevre İl Müdürlüğü için yapılacak yeni hizmet binasına katkı sağlamak amacıyla bir gece düzenlendi. 
     Geceye ilgiyi artırmak için işadamı Sakıp Sabancı'ya başvuran dernek yöneticileri, kendisinden bir adet ''imzalı'' takım elbise ile gömlek ve kravat talebinde bulundu. Talebi kabul eden ünlü işadamı, Çevre İl Müdürü Mehmet Çubukçuoğlu'nu Beylerbeyi'ndeki konağına davet ederek, üzerine adı işlenmiş bir takım elbise ile kravat ve gömlek hediye etti. 
     Çevre İl Müdürü Çubukçuoğlu, önümüzdeki günlerde düzenlenecek gecede, söz konusu giysilerin açık artırmayla satışa sunulacağını belirterek, ''Böyle bir jest yaptığı için Sakıp Bey'e çok teşekkür ediyorum. İnşallah iyi bir gelir elde ederiz ve yeni hizmet binamız için katkı olur'' dedi. 
     Çubukçuoğlu, ünlü işadamının eşyaların teslimi sırasında ''Elbisemi alıp giyecek olan kişi, bana ortak olur. Böylelikle ceketin etiketi üzerindeki imzamı göstererek fabrikalarıma rahatlıkla girer'' şeklinde espri yaptığını da söyledi. 
     






</TEXT>
</DOC>
