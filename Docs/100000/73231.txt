<DOC>
<DOCNO> 73231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun14.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Af Örgütü Nijeryalı kadını taşlanarak ölümden kurtarmaya çalışıyor 
</HEADLINE>
<TEXT>

     Uluslararası Af Örgütü, Nijerya'da 35 yaşında bir kadının recmedilmesine engel olmak için İspanya'da başlattığı kampanyada 350 bin imza topladı. 
     ''Safiye'yi Kurtaralım'' isimli bir kampanya başlatan, Af Örgütü'nün İspanya'daki ''Esteban Beltran'' isimli bölümü, Safiye Hüseyni'nin recmedilmemesi için toplanan imzaların Madrid'deki Nijerya Büyükelçiliği'ne iletildiğini bildirdi. 
     Nijerya'nın kuzeyindeki Sokoto'da bir şeriat mahkemesi tarafından geçen yıl Ekim ayında zina suçlamasıyla taşlanarak öldürülme cezasına çarptırılan Safiye Hüseyni'nin temyiz davası bugün görülecek. 
     Safiye Hüseyni, 2000 yılında şeriata geçen eyaletlerden biri olan Sokoto'da tecavüze uğradı ve hamile kaldı. Ancak şeriat mahkemesi dul olduğu halde geçen yıl Şubat ayında bir kız çocuğu dünyaya getirdiği için Safiye'yi zinayla suçladı ve taşlanarak öldürülmesine karar verdi. 
     

     
</TEXT>
</DOC>
