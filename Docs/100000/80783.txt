<DOC>
<DOCNO> 80783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/ekonomi/eko04.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketler kriz yaralarını sardı 
</HEADLINE>
<TEXT>

Ekonomik krizin etkisi ile son iki yıldır zarar rekoru kıran şirketler toparlanmaya başladı. Dolar bazında k rlar yüzde 166 artarken, özsermaye yüzde 24 yükseldi 
     Songül HATISARU 

     Ekonomik krizin etkilerini üzerinden atmaya başlayan borsa şirketleri, yılın ilk yarısında 604 milyon 654 bin dolar net k r açıkladı. Pazardaki daralmanın yanı sıra, dalgalı kur ve faizlerdeki yükselmeden olumsuz yönde etkilenen şirketler toparlanmaya başlayınca bilançolardaki olumsuz havanında değiştiği gözleniyor. Dolar bazında maliyetler düşerken gelirler artıyor. 
     Ağırlıklı olarak k rlardaki artış kur farkı ve finansman giderlerindeki düşüşten kaynaklansa da geçtiğimiz yılın ilk çeyreğinde 902 milyon 838 bin dolar zararda olan şirketlerin 2002 yılının ilk çeyreğinde toparlanma belirtileri gösterdiğini görüyoruz. 
     Bilançosu açıklanan 269 şirket, dolar bazında varlıklarını yüzde 12.48 oranında artırarak 23 milyar 766 milyon dolardan 26 milyar 732 milyon dolara çıkartırken, özsermayelerinde de büyüme kaydetti. 269 şirketin toplam özsermayesi 7 milyar 606 milyon dolardan 9 milyar 433 milyon dolara yükseldi. 
     
     En fazla k r açıklayanlar 
     2002 yılının ilk çeyreğinde en fazla k r eden şirketlere baktığımızda 208 milyon 394 bin dolarla Turkcell’in ilk sırada yer aldığını görüyoruz. 2001 yılının ilk çeyreğinde 202 milyon dolar zararda olan şirket, kur farkı gelirlerinden dolayı k rını katladı. 
     2001 yılının ilk çeyreğinde 552 milyon dolarlık satış yapan Turkcell, 2002 yılının ilk çeyreğinde 461 milyon dolarlık satış gerçekleştirdi. Dolar bazında şirketin satışları düştü. Ancak maliyetlerin düşmesi 2001 yılının ilk çeyreğinde 9 milyon 849 bin dolar zarar olan esas faaliyet k rının 64 milyon dolara çıkmasını sağladı. 
     Çukurova Elektrik de 78 milyon dolarla en fazla k r açıklayan şirketler sıralamasında ikinci sırada yer alıyor. 
     Çukurova Elektrik’i Petrol Ofisi izliyor. Petrol Ofisi 2002 yılının ilk çeyreğinde 27 milyon dolar net k r açıkladı. 
     
     K rını en fazla artıranlar 
     K rını en fazla artıran şirket ise Beşiktaş. Şirket 2001 yılının ilk çeyreğinde 32 bin dolar olan net k rını 1 milyon 234 bin dolara çıkardı. K r artışında Beşiktaş’ı Karsu Tekstil, Aygaz ve Favori Dinlenme Tesisleri izliyor. 
     



 EKONOMİ 















</TEXT>
</DOC>
