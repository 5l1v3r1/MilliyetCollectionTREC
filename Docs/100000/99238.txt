<DOC>
<DOCNO> 99238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko01.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçisi’ne destek için gittiler 
</HEADLINE>
<TEXT>

Güneydoğulu işadamları, olası Irak operasyonu karşısında bölgenin yaşayacağı ekonomik sıkıntılara karşı ABD Büyükelçisi’nden yardım istediler 
     NEDİM ŞENER 

     Amerika Birleşik Devletleri’nin ABD Irak’a yönelik olarak gerçekleştirmeyi planladığı operasyonun Güneydoğu’ya olası etkileri bölge işadamlarını endişelendiriyor. 
     İşadamları bu endişelerini ve taleplerini dün ziyaret ettikleri ABD’nin Türkiye Büyükelçisi Robert Pearson’a anlattılar. 
     Bedrettin Karaboğa başkanlığındaki Güneydoğu Sanayici ve İşadamları Derneği’nden GÜNSİAD 10 kişilik heyet, dün ABD Büyükelçisi Pearson ile görüştü. Ankara’da yapılan görüşmede, işadamları 1991 yılındaki Körfez Savaşı sonrasında yaşadıkları ekonomik kayıpları anlatırken, beklenen Irak operasyonunun bölgeyi ekonomik olarak çökerteceğini anlattı. 
     ABD’deki 11 Eylül saldırılarının ardından Habur’dan yapılan akaryakıt taşımacılığının durma noktasına geldiği anlatılan görüşmede, savaş ile sektörün tamamen duracağı Büyükelçi’ye iletildi. 
     Görüşme ile ilgili bilgi veren Bedrettin Karaboğa, savaş ile birlikte ortaya çıkacak mülteci akını tehlikesine dikkat çektiklerini belirtirken, ABD’nin yalnızca mülteci kampları ve sahra hastaneleri yaparak sorunu çözemeyeceğini, bölgedeki ekonomik kayıpları giderici politikalar uygulamasını istediklerini söyledi. 
     
     Biliyoruz’ dedi 
     ABD elçisine izledikleri Ortadoğu politikalarından Türkiye’nin ve özel olarak bölgeyle sınırı olan Güneydoğu Anadolu’nun çok büyük kayıplara uğradığını anlattıklarını bildiren Bedrettin Karaboğa, Pearson’un da operasyonun Türkiye ekonomisine etkilerini bildiklerini söylediğini aktardı. 
     
Nitelikli Sanayi Bölgesi tartışıldı      Bedrettin Karaboğa ABD Büyükelçisi ile Nitelikli Sanayi Bölgesi’ konusunu da tartıştıklarını söyledi. Nitelikli Sanayi Bölgesi’nin Güneydoğu Anadolu’da yapılmasını istediklerini belirten Karaboğa, bunun için ABD büyükelçisinden destek istediklerini bildirdi. Karaboğa, bunun yanında Nitelikli Sanayi Bölgesi’ kapsamına deri ve tekstilin de dahil olmasını istediklerini bildirdi. GÜNSİAD Başkanı, İsrail Büyükelçiliği’nde yaptıkları görüşmede de aynı konunun gündeme geldiğini sözlerine ekledi. 
     



 EKONOMİ 

















</TEXT>
</DOC>
