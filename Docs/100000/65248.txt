<DOC>
<DOCNO> 65248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur13.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
''Ben yaşıyorum'' kuyruğu... 
</HEADLINE>
<TEXT>

     Bolu'da, yaşlılık ve malul aylığı alanlardan istenilen ''yaşam belgesi'' formunu teslim etmek isteyen yüzlerce Bağ-Kur'lu, Bağ-Kur İl Müdürlüğü önünde uzun kuyruklar oluşturdu. 
     Bolu Bağ-Kur Müdürü Turgay Sakin, 1479 ve 2926 sayılı kanunlar uyarınca, Bağ-Kur'dan yaşlılık ve malullük aylığı alan sigortalıların, aylıklarının ödenebilmesi için bağlı oldukları nüfus idaresinden alacakları ''yaşam belgesi'' formunu kendilerine teslim etmeleri gerektiğini söyledi. 
     Sakin, 2 yıldır prefabrik binada yaklaşık 15 bin aktif Bağ-Kur'luya hizmet verdiklerini belirterek, ''Sigortalılarımızın otomasyon evrakı, yaşam belgesi ve ilaç alacaklarının tahsilatı aynı döneme geldiği için kuyruklar oluştu. Mevcut personelle en süratli hizmeti vermeye çalışıyoruz'' dedi. 
     Bağ-Kur'dan yaşlılık ve malulluk aylığı alan ve yaşları 65 ila 70 arasında değişen sigortalılar ise ''yaşam belgesi'ni teslim etmedikleri takdirde, Mart ayından itibaren aylıklarının kesileceğini ifade ederek, ''Önce Nüfus Müdürlğü'nde kuyruğa girdik, belgemizi aldık. Şimdi de aldığımız bu belgeyi Bağ-Kur'a vermek için kuyruktayız'' diye yakındılar. 
     






</TEXT>
</DOC>
