<DOC>
<DOCNO> 85881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sondun27.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye'nin AB üyeliğini destekliyor 
</HEADLINE>
<TEXT>

     Türkiye Araştırmalar Merkezi'ni TAM ziyaret eden Amerika Birleşik Devletleri'nin Düsseldorf Başkonsolosu Daniel Harris, ABD'nin Türkiye'nin tam üyeliğini desteklediğini söyledi. 
     Almanya'daki Türklerin uyumu konusuna özel ilgi gösteren Başkonsolos Harris ziyareti sırasında yaptığı açıklamada, ''Amerika,Türkiye'nin AB üyeliğini destekliyor ve tam testek veriyor. Amerika, Türkiye'yi Avrupa'nın ayrılmaz bir parçası olarak görmektedir'' dedi. 
     TAM'ın çalışmalarından memnunluk duyduğunu belirten Harris, Türkiye-AB ilişkileri konusunda bilgi arışverişinde bulunarak TAM Direktörü Prof. Dr. Faruk Şen'den birifing aldı. Görüşmede, ''Türkiye'nin AB üyeliği'' ve Almanya'daki Türklerin uyumu'' konularında ortak toplantılar ve sempozyumlar yapılması da kararlaştırıldı. 
     TAM'ın 17 yıldır faaliyetlerde bulunduğunu dile getiren Şen, şunları kaydetti 
     ''TAM, bu süreç zarfında, araştırma yaptığı konularda Türkiye ve AB sınırları içinde en fazla bilge ve belge talebinde bulunulan kurum haline gelmiş bulunuyor. Bilimsel verilerimiz, toplantı, seminer ve sempozyum gibi pratiğe yönelik çalışmalarımız sayesinde bir yandan Almanya'daki Türklerin uyumuna önemli katkıda bulunurken diğer yandan da sivil toplum örgütü olarak Almanya-Türkiye arasındaki ilişkilerde köprü görevi üstleniyoruz. 
     Türkiye, Türk göçmenleri ve AB-Türkiye ilişkileri konusunda akademik çevreler için bilimsel veri üretme görevimizi de aksatmadan sürdürüyoruz.'' 
     





</TEXT>
</DOC>
