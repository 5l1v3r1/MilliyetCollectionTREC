<DOC>
<DOCNO> 64515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/siyaset/siy03.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Torununu görünce her şeyi unutuyor 
</HEADLINE>
<TEXT>

     Başbakanlık koridorları ile TBMM Genel Kurulu’nun hükümete ayrılan bölümü dışında görüntüsüne hemen hiç bir yerde rastlanmayan Başbakan Yardımcısı Hüsamettin Özkan’ı Ankara’nın yoğun temposundan uzaklaştıran ve enerji veren unsur ortaya çıktı. Özkan, her hafta sonu büyük kızı Özlem ile eşi Kerem Alkin’in bir yaşındaki oğulları Hüsamettin Emir’i görmek, hasret gidermek için İstanbul’a koşuyor. Torunu Hüsamettin Emir’e şarkı bile söyleyen Özkan, yakın çevresine "O’na kavuşup da öptüğüm zaman her şey bitiyor. Bütün sıkıntılar uçup gidiyor. Beni görünce şarkılar söyleyeceğimi anlayıp kafasını sallamaya başlıyor, o zaman ölüyorum" diye anlatıyormuş. 
     



 SİYASET 












</TEXT>
</DOC>
