<DOC>
<DOCNO> 57089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank ile Paribas anlaştı... 
</HEADLINE>
<TEXT>

Finansbank ile BNP Paribas arasında devam eden ortaklık görüşmeleri olumlu sonuçlandı. Tüm pürüzleri çözen taraflar resmi anlaşmayı şubatta imzalayacak 
     KADİFE ŞAHİN 

     Stratejik ortaklık görüşmelerini ilk kez temmuz ayında kamuoyuna açıklayan Fransız bankacılık grubu BNP Paribas ile Fiba Holding’in sahibi olduğu Finansbank sonunda anlaştı. 15 Kasım 2001’de süresi dolan gizlilik ve münhasırlık sözleşmelerini 15 Ocak 2002 tarihine kadar uzatan tarafların aralarındaki tüm pürüzleri çözerek anlaşmaya ulaştıkları öğrenildi. 
     Resmi anlaşmanın Şubat 2002’de Paris’te yapılacağını belirten kaynaklar, BNP Paribas’ın Hüsnü Özyeğin’in sahibi olduğu Finansbank’ın yüzde 55 hissesini 200 milyon euro’ya 180 milyon dolar satın alacağını kaydediyor. 
     Üzerinde anlaşılan bu rakamın sadece Finansbank için ödeneceği belirtiliyor. 
     Taraflar ilk münhasırlık anlaşmalarını açıkladıklarında görüşmelerin stratejik ortaklığı kapsadığını, BNP Paribas ve Finansbank’ın yalnızca bankacılık değil, finans sektörünün diğer alanlarında da birlikte büyümeyi amaçladıklarını açıklamışlardı. 
     
Yabancı ile evlilik      Finansbank yetkilileri de BNP Paribas ile ortaklık görüşmelerinin bankanın sektörün en güçlü oyuncuları arasında yer alma stratejileri doğrultusunda yürütüldüğünü bildirmişlerdi. 
     Sektörün güçlü oyuncularından biri olmayı hedefleyen Finansbank, Türkiye ve yurtdışındaki konumunu güçlendirmek için bir yabancı ile evliliği kendisi için hedef olarak belirlemişti. 
     Finansbank yetkilileri verdikleri demeçlerde hedeflerinin değişen piyasa koşulları içinde 2005 yılına kadar ilk üç arasında yer almak olduğunu bildirmişlerdi. 
     
Dünyanın 9’uncu büyük bankası      Geçen yıl Avrupa’nın en k rlı bankası seçilen BNP Paribas, 645 milyar dolarlık özvarlığı ile dünyanın en büyük 9’uncu bankası. Avrupa’nın da ikinci en büyük bankası unvanına sahip olan BNP Paribas, yaklaşık 87 ülkede faaliyet gösteriyor. Finansbank ile birleşecek olan BNP Paribas’ın 61 bini Avrupa’da olmak üzere toplam 80 bin çalışanı bulunuyor. 
     26 Ekim 1987 tarihinde kurulan Türkiye’nin en genç bankalarından Finansbank bankacılık sektörünün en büyük ilk on bankası arasında yer alıyor. 
     Finansbank, bu yılın ilk dokuz aylık bilanço verilerine göre 52.3 trilyon liralık net k r elde etti. Kurumsal ve yatırım bankacılığı alanlarında uzmanlaşmaya ağırlık veren banka, bireysel bankacılığa da önem veriyor. 
     



 EKONOMİ 



















</TEXT>
</DOC>
