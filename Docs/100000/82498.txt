<DOC>
<DOCNO> 82498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampanya fiyatı 888 milyon lira 
</HEADLINE>
<TEXT>
Tarihi köşkler artık düğün salonu 
TURİNG’in İstanbul’a kazandırdığı tarihi köşk ve kasırlarda, artık düğün, nişan, doğum günü organizasyonları yapılıyor 
     ESRA KURT İstanbul 

     TURİNG Genel Müdürü Çelik Gülersoy’un İstanbul’a kazandırdığı köşk ve kasırlar, düğün salonuna dönüştü. İstanbul Büyükşehir Belediyesi şirketlerinden Büyük İstanbul Turizm ve Sağlık Yatırımları İşletme ve Tic. A.Ş.’nin BELTUR , "Köşklerde Düğün 888 milyon lira" sloganıyla başlattığı kampanyayla birlikte, bu mek nlarda son bir ayda 130 tören yapıldı. BELTUR nisan başında ilanlar vererek Hıdiv Kasrı, Çamlıca köşkleri, Paşalimanı Kafeterya, Yıldız Parkı Malta ve Çadır köşkleriyle Emirgan Sarı ve Pembe köşklerde düğün, nişan, doğum günü etkinliklerinin düzenleneceğini duyurdu. 
     
     Kişi başı 15.5 milyon 
     Tanıtım kampanyası olarak da, 888 milyon liraya, "100 kişilik cafe break ve düğün pastası" belirlendi. BELTUR Genel Müdürü Hikmet Bulduk, düğün, nişan, doğum günü, sünnet düğünü olarak son bir ayda 130 rezervasyon aldıklarını, bu rezervasyonlarda hizmet verilmiş ve verilecek misafir sayısının toplam 30 bini bulduğunu söyledi. Köşklerde sunulan 8 çeşit mönünün, kampanyanın bitiş tarihi olan 1 Haziran 2002’ye kadar, kişi başı 15.5 milyon hafta içi ve 17.5 milyon lira hafta sonu olduğunu belirten Bulduk, düğünler için en çok, 1000 kişiye hizmet verilebilen Hıdiv Kasrı’nın tercih edildiğini söyledi. 
     
     Müşterilere Köşk - Kart 
     Bulduk, diğer köşklerin kapasitesinin de 300 kişiyle sınırlı olduğunu dile getirdi. Köşklerin, geçen yıl 896 bin müşteri ağırladığını, ancak bu yıl 1 milyon kişiyi hedeflediklerini belirten Bulduk, 2001’de 5 trilyon lira olan ciroyu da bu yıl 7 trilyona çıkarmayı amaçladıklarını kaydetti. Bulduk, "Köşk Kart" uygulamasıyla, hizmetlerde yüzde 15 - 50 indirim yaptıklarını da vurguladı. 
     
Düğün sahibi Hayır’ derse turist giremez      ÖZELLİKLE düğünler için rağbet gören köşklerde, alkollü içki servisi yok. Bulduk bu konuda, "Talep geldiği takdirde böyle bir servisimiz olmadığını söylüyoruz. Bugüne kadar önemli bir sıkıntı yaşamadık" diyor. Köşklerin, her gün 08.30 - 24.00 arası hizmete ve turistik ziyaretlere açık olduğunu kaydeden Bulduk, tören olduğunda turistlerin köşkleri nasıl gezdiği sorusunu da şöyle yanıtlıyor "Turistler, zaten bilgimiz dahilinde geliyor. İçerde düğün varsa Giremezsin’ demiyoruz. Ama düğün sahibiyle görüşmesi lazım." 
     



 GÜNCEL 





















</TEXT>
</DOC>
