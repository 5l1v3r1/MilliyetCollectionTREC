<DOC>
<DOCNO> 99639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/soneko25.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
UNICEF için bozuk para biriktirdi... 
</HEADLINE>
<TEXT>

     İngiliz Havayolları British Airways'in uluslararası yardım kuruluşu UNICEF için sürdürdüğü ''Change For Good'' kampanyasına katılan Türk işadamı Celal Akata, biriktirdiği 2 bin dolar bozuk parayı kampanyaya için bağışladı. 
     British Airways'den yapılan açıklamada, kampanya katılan Türk işadamı Celal Akata'nın yaklaşık 1 yıldır topladığı 2 bin dolar bozuk parayı UNICEF'e iletilmek üzere şirket yetkililerine teslim ettiği bildirildi. 
     Master Deniz Acenteliği isimli şirketin Yönetim Kurulu Başkanı olan Celal Akata, firması adına yaptığı seyahatlerde kampanyadan haberdar olduğunu belirterek, ''Dünya çocukları gülümsemeye ve mutlu olmaya devam etsinler istiyorum. Bunda,benim biraz olsun katkım varsa ne mutlu. Çünkü, dünya çocukları tüm güzelliklere layıklar'' dedi. 
     Açıklamaya göre, ''Change For Good'' kampanyasında bugüne kadar 14 milyon İngiliz Sterlini yaklaşık 35 trilyon lira para toplandı. 
     Kampanya kapsamında, Nisan ayında British Airways çalışanları arasında toplanan paranın 1,600 İngiliz Sterlini tutarındaki bölümü, İstanbul Sokak Çocukları Projesi'nde kullanılmak üzere UNICEF Türkiye yetkililerine gönderildi. 
     





</TEXT>
</DOC>
