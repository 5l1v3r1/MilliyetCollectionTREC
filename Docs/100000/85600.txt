<DOC>
<DOCNO> 85600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/spor/spo04.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baidoo garantisi 
</HEADLINE>
<TEXT>

Menajeri Ankaragücü’ne imza atan Ganalı futbolcunun transferi için Samet Aybaba güvence verdi. Tecrübeli teknik adam, "O sözünün eridir, Trabzon’a gelecek" dedi 
     UMUT EKEN 

     Yönetimi rahatlattı 
     TRABZONSPOR’DA prensipte anlaşma sağlananan Baidoo’nun tranfseri konusundaki son gelişmeler yönetimin canını sıktı. Samsunsporlu futbolcunun menajerinin Ankaragücü’ne imza atması ortalığı karıştırırken, yönetim bu konuda Baidoo ile daha önce el sıkışan Teknik Direktör Samet Aybaba ile bir görüşme yaptı. Aybaba, "endişelenmeyin" mesajı gönderdi ve siyahi oyuncunun imza atacağını açıkladı. 
     
     Sağlam karakterli’ 
     BORDO - Mavili yöneticilerle görüşen Aybaba, daha önce Baidoo ile birlikte çalıştığını hatırlatıp, "Kendisi benim eski öğrencim. Çok sağlam bir karaktere sahiptir. Sözünün eridir. Endişeye hiç gerek yok, ülkesinden dönüşte bizimle resmi sözleşme imzalar" açıklamasını yaptı. 20 Haziran’da Türkiye’ye dönecek olan Baidoo’nun gelişiyle bu transferin netlik kazanacağı bildirildi. 
     
     Zafer buruk 
     BEŞİKTAŞ’LA sözleşme imzalayan Zafer, iki duyguyu bir arada yaşıyor. Başarılı futbolcu, "Trabzon’dan bu şekilde kopmak istemezdim. Yöneticilerden haber bekledim, ne yazık ki kimse aramadı. Bu nedenle kırgınım. İki yıl önce Trabzon daha önce davrandığı için Beşiktaş’a transferim gerçekleşmemişti. 420 bin dolar alacağım var. Ama kimsenin boğazına yapışmam" dedi. 
     



 SPOR 






























</TEXT>
</DOC>
