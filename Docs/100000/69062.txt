<DOC>
<DOCNO> 69062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/ekonomi/eko08.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus kadının çiçeği Türkiye’den 
</HEADLINE>
<TEXT>

Kesme çiçekçiler, Dünya Kadınlar Günü için Ukrayna, Rusya, Bulgaristan ve Romanya’ya çiçek gönderecek 
     Dünya Kadınlar Günü’nde Rus kadınlarına çiçekler yine Türkiye’den gidecek. 14 Şubat Sevgililer Günü’nü atlatan çiçek ihracatçıları şimdi de, "8 Mart Dünya Kadınlar Günü"ne hazırlanıyor. 
     Antalya Kesme Çiçek İhracatçıları Birliği AKÇİB Yönetim Kurulu Başkan Yardımcısı Osman Bağdatlıoğlu, yaptığı açıklamada, "8 Mart Dünya Kadınlar Günü" dolayısıyla başta Rusya olmak üzere, Bulgaristan, Ukrayna ve Romanya’ya 30 milyon dal karanfil, standart ve sprey karanfil ihracatı gerçekleştireceklerini söyledi. 
     Antalya ve İzmir’den bu ülkelere "8 Mart Dünya Kadınlar Günü" dolayısıyla ihraç edilecek kesme çiçek için çalışmalara başladıklarını belirten Bağdatlıoğlu, bu ihracattan 2.5 - 3 milyon dolar döviz girdisi beklediklerini kaydetti. 
     
     Hazırlık sürüyor 
     "14 Şubat Sevgililer Günü"nden oldukça memnun olduklarını kaydeden Bağdatlıoğlu, "Dünya Kadınlar Günü dolayısıyla hazırlıklarımızı sürdürüyoruz. Bu yıl da Rus, Bulgar, Rumen ve Ukraynalı kadınların çiçekleri Türkiye’den gidecek" dedi. 
     



 EKONOMİ 

















</TEXT>
</DOC>
