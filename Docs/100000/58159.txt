<DOC>
<DOCNO> 58159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur02.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan Ecevit açıklaması "İşbirliği için fırsat" 
</HEADLINE>
<TEXT>

     Beyaz Saray, Başbakan Bülent Ecevit'in Ocak ayı ortasında ABD'ye yapacağı ziyarete ilişkin resmi açıklamayı yayınladı. 
     Beyaz Saray'ın açıklamasında, ABD Başkanı George W. Bush'un, 16 Ocak tarihinde Başbakan Ecevit ile biraraya geleceği belirtilirken, ziyaretin, ''Terörizmle mücadele, Afganistan, Kafkaslar ve Orta Asya, Kıbrıs, NATO, Avrupa Birliği, Balkanlar ve Türkiye'nin ekonomik reformlarının uygulanması konularında, ABD ile Türkiye arasındaki işbirliğini derinleştirmek için bir fırsat'' olduğu vurgulandı. 
     Açıklamada, ''Türkiye'nin Sonsuz Özgürlük Operasyonu sırasında yardım için güçlü önerileri, stratejik ilişkilerimizdeki enerjinin altını çizdi'' denildi. 
     Beyaz Saray Sözcüsü Ari Fleischer da, düzenlediği günlük basın toplantısında, Ecevit'in, Bush ile 16 Ocak'ta görüşeceğini duyurmuştu. 
     






</TEXT>
</DOC>
