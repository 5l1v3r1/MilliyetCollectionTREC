<DOC>
<DOCNO> 70376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/pulur.html </URL>
<DATE> 2002/03/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Komünist " serbest, parti yasak... 
</HEADLINE>
<TEXT>

     OH çok şükür, dideler ruşen, gözümüz aydın... 
     Kavgasız, gürültüsüz, tartışmayı becerebildik, hem de herkesin ortasında... 
     Tartışmanın, canlı şahidi olmasak da, televizyon tanığıyız, Devlet Bakanı Kemal Derviş, ODTÜ'de konuşuyor, bir genç konuşmasını kesiyor, ayağa kalkıyor, sorular soruyor. 
     
     OYSA konuşma sırasında soru sorulmayacak, daha sonra sorulacak. Oturum yöneticisi bunu hatırlatmak istiyor, genç direniyor, arkadaşı müdahale ediyor 
     "Yazılı olarak verdiğimiz soruları, bir bey yok ediyor " 
     
     AYAKTAKİ genç, TKP'li yani "komünist" olduğunu söylüyor 
     "Bu krizden memleketi nasıl çıkaracaksınız Emekçi çocuklarını Afganistan'a yollayarak mı, tarımı Avrupa Birliği'ne peşkeş çekerek mi Yağma yok, sosyalizm var. McDonald's'ı buradan kovmayı bilen TKP'li öğrenciler, size bu okulu dar edeceklerdir." 
     
     KEMAL Derviş, ya hiç sinirlenmiyor, ya da belli etmiyor 
     "Bütün görüşlerin hiçbir sınır tanınmadan, tamamen özgür bir şekilde dile getirilmesinden yanayım." 
     Tartışma karşılıklı sürüyor 
     Öğrenci "Bu ülkede insanların aç kalma, soğukta donma özgürlüğü, sizin de masal anlatma özgürlüğünüz var " 
     Derviş "Lütfen dünyada son 30 - 40 yılda ne olup bittiğini ciddi bir biçimde inceleyin. Hangi ülkelerde işçinin, gencin, emekçinin daha müreffeh olduğunu inceleyin. Sosyal adalet için ne yapılabilir Bu konuda çalışırsanız Türkiye'ye ve kendinize çok büyük bir iyilik yapmış olursunuz." 
     Öğrenci "Bu halk devrim yapacak, masal anlatıyorsunuz." 
     Derviş "Bunu düşünmekte özgürsünüz. Türk gençliğine güveniyorum. Size de güveniyorum." 
     
     TARTIŞMA, kavgasız gürültüsüz bitiyor. 
     Açıkça komünist olduğunu söyleyen gençle, elbette komünist olmayan Bakan, yıllardır beklenen bir sahneyi herkese yaşatıyorlar. 
     Ne biri pankart açıyor, slogan atıyor, kürsüye yürüyor, ne de öbürü "Atın şunları dışarı " diyor. 
     Ertesi gün, gazetelerin başlıkları da bu olayı olumlu yorumluyor. 
     
     LAKİN olaya bir de başka açıdan bakmak gerekmez mi 
     "Ben komünistim" diyen bir genci, Bakan'ın olgunlukla karşılaması haklı olarak övülüyorsa, "Komünist Partisi"ne niçin izin verilmiyor. 
     Çünkü Siyasi Partiler Kanunu'nun 96. maddesi, "komünist" sözcüğünü yasaklıyor, Anayasa Mahkemesi de, kurulmuş olan "Türkiye Komünist Partisi"ne ihtar veriyor. 
     
     AVRUPA istedi diye Anayasa'nın 34. maddesini bir çırpıda değiştirenlerin aklına, acaba Siyasi Partiler Kanunu'nun 96. maddesi gelmiyor mu 
     "Avrupa" deyince yürekleri titreyenler, niye susuyor, iki satır yazmıyor 
     Demokrasi varsa, "Komünist Partisi" de var. 
     Yoksa sizin demokrasiniz "Karen Fogg"dan icazetli demokrasi mi 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
