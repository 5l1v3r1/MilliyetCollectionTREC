<DOC>
<DOCNO> 52634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/soneko19.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den Telekom anlaşmazlığı ile ilgili açıklama... 
</HEADLINE>
<TEXT>

     Turkcell, Türk Telekom ile çağrı sonlama ücretleriyle ilgili yaşanan ve yargıya giden anlaşmazlıkla ilgili açıklama yaptı. 
     Turkcell İletişim Hizmetleri A.Ş'den Borsa'ya gönderilen açıklamada, Ankara 9. İdare Mahkemesi'nde şebekelerarası irtibat ve işbirliği sözleşmesinin çağrı sonlama ücretleri ile ilgili İlave 1-A bölümünün Elektrik Mühendisleri Odası'nın açtığı ve gıyapta görülen dava sonucunda iptal kararı verildiği hatırlatıldı. 
     Karar üzerine Türk Telekom'un şirket alacaklarından kendince yaptığı hesaplama sonucu bulunan meblağın kesileceğine ilişkin bildirim ile başlattığı muaraza çekişme nedeniyle daha önce Ankara 7. Ticaret Mahkemesi'nde tedbir kararı alındığı kaydedilen açıklamada, 
     şöyle denildi 
     ''Bu muarazanın giderilmesi için açılan davanın dünkü duruşmasında, şirketimizce açılan davanın kabulüne ve ihtiyati tedbir kararının da hüküm kesinleşinceye kadar devamına krarar verilmek suretiyle şirketimizin bu konudaki haklılığı ve Türk Telekom'un taleplerinin haksızlığı sabit olmuştur.'' 
     






</TEXT>
</DOC>
