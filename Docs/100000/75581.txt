<DOC>
<DOCNO> 75581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/siyaset/siy02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetikçiler beni sıkmaya başladı’ 
</HEADLINE>
<TEXT>

Estetik konusuyla anılmaktan rahatsız olan Çiller, doktor manken Seran Göçer’i reklamını yapmakla suçladı 
     AYDIN HASAN Ankara 

     DYP Genel Başkanı Tansu Çiller, eski manken olan doktor Seran Göçer’in "Somon balığı DNA’sı ile gençleşme yöntemini o da kullanıyor" sözlerine, "İsmimi kullanarak reklamını yapıyor" diyerek tepki gösterdi. Göçer’in açıklamasından sonra cildiyle ilgili spekülasyonlardan duyduğu rahatsızlığı dile getiren Çiller, şöyle konuştu "Cilt güzelliğine ilişkin yöntemler konusunda sürekli adım kullanılıyor. Bu artık beni sıkmaya başladı. Bu konuda adımın geçmesinden rahatsız oluyorum. Ben bu doktor mankeni tanımıyorum, işyerini de bilmem. Üstelik bu somon DNA’sı olayından haberim bile yok." 
     Yakın çevresinden bir isim de, Çiller’in cilt bakımına yaklaşımı konusunda şu değerlendirmede bulundu öTansu Hanım, yaşı çerçevesinde doğal görünümünü dert etmiyor. Her yaşın kendine göre bir güzelliği olduğuna inanıyor. Sağlık dışında, cilt estetiğiyle ilgili özel bir hassasiyeti yok. En fazla rüzg rda dağılmışsa saçı taranır. Başbakanlığı döneminde "Güzelliğimi yoğurda borçluyum" diyen Çiller’in yeni favorisiyse elma. Çiller’e öğün aralarında sürekli dilimlenmiş elma servisi yapılıyor. 
     
     Çaysız günü yok 
     Bir dönem neredeyse gönüllü tanıtımını yaptığı kuşburnuna eski ilgiyi artık göstermeyen Çiller, yeşil çayı da ara sıra içiyor. Klasik çay konusunda da, son günlerde neredeyse Başbakan Bülent Ecevit kadar tiryaki. Programının yoğun olduğu günlerde Çiller, "Bugün bir çay da içemedik" diye hayıflanıyor. 
     



 SİYASET 














</TEXT>
</DOC>
