<DOC>
<DOCNO> 61984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun03a.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan isim bulundu 
</HEADLINE>
<TEXT>
Kuşsütü olsun’ 
1 milyon çocuğa süt’ projesine verilecek isim için Tarkan Hüüp’ şarkısıyla ilham verdi. Çocuklar adı Kuşsütü’ olsun diyor... 
     YILDIZ YAZICIOĞLU Ankara 

     Tüm Türkiye’de ilgiyle karşılan 1 milyon çocuğa süt’ projesini hazırlayan Devlet Bakanı Hasan Gemici, bugünlerde çocuklara ücretsiz dağıtılacak süt kutularına verilecek isimleri belirlemeye çalışıyor. Çocukların gönderdiği öneriler arasında seçim yapmakta zorlanan Gemici’ye gelen öneriler arasında en ilginci süt kampanyasına kuşsütü’ adı verilmesi ve tanıtımda Tarkan’ın Hüüp’ adlı şarkısındaki "Kuşsütüyle beslerim seni" sözlerinin kullanılması oldu. 
     İlköğretim çağında yeterli beslenemeyen çocuklara yönelik ücretsiz olarak Ankara, İstanbul, İzmir ve Diyarbakır’da dağıtılacak süt kutularına isim bulunması için Milliyet aracılığıyla çağrıda bulunan Gemici, Miço dergisi ve elektronik postasına gönderilen önerileri değerlendirdi. 
     
     Hem kız hem erkek ismi 
     Süt kutularına hem kız, hem erkek ismi verilmesi için "süt ikizleri" figürü de çizdiren Gemici’ye gelen öneriler arasında "Ati ile Pati", "Kıtır ile Çıtır", "Sütkız ile Sütoğlan", "Hüp ile Lüp", "Melo ile Selo" ve "Gıcır ile Bıcır" var. 
     Ertan Acar adlı bir baba, 2 yaşındaki kızı Özüm’ün ifadesiyle ve çocuklara süt içirme kampanyasına fikir babalığı yaptığı için, dağıtılacak süte "Hasan Amca" isminin verilmesini önerdi. Çocuklar tarafından Süt Amca olarak anılan Gemici, bu öneriyi memnuniyetle karşıladığını belirterek, çocuklara hitap edecek başka bir isim olmasını tercih ettiğini söyledi. 
     
     Kriz süt’ü önerisi 
     İlköğretim 5’inci sınıf öğrencisi Buşra Aksoyer’in gönderdiği "Kriz süt" önerisi de ilgiyle karşıladı. Trabzon’da ilköğretim 8. sınıf öğrencisi olan Gülümser Kurt ise, süt kutuları üzerine "Aç kalmasın çocuklar, ölmesin".yazılmasını önerdi. 
     



 GÜNCEL 

























</TEXT>
</DOC>
