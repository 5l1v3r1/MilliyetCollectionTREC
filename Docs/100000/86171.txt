<DOC>
<DOCNO> 86171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/spor/spo00.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ERIKSSON'UN KUMARI 
</HEADLINE>
<TEXT>

İngiltere orta sahasında Beckham, Dyer ve Butt’a görev vermek isteyen İsveçli hoca, bu üç oyuncunun ciddi sakatlıklarından tam hazır olarak dönmesini bekliyor 
     DÜNYA KUPASI RAPORU 
Mehmet Demirkol 

     Göreve gelmesinin ardından takımı gençleştiren ve David Beckham’a kaptanlığı veren Sven Goran Eriksson hakkındaki - bazen alay etmeye kadar varan - tartışmalar, Almanya’yı deplasmanda 5-1’le geçmelerinin ardından durulmuştu. Hatta grup lideri olarak direkt katılımın sağlanmasının ardından büyük övgüler de almaya başlamıştı. Önce iddialı açıklamalar yapan Eriksson kuralarda "ölüm grubu"na Arjantin, Nijerya, İsveç düşünce geri adım atsa da, İngiltere h l önemli favorilerden biri olarak görülüyor. 
     Eriksson genç ve iddialı bir takıma sahip. Owen, Heskey, Fowler, Sheringam ve Vassel gibi forvetler, Ferdinand ve Campbell gibi İtalya dışındaki en pahalı iki savunmacı. Nigel Martyn gibi formada bir kaleci ile yapabilecekleri çok şey var. Ama İngiltere’nin asıl güçlü olduğu hat olan orta sahada tarifsiz kederler içindeler. Önce Steven Gerrard’ı, sakatlığı nedeniyle kaybeden Eriksson, orta sahayı Danny Murphy takviyesiyle oluşturmayı düşündüğü David Beckham, Kieron Dyer ve Nicky Butt’un ciddi sakatlıkları nedeniyle zor günler yaşadı. Bu oyuncuları o kadar istiyor ki, kadro 23’e indirirken bunlardan birini değil, hiçbir sıkıntısı olmayan Trevor Sinclair’i, Ada’ya yolladı. Bu konuyu "Kumar oynuyoruz" diyerek açıklayan İsveçli "Üçü de çok güçlü oyuncular ve hazır olacaklar. Dyer, belki İsveç maçını kaçıracak, ama ikinci maçta sahada olacak" diyordu. Ama sonra bir darbe daha yedi ve Murphy’nin de ayağı kırılınca Sinclair’i geri çağırdı. Aslında kadroda Bayern’le iyi bir sezon geçiren Kanada asıllı İskoç’ Owen Hardgraves, Paul Scholes ve Joe Cole gibi formda oyuncular Ancak bu oyuncularla G.Kore’yi yenemedi da var, ama Dyer, Butt ve Beckham’ın hazır dönmemesi durumunda neredeyse yedeksiz bir orta sahası olacak İsveçli’nin. 
     İngiltere’de kaleci Nigel Martyn her ne kadar formdaysa da birinci kaleci David Seaman’ın uzun sakatlığı sonunda son derece formsuz oluşu, West Hamlı David James’in ise hiç güven vermeyen bir kaleci oluşu İsveçli’nin başını ağrıtabilecek sorunlar. 
     İngiltere, kimsenin favori olarak gösterilemeyeceği bu ölüm grubundan çıkabilir mi 1. çıkarsa, yarı finale kadar dev rakiplerle karşılaşmayabilir. Ama 2. çıkarsa sırasıyla Fransa, Brezilya ve Arjantin’le eşleşmesi muhtemel. 
     
     İNGİLTERE 
     FIFA Sıralaması’nda 12. 
     
     Genel Bilgiler 
     Nüfus 46.4 milyon 
     Lisanslı futbolcu 3.3 milyon 
     Elemelerde forma giyen oyuncu 31 
     Elemelerin golcüsü Michael Owen 6 
     
     Kupaya nasıl geldi 
     UEFA 9. Grup 1.’si 
     İngiltere 0-1 Almanya 
     Finlandiya 0-0 İngiltere 
     İngiltere 2-1 Finlandiya 
     Arnavutluk 1-3 İngiltere 
     Yunanistan 0-2 İngiltere 
     Almanya 1-5 İngiltere 
     İngiltere 2-0 Arnavutluk 
     İngiltere 2-2 Yunanistan 
     
     Kupa tarihi 
     1950 İlk tur 
     1954 Çeyrek final 
     1958 İlk tur 
     1962 Çeyrek final 
     1966 Şampiyon 
     1970 Çeyrek final 
     1982 İkinci tur 
     1986 Çeyrek final 
     1990 Dördüncü 
     1998 İkinci tur 
     
     Yıldız adayı 
     Kieron Dyer 
     Owen, Beckham, Heskey... Yıldızları bol. Ama Eriksson’un ciddi sakatlığına rağmen kadrodan çıkarmamak için çok uğraştığı bir çocuk var Ronaldo ve daha birçok yıldızın yaratıcısı Bobby Robson’ın Newcastle’da parlattığı 1.70 boyundaki 23 yaşındaki Kieron Dyer. 2001’in şubatında 10 aylık bir sakatlık dönemine girdikten sonra muhteşem bir dönüş yapıp Eriksson’u çok şaşırtmıştı. Ama sonra Noel zamanı yeniden sakatlanıp, sahalara bugüne kadar dönemedi, ama İsveçli onu h l unutamıyor. Eğer tam olarak iyileşirse, Dünya yepyeni ve muhteşem bir orta saha oyuncusuyla tanışacak. Savunmaları, göbekten ya da sağdan hızla girip parçalıyor. Beklenmedik harika paslar atıyor. O yeni bir Dünya yıldızı olabilir. 
     
     Kadro 
     Kaleciler 
     David Seaman Arsenal 
     Nigel Martyn Leeds 
     David James West Ham 
     
     Savunma 
     Rio Ferdinand Leeds 
     Sol Campbell Arsenal 
     Gareth Southgate Middlesbrough 
     Ashley Cole Arsenal 
     Wayne Bridge Southampton 
     Danny Mills Leeds 
     Wes Brown Manchester United 
     Martin Keown Arsenal 
     
     Orta saha 
     David Beckham Manchester United 
     Paul Scholes Manchester United 
     Trevor Sinclair West Ham 
     Kieron Dyer Newcastle 
     Nicky Butt Manchester United 
     Owen Hargreaves Bayern Munih 
     Joe Cole West Ham 
     
     Hücum 
     Michael Owen Liverpool 
     Emile Heskey Liverpool 
     Darius Vassell Aston Villa 
     Robbie Fowler Leeds 
     Teddy Sheringham Tottenham 
     
Zor, ama imkansız değilBir kez finalist, iki kez yarı finalist olan İsveç, 1994’den bu yana en iyi takıma sahip. Gole yakın oyuncuları muhteşem, ama bu gruptan çıkmak gerçekten zor 
     Grubun favorileri, İngiltere ve Arjantin olarak gösterilse de, İsveçliler buna katılmıyor. Sebebi basit 33 yıldır İngiltere’ye yenilmiyorlar ve yine yenilmeyeceklerine eminler. Henrik Larsson gibi, Ada’nın en iyi forvetlerinden birine sahipler. Yanında Marcus Allback oynuyor. Herenveen’le harika bir performans yakaladı. Bir de Ajax’lı Zlatan İbrahimoviç gibi 20 yaşında muhteşem bir forvetleri var. Ve asıl güçleri, bu hattı arkadan destekleyen, bu yıl Arsenal’in dublesinde büyük payı olan Fredrik Ljungberg, gol yollarında çok etkili mücedeleci ve yaratıcı bir oyuncu. Ama bu üçlüyü milli takımda kulüp performansına ulaştırmakta güçlük çekiyorlar. Zaten önlerine koydukları hedef de bunu başarabilmek. Bu sorunun kaynağını bu üçlüde değil de, hiç yaratıcı olmayan orta sahada görenlerin sayısı oldukça fazla. 
     Öte yandan her zamanki gibi son derece disiplinli ve agresif bir takım. Rakibi oynatmamak için alan daraltmada çok başarılılar. Çok güvenliler. Turu geçeceklerine neredeyse eminler. 
     Klasik bir 4-4-2’nin biraz dışında 4-3-1-2’ye yakın oynuyorlar. İki teknik adamın ortaklığıyla oluşturulan bir takım bu. Tommy Soderberg ve Lars Lagerback’ın savuma tercihiyle, Barça’nın savunmacısı Patrick Andersson ve Olof Mellberg’ten oluşan defans göbeği sağlam. Kaleci Hedman da Coventry’nin kalesini koruyan ve güven veren bir isim. 
     İsveç’in mücadelesi Nijerya ve İngiltere’yi geride bırakmak için olacak. Onlar bunu yapabileceklerine inanıyorlar. Bu zor, ama imkansız olmayan bir hedef. 
     
     İSVEÇ 
     FIFA Sıralaması’nda 19. 
     
     Genel Bilgiler 
     Nüfus 8.8 milyon 
     Lisanslı futbolcu 600 bin 
     Elemelerde forma giyen sayısı 30 
     Elemelerin golcüsü Henrik Larsson 8 
     
     Kupaya nasıl geldi 
     UEFA 4. Grup 1.’si 
     Azerbaycan 0-1 İsveç 
     İsveç 1-1 Türkiye 
     Slovakya 0-0 İsveç 
     İsveç 1-0 Makedonya 
     Moldova 0-2 İsveç 
     İsveç 2-0 Slovakya 
     İsveç 6-0 Moldova 
     Makedonya 1-2 İsveç 
     Türkiye 1-2 İsveç 
     İsveç 3-0 Azerbaycan 
     
     Kupa tarihi 
     1934 İkinci tur 
     1938 Dördüncü 
     1950 İkinci tur 
     1958 İkinci 
     1970 İlk tur 
     1974 İkinci tur 
     1978 İlk tur 
     1990 İlk tur 
     1994 Üçüncü 
     
     Yıldız adayı 
     Fredrik Ljungberg 
     Arsenallilere kendisini çabuk sevdirdi. Halmstad’dan, Londra’ya geldiği ve çıktığı ilk maçta oyuna girdiğinin 5. dakikasında Manchester’a attığı golle. Çok çalışkan ve değişik renkli saçıyla hemen tanınıyor. Önemli maçlarda gol atması artık sıradanlaştı. Kanatta ya da göbekte oynayabiliyor. Arsenalle geçtiğimiz aylarda 5 yıllık sözleşme yenileyen orta saha oyuncusu, bu sezon 25 maçta 12 gol attı. Milli takımda ise 29 maçta 2 golü var. 
     
     Kadro 
     Kaleciler 
     Magnus Hedman Coventry 
     Magnus Kihlstedt FC Kopenhag 
     Andreas Isaksson Djurgaarden 
     
     Savunma 
     Olof Mellberg Aston Villa 
     Patrik Andersson Barcelona 
     Johan Mjallby Celtic 
     Michael Svensson Troyes 
     Tomas Antonelius FC Kopenhag 
     Erik Edman Heerenveen 
     Andreas Jakobsson Hansa Rostock 
     Teddy Lucic AIK Solna 
     
     Orta saha 
     Tobias Linderoth Everton 
     Niclas Alexandersson Everton 
     Anders Svensson Southampton 
     Fredrik Ljungberg Arsenal 
     Magnus Svensson Brondby 
     Mattias Jonson Brondby 
     Daniel Andersson Venezia 
     Pontus Farnerud Monaco 
     
     Hücum 
     Zlatan Ibrahimovic Ajax 
     Andreas Andersson AIK Solna 
     Henrik Larsson Celtic 
     Marcus Allback Heerenveen 
     
KUPA TARİHÇESİ1978 Arjantin ve silahların gölgesindeki kupa 
     Arjantin onca uğraş sonrasında kupayı düzenleme şansını yakaladı. Cunta yönetiminde 5000 kişinin kaybolduğu ve öldüğü Arjantin için bir halkla ilişkiler çalışmasıydı kupa. Birçok Avrupa ülkesi kupayı boykot etmeyi düşünüyordu, ama FIFA onları zorladı. Askeri rejim, sorun olmayacağı konusunda garanti verdi. Ama organizasyonun başındaki isim Omar Actis gerillalar tarafından öldürüldü kupa öncesi. Yine de kupa boyunca büyük bir olay yaşanmadı. 
     100’den fazla ülke kupa için elemelere katıldı. Bir önceki kupanın finalistleri Arjantin’e, Cruyff ve Beckenbauer’siz geldi. Arjantin’in harika bir ofansif takımı vardı, ama İtalya’ya ilk turda yenildiler ve Buenos Aires’ten uzaklara Rosario’ya gittiler. Fransa’nın yeni yıldızı Platini dünyayı selamladı. Tunus, Meksika’yı 3-1 yenerek Afrikalılar’ın kupa tarihindeki ilk galibiyetine imza attı. Rob Rensenbrick ise kupa tarihinin 1000. golünü İskoçya kalesine penaltıdan gönderdi. Cubillas harika futboluyla Peru’yu, Hollanda’nın üzerinde grup birincisi yaptı. 
     İkinci turda Mario Kempes ortaya çıktı. Polonya’ya iki gol attı. Brezilya ile 0-0 berabare kaldılar ve turnuvanın iyi takımı Peru’yu 6-0’la geçtiler. Bu maç çok tartışıldı. Sonra, onlara 4-0 gerekiyordu Brezilya’yı geçmeleri için. Peru’nun kalecisi aslen Arjantinli’ydi. Peru ile Arjantin yönetimleri arasından ticari ilişkiler çok kuvvetliydi. 
     Hollanda Cruyff’suz olmasına rağmen çok iyiydi ve finalde Arjantin’in karşısına dikildi. 1-0 yenilgiden yedek Nanninga’nın golüyle 1-1’i sağladılar. Son dakikada Rensenbrink’in topu direkten döndü. Sonra uzatmada Kempes yine sahneye çıkıp, iki golle takımına çok uzun süredir hayalini kurduğu kupayı kazandırdı. Hollanda ise üst üste iki kez final kaybeden olarak tarihe geçti. 
     
     Şampiyonun yolu 
     Birinci tur Arjantin 2 - Macaristan 1 
     Arjantin 2 - Fransa 1 
     Arjantin 0 - italya 1 
     İkinci tur grup Arjantin 2 -Polonya 0 
     Arjantin 0 - Brezilya 0 
     Arjantin 6 - Peru 0 
     Final Arjantin 3- Hollanda 1 
     
     Gol krallığı 
     Mario Kempes Arj 6 gol 
     Teofilo Cubillas Per 5 gol 
     Rob Rensenbrink Hol 5 gol 
     
     İstatistikler 
     Maç sayısı 38 
     Atılan gol 102 
     Maçına başına gol 2.68 
     Oyundan atılan oyuncu 3 
     Kendi kalesine gol 3 
     Toplam seyirci 1.610.215 
     Ortalama seyirci 42.374 
     
     Kupanın yıldızı 
     Mario Kempes Arj 
     En önemli anın 1978 herhalde.. 
     -Kuşkusuz. Görev tamamdı. Politikadan değil, futboldan bahsediyorum. Politika ile hiç ilgilenmedim. 
     Menotti’nin etkisi neydi 
     -O ülkenin en iyi hocasıydı. Sadece muhteşem bir motivatör olmasıyla değil, sağlam bir karakteri vardı ve yıldızlar arasında bir denge oluşturmayı biliyordu. 
     Herkes o Peru maçından bahsediyor. Şike olduğundan. 
     -Eğer 10-12 gole ihtiyacımız olsaydı, yine de atardık. Kimse ne kadar inandığımız ve kendimize ne kadar güvendiğimizi anlamıyor. 
     Ya final 
     -Bir ölüm kalım maçı gibiydi. 
     Peki son dakikada Rensenbrick’in direkten dönen topu. 
     -Donup kalmıştık. Öylece bakakaldım. 
     Ve kupayı kazandınız. Bunu düşünmüş müydün daha önce 
     -Asla sadece oynamak istiyordum. Gol kralı olduğumu bile otele döndüğümde öğrendim. 
     O maçı daha sonra kaç kez seyrettin 
     -Bir kez bile seyretmedim. Elimde bir kasedi de yok. Ama hepsi beynime kazılı. 
     
Yarın Arjantin - Nijerya      
     



 SPOR 

























</TEXT>
</DOC>
