<DOC>
<DOCNO> 69739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo08.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖZTEPE’DEN GÖZDAĞI 
</HEADLINE>
<TEXT>

Sarı - Kırmızılı takımın Teknik Direktörü Ümit Kayıhan, Galatasaray karşısında savunma anlayışını ön planda tutmayacaklarını, kazanmak için ellerinden geleni yapacaklarını söyledi 
     Yeni bir kimlik 
     GÖZTEPE Teknik Direktörü Ümit Kayıhan, Galatasaray karşısında futbol anlayışlarını değiştirmeden galibiyet için mücadele edeceklerini söyledi. Pozitif futbol oynayıp, her maçta 6-7 gol pozisyonu üreterek yeni bir kimlik kazandıklarını ve tüm Türkiye’nin takdirini topladıklarını kaydeden Kayıhan, "Galatasaray maçında da yalnızca savunmayı düşünen bir anlayışla sahaya çıkmayacağız. Taraftarımızın da desteğini arkamıza alıp çıkışımızı sürdüreceğiz" diye konuştu. 
     
     Özgüven geri geldi’ 
     ÜMİT Kayıhan, ilk yarıda üç büyükler karşısında alınan farklı yenilgilerin futbolcular üzerinde olumsuz bir etki yaratmayacağını dile getirdi. Tecrübeli teknik adam, "Oyuncularımın hepsi de artık özgüvenlerini kazanmış durumda. Oynadıkları futbolu kendileri de beğeniyor. Şu anda 32 puandayız ve bir an önce 40 puan barajını geçmemiz gerektiğini biliyoruz. Galatasaray, dünyaya kendini kanıtlamış bir takım ve saygı duyuyoruz, ancak bu maçta özel önlemler almayacağız" dedi. 
     
     Bora’ya güveniyorum’ 
     MAJDAN’IN, Yimpaş Yozgatspor karşılaşmasında kırmızı kart görmesinin ardından Galatasaray maçında kaleyi genç Bora’nın koruyacak olmasından endişe duymadığını belirten Kayıhan şöyle devam etti "Bazı maçlar bazı futbolcular için doğuş maçıdır. Bora çok yetenekli bir kaleci ve oynayamamanın sıkıntılarını yaşıyordu. Sonuç ne olursa olsun Türk Futbolu’nun çok değerli bir kaleci kazanacağına inanıyorum. Ben kendisine güveniyorum. Başarılı bir maç çıkacaktır." 
     
     
     



 SPOR 






























</TEXT>
</DOC>
