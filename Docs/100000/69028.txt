<DOC>
<DOCNO> 69028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sontur06.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ün verdiği toplam cezalar 48 yılı aştı... 
</HEADLINE>
<TEXT>

     Radyo ve Televizyon Üst Kurulu'nun RTÜK , kurulduğundan bugüne kadar verdiği yayın durdurma cezaları, 48 yılı aştı. 
     Üst Kurul, 1994 yılından bugüne kadar geçen 8 yılda toplam 17 bin 714 günlük yayın durdurma cezası verdi. 
     Bölücü ve yıkıcı yayın yapan 41 yayın kuruluşunun yayınını toplam 10 bin gün durduran Üst Kurul, irticai yayın yapan 34 kuruluşa da 5 bin 903 gün yayın durdurma cezası uyguladı. 
     RTÜK, 1994-2002 yılları arasında bölücü ve yıkıcı nitelikte yayın yapan 24 televizyon kuruluşuna 71 uyarı verirken, bunlardan 9'unun yayınlarını toplam 1020 gün süreyle geçici olarak durdurdu. Üst Kurul, bölücü ve yıkıcı nitelikte yayın yapan 66 radyoya ise 265 uyarı cezası uygularken, bunlardan 32'sine de toplam 9 bin 91 gün süreyle yayın durdurma cezası verdi. 
     İrticai nitelikte yayın yapan 29 televizyon kuruluşuna 107 uyarıda bulunan Üst Kurul, bunlardan 9'unun yayınlarını toplam 2 bin 123 gün süreyle durdurdu. RTÜK, irticai nitelikte yayın yapan 55 radyoya da 240 uyarı cezası verirken, bunlardan 25'inin yayınlarının da toplam 3 
     bin 780 gün süreyle durdurulmasını kararlaştırdı. 
     Bölücü-yıkıcı ve irticai yayınlar için verilen yayın durdurma cezaları, 17 bin 714 günlük yayın durdurma cezalarının yüzde 93'ünü oluşturdu. 
     






</TEXT>
</DOC>
