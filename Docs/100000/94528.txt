<DOC>
<DOCNO> 94528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko06a.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SAAT 10’DA GÖREVİMİN BAŞINDAYIM’ 
</HEADLINE>
<TEXT>

     EKONOMİ SERVİSİ 

     Devlet Bakanı Kemal Derviş, Sisam’da katıldığı toplantının ardından bugün saat 10’da Ankara’da olacak. Derviş büyük itfa öncesi yapılacak borçlanmada ekonomi bürokratlarıyla beraber operasyonun başında bulunacak. 
     
     Hedefler tutar’ 
     Bakan Derviş dün sisam’dan yaptığı açıklamada siyasi belirsizliğin çok uzun sürmemesi halinde ekonomik hedeflerde önemli bir sapma olmayacağını söyledi. 
     Derviş, yakın geçmişte makro göstergelerde program hedeflerinin tutacağının, hatta aşılacağının bile görüldüğünü anımsatarak, şöyle konuştu "Siyasi belirsizliklere bağlı olarak piyasalarda bir miktar dalgalanma oldu. Bu belirsizliğin çok uzun sürmemesi halinde hedeflerde önemli bir sapma olması için temel bir neden yok." Derviş, şöyle devam etti 
     
     Dalgalanma gereksiz’ 
     "Ekonomide gelinen nokta piyasalarda bu kadar yüksek volatilite yaşanmasını gerçekten haklı çıkartmıyor. Siyasi alanda yaşanan tartışmaların yoğunlaşması da belirsizliklerin uzun sürmemesinin sağlanması yolunda olumlu bir işaret olarak yorumlanabilir." Bu arada Derviş Hüsamettin Özkan’ın istifasını gazetecilerden öğrendi ve yorum yapmadı. 
     



 EKONOMİ 


























</TEXT>
</DOC>
