<DOC>
<DOCNO> 92166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/pulur.html </URL>
<DATE> 2002/06/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fransa "B takımı"ndan Brezilya karşısına... 
</HEADLINE>
<TEXT>

     MİLLİ Futbol Takımımız bugün, Dünya Kupası yarı finalinde yılların dünya şampiyonu Brezilya ile oynuyor. 
     Bunun önemini ve anlamını, Milli Takımımızın, ancak, Fransa'nın "B takımı"na layık görüldüğünü yaşayanlar bilir. 
     Evet, biz o nesillerdeniz, uluslararası turnuvalarda Fransa bize "B takımı"nı, yani "ikinci takımı" layık görürdü. 
     Ya şimdi 
     Fransa Dünya Şampiyonası'ndan elenip gidiyor, Türk Milli Takımı Brezilya ile yarı final oynuyor. 
     İnşallah bugün Brezilya'yı da yeneriz, ama yenmezsek ne gam 
     Nereden nereye gelmişiz baksanıza... 
     
     "EY büyük Allah" diye başlayan bir tekerleme vardır, şimdi bunun, değiştirilme vaktidir 
     "Ey büyük Allah Yumurtaya can veren Allah Düz duvardan incir ağacı çıkaran Allah Oktay Ekşi'ye futbol yazdıran Allah" diye... 
     
     FUTBOL kadar nankör, vefasız oyun azdır, futbolun adaleti de yoktur. 
     Senegal maçında, ekran karşısında kahrolan, çılgına dönen, Hakan Şükür'e demediğini bırakmayan - biz dahil - kaç kişi, O'nun, bugün gelinen yerdeki emeğini, becerisini, attığı golleri aklına getirdi ki 
     Hakan öyle goller kaçırıyordu ki, onun eski günlerini hatırlayanlar buna tahammül edemiyor, ayağının altından geçen topa dokunamayışını hazmedemiyorlardı. 
     Bu doğanın yasasıydı, gücünü kaybeden futbolcu, becerisini de kaybediyordu. 
     Zaten duygusal bir insan olan Hakan Şükür, bir de, kendi boyunu aşan işlere karışınca, kafası karmakarışık oluyordu. 
     Bunu önce Şenol Güneş'in görmesi lazımdı, belki de, Hakan Şükür'ün, üst üste kaçırdığı gollerden sonra kendisini anlaması "Beni çıkarın " diye kulübeye işaret etmesi gerekiyordu. 
     Politikacılar için söylenen bir tekerleme vardır 
     "Politika bir otobüstür binmesini bilmeli, 
     Son durağa gelmeden inmesini bilmeli." 
     Saçı sakalı ağarmış, kırk yıllık politikacılar inmesini biliyorlar mı ki, Hakan Şükür bilsin... 
     Üstelik Hakan Şükür gibi duygusal bir insan... 
     Maçtan sonra kendi yerine oyuna giren, gol atıp tarihe geçen İlhan Mansız'a nasıl sarıldığını görmediniz mi 
     
     ŞENOL Güneş'in teknik hataları yok mudur 
     Bilenler hata sayıyorlar, başta Hakan Şükür'ü oynatması... 
     Lakin, Şenol Güneş'in hataları, ona hakaret edilmesinin gerekçesi olamaz. 
     "Cahil, köylü, konuşamaz, giyinemez, geri zekalı, karizmasız, vizyonsuz, dürüst değil, ilkesiz." 
     Şenol Güneş, bu kem sözlerin sahiplerinin hiçbirinin seviyesine inmedi, bir zamanlar Fatih Terim'e de "şehir kırosu" diyenlerin cevabını takımı sahada verdi. 
     Aşağıdaki satırlar 40 yıllık futbol yorumcusu ve Spor Yazarları Derneği'nin eski Başkanı "Atilla Gökçe'nindir. 
     Atilla Gökçe, Senegal galibiyetini yorumlarken şöyle yazıyordu 
     "Bu başarı iki yıldır her türlü eleştiriye, hakarete ve iğrenç yakıştırmaya dayanarak sadece işini yapan ... Şenol Güneş'in dayanma ve direnme gücünün eşsiz bir örneğidir. Aynı biçimde takım da bir başka dayanıklılık ve direnç rekoru kırmıştır." 
     
     AYNI direnç ve dayanıklılık, bugün de gösterilmelidir. 
     Kimlere karşı mı 
     Kulakları çınlasın Mustafa Denizli'nin "içimizdeki İrlandalılar" diye bir lafı vardı. 
     Bir de Deniz Gökçe'nin şezlong yorumcuları" dedikleri... 
     Bunlar da kimlerse 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
