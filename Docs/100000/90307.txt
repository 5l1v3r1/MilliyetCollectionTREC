<DOC>
<DOCNO> 90307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun18.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Arafat'ı bertaraf etmek istiyor 
</HEADLINE>
<TEXT>

     İsrail, Filistin lideri Yaser Arafat'ı yeni liderlerin ortaya çıkabilmesi için ''bertaraf etmek'' istiyor. 
     İsrail Savunma Bakanlığı danışmanı Davud Haham, ''Batı Şeria'daki operasyonlarımızın temel amacı, Arafat'ın bertaraf edilmesi ve böylece Filistin tarafında yeni liderlerin ortaya çıkmasını sağlamak. Muhammed Dahlan ya da Mahmud Abbas gibi isimler örnek verilebilir. Dahlan en önemli isim...'' dedi. 
     ''Filistin tarafında şu anda hiçbir muhatabımız yok'' diyen Haham, ''Arafat barış görüşmeleri için muhatabımız değil'' dedi ve Filistin liderini ''diktatör''e benzetti. 
     Gazze şeridinin güvenlik sorumlusu Dahlan'ın haziran başında istifa ettiğini anımsatan İsrailli yetkili, ''Dahlan'ın özerk yönetim bünyesinde hiçbir rolünün olmamasının üzücü olduğunu'' söyledi. 
     





</TEXT>
</DOC>
