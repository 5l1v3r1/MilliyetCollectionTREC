<DOC>
<DOCNO> 81414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/civaoglu.html </URL>
<DATE> 2002/05/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hukuk diye diye... 
</HEADLINE>
<TEXT>

     Yanlışlıklar dizisinin başından alalım. 
     Toplumdaki tepkilere karşın Bülent Ecevit ısrarlı oldu... Ortaklara da bu bağlamda çiçekler sunuldu. 
     Ama... 
     İki engel vardı. 
     1- Anayasa'nın 14. maddesi bazı suçların affını engellemişti. Kimi siyasetçiler için suistimal iddiaları ve terör suçları bu kapsamdaydı. 
     2- Ayrıca... Abdi İpekçi'nin katili Ağca ile 7 gencin katilleri arasında yer alan Kırcı'nın da af kapsamına girmeleri kamuoyunda büyük duyarlılık yaratacaktı. 
     Çözüm arandı. 
     Çıkacak yasaya "af" yerine "Şartlı Salıverme ve cezayı erteleme" gibi bir ad verilirse birinci engel aşılıyordu. 
     İkincisi 
     Anayasa Mahkemesi'nin iptal kararı alacağı açıktı. 
     İptal kararından sonra, toplum duyarlığına karşı günah topu böylece Anayasa Mahkemesi'nde kalmış olmaz mıydı 
     Anayasa Mahkemesi kararında yer alan 6 aylık süre sonuna kadar beklenir, yasa son gün çıkardı. Cumhurbaşkanı veto etse bile artık çok geç olurdu. 
     Yasa boşluğu nedeniyle tahliyeler başlardı. 
     "Her şey tamı tamına bu senaryo içinde kuruldu ve uygulandı" iddiasında değilim. 
     Ama "hukuk diye diye hukukun ne hale geldiğini" düşündürüyor. 
     
Hukuk diye diye... 2      Ancak 6. ayın sonuna sarkıtılan yasayı hazırlayanlar bir şeyi atlamış olabilirler. 
     Anayasa Mahkemesi iptal edilen hükmün yer aldığı yasayı "toplu özel af..." diye tanımlamış. Sayfa 234. Paragraf 5. Satır 7 ve 8. 
     2001'deki Anayasa değişikliği ile Anayasa 87. maddesine "af yasalarının TBMM'nin beşte üç oy çoğunluğunu gerektirdiği" hükmü eklenmiştir. 
     Cumhurbaşkanı Sezer de son yasayı veto ederken Anayasa Mahkemesi'nin "bu bir toplu özel af yasasıdır" hükmüne ve 87'in yeni haline dayanmakta. 
     O nedenle 5'te 3 çoğunluk şartını aramakta. 
     Ama gene de... 
     Adalet Bakanı Türk, Cumhurbaşkanı Sezer için "kendisini Anayasa Mahkemesi yerine koymakta" diyor. 
     Cumhurbaşkanı Sezer de Türk'ün Anayasa Mahkemesi kararını okumasını tavsiye ediyor. 
     Bu arada bazı savcılar şakır şakır tahliyeleri başlatıyorlar. 
     
Hukuk diye diye... 3      Ağca ve Kırcı için hapishane kapıları, diğer adi suçları nedeniyle sadece birkaç yıl için açılmayacak... 
     Sonra... 
     Dışarı... 
     "Türkiye seninle gurur duyuyor" diye alkışlansınlar mı 
     Öyle görünüyor ki... Yasa aynen çıkarılacak ve Cumhurbaşkanı'na gönderilecek. 
     Tabii - bulunamayacağı - için 5'te 3 oy çoğunluğu ile değil... 
     Bu durumda Sezer ne yapacaktır 
     Anayasa Hukuk Profesörü Ergun Özbudun'a göre "Sezer'in görüşü doğrudur. 5'te 3 oy çoğunluğu yeni yasa için gereklidir. Ancak, şekil şartı eksikliğini saptama yetkisi de Anayasa Mahkemesi'ndedir. Sezer, yasayı onaylar, ama Anayasa Mahkemesi'ne iptal davası açar." 
     
Hukuk diye diye... 4      Anayasa Mahkemesi iptal kararı verinceye kadar hapishaneler boşalmaz mı 
     Zaten tahliyeler sürüyor. 
     Üstelik Anayasa Mahkemesi kararları geriye yürümez. 
     Çıkan, tekrar içeri alınmaz. 
     Peki, ne düşünülüyor 
     Adalet Bakanlığı, savcılardan "kanun önünde eşitlik ilkesi gereği beklemeleri" genelgesi yayınlayamaz mı 
     Kanun, ekspres hızla aynen çıkarılarak Sezer'e gönderilir. 
     Sezer, sabahın ilk saatlerinde onaylar, mesai saatinin başladığı saat 9'da Anayasa Mahkemesi'ne "yürütmenin durdurulması tedbiri istemiyle iptal davası" açar. 
     Anayasa Mahkemesi, derhal toplanarak "yürütmeyi durdurur." 
     Dışarı çıkmış olan az sayıda mahkum ayrı bir inceleme konusu olur. 
     Peki ya umutları kapartılan gerçek kader mahkumları 
     Onların aileleri 
     ...... 
     
     Dünkü yazımda GS'lıların eleştirilerde bile üslup düzeyine örnek olarak Sayın Necdet Çobanlı ağabeyimizin, bir GS'li kardeşine şu satırını yansıtmıştım 
     "Başarısızlığının devamını diliyorum." 
     Elbette, bu başarısızlık iğnelemesi GS'nin başarısı için değildi. GS'nin finans anlaşması yaptığı bir yabancı firma bağlamındaydı. 
     Yanlış anlaşılmalara neden olmaması için açtım. G.C. 
     
     







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
