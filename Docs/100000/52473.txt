<DOC>
<DOCNO> 52473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo12.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Jordan atıyor ama Wizards kazanamıyor... 
</HEADLINE>
<TEXT>

     ABD Profesyonel Basketbol Ligi'nin NBA , 2. hafta mücadelesine, bu sabaha karşı yapılan 8 maçla devam edildi. 
     Atlantik Grubu'nda 5. sıraya dek düşen Michael Jordan'lı Washington Wizards, üst üste 5. yenilgisini, Merkez Grubu lideri Milwakuee Bucks'dan kendi sahasında aldı. Bu maçta Jordan, 41 dakika içinde 31 sayı ve 4 ribauntluk performansına karşın yenilgiyi önleyemezken, takım arkadaşlarından Richard Hamilton 15 sayı, Popeye Jones da 13 sayı ve 10 ribauntla oynadılar. 
     6. maçında 5. galibiyetini alarak gruptaki liderliğini sürdüren 
     Bucks'da, Sam Cassell, 27 sayı, 5 ribaunt ve 4 asist, Ray Allen, 22 sayı, 4 ribaunt ve 9 asist, Glen Robinson da 13 sayıyla galibiyette başrolü oynadılar. 
     Geçen sezonun finalisti ve Atlantik Grubu 5.si Philadelphia 76'ers, kendi sahasında Charlotte Hornets'ı farklı skorla yenerek, 8. 
     maçında 3. galibiyetini aldı. 
     Ev sahibi ekipte, geçen sezonun ''en değerli oyuncusu'' seçilen Allen Iverson, 33 sayı, 5 ribaunt ve 7 asistlik performansıyla sahanın yıldızı olurken, 21 sayı ve 7 ribauntla oynayan Matt Harpring de galibiyete büyük katkı yaptı. 
     Konuk ekipte ise Jamal Mashburn'ün 21 sayı ve 8 ribaunt, Baron Davis'in 20 sayı ve 4 asist, P.J.Brown'ın da 12 ribauntluk performansları, galibiyete yetmedi. 
     Lige, yarın sabaha karşı yapılacak 5 maçla devam edilecek. 
     NBA'de, günün maçlarında alınan sonuçlar şöyle 
     
     
Boston Celtics 101 - Indiana Pacers 93 Cleveland Cavaliers 94 - Dallas Mavericks 107 Philadelphia 76'ers 100 - Charlotte Hornets 86 Washington Wizards 98 - Milwakuee Bucks 107 Atlanta Hawks 111 - Utah Jazz 79 Phoenix Suns 92 - Orlando Magic 93 Golden State Warriors 82 - Toronto Raptors 89 Los Angeles Clippers 106 - Chicago Bulls 102 
     






</TEXT>
</DOC>
