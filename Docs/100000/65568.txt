<DOC>
<DOCNO> 65568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/soneko07.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de Anayasa Mahkemesi'nin kararı hükümeti zora soktu 
</HEADLINE>
<TEXT>

     Arjantin'de Anayasa Mahkemesi, bankalardan para çekmeye getirilen kısıtlamaların Anayasa'ya aykırı olduğuna karar vermesi, ekonomiyi yeniden canlandırma planına son şeklini vermekte olan Devlet Başkanı Eduardo Duhalde'yi bu planı rafa kaldırmaya zorladı. 
     Arjantin Anayasa Mahkemesi, yayımladığı bildiride, halkın özgürce parasına ulaşabilmesini engelleyen hükümet kararlarını iptal ettiğini belirtti. Anayasa Mahkemesi, ülkede yaklaşık 2 aydır yürürlükte olan ve ''corralito'' adı verilen para çekme yasağının kaldırılması için vatandaşlarca yapılan başvuruyu incelemeye almıştı. 
     Duhalde, televizyonda TSİ dün gece ya da bu sabah açıklaması beklenen planı yerine, düzenlediği basın toplantısında, Anayasa Mahkemesi'nin bu çok ciddi kararının süpriz olduğunu, canlanma planını daha sonraki bir tarihte açıklayacağını duyurdu. 
     Ekonomi Bakanı Jorge Remes Lenicov, Dünya Ekonomik Forumu'nun New York'taki toplanıtısına katılımını iptal ederken, Merkez Bankası Başkanı Mario Blejer Arjantin'e geri döndü. 
     Arjantin'deki bazı bankacılık uzmanları, Anayasa Mahkemesi'nin kararının bir felakete yolaçabileceğini, herkesin parasını bankadan aynı anda çekmeye kalkışması halinde, para kalmayacağını ve yoğun banka iflaslarının yaşanabileceğini belirtiyor. 
     Latin Amerika borç stratejisi uzmanı biri de, Arjantin krizinde henüz dibe vurulmadığını, bunun yeni bir örnek olduğunu, bankacılık sisteminin tahrip olabileceğini ve hükümetin Anayasa Mahkemesi kararını aşmak için bir yol bulması gerektiğini kaydetti. 
     






</TEXT>
</DOC>
