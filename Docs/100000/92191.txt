<DOC>
<DOCNO> 92191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sondun21.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Antil Adaları kokain dağıtım merkezi 
</HEADLINE>
<TEXT>

     Hollanda'ya bağlı Orta Amerika'da Karayip Denizi bölgesinde bulunan Antil Adaları'nın, Güney Amerika ülkelerinde üretilen kokainin dağıtım merkezi durumunda olduğu bildirildi. 
     Hollanda Polis Sendikası NPB , İçişleri Bakanı Klaas De Vries'e gönderdiği mektupta, Güney Amerika'da üretilen kokainin en az yüzde 25'inin Antil Adaları'ndan Hollanda'ya kaçırıldığı ve buradan diğer 
     ülkelere dağıtıldığı belirtildi. 
     Bu kaçakçılığın önüne geçilebilmesi için, Hollanda hükümetinin Antil Adaları'ndaki kontrolü eline almasını isteyen sendika, bu yapılamadığı takdirde, kaçakçılığın Hollanda'da alınan önlemlerle azaltılamayacağı görüşünü dile getirdi. 
     Polis sendikasına göre, başta Curaçao ve Sint Maarten olmak üzere, Antil Adalarından yılda ortalama 200 ton kokain, Avrupa ve Kuzey Amerika ülkelerine kaçırılıyor. Bu kaçakçılıkta, yuttuğu kokain dolu torbacıklarla çalışan kuryeler önemli rol oynuyor. 
     Sendika, Antil Adaları'nın ekonomik durumunun kaçakçılığa zemin hazırladığını belirtirken, bölgede Türk ve Rus yeraltı örgütlerinin de giderek etkili olmaya başladığını savundu. 
     





</TEXT>
</DOC>
