<DOC>
<DOCNO> 94591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yasam/yas02a.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS aşısı 5 yıl içinde tamam 
</HEADLINE>
<TEXT>

Amerikan VaxGen ilaç firması AIDS aşısı geliştirme çalışmalarının son aşamasına geldiğini ve aşının tahmin edildiği gibi 10 değil, en geç 5 yıl içinde hazır olacağını açıkladı 
     DIŞ HABERLER SERVİSİ 

     8 aşı üstünde çalışılıyor 
     BBC, internet sitesinde, Birleşmiş Milletler AIDS Örgütü UNAIDS tarafından düzenlenen ve İspanya’nın Barcelona kentinde önceki gün başlayan Uluslararası AIDS Konferansı’na yer verdi. Habere göre, konferansta, çeşitli derecelerde etkili olabilecek 8 AIDS aşısı üzerinde çalışıldığı açıklandı. AIDS aşılarının çoğu için henüz başlangıç testleri yapılırken, Amerikan VaxGen adlı firmanın aşı çalışmasını tamamlamaya yaklaştığı kaydedildi. 
     
     Sonuçlar seneye açıklanacak 
     ŞİRKETİN son aşama testlerini yaptığı aşının denekler üzerinde denenmekte olduğu, test sonuçlarının gelecek yıl açıklanabileceği belirtildi. Bir ilacın lisans alabilmesi için hastaların üçte biri üzerinde etkili olması gerekiyor. İsviçre’nin Roche ve Amerikan Trimeris ilaç firmalarının AIDS’e yol açan HIV virüsünün kan hücrelerine girmesini önleyen yeni bir ilaç üzerinde çalıştıkları da belirtildi. 
     



 YAŞAM 























</TEXT>
</DOC>
