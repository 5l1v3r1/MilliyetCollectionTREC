<DOC>
<DOCNO> 54826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/siyaset/siy05.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji’de BEYAZ SAYFA 
</HEADLINE>
<TEXT>

Ankara 4. Ağır Ceza Mahkemesi’ndeki duruşmada "son tutuklu" sanıklar 2’şer milyar liralık kefaletle tahliye edildi 
     ANKARA Milliyet 

     ANAP’lı Cumhur Ersümer’in Enerji Bakanlığı’dan istifa etmesine neden olan soruşturma sonunda açılan "Beyaz Enerji" davasında tutuklu sanık kalmadı. Ankara 4. Ağır Ceza Mahkemesi’ndeki dünkü duruşmada 15 sanığın "rüşvet alıp verme", "ihaleye fesat karıştırma" ve "görevi kötüye kullanma" suçlarından yargılanmasına devam edildi. Duruşmaya tutuklu sanıklar Muzaffer Selvi, Ünal Peker, Birsel Sönmez ile tutuksuz sanıklar ve tarafların avukatları katıldı. 
     Sanık avukatlarının tahliye taleplerini değerlendiren Mahkeme, Selvi, Peker ve Sönmez’i 2’şer milyar lira nakit kefalet ödemeleri şartıyla tahliye etti. Sanıkların yurtdışına çıkışlarına yasak getirildiğini belirten Mahkeme Başkanı Sabri Eyüp Yağcı, tahliye edilen sanıkların mazeretsiz olarak duruşmalara katılmamaları durumunda haklarında gıyabi tutuklama kararı verileceğini söyledi. 
     



 SİYASET 














</TEXT>
</DOC>
