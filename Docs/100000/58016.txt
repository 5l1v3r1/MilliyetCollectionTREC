<DOC>
<DOCNO> 58016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko12.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Boya Grubu ile Fransız Sigma ortak oluyor 
</HEADLINE>
<TEXT>

     EKONOMİ SERVİSİ 

     Türkiye, yaşadığı finansal krizlerden sonra yabancı yatırımcıların ilgisini çekmeye başladı. 
     Yabancı evliliklerin sıkça yaşandığı 2001’in son günlerinde Yaşar Grubu ile Fransız boya şirketi Sigma ortaklığa gidiyor. Yaşar Boya Grubu, aynı alanda faaliyet gösteren Fransız kökenli Sigma Kalon ile işbirliği ve ortaklık için ön görüşmelere başladı. 
     Yaşar Holding Boya Grubu Başkanı Ahmet Yiğitbaşı, Yaşar Boya Grubu şirketlerinin toplam 328 milyon dolar ciro ile dünya ölçeğinde 30’uncu, Avrupa ölçeğinde ise 10’uncu sırada olduğunu belirterek, dünya ligine çıkmış tek Türk firması olduklarını ifade etti. 
     Yaşar Grubu’nun yabancı ortaklıklarla daha da büyüyeceğini kaydeden Yiğitbaşı, "Yaşar Holding kendisine pazar kazandıracak, yeni teknolojiler getirecek, her tür yabancı ortaklığa açıktır’’ dedi. 
     



 EKONOMİ 





















</TEXT>
</DOC>
