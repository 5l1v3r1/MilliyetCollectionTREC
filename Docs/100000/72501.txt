<DOC>
<DOCNO> 72501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/cetiner.html </URL>
<DATE> 2002/03/14/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ya tetik düşse, koruma ölseydi 
</HEADLINE>
<TEXT>

     Banka soyan soyguncular bankanın koruma polisinin kafasına tabancayı dayayıp tetiği çekmişler ama tetik düşmediği için öldürememişler Tabancanın kabzasıyla vurup burnunu kırmışlar, yaralamışlar. Çanta dolusu dolarlar, Türk liraları, eurolarla kapıdan çıkmış kaçıyorlar. Yani, soygun bazılarının bilerek veya bilmeyerek yazdıkları gibi teşebbüs değil, gerçekleştirilmiş bir soygun 
     Bankanın personeli panik ve şaşkınlık içinde Koruma Engin Bozkurt yaralı olmasına rağmen düştüğü yerden kalkıyor can havli ile koşarak görevini yerine getirmek istiyor. Filmlerdeki gibi soygunculara ateş ediyor. İkisi de tam isabet alıp ölüyorlar. Çalınan paralar yerlerde uçuşuyor, halk korumayı alkışlıyor, Engin yaralı olarak hastaneye kaldırılıyor. Başına geleceklerden habersiz. Beyninde soyguncunun az önce tabancasının düşmeyen tetik sesi hala vınlamaktadır 
     Ertesi gün adalete teslim yasalar gereği... ve ilk etapta tutuklanıp cezaevine gönderiliyor. 
     
Odanızda vurursanız      Yasalarımızın bu şekilde garipliklerle dolu olduğunu henüz birkaç ay önce anlatmıştım. Gece, bir soyguncu, terörist yatak odanıza girse, siz de mesela tabancanızla adamı vurup öldürseniz, sonra gidin derdinizi Marko Paşa’ya anlatın Nefsi müdafaadan belki cezanız hafifler ama yine de ceza alabilirsiniz Yani, kaderde böyle bir olayla karşılaşmak varsa her halükarda masum vatandaş zarar görüyor. Hele soyguncuyu arkası size dönük iken vurup öldürürseniz, yaralarsanız, yandınız, cezanız daha ağırlaşıyor. Hukukçularımız anlatıyor yasalarımızın böyle olduğunu. Canınızı, malınızı kurtarmak isterken kısa süre de olsa cezaevine girerseniz hayatınız kaymaz mı 
     - Efendim ben ne bileyim Sabaha karşı adamı odamda gördüm "Balkon da olabilir" bana mı tecavüz edecek aileme mi Yoksa kıymetli ne var ne yok alıp götürecek mi Nereden bileceksiniz 
     Ayy dahası var. Belki usta nişancı olmadığınız için belki kasten kurşunlar soyguncunun kalbine veya kafasına isabet edip öldürmüşse bir kez daha yandınız, cezanız ağırlaşıyor. Demek, soyguncu beni öldürecek diye korkmayacaksınız, soğukkanlı olacaksınız Yaşayabilmek veya ceza görmemek için mutlaka birtakım meziyetleriniz olması gerek, yoksa hayat yok 
     Dünyanın hiçbir ülkesinde soyguncuya, teröriste böylesine imkan veren, bağışlayan yasalar görülmüş müdür 
     
Rus ruleti gibi      Talihsiz korumanın başına kim bilir bundan sonra neler gelecek Ya soyguncunun tabancasının tetiği alnına dayadığı sırada düşseydi Rus ruleti gibi bir oyun işte Korumalar için, polisler için hayatta kalabilmek, Rus ruleti 
     Acemi soyguncular keşke ölmeselerdi Keşke koruma Engin kurşunlarını bacaklarına isabet ettirebilseydi O an savaş anı, karşılıklı yaşam savaşındalar. Bir taraf görevini yapmak istiyor, diğer taraf borcunu ödemek için soygunu yapmış çanta dolusu paraları kaçırmanın peşinde 
     Asıl yürekleri sızlatan, ölenlerin masum eşleri ve çocukları, onlara yazık oldu. Zaman acıları iyileştirir, yaraları sara diyelim. 
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
