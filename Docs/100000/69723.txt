<DOC>
<DOCNO> 69723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/siyaset/siy08.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İçel’e yeni emniyet müdürü atandı 
</HEADLINE>
<TEXT>

     ANKARA Milliyet 

     İçel’de geçen hafta yaşanan "şerefsizler" krizi sonrasında görevden alınan İçel Emniyet Müdürü Turgay Pamuk’un yerine vekaleten Ankara’da Polis Moral Eğitim Merkezi Müdürlüğü yapan Akın Küçükbarak atandı. Küçükbarak’ın perşembe günü yeni görevine başlayacağı belirtildi. Uzun yıllar Ankara Emniyet Müdürlüğü’nün Terörle Mücadele Şubesi’nde görev yapan Küçükbarak, PKK operasyonlarında görev aldı. Emniyet Genel Müdürlüğü Terörle Mücadele Daire Başkanlığı’nda başkan yardımcılığı da yapan Küçükbarak, Yücelen’in İçişleri Bakanı olmasının ardından Moral Eğitim Merkezi Müdürlüğü’ne atanmıştı. 
     
     



 SİYASET 













</TEXT>
</DOC>
