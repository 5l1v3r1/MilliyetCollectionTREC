<DOC>
<DOCNO> 87552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sontur01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaz lambası kullandı, elektrik faturası geldi... 
</HEADLINE>
<TEXT>

     TEDAŞ, elektrik yerine gaz lambası kullanan Kadir Kurtkaya adına elektrik faturası düzenledi. 
     Türkiye'nin değişik yörelerinde yaşayan vatandaşlar, hayatın her alanında karşılaştıkları sorunların çözüm yerini TBMM olarak görüyorlar. Vatandaşların değişik sorunlarının çözümü telebiyle TBMM'ye verdikleri dilekçeleri, ilgili devlet kurumlarına gönderilerek, gereğinin yapılması isteniyor. 
     Sorununa TBMM'de çözüm arayan vatandaşlardan birisi de Bursa'da yaşayan Kadir Kurtkaya. Kurtkaya ekonomik güçlükler nedeniyle evinde gaz lambası kullandığı halde, TEDAŞ'ın adına 2,5 milyon liralık fatura çıkarttığından şikayetçi. Kurtkaya, TBMM'den, ''Hukuk dışı uygulamalara son verilmesini ve vatandaşın korunmasını'' talep ediyor. 
     TBMM Dilekçe Komisyonu, dilekçeyi Enerji ve Tabii Kaynaklar Bakanlığı'na göndererek, Kurtkaya'nın mağduriyetinin giderilmesini istedi. Enerji ve Tabii Kaynaklar Bakanlığı, TBMM'ye gönderdiği yanıtta, sayaç okuma dönemi içerisinde hiç tüketim yapılmamışsa ''güç bedeli'' tahakkuk ettirilmediği, ancak bu dönemde tüketim yapılmış olması halinde tüketim miktarına bakılmaksızın her fatura için ''güç bedeli'' tahakkuk ettirildiği bildirildi. 
     TBMM Dilekçe Komisyonu, Kurtkaya'nın dilekçesi hakkında başka bir işlem yapılamayacağına karar verdi. 
     





</TEXT>
</DOC>
