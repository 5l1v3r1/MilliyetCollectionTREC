<DOC>
<DOCNO> 74165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/pulur.html </URL>
<DATE> 2002/03/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hap yutarak Avrupalı olunmaz 
</HEADLINE>
<TEXT>

     HER işi, hap yapıp yutmayı pek severiz. 
     Allah selamet versin, kulakları çınlasın bir arkadaşımız vardır, insandan hayvana kadar, kim hastalanırsa, elinde bir aspirin "Al iç, bir şeyin kalmaz " diye verir. 
     Avrupalı olmayı da böyle "hapladık" idam cezasının kalkması bir hap, Kürtçe yayın ve öğrenim ikinci hap, Kıbrıs'la Ege haplarını da yuttuk mu olduk Avrupalı... 
     Geçen gün sorduk, borcunun faizini, topladığı vergiyle karşılamayan bir devleti Avrupa'ya alırlar mı 
     
     1980'li yılların sonlarına doğru, bunu bir soruyla özetlemiştik 
     "Adam sana davetiye gönderiyor, altında bir not Koyu renk elbise. Şimdi sen beyaz elbise giyip bu davete gidebilir misin " 
     Turhan Selçuk da, bu yazımıza değinen bir karikatür çizmişti, kara çarşaflı biri Avrupa'nın kapısında, Turhan Selçuk "siyah da giysek almazlar" diyordu. 
     
     MEHMET Öztürk, 12 yıl öncesine kadar, Türkiye'de ceza hakimiymiş, bir Almanla evlenmiş, Türkiye'den ayrılmış, eşi de Frankfurt'ta hakimmiş, o da Alman, Belçikalı, Hollandalı avukatlarla birlikte hukuk bürosu açmış... x 
     Ona göre Türkiye'de, hukuk sistemi ve uygulanışı bir facia, hele siyasi amaçlarla çıkarılan şartlı salıverme, ya da af 
     Şöyle diyor 
     "Avrupa'da savcı ve hakim dostlarımız son çıkarılan şartlı salıverme yasası ile alay ediyor, gülüyorlar. Irza geçip sekiz, on yaşlarındaki çocukları öldürenler, gaspçılar, hortumcuların çoğu salınıyor, bunların yanında çok daha hafif suç işleyenler, beş, on milyon lira rüşvet alanlar, bireysel sahtekarlık ve dolandırıcılık yapanlar ceza alıyor ve hapiste kalıyor." 
     
     MEHMET Öztürk bir de haber veriyor 
     "Türk mahkemelerinde devam eden, Yargıtay'da bekleyen, ya da bitmiş davaları, Avrupa'daki bazı hukuk büroları araştırıyor, yakın zamanda Türkiye'deki bütün illerde bu büroların bir çeşit şubeleri açılacak ve bu davaları Avrupa İnsan Hakları Mahkemesi'ne götürecekler." 
     
     ESKİ hakim böyle diyor. 
     Neyin ne olduğunu yakında göreceğiz. 
     Ama şunu iyice bilmemizde yarar var 
     Hani bir zamanlar "Türk olmak kolay değil " diye bir laf vardı, asıl Avrupalı olmak zor. 
     İki kanun, dört kararnameyle adamı Avrupalı yapmıyorlar. 
     Lakin seçim barajının altına düşen kifayetsiz muhteris, Avrupa yaygarası kopararak sandıktan çıkmaya bakıyor. 
     
     UZUN lafa, ya da boş lafa gerek yok, bugün hangi parti çıkar da "Af yok, herkes aldığı cezayı çekecek " diyebilir 
     --------- 
     x Mehmet Öztürk, bu görüşlerini Cumhurbaşkanı'na, Başbakan'a, iktidar ve muhalefet genel başkanlarına, duyarlı siyasilere ve bazı duyarlı gazetecilere daha ayrıntılı biçimde ilettiğini belirtiyor. 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
