<DOC>
<DOCNO> 71027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/magazin/amag.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Son sürat bir yıldız doğuyor 
</HEADLINE>
<TEXT>

İkinci Bahar’ın güzel Gülsüm’ü, bugünlerde başını kaşıyacak vakit bulamıyor. Öyle ki, iş yüzünden 3 yıllık aşkından bile ayrılmış 
     FERİDE ÇIKIT 

     ŞÖHRETİ İkinci Bahar’da canlandırdığı Gülsüm’ karakteriyle yakalayan Nurgül Yeşilçay’ın zirve koşusu sürüyor. İkinci Bahar’dan sonra Şellale’ filmiyle yıldızı iyice parlayan Yeşilçay, şimdi setten sete koşuyor. Yeşilçay, bu projeleri bitirir bitirmez yeni film ve diziler için kamera karşısına geçecek. 
     
     Şansı şarkıcıdan yana 
     YEŞİLÇAY’IN şansı şu sıralar şarkıcılardan yana açık. Mumya Firarda’da, Teoman’la, Asmalı Konak’ta da yakışıklı şarkıcı Özcan Deniz’le kamera karşısında. İki projede de ünlü şarkıcılarla rol gereği aşk yaşayan Yeşilçay, meslektaşlarının aksine herkesin oyunculuğu denemesi gerektiğini savunarak şunları söylüyor 
     
     Herkes oyunculuğu denesin 
     "OYUNCULUK çok zevkli. Herkes denemeli. Becerir beceremez, orasını bilemem, ama zaten iyiysen kalırsın, kötüysen silinirsin. Mankenler ve şarkıcıların oyunculuğuna karşı olsam, onlarla aynı projelerde yer almam." Teoman için, "Çok tatlı, çok başarılı. Onu çok seviyorum" diyen Yeşilçay, Deniz için de, "Allahtan açıldı. İlk günlerdeki gibi içine dönük değil. Artık daha rahat çalışmaya başladık" yorumunu yaptı. 
     
     şık Nurgül kuzu gibi 
     Filmlerde körkütük aşık olmasına rağmen özel hayatında hüsran yaşayan Yeşilçay, bunun doğal olduğunu belirterek şöyle konuşuyor "Sevgilim Erkan Yaman beni göremiyor ki. Aşık Nurgül tam bir kuzudur, ideal sevgilidir ama iş herşeyi bozuyor. Şu an Mısır ile Kapadokya arasında gidip geliyorum. Bu durum yüzünden 3 yıldır birlikte olduğum kişiyle ayrıldık gibi. Umarım tatlıya bağlayacağız." 
     



 MAGAZİN 













</TEXT>
</DOC>
