<DOC>
<DOCNO> 55969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yasam/yas01.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hani fakir ama gururlu bir sekreter vardı 
</HEADLINE>
<TEXT>

O şimdi zengin... Patronunun pul almak için postaneye gönderdiği sekreter Carol Mitchell, yılbaşı piyangosundan bir milyon sterlin kazandı 
     DIŞ HABERLER SERVİSİ 

     Film senaryosu gibi... 
     İNGİLTERE’NİN Newcastle kenti belediyesinde sekreter olan Carol Mitchell için önceki gün 18 yıllık meslek hayatının sıradan iş günlerinden biriydi. Ta ki patronu onu pul almak için postanaye gönderene dek. Kent postanesinden 27 penny karşılığında 12 pul alan Mitchell, pullarla birlikte verilen yılbaşı kartını açtığında şaşkınlıktan küçük dilini yutacaktı. 
     
     Kocası işini bıraktı bile 
     ZARFIN içinden tam 1 milyon sterlin yaklaşık 2 trilyon lira kazandığını bildiren bir not çıktı. Kraliyet Posta İdaresi’nin yılbaşı piyangosundan büyük ikramiye ona çıkmıştı. Soluğu Posta İdaresi’nin merkezinde alan Mitchell, çekini teslim alırken işine devam edeceğini ama çelik işçisi olan kocasının 1 milyonu duyar duymaz işinden ayrıldığını söyledi. 
     



 YAŞAM 

















</TEXT>
</DOC>
