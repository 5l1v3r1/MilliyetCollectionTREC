<DOC>
<DOCNO> 66763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/tamer.html </URL>
<DATE> 2002/02/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Banka yönetim kurulunun ilk gündem maddesi 
</HEADLINE>
<TEXT>

     İbrahim Betil’in anılarını topladığı Hafiften Bankacılık adlı kitabın beni nasıl yakaladığını pazar günkü yazımda fark etmişsinizdir herhalde. Hızımı alamadım, size kitaptan 2 küçük bölüm daha aktarmak istiyorum. Önce Pamukbank Yönetim Kurulu toplantılarını bir süre işgal eden kablo meselesi 
     "Mehmet Kemal Karamehmet kalp hastasıydı. Ciddi bir kriz geçirmiş, doktorların önerilerine pek kulak asmamış, arkasından bir tane daha geçirince Amerika’ya gitmişti. ABD’de uzun süre tedavi gördükten sonra Türkiye’ye döndü. Orada kalbe gerektiğinde elektrik şoku verebilmek için göğsüne yerleştirilen çok ince bir kablonun ucu omuzunda, deri yüzeyinin hemen altında bırakılmıştı. Ancak ABD’li doktorlar bunu kendisine söylemeyi unutmuşlardı veya kendisi hatırlamıyordu. 
     Kemal Bey bir gün banyoda yıkanırken bu kablonun ucu eline gelir, merakla ucundan tutup çeker. Çektikçe gelen otuz santim uzunluğundaki kablo sonunda vücudundan tamamen çıkar. Bu olay birkaç yönetim kurulu toplantısında gündemin ilk maddesi oldu, tekrar tekrar anlatıldı. 
     Önceleri hep birlikte bu kablonun ne olabileceğini tartıştık. Pek kabloya benzemiyordu. Acaba ameliyatta kullanılan dikiş ipliği fazlası mıydı İçeride unutulan bir malzeme miydi Sonraları bir doktora danışıldığında ve ABD’ye telefon edilip sorulduğunda ne olduğu öğrenildi. Her anlatışında 10 - 15 dakika dinler, sonra hepimiz bir ağızdan gülerdik. Sonra da yönetim kurulu gündeminin bir sonraki maddesine geçerdik." 
     
En hızlı batan kredi      İbrahim Betil, kurucu ortağı olduğu Bank Ekspres’te 3.5 ay gibi kısa sürede batak hale gelen kredinin öyküsünü de çok hoş anlatmış 
     "Özel şirketlerin de havayolu kurmasına yasal olanak tanınınca, Talia bir uçak kiralayarak bu işe girişmişti. Uçağın ilk iki taksidi ve işin başlaması için gerekli finansmanı kredi olarak bizden istemişlerdi. 
     Bankacılığa ilk başladığımda deneyimli bir bankacı büyüğüm bana demişti ki "Evladım, hayırlı olsun, sen de artık bankacı olmuşsun. Kredi verirken altından hava ya da su geçen işlere dikkat et, iyi incele." 
     ... Havayolu ya da uçak finansmanı özel bilgi ve birikim gerektiren bir iş olduğu için projeyi yakından inceledik, her türlü bilimsel hesabı yaptık. Ve sonunda krediyi verdik. 
     İlk seferleri son derece kazançlı olan Talia Havayolları’nda bir şanssızlık oldu. Bizim kredimizle kiralanan uçak, Kıbrıs’ta dağa çarptı. Şanssızlığın ne demek olduğunu merak ettik. Öğrendik ki şanssızlık dedikleri, Yugoslav pilotun seyir sırasında uyumasıymış 15 kişilik mürettebatın çoğu ölmüştü. 
     Sezonun tüm bağlantılarını yapmış olan Talia Havayolları, hemen yeni bir uçak kiraladı. Bu kez yeni uçağı almaya giden ekibin bindiği helikopter düştü. Mürettebatın kalan kısmı da öldü Olaylar bir korku filmi gibi, tarihi bir Yunan tregedyası gibi gelişiyordu, ölmeyen kalmamıştı. 
     ... Talihsiz Talia Havayolları birden hem ekipsiz, hem de uçaksız kalmıştı. Krediyi verirken tüm güvenceleri almakla birlikte bir yanlış yapmıştık Uçağın düşmesi halinde kaybolacak iş olanakları ve gecikmelerden doğacak ticari kayıpları sigorta ettirmemiştik. 
     ... Bu olay, bankacılık yaşamımda en hızlı batırdığım kredi olarak anılarımda yer aldı Kredinin verilmesi ile batması arasında geçen süre 3.5 ay oldu. Her şeye rağmen Talia işinin iyi bir proje olduğuna inandım, h l inanıyorum. Güvencemizi almayı bilememişiz. ... O günden sonra bir daha cesaret edip uçana da yüzene de’ kredi vermedim." 
     
     Düzeltme Prof. Paul Krugman’ı MİT’in öğretim üyesi olarak yazmışım. Doğrusu Princeton olacaktı. Okurum Volkan Dikmen’e uyarısı için teşekkür ederim. 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
