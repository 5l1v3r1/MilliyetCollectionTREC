<DOC>
<DOCNO> 76914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/siyaset/siy06.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Kürtçe türkünün sözleri 
</HEADLINE>
<TEXT>

     SEÇKİN ÜREY Ankara 

     Bitlis İl Alay Jandarma Komutanlığı Askeri Gazinosu’nda geçen çarşamba gecesi verilen davette bir erin okuduğu Kürtçe türkünün, Kürt Aşıklar tarafından söylenen otantik bir parça olduğu ortaya çıktı. 
     Milliyet’in elinde bulunan kaydı dinleyen Ankara’da Kürt müziği icra eden müzisyenler, türkünün kısa bir ritmik oyun havası olduğunu söyledi. Genellikle iki oyun havası arasında geçiş için kullanılan türkü, müzisyenlere göre sevgiliye atfen de söyleniyor. Ayrıca feleğe sitem ediyor. 
     
     Leyla Pena’nın albümünde var 
     Aşıklar tarafından çalınan ve şehirden şehre sözlerinin değiştiği belirtilen türkünün, halaylarda çalındığı ifade edildi. Çok eski olduğu ve anonimleştiği belirtilen türkünün bir versiyonunun da piyasada 10 milyon liraya satılan "Stranen Kurdi Yen Civati" albümünün CD’sinde bulunduğu belirtildi. 
     CD’nin dördüncü şarkısı olan türkünün Kürtçe’si Ax Le Le Ah Ley Ley adını taşıyor. Daha yavaş olan ancak ritmi aynı olan Ah Ley Ley’in kaydı, albümün kapağında verilen bilgiye göre 1976’da Leyla Pena tarafından Moskova’da yapılmış. 
     
Türkünün Türkçe ve Kürtçe sözleri şöyle      Ah yar yar narin yar 
     Ah yar yar şirin yar 
     
     Ayakkabı ayağımı incitiyor ah yar narin yar 
     Ayakkabı ayağımı incitiyor ah yar narin yar 
     
     Sol ayak yolumu şaşırtıyor ah yar narin yar 
     Sol ayak yolumu şaşırtıyor ah yar narin yar 
     
     Ax le le le - Ax le le le narine 
     Ax le le le - Ax le le le şirine 
     
     Solam linge min deşine ax le le narine 
     Solam linge min deşine ax le le narine 
     
     Pe çep reyam dixapine ax le le narine 
     Pe çep reyam dixapine ax le le narine 
     
Valilik Türkü Azeri lehçesinde      Bu arada Bitlis Valiliği’nin askeri gazinoda ısrarla Kürtçe türkü okunmadığını öne sürmesi, şaşkınlık yarattı. Vali Uğur Boran imzasıyla yayımlanan açıklamada, asker sanatçıların gecede Azeri lehçesinde bir türkü seslendirdiği bildirildi. 
     



 SİYASET 


sitem mektubu .. 












</TEXT>
</DOC>
