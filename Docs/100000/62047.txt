<DOC>
<DOCNO> 62047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yazar/tamer.html </URL>
<DATE> 2002/01/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kocabıyık sanatı, işiyle doğrudan ilgili görüyor 
</HEADLINE>
<TEXT>

     Galeri, onun için yaratıcılık anlamına geliyormuş. Orkestra ise hatasız üretim demekmiş. Ben de zannediyordum ki, Borusan'ın sanatsal etkinlikleri, sosyal sorumluluklarının bir parçası. Borusan Grubu Yönetim Kurulu Başkanı Ahmet Kocabıyık'la yaptığımız enine - boyuna söyleşide dünkü yazım da aynı konudaydı gayet net olarak anladım ki durum farklı 
     "Orkestra da, galeri de doğrudan işimizin bir parçası. Çünkü ben şirketlerimizin devamlı yenilikçi, yaratıcı olmalarını istiyorum. Orkestrada nasıl tek bir enstrümanın yaptığı hata, bir yanlış notacık kulağı fena halde tırmalarsa, biz de üretimde falsodan - hatadan kaçınmaya çalışıyoruz." 
     Türkiye'de kaç holdingin orkestrası var dersiniz İstanbul Kültür ve Sanat Vakfı'nı bizlere armağan eden Eczacıbaşı, birkaç orkestra kurmuş kadar oldu . Borusan dışında sadece ENKA'nın. Bankalar arasında ise Akbank tek. Ama Borusan dışındakilerin ikisi de küçük oda orkestraları. 
     Borusan'ınki de önce oda orkestrasıydı. Sonra büyüyüp senfoni orkestrası oldu. Sonra biraz daha büyüyüp 60 - 65 kişilik filarmoni orkestrasına dönüştü. 
     Borusan Filarmoni Orkestrası'nın Lütfü Kırdar'da 2 yıldır her ay gerçekleştirdiği, dünya çapında sanatçıların da solist olarak katıldıkları konserlerin abonesiyim. Borusan Sanat Galerisi'nde de her zaman cımbızla çekilmiş rafinelikte sergiler oluyor. 
     
"Babamın işe karışması, soru sormak şeklindedir"      Ahmet Kocabıyık'a, "Babanız devir teslimden sonra işe gelip gitmeyi bıraktı mı " diye sormama fırsat kalmadı. Çünkü saat 15 00'teki randevumuz için ben Borusan'ın kapısından girerken, Asım Bey çıkıyordu. 
     Ahmet Bey de bu durumu teyid etti "Babamın kuşağı için hayatta herşeyden önce iş gelir. Dolayısıyla babam gibi bir kişinin işten elini - ayağını çekmesi beklenemez zaten. Tabii ki hergün gelip - gidiyor işe. Devir teslim öncesine göre bir fark yok aslında. Yani babam hayat tarzını değiştirmedi." 
     Sohbetimizin dünkü bölümünde yazmıştım. Ahmet Bey, Ayhan Şahenk'in her zaman babasına göre daha fazla işin içinde olduğunu, detaylara kadar indiğini düşünüyordu. Asım Bey de hergün işinin başındaydı. Pekiyi onun üslubu nasıldı 
     "Babam karışıyor mu işlere Soru sorar o. Yıllardan beri babamın işe karışması, soru sormak şeklindedir." 
     Pekiyi devir - teslimden sonra Borusan'da somut olarak ne değişti 
     Baba Kocabıyık artık sadece Borusan Otomotiv'in Yönetim Kurulu Başkanı. Holding yönetim kurulu başkanlığının yanı sıra diğer şirketlerin yönetim kurullarından da çekilmiş. 
     Ahmet Bey, 2 kız kardeşi ve demir - çelik işinin başındaki kuzeni Bülent Demircioğlu zaten eskiden de holding yönetim kurulundaymışlar. Asım Bey'in ayrılmasından sonra grup dışından Rüşdü Saracoğlu ve İtalyan demir - çelikçi Bruno Bolfo yönetim kuruluna girmişler. 
     
     "65 yaşına geldiğimde allahaısmarladık..." 
     Ahmet Kocabıyık, Borusan Yönetim Kurulu Başkanlığı'nı babası Asım Kocabıyık'tan 7 - 8 yıllık bir geçiş süreci sonrasında almış 
     "Ben 1982'den beri şirketin çeşitli kademelerinde görev aldım. En ufak şirketin satış bölümünden başlayıp, sonra ihracatına, daha sonra büyük şirkete... Borusan'ın genel müdürlüğünü de yaptım bir süre. Böylelikle yol boyunca kuşaklar arası üslup farkını da hazmederek giderip bugünlere geldik. 
     Üslup farkı hala var elbette. Babam 77 yaşında, dünya görüşü farklı. Tek hobisi işi. Başka hobisi yok. 
     Ama ben öyle olmayacağım. Yüzde yüz öyle olmayacağım. 60 yaşında işleri biraz yavaşlatıp, 65'inde allahaısmarladık diyeceğim." 
     Ahmet Bey'in lafını kesip "Ne tarafa doğru Bildiğim kadarıyla dünyayı da turladınız. Gidecek yeni yer kaldı mı " diye sormadan edemiyorum. 
     Kriz nedeniyle motosikletle dünyayı turlamaya ara verdiklerini, en son geçen martta Arjantin'e gittiklerini, genelde dağlarda gezdiklerini anlattıktan sonra "Benim hobim çok, boş kalmam " diyor. 
     
Önce yabancı banka, sonra yabancı sermaye      Borusan Grubu Yönetim Kurulu Başkanı Ahmet Kocabıyık'a göre ekonomimizin seyri bu yıl da 2001'den pek farklı olmayacak. Gerek Dünya Bankası'nın gerekse Türkiye'deki resmi makamların bu yıl için öngördükleri yüzde 3 - 4'lük büyüme tahminlerini gerçekçi bulmuyor Kocabıyık. Ona göre Türkiye, 2002'de yüzde 1 cıvarında büyür. 
     Kocabıyık, istikrarlı büyüme için bankacılık sisteminin ayağa kaldırılmasının şart olduğu kanısında "Ben arzu ederdim ki Türkiye'ye daha fazla yabancı banka gelsin ve bankacılık sistemimizin değişiminde katalizatör rolu oynasın. Bugüne kadar bu olmadı, ama ben olmasını ümid ediyorum hala. Çünkü Türkiye'ye yabancı sermayenin gelmemesinde önemli bir etken olarak görüyorum bunu. Görün bakın, yabancı bankalar gelsin. Ardından yabancı sermaye girişi de hızlanacaktır. 
     
     







Kola içerken 


Daha fazla ticaret... 


Ekonomide 'sol'un hala karışık kafası 


Vera'dan "son gece" 


Bir diziden artakalan... 


Levent Kırca'nın "Son"u 


Nicole’e sevdanın yolları, bana kurşunlar 


Bir davetin hikayesi... 


Nazım Hikmet eve dönüyor 


Kocabıyık sanatı, işiyle doğrudan ilgili görüyor 


"Gecenin Ulusu" büyürken Avrupa’da... 


Yeni yıla yeni kanun 


Aklın - ve doğru teşhislerin - yolu 


Bırak yatırımı kaçalım buradan 


YSL 


</TEXT>
</DOC>
