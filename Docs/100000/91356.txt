<DOC>
<DOCNO> 91356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/ygokce.html </URL>
<DATE> 2002/06/22/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Güneş gibi fırsat 
</HEADLINE>
<TEXT>

     2002 Dünya Kupası’nda 5 şampiyon beklenmedik biçimde turnuvaya veda etti. Brezilya’nın İngiltere’yi elemesi futbolcularımıza yeni bir ilham ve rövanş fırsatı verebilir. Bunu gerçekleştirebilmek için önce Senegal’i safdışı etmek gerekiyor. Senegal, Dünya Futbolu’nun yeni tanıdığı bir ülke. Müthiş bir başlangıç yaptılar. Ama çeyrek final onların kırılma noktası olabilir. Türk Milli Takımı, kupaya kırık başladı, çabuk toparlanıp yükselişe geçti. Şimdi, Senegal’i aradan çıkarıp Ronaldinho’suz Brezilya ile yarı finalde oynamak var. Dünya kadar kocaman bir fırsat bizi bekliyor. Yarı finale yükselirsek kupayı şampiyon takım gibi biz de 7 maçla tamamlayacağız. Çünkü en kötüsünden üçüncülük maçı oynayacağız. Bu kadar somut gerçek ve yakın bir hedef varken, Senegal hiç de sorun olmamalı. Şenol Güneş ve ekibinin bu sorunu aşacağını düşünüyorum. 
     
     



 SPOR 


































</TEXT>
</DOC>
