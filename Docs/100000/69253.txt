<DOC>
<DOCNO> 69253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yasam/yas05.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşka gelen hocalar Bakan eşini korkuttu 
</HEADLINE>
<TEXT>

Yaylada atış talimi yapan iki profesör, Adalet Bakanı Türk’ün eşinin ihbarıyla gözaltına alındı 
     ERSİN ERCAN Bolu DHA 

     Ankara Üniversitesi Hukuk Fakültesi öğretim üyeleri Prof. Dr. Nevzat Toroslu ve Prof. Dr. Yüksel Ersoy’un, bayram tatili Adliye’de bitti. 
     Olay önceki gece, Bolu - Mudurnu karayolu üzerindeki Çamkoru 2 Villaları’nın bulunduğu Avdan köyü mevkiinde meydana geldi. Aynı sitede evi bulunan Adalet Bakanı Hikmet Sami Türk’ün eşi Fatma Türk, saat 22.00 sıralarında art arda gelen silah sesleriyle irkildi. 
     Silah seslerinden korkan Türk, jandarmayı arayarak "Silah atılıyor, korkuyoruz" diyerek olayı bildirdi. Olay yerine giden jandarma timi, aynı yerde villaları bulunan Prof. Dr. Toroslu ve Prof. Dr. Ersoy’un, evlerinin yakınındaki açık alanda içki içip ruhsatlı silahlarıyla havaya ateş ettiklerini saptadı. 
     
     15 mermi yaktılar 
     Toplam 15 el ateş eden profesörler, jandarma karakoluna götürülerek ifadeleri alındı. Bolu Cumhuriyet Savcılığı’nın isteği üzerine, sabah ifade vermek üzere serbest bırakılan Toruslu ve Ersoy, önceki gün öğle saatlerinde Cumhuriyet Savcısı Ali Ulvi Yılmaz ifade verdi. 
     



 YAŞAM 


















</TEXT>
</DOC>
