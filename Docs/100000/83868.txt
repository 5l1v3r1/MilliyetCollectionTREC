<DOC>
<DOCNO> 83868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yazar/asik.html </URL>
<DATE> 2002/05/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Umutsuz Ecevit 
</HEADLINE>
<TEXT>

     İzmir’e bağlı Armutlu’da yapılan Belediye Meclisi seçimini bir önceki seçime göre yüzde 15 dolayında oy kaybetmesine rağmen ANAP kazandı. En güçlü parti olan CHP ise ÖDP, HADEP ve TKP’ye kaptırdığı oylar yüzünden ikinciliğe düştü. ANAP’ın yanında MHP de küçük oy kaybına uğradı. 
     DSP’nin oyları ise 591’den 226’ya gerileyerek en büyük yenilgiyi oluşturdu. 
     Neden böyle oldu 
     DSP’li bir milletvekili dedi ki 
     - Çünkü DSP gelecek için hiçbir şey vaat etmiyor. Ecevit’in fiziki durumu geleceğe yönelik olarak hiçbir umut vermiyor. Ecevit’in liderliğinde girilecek bir genel seçimin sonucu da korkarım bundan farklı olmayacak... 
     
     Ödülü hak edip sahip olamamak, sahip olup hak etmemekten iyidir. 
     Mark Twain 

     
Günün fıkrası...      Erman Toroğlu’nu yolda gören gariban, ellerine sarılarak 
     - N’olur, demiş, bize bi kıyak daha yap. Kirazda hormon var, de... 
     - Neden 
     - Çilekte hormon var, dedin. Fiyatı düştü, sayende bol bol çilek yedik. Biraz da kiraz yiyelim 
     Can Ozan 

     
Yorumsuz haber...      Haberi BİA Ajansı Çanakkale’den geçti... "Çanakkale’de bir grup Kıbrıs gazisi, kendi paralarıyla darphaneye bastırdıkları madalyaları törenle göğüslerine taktı. 
     Çanakkale Muharip Gaziler Derneği Başkanı Kamil Kardaş, madalyaların Milli Savunma Bakanlığı’nın izniyle bastırıldığını ve gazilere 25’er milyon liraya mal olduğunu bildirdi. Törende Vali Yardımcısı Halil Yavuz Kaya ve İl Jandarma Komutanı Turgut Alpı hazır bulundu ve 13 gaziye madalyalarını taktılar" 
     
     Derviş’in erken seçimle ilgili açıklamaları piyasada tedirginlik yaratmış. 
     Niye Erken seçim olursa kimse alışveriş yapmayacak mı 
     Haldun Ertem 

     
İki toplumlu koro      Kıbrıs’ta barış için İstanbul’da ilginç bir konser var yarın akşam... Kadırga Kültür Merkezi’nde saat 20.00’da başlayacak konserde Kıbrıslı Türk ve Rum sanatçılardan oluşan koro barış şarkı ve türkülerini seslendirecek. Sanatçılar birkaç yıldır Pile köyünde bir araya gelip çalışıyorlarmış. Kıbrıs’ta konser vermeleri henüz mümkün olmamış. Daha önce İngiltere’de konser vermişler. Kadırga’daki konser de ilklerden biri olacak... Seslendirecekleri şarkılardan biri şöyle "Yurdunu sevmeliymiş insan Öyle diyor hep babam Benim yurdum ikiye bölünmüş ortasından Hangi yarısını sevmeli insan" 
     
Cümbüşe doğru      Karadenizli istasyon şefine sormuşlar. Karşıdan 180 kilometre hızla tren katarı geliyor... Bu taraftan da karşıya aynı hızda bir katar gidiyor.. Ne yaparsın 
     - Durumu en yakın istasyona haber veririm... 
     - Telefonlar çalışmıyor... 
     - Makası açar yolu değiştiririm... 
     - Makas açılmıyor... 
     - Fadime’yi çağırırım... 
     - Neden 
     - Yapacak bir şey kalmadı, gelsin cümbüşü seyretsun... 
     Elektrik üretimi de işte böyle bir cümbüş noktasına geldi... 
     Bir gazete günlerdir yayın yapıyor... 
     Su ile çalışan Atatürk, Keban, Karakaya, Karkamış, Dicle, Kralkızı ve Hirfanlı barajlarında elektrik üretimi durduruldu... Garantili satın alma anlaşmaları nedeniyle devlet elektriği 4 ile 12 sent arası fiyatlarla gaz santrallarından satın alıyor. Bu yılın ilk üç ayında yok yere 170 milyon dolar döviz ödendi. 
     İddia sahiplerinin niyeti saf olmayabilir. Onlar da kendi çıkarında... 
     Ne var ki, Enerji Bakanı Zeki Çakan iddiaları yalanlamıyor. 
     Son yıllarda sayısız kez... Yandaş holdinglere doğalgaz santralı kurdurmak için enerji ihtiyaç rakamlarının şişirildiği... 
     Türkiye’nin ihtiyacı olmayan doğalgaz ve elektriğe ödeyeceği paraların altında ezileceği bildirildi. ANAP ve ünlü Enerji Bakanı Cumhur Ersümer aksini iddia ettiler. 
     Şimdi cümbüş noktasına gelindi... Hidrolik santrallar devre dışı kaldığı gibi, ENKA’nın Gebze, Adapazarı ve İzmir santralları devreye giriyor... Önümüzdeki eylüle kadar devreye girecek olan üç santral, Türkiye’nin elektrik üretimine mevcudun yüzde 27’si kadar bir miktar ekleyecek. Ve devlet, ihtiyaç duymadığı bu elektriğe yüz milyonlarca dolar parayı saymaya başlayacak... 
     Bu cümbüşü büyük bedeller ödeyerek seyredeceğiz. 
     
     







Ecevit’in 14 Mayıs’ı 


Umutsuz Ecevit 


Üç parti, üç nokta 


Tik tak çalışan saatli bomba 


Yardımcılar nerede 


Demokrasinin miladı 14 Mayıs 


Hacettepe yeniden doğuyor 


Kıbrıs’a neden örnek olmasın 


Koalisyon liderlerine Einstein çözümü 


BÖYLE TEZG H GORÜLMEDİ 


14 Mayıs ve Ecevit 


Servet, stok ve sicil affı geliyor 


Turgay Ciner Eti Holding ortağı oldu 


</TEXT>
</DOC>
