<DOC>
<DOCNO> 97191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/ekonomi/aeko.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararlıyız, Türkiye’de büyüyeceğiz...’ 
</HEADLINE>
<TEXT>

Aria’nın İtalyan ortağı Telecom Italia Group’un Başkanı Provera, Türkiye’ye büyük yatırım yaptık. Büyümekte kararlıyız ve ana oyunculardan biri olacağız’ dedi 
     ŞÜKRÜ ANDAÇ Roma 

     Cep telefonu operatörü Aria’nın İtalyan ortağı Telecom Italia Mobile’in TİM bağlı bulunduğu Telecom Italia Group’un Başkanı Marco Tronchetti Provera, Türkiye’nin kendileri için önemli ve stratejik bir pazar olduğunu söyledi. Provera, "Türkiye’deyiz ve Türkiye’de kalacağız’ dedi. 
     TİM’in İtalya’da düzenlediği Teknoloji Günleri’ konulu konferansa katılan Provera, son yedi ayda İspanya, Fransa ve Avusturya’daki yatırım seviyelerini azalttıklarını, buna karşın Türkiye için böyle bir kararları olmadığını hatırlatarak, Telecom İtalia Grubu’nun, Türkiye pazarından çekilmeyeceğini ve büyümekte kararlı olduğunu söyledi. Provera, "Türkiye’ye büyük bir yatırım yaptık ve bu ülkede büyümek istiyoruz. Hedefimiz büyük ve ana oyunculardan birisi olmak ve biz bunda kararlıyız" diye konuştu 
     
     Pirelli’den tanıyor 
     Telecom İtalia Grubu’nun dışında, grubun ana ortağı İtalyan Pirelli Grubu’nun da CEO’su olan Provera, Pirelli’nin Türkiye’de güçlü bir varlığı olduğunu, kendisinin de Türkiye’yi Pirelli dolayısıyla çok önceden tanıdığını söyledi. 
     "Benim özellikle Türkiye ile yıllar öncesine dayanan, Pirelli ile olan bir tanışıklığım ve tecrübem zaten var" diyen Provera, daha sonra şöyle konuştu 
     "Türkiye’de yaşanan krizin kısa sürede geçmesini bekliyorum. Türkiye bu tür krizlerden çıkabilecek yapıya sahip önemli bir ülke. Ayrıca stratejik olarak da çok önemli. Bizim gelecekte bu ülkeye yönelik tatmin edici ciddi beklentilerimiz var." 
     Provera, Telecom İtalia Grubu ile ilgili bilgi verirken de verimlilik artışı ile 2002 yılı sonuna kadar 1 milyar euro, 2004 yılına kadar da 2 milyar euro tasarruf edeceklerini söyledi. 
     
Roamingde çok çektirdiler ama artık olmasa da olur      TİM’in CEO’su Marco De Benedetti de, Aria’nın yola çıktığı ilk günden beri gündemde olan ve bir türlü çözüme kavuşturulamayan roaming ulusal dolaşım konusunun kendileri için öneminin kalmadığını söyledi. 
     Benedetti şöyle dedi 
     "Roaming başlangıçta önemliydi. İhtiyacımız olan aşamayı geçtik. Hakkımızdı, verilmemesi nedeniyle hasar aldık, çok çektik. Artık bizim için önemini yitirdi, olsa da olur olmasa da olur. Altyapımızı kurarak ilerleyeceğiz. Kendimize güveniyoruz. Büyümeye devam edecek bir Türkiye orta ve uzun vadede bizim için en k rlı pazarlardan birisi olacak. Beklenenin ötesinde bir kriz yaşandığı biliniyor. Yaraların sarılması uzun sürebilir ama bizim stratejimiz de uzun vadeli." 
     
     Dört operatör fazla 
     Türkiye’de dört operatöre yer olmadığını ve sayının azalacağını belirten Benedetti, TİM ve Aria olarak şu anki kapasiteleri ile gelecekte pisayada kalacak operatörlerden birisi olacaklarını söyledi. Benedetti, "Yakın zamanda önemli değişiklikler olacak. Avrupa’da olduğu gibi Türkiye’de de dört operatöre yer yok. Finansal kapasitesi, teknolojisi, kararlılığı, servis niteliği yüksek olanlar kalacaklar. Biz TİM ve Aria olarak gerekli her şeye sahibiz ve kalmakta kararlıyız. Ana oyunculardan birisi olacağız" dedi. 
     
Annemin menemenini Türkiye’de buldum’      Aria Genel Müdürü Giuseppe Farina, yaklaşık bir yıldan bu yana Türkiye’de bulunduğunu ve artık Türkiye’ye alıştığını söyledi. "En çok menemen yediğim için Türkiye’yi çok seviyorum. Çünkü küçüklüğümde annem menemene benzer bir yemek yapardı ve çok severdim’ diyen Farina, en iyi menemeni İstanbul Bebek’deki Sütiş’te yediğini anlattı. 
     Aria ismini seçerken ABD’de lokal olarak çalışan bir finans kurumunun aynı isimle hizmet verdiğini bildiklerini anlatan Guiseppe Farina, "Ama sektörlerimiz farklıydı ve o şirket ABD’de bile ülke geneline değil, lokal pazara hizmet veriyordu. Bu yüzden de sorun olmayacağını düşündük ve Aria ismini seçtik. O dönemde Aria ile yarışan diğer isimler Sesame susam , Next, And, Point, Cafe olmuştu" dedi. 
     



 EKONOMİ 

















</TEXT>
</DOC>
