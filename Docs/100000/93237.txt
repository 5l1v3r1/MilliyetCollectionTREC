<DOC>
<DOCNO> 93237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/spor/spo05a.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzakdoğu’daki muhteşem şölen hafızalara yerleşti 
</HEADLINE>
<TEXT>
Rüzgar gibi geöti 
17. Dünya Kupası elenen güçlü ülkeler, inanılmaz hakem hataları, saçlara kazınan yeni stiller, Türkiye’nin üçüncülüğe kadar uzanan müthiş çıkışı ve Samba’nın beşinci zaferi ile hatırlanacak 
     

     İlkler yaşandı 
     TÜRKİYE’NİN damga vurduğu ve bir çok ilkin yaşandığı 17. Dünya Kupası, iyisi ve kötüsüyle geride kaldı. Asya kıtasının ilk kez ev sahipliği yaptığı ve yine ilk kez Güney Kore ve Japonya olmak üzere iki ülkenin ev sahipliğindeki, 21. yüzyılın büyük futbol festivalinde, en az şampiyon Brezilya ve finalist Almanya kadar, iki sürpriz takım Türkiye ve Güney Kore de konuşuldu. 32 takımın bir ay süren 64 maçlık serüveninde, erken elenen favoriler, hakem hataları, renkli taraftarlar ve farklı saç stilleri hafızalara kazındı. 
     
     Şampiyon çöktü 
     KUPANIN farklı geçeceği ilk gün belli oldu. Son şampiyon Fransa, ilk kez katılan ve 21 futbolcusu Fransa’da oynayan Senegal’e tek golle boyun eğdi. Ardından grupta Uruguay ile golsüz kalan ve Danimarka’ya 2 - 0 yenilen Fransa, hiç gol atamadan elenen ilk şampiyon olarak tarihe geçti. İddialı Arjantin de Nijerya galibiyeti sonrası İngiltere yenilgisi ve İsveç beraberliğiyle kupaya veda etti. G.Kore ise tam bir favori öğütücü görevi yaptı, yarı finale kadar yürüdü. Ancak hakemlerin yardımını aldığı iddiasıyla tepki de topladı. 
     
     G.Kore’ye tepki 
     GRUPTA ABD’ye yenilerek sarsılan Portekiz’i, rakibine iki kırmızı kart gösterildiği maçta yenerek eleyen G.Kore, ikinci turda İtalya’yı kurban seçti. İtalya’ya golü atan Ahn, Perugia’dan kovulurken, İtalyanlar hakemi topa tuttu. İspanya da çeyrek finalde Kore’nin elinden kurtulamadı. Mısırlı hakemin İspanya’nın iki golünü iptal ettiği maçta Kore penaltılarla 5 - 3 galip geldi. Üçüncülük maçındaki dostluk gösterileri kupaya renk kattı. Finalde Almanya’ya attığı iki golle krallığı ve Pele’yi yakalayan Ronaldo, Brezilya’yı 5. zafere taşıdı. 
     
     
GOL KRALLIĞI Ronaldo Bre. 8 Klose Alm. 5 Rivaldo Bre. 5 Tomasson İsveç 4 Vieri İta. 4      
ASİST KRALLIĞI Ballack Alm. 6 Ziege Alm. 3 De Pedro İsp. 3 Ronaldinho Bre. 3 Beckham İn. 3      
KALECİ KRALLIĞI Rüştü Tür. 40 Woo Jae G.Kor. 29 Marcos Bre. 24 Kahn Alm. 22 Seaman İng. 19      
SARI KART Ballack Alm. 3 Tugay Tür. 3 Emre B. Tür. 3 Romero Uru. 2 Garcia Uru. 2      
KIRMIZI KART Acuna Par. 1 Paredes Par. 1 Suffo Sen. 1 Marquez Mek. 1 Caniggia Arj. 1      
EN ÇOK FAUL Yıldıray Tür. 31 Diouf Sen. 21 Totti İta. 20 Hasan Şaş Tür. 20 Rivaldo Bre. 19      
     

</TEXT>
</DOC>
