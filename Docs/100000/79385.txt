<DOC>
<DOCNO> 79385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/siyaset/siy09.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya çocuklarından hediye yağmuru 
</HEADLINE>
<TEXT>

     ANKARA Milliyet 

     23 Nisan için Türkiye’ye gelen çocuklar Başbakan Bülent Ecevit ve TBMM Başkanı Ömer İzgi’yi hediye yağmuruna tuttu. Çin Halk Cumhuriyeti’nden gelen çocuğun diğerlerinden farklı olarak Ecevit’in boynuna sarılması dikkati çekti. Moğolistanlı çocukların hediye ettiği müzik aleti "tarı" çalmaya çalışan Ecevit de, çocuklara fotoğraf makinesi hediye etti. İzgi ise minik misafirlerini, "yanaklarını sıkıp sırtlarına ve popolarına vurarak, saçlarını çekerek sevince", çocuklar ne yapacaklarını şaşırdı. Çocuklar, İzgi’ye, geleneksel kıyafetler giymiş oyuncak bebekler ve el işlemeleri hediye etti. Türkmenistanlı Bagti’nin hediye ettiği kalpak ve kaftanı çok seven İzgi, kıyafetleri deneyerek, "Ben bunu her zaman giyerim" dedi. 
     



 SİYASET 











</TEXT>
</DOC>
