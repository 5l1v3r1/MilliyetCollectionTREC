<DOC>
<DOCNO> 69469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo26.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Yozgatspor hazırlıklarına başladı 
</HEADLINE>
<TEXT>

     Beşiktaş, 2 günlük iznin ardından Yimpaş Yozgatspor ile yapacağı lig maçının hazırlıklarına başladı. 
     Mahkemesi nedeniyle Almanya'da bulunan teknik direktör Christoph Daum'un yer almadığı antrenmanda siyah-beyazlılar, antrenör Roland Koch yönetiminde Fulya Tesisleri'nde çalıştı. 
     Kondisyon çalışmasının ardından çift kale maç yapan futbolcuların idman boyunca oldukça hırslı ve istekli oldukları gözlendi. 
     Antrenman maçında yeşil takım, siyah takımı 5-3 yenerken, karşılaşma sonrası galip gelen takımın oyuncuları sevinç gösterilerinde bulundu. 
     Antrenmana, Kocaelispor maçında testisinden sakatlanan Ali Eren ile sakatlığı süren Yasin Sülün katılmadı. 
     Siyah-beyazlılar, Yimpaş Yozgatspor maçının hazırlıklarını yarın öğleden sonra Ümraniye Tesisleri'nde yapacağı antrenmanla sürdürecek. 
     






</TEXT>
</DOC>
