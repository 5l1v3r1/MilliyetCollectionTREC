<DOC>
<DOCNO> 52571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/spor/spo15.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

     Haftanın hakemleri 
     Ç.Rizespor - Trabzon Metin Tokat 
     Y.Yozgat - Samsun Metin Seval 
     Galatasaray - Diyarbakır Kuddusi Müftüoğlu 
     Ankaragücü - Gaziantep Ali Aydın 
     Malatya - Göztepe Muhittin Boşat 
     Kocaeli - İstanbul Çetin Sarıgül 
     Fenerbahçe - Gençlerbirliği M.Selçuk Dereli 
     Denizli - Bursa Şahin Taşkınsoy 
     
     Costa memnun 
     MİLAN’IN yıldızı Rui Costa, "İlk Terim’in oyuncusu olarak değerlendiriliyordum. Nihayet şimdi sadece Milan’ın futbolcusuyum, böyle daha iyi" dedi. İtalyan basınına, "Fatih Terim’in tek eksiği zamandı" diyen Portekizli oyuncu, şimdiki Milan’ın da daha farklı olduğunu savunarak, "Ancelotti ile takımdaki heyecan da değişti" ifadesini kullandı. 
     
     Ataman’a nazar değdi 
     İTALYA’NIN Montepaschi Siena takımını çalıştıran Ergin Ataman’ın ligde ve Saporta Kupası’nda 11 maçtır süren yenilmezlik serisi İsrail’de son buldu. Ligde 9 maçta 9 galibiyet alan Siena, Saporta Kupası’ndaki üçüncü sınavında Hapoel Migdal’a rakip sahada 87 - 71 yenildi. Müsabakada Türk hakem Haluk Yeşiloğlu da görev yaptı. 
     
     Murat savaşı 
     BURSASPOR’UN kadro dışı bıraktığı Murat Sözkesen’i renklerine bağlamak için üç büyük kulüp adeta yarışa girdi. Trabzonspor ve Beşiktaş’ın ardından golcü futbolcu için Fenerbahçe’nin de devreye girdiği öğrenildi. Trabzon yönetimi, Bursaspor Başkanı Erdoğan Bilenser’i ikna etmeye çalışırken, Beşiktaş da Menajer Sinan Engin aracılığıyla transferi bitirmek için uğraş veriyor. 
     
     Kemalettin patron oldu 
     HÜSEYİN YAVUZ 

     FENERBAHÇE’NİN eski futbolcusu Kemalettin Şentürk ile İstanbulsporlu Saffet Akbaş, Bağdat Caddesi’nde elektronik eşya satan bir mağaza açtılar. Fenerbahçeli futbolcuların katıldığı törende kurdelayı CHP Genel Başkanı Deniz Baykal, Fenerbahçe eski başkanı Ali Şen ve Kadıköy Belediye Başkanı Selami Öztürk birlikte kesti. 
     



 SPOR 






















</TEXT>
</DOC>
