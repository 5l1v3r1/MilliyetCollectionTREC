<DOC>
<DOCNO> 98867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun35.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosova için UNMİK şefi, BM Güvenlik Konseyi'ne rapor sunacak. 
</HEADLINE>
<TEXT>

     BM Kosova Geçici Yönetim UNMİK Başkanı Michael Steiner, Kosova'daki son gelişmeler hakkında bugün BM Güvenlik Konseyi'ne rapor sunacak. 
     Öte yandan, Sırp kaynaklar, Yugoslavya Kosova Koordinasyon Komitesi Başkanı Neboyşa Çoviç'in de ABD'ye gittiğini ve Güvenlik Konseyi toplantısına katılacağını belirtiyor. 
     PRİZREN'DE 160 KİŞİNİN ÖLÜMÜNDEN SORUMLU BİR SIRP YARGILANIYOR Kosova'nın batısındaki Prizren kentinde, 1999 yılında NATO hava harekatı sırasında 160 Arnavutu öldürmek suçundan Saşa Gırkoviç adlı bir Sırp yargılanıyor. 
     Prizren İl Mahkemesi'nde yargılanan sanık Gırkoviç hakkındaki iddianamede, sanığın 25-28 Mart 1999'da Prizren ve çevresinde 160 Arnavutu öldürdüğü, çok sayıda kundaklama ve soygun olayına karıştığı belirtiliyor. 
     Öte yandan, Kosova'nın batısında Istok kasabasında, uluslararası ve yerel adli tıp uzmanlarının çalışmaları sonucu, 1999 yılında yakıldığı tahmin edilen Sırplara ait bir evde Sırp oldukları tahmin edilen 6 ceset bulundu. 
     DÜNYA BANKASI'NDAN 15 MİLYON DOLAR KREDİ Kosova'daki BM yönetimi kaynaklarına göre, Dünya Bankası Kosova'ya 15 milyon dolarlık kredi açtı. 
     Kredi, 2003 yılında tamamlanması öngörülen Kosova'nın yeniden yapılanmasına ilişkin program için veriliyor. 
     Bu programa göre, kredinin bir bölümü savaşta zarar görenlerin ve maddi durumu kötü olanların durumlarının iyileştirilmesi, diğer bölümü ise yeni eğitim programının uygulanması için harcanması öngörülüyor. 
     





</TEXT>
</DOC>
