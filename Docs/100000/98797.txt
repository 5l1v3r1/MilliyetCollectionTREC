<DOC>
<DOCNO> 98797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/spor/spo02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"İşimiz korkmak değil" 
</HEADLINE>
<TEXT>

Lorant, Trabzonspor ve Feyenoord maçlarının kendileri için büyük önem taşıdığını söyledi, "Görev ne kadar zorsa, başarı da o kadar güzeldir. Bunun için çok çalışacağız" dedi 
     YUSUF KOBAL 

     Rakiplere markaj 
     FENERBAHÇE Teknik Direktörü Lorant, kritik bir döneme girdiklerini, ancak hem kendisine, hem de takıma güvendiğini belirtti. Alman hoca, Feyenoord’un gücünü bildiklerini söyledi, "İşimiz korkmak değil. Göreviniz ne kadar zorsa, başarı da o kadar güzel ve büyük olur. Daha çok çalışacağız ve turu geçeceğiz. Önce Trabzonspor’u ardından da Feyenoord’u izleyerek daha fazla bilgi sahibi olacağım" ifadelerini kullandı. 
     
     Takımdan memnunum’ 
     TRANSFERLE ilgili yakın zamanda açıklamalar yapacağını da söyleyen Fenerbahçe’nin teknik patronu, "Kafam bu konuyla dopdolu. Gerekli çalışmalarımız sürüyor. Ancak oyuncu istersem bunu ilk size değil, başkana iletirim. Futbolcularımdan memnunum. Tuncay ve Simao’nun sakatlıkları ise bizim için şanssızlıktı. Genç oyuncuların bizimle çalışıp çalışmayacağına da hafta sonuna kadar vereceğim" dedi. 
     
     Ölçü Kızılyıldız 
     KIZILYILDIZ maçına büyük önem verdiğini de belirten Lorant şöyle konuştu "Takımın gerçek gücünü burada herkes görecek. İnancım ve bilgim var. Kendime güveniyorum. 2 Ağustos’ta herşey ortaya çıkacak. Bu maçın ardından takımla ilgili bir değerlendime yapacağım." Alman hoca, Washington’un da ilk kampa katılamamanın sıkıntısını yaşadığını kaydetti, "Ancak ben bunları gidermek için buradayım" yorumunu yaptı. 
     
Havada Revivo kokusu var      Yusuf Dursun 

     Fenerbahçe’nin yıldızı Revivo’nun piyasaya sunduğu "Revivo Parfüm" dün gece Reina’da tanıtıldı. Sarı - Lacivertli futbolcuların Lorant ile geldiği geceye İbrahim Tatlıses ve Orhan Gencebay da katıldı. Tanıtımı mankenler Çağla Şikel ve Ayşe Hatun Önal yaptı. İsrailli oyuncu tanıtımdan sonra takım arkadaşlarını yemekte ağırladı. 
     
Fener içine kapandı      TEKNİK Direktör Lorant dün sabahki çalışmanın ardından Kızılyıldız maçına kadar antrenmanları basına kapattı. Alman hocanın hafta boyunca taktik idman yaptıracağı belirtildi. Sakatlıkları düzelen İsmail ve Mustafa takım çalışmalarına katıldı. Bu arada Fenerbahçe’nin başvurusu üzerine Trabzonspor maçı 9 Ağustos cuma günü oynanacak. 
     
Ortega’ya tatlı sert      İSTANBUL’DA gece gezmelerine çabuk başlayan Ortega’ya Teknik Direktör Lorant sahip çıkarken uyarmayı da ihmal etmedi. Alman hoca, "Tatil günü istediğini yapar. Nereye gider, kimle birlikte olur beni ilgilendirmez. Ama herkes dikkatli olmalı. Önemli maçlar öncesi belirli saatlerde, futbolcular evde olmalı, maçlara hazırlanmalı. Futbolcu neye hakkı var, neye yok bilmeli" dedi. 
     



 SPOR 
























</TEXT>
</DOC>
