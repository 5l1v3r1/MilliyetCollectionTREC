<DOC>
<DOCNO> 68782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/spor/spo18.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Sebahattin’e G.Kore yolu      ANTALYASPOR’UN dört ay önce kadro dışı bıraktığı Selahattin’e, Güney Kore’nin SK Bucheon takımının transfer önerdiği öğrenildi. Geçen ay Antalya’da kamp yapan Bucheon’un genç futbolcuyu çift kale maçta denediği ve beğendiği bildirildi. 
     
Futbolda atılım      SON yıllarda futbolda büyük atılım yaşayan Türkiye’de, lisanslı oyuncu sayısı giderek artıyor. Futbol Federasyonu’nun kayıtlarına göre, Türkiye’de 179’u profesyonel 4 bin 956 kulüp faaliyet gösteriyor. 4 bin 775’i profesyonel olmak üzere lisanslı futbolcu sayısının 141.598 olduğu belirlendi. 
     
Hakan Şükür yok      UEFA Kupası dördüncü tur ilk maçında TSİ 19.30’da bugün deplasmanda İsrail’den Maccabi Tel Aviv ile karşılaşacak olan Parma’da, sakatlığı nedeniyle Hakan Şükür yer almayacak. Okan ve Emre’nin takımı Inter ise AEK’yı konuk edecek. Diğer maçlar şöyle PSV Eindhoven -Leeds, O.Lyon-S.Liberec, G.Rangers-Feyenoord, Lille-B.Dortmund. 
     
Kalecinin acı sonu      ROMANYA Ligi’nde Universitatea Craiova forması giyen kaleci Cristian Neamtu, yaşam savaşını kaybetti. Takım arkadaşı ile çarpıştıktan sonra beyin sarsıntısı geçirerek hastaneye kaldırılan ve komaya giyen 22 yaşındaki Neamtu’nun kalbi ancak altı gün dayanabildi. 
     
Ertuğrul’dan bronz      GÜNEY Amerika Mistral Şampiyonası’nda Galatasaray’dan Ertuğrul İçingir, bronz madalya aldı. İçingir geçtiğimiz günlerde de Brezilya’daki şampiyonada bronz kazanmıştı. Bu arada yelkende 2005 Avrupa Şampiyonası’nın Türkiye’de yapılacağı açıklandı. 
     
3. Lig’de dün Düzcespor - Ayazağaspor 1 - 1 Altıntepsi - Bakırköyspor 1 - 0 Edirnespor - Kasımpaşa 1 - 1 Alibeyköy - Çorlu 0 - 0 T.Fıratpen - Lüleburgaz 1 - 0 Eyüp - F.Karagümrük 1 - 1 Gebze - Beylerbeyi 2 - 0 Beykoz - İzmitspor 3 - 0 Gölcük -Pendik 1 - 1      
     
Kocaeli’de kenetlenme      KOCAELİSPOR Teknik Direktörü Hikmet Karaman, Beşiktaş karşılaşmasının kendileri için dönüm niteliği taşıdığını açıkladı. Karaman, son 5 hafta kaybedilen maçlar nedeniyle kırılma noktasına geldiklerini, ancak şu anda yönetim, futbolcu ve taraftarın kenetlendiğini, sürekli moral verdiklerini belirterek, "Bu maç bizim açımızdan çok büyük önem kazandı" dedi. 
     
Samsunspor arayışta      SAMSUN’DA Yücel Uyar’ın istifasıyla boşalan teknik direktörlük görevi için arayışlar sürüyor. Yönetim kurulu, aralarında Gigi Multescu, Milorad Mitroviç, Metin Türel ve Celal Kıbrızlı’nın da bulunduğu adaylar üzerinde duruyor. Teknik direktör arayışlarının bugün sonuçlanması bekleniyor. Bu arada Bursa maçı öncesi alacağı ödenmediği gerekçesiyle kampı terkeden Baidoo şehirden ayrıldı. 
     
Gençler çok özel      AVRUPA Şampiyonası elemelerine hazırlanan 18 Yaş Altı Genç Milli Takımımız, Antalya’da Hollanda ile oynadığı özel maçı 4-2 kazandı. Atatürk Stadı’ndaki mücadele oldukça çekişmeli geçerken, Ay-Yıldızlı ekibimizin sayılarını Mesut Balcı, Koray, Soner ve penaltıdan Sabri kaydetti. Hollanda’nın iki golü Maziyn’den geldi. 
     
     
     



 SPOR 






















</TEXT>
</DOC>
