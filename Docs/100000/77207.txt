<DOC>
<DOCNO> 77207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/ekonomi/aeko.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denetimden sürpriz çıkmaz 
</HEADLINE>
<TEXT>

İş Bankası Genel Müdürü Özince, Bankalara sermaye desteği gerekirse, mali bünyeler güçlendirilerek sorunlar çözülür’ dedi 
     HANZADE ÜNUZ - EVREN ATALAY İzmir DHA 

     Türkiye İş Bankası Genel Müdürü Ersin Özince, bankacılık sektöründe yapılan denetimler sonrasında büyük sürprizler beklemediğini söyledi. 
     İş Bankası’nın İzmir Ticaret Odası’na İTO kaydoluşunun 77’nci yılı nedeniyle düzenlenen törene katılan Özince, 15 Mayıs’ta bankaların sermaye rasyolarını BDDK’ya sunacağının hatırlatılması üzerine, şunları söyledi 
     "Denetim sonunda sermaye desteği gereği ortaya çıkarsa, mali bünye güçlendirilerek sorunlar ortadan kaldırılacaktır. Otorite milli ekonomi açısından sürdürülmesinde fayda gördüğü müesseselerde bu desteği yapacak, diğer müesseseleri de faaliyetten men edebilecek." 
     
     Büyüme ciddiye alınmalı’ 
     Uluslararası standartlarda bankacılık sistemi oluşturulurken piyasanın şu andaki durumunun da dikkate alınmasını isteyen Özince, "Bizim milli sermaye biriktirme çabamızın korunması, zayi edilmemesi şart" dedi. Özince, uluslararası bankacılık standartları sisteme girdikçe banka müşterilerinin de çok iyi mali bünyeye sahip olmaları gerekeceğine dikkat çekti. 
     Türkiye’nin AB’ye hazırlandığını ve büyümeye ihtiyacı olduğunu belirten Özince, "Ya enflasyon, ya büyüme hedefi doğru değil. Kendimizi niyet mektuplarıyla sınırlandırmamamız lazım. Türkiye büyümeyi ciddiye almak zorunda" dedi. Özince, ayrıca İTO üyelerine uygun faizli, aylık ödemeli kredi vereceklerini açıkladı. 
     
Özince’nin şifresi okul numarası      Özince, 32 yıl önce mezun olduğu İzmir Türk Koleji’ni ziyaretinde okul numarası olan 1689’un şifre kullanmak gerektiğinde başvurduğu bir numara olduğunu söyledi. 
     



 EKONOMİ 

















</TEXT>
</DOC>
