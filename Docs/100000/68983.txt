<DOC>
<DOCNO> 68983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yazar/temelkuran.html </URL>
<DATE> 2002/02/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kirli Tırnak Dipleri Meselesi 
</HEADLINE>
<TEXT>

     Niye şöyle bir şey yok mesela İnsanlık tarihi boyunca -mesela atıyorum kibritle ilgili olan bilgiler bile biriktirilip, her nesil yeni bir şey eklemek suretiyle bir ilerleme kaydedilirken, niye insan olmakla ilgili bilgilerde bir biriktirilme, bir ilerleme söz konusu olamıyor Mesela diyorum, iletişim cihazlarının geliştirilmesine bu kadar enerji sarf edilirken, neden "İnsan ilişkileri sahasında daha az zararlı bir yöntem bulabilir miyiz " sorusuna aynı gayret ve ihtimamla yaklaşılmıyor Yazık değil mi Bütün bu insanlar hep aynı yerde tökezleyip, hep aynı noktada kafa üstü çakılıyor. Burada insanlık tarihi açısından biraz da mankafa bir durum olmuyor mu bir tür enerji israfı Ama diğer yandan, diyelim ki ne oluyor Televizyon teknolojisinde büyük başarılar elde ediliyor. Nihayetinde berbat yüzlerle, tek başına izlenen televizyonların daha çok düğmesi olması insanın daha muzaffer hissetmesine yol açmıyor ki 
     Niye her bir insan yeniden ve en baştan öğrenmek zorunda her şeyi Bizden önce gelenler, hiç değilse, hayat üzerinde yapılmış ve başarılı olunmamış deneylerinin kayıtlarını bırakabilirdi 
     Kirli tırnaklar 
     Mesela şimdi şöyle bir sorun üzerine insanoğlunun deneyimlerini nereden öğreneceğiz Mesela yani, insan bazen tırnak dipleri kirli dolaşmak ister. Geceler günlere bitişe bitişe, zamanı hiç durdurmadan ve aklı başa getirici bir uyku uyumadan, serseri sular gibi, zamanın bütün pisliklerini tırnaklarında biriktirerek ve kendine acımadan, akmak ister. Hoşuna gittiğinden değil, durduramadığı için sırf, bir "hiç kimse" gibi dalıp zamana, kaybolup gitmek ister. O zaman mesela, senin bu firar durumun esnasında yani, yalnızlığından içeri sokmadığın için kalpleri kırılan sevgili kişilere nasıl bir açıklama yapman gerekir Senin akıp gidişin sırasında kıyıda unutulduğunu sanıp ağlayanlara ne demek l zım gelir 
     
     Zehirli melekler 
     Büsbütün hayattan, hatta en çok sevdiklerinden bile izin alma durumu söz konusu olabilir mi mesela "Ben bu günlerde kendim bile olmak istemiyorum" dönemleri en az çevre hasarıyla nasıl atlatılabilir Senin o akıp gidişlerinde incinenlerin yüzlerinde "Sen aslında kötü bir insansın" cümlesini görüp durmanın acısı nasıl azaltılabilir Sahipsiz bir su gibi, kimseye ilişmeden akıp gitmek isterken, en sevdiklerini görmezden gelmek suretiyle zalim bir sele dönüştüğünü görünce kendinden nefret etmemek nasıl... Yani bütün bunları senden önce kimse yaşamadı mı Peki tarihteki onca insan, hep birlikte daha yüksek kuleler dikmeye mi takmıştı kafayı Ya da birileri bütün bu soruların cevaplarını biliyor da sırf çile çektirmek olsun diye mi öğrendiklerini bir kenara not etmedi 
     Kirli tırnaklar meselesi niçin bugüne kadar kimsenin ilgisini çekmedi 
     Böyle, sadece varolarak bile kişilerin kalplerini kırabilen zehirli melekler bahsine niye kimse değinmedi 
     "Zehri taşımak çok daha zehirlidir zehirlenmekten." 
     
     İç Kitabı-Gala Yayınları 
     
     







Bayram... 


Yalan üretimi 


İslamda eğitim 


Ekonomistlere hücum 


Kara paraya karşı AB yaptırımları geliyor 


Bayramlık... 


Bullshit haberler 


Okurlarımla iftihar ediyorum 


Kirli Tırnak Dipleri Meselesi 


Hüsmen’in 6.70’lik kayığı 2 milyar TL 


</TEXT>
</DOC>
