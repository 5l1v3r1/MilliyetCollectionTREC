<DOC>
<DOCNO> 65495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/siyaset/siy02.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Cem, zirvede konuştu 
</HEADLINE>
<TEXT>
Türkiye uzlaştırır 
İsmail Cem, Türkiye’nin uygarlıklar arasında uyumu sağlayacak bir rol oynayacağını söyledi 
     SEMA EMİROĞLU New York 

     ABD’nin New York kentinde başlayan Dünya Ekonomik Forumu’nun ikinci gününde, Türkiye’nin Doğu ve Batı uygarlık-larını ve hem Müslüman, hem de Batılı kimliğini bir arada barındıran özel konumu ön plana çıktı. 
     "İstikrarlı bir dünya için koalisyon oluşturmak" konulu panelde konuşmacı olarak yer alan Dışişleri Bakanı İsmail Cem, Türkiye’nin hem İslam ülkesi, hem NATO üyesi ve AB adayı, hem de terörizme karşı kurulan koalisyonda ön planda yer alan bir ülke olarak yaptığı katkılar ve uluslararası konulara özel bakış açısını anlattı. Terörizmin, dini, milliyeti ve coğrafyası bulunmadığını ve hiçbir şekilde haklı gösterilemeyeceğini kaydeden Cem, Türkiye’nin uygarlıklar arasında uyumu sağlayan örnek bir rol oynayacağını söyledi. 
     ABD Dışişleri Bakanı Colin Powell ise, "Terörizmle savaşa Afganistan ile başladıklarını, ancak orada durmayacaklarını" belirterek, "Kitle imha silahları üreten ve bunları yayan ülkeleri gözetim altında tutacağız. Askeri ve yasal her türlü imk nı kullanacağız. Bu mücadelede liderlik faktörü de çok önemli" dedi. Panelin soru - cevap bölümü, "Türkiye neden AB üyesi olamıyor " tartışmasına sahne oldu. Bosna - Hersek Başmüftüsü Mustafa Çeriç, "Türkiye’nin Birliğe alınmama-sının, Müslüman bir ülke olmasından mı kaynaklandığını" sordu. Cem ise, bu iddianın doğru olmayacağını bildirdi. 
     



 SİYASET 















</TEXT>
</DOC>
