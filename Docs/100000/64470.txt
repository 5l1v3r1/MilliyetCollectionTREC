<DOC>
<DOCNO> 64470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo20.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 Ç.Rize 1 maç bitti 
</HEADLINE>
<TEXT>

     Birinci Süper Ligi'nde Galatasaray, Çaykur Rizespor'u 4-1 yenerek liderliğini sürdürdü. 
     
     İlk devre 

     15. dakikada Hasan'ın pasında solda topla buluşan Arif'in ortasında, altıpasta Ümit kafayı vurdu. Ancak meşin yuvarlak az farkla yandan auta çıktı. Aynı dakikada Arif'in soldan ortasında Capone, yakın mesafeden topa kafayı vurdu. Ancak meşin yuvarlak bu kez yan ağlara çarptı. 21. dakikada Bülent Korkmaz'ın soldan ortasında, Oumar'ın ceza alanı içinde Ümit'e yaptığı hareketi hakem Ali Uluyol penaltı olarak değerlendirdi. 22. dakikada, atışı kullanan Berkant topu filelere gönderdi 1-0. 24. dakikada Koray'ın sol çaprazdan kullandığı serbest vuruşta, meşin yuvarlak kaleci Kerem'de kaldı. 38. dakikada Devran'ın uzun pasıyla sağdan ceza alanına giren Serkan'ın şutunda, top kaleci Kerem'den döndü. Savunma tehlikeyi uzaklaştırdı. 43. dakikada Victoria'nın soldan ortasında, Recep'in ters vuruşunda, top direğin dibinden kornere çıktı. 44. dakikada Turan'ın ceza alanına ortasında, yükselen topa Kerem'den önce müdahele eden Hasan, topu kafayla önüne düşürdü ve yakın mesafeden filelere gönderdi 1-1. 45. dakikada köşe atışından gelen topla ceza alanı dışında buluşan Arif çok sert vurdu. Meşin yuvarlak, kaleci Murat'ın kapattığı köşeden filelere gitti 2-1. Maçta başka gol olmadı ve Galatasaray ilk yarıyı 2-1 önde kapadı. 
     
     İkinci Devre 

     52. dakikada Arif'in sağdan ortasında, ceza alanında iyi yükselen Ümit'in kafa vuruşunda, top filelere gitti 3-1. 
     56. dakikada Galatasaray'da, Hasan'ın yerine Suat oyuna 
     girdi. 
     57. dakikada Victoria'nın ceza alanı dışından sert şutunda, meşin 
     yuvarlak az farkla üstten auta gitti. 
     62. dakikada Galatasaray'da, Berkant'ın yerine Fleurquin oyuna 
     dahil oldu. 
     63. dakikada Galatasaraylı Capone sarı kart gördü. 
     68. dakikada Galatasaray'da, Ümit'in yerine Serkan, Çaykur 
     Rizespor'da Koray'ın yerine Evren, 70. dakikada da Tetteh'in yerine Mutlu oyuna dahil oldu. 
     72. dakikada Ayhan'ın ara pasıyla sağdan ceza alanına giren Arif, 
     güzel bir vuruşla topu filelere gönderdi 4-1. 
     76. dakikada Çaykur Rizespor'da, Ümit Ozan'ın yerine Zeki 
     oyuna girdi. 
     77. dakikada Çaykur Rizesporlu Serkan sarı kart gördü. 
     78. dakikada bu futbolcunun ceza alanı dışından sert şutunda, 
     kaleci Kerem topu güçlükle tokatladı. 
     79. dakikada ceza alanı içinde Ayhan'ın vuruşunda, top üst 
     direkten döndü. 
     81. dakikada Çaykur Rizesporlu Mutlu sarı kart gördü. 
     88. dakikada Arif'in ceza alanı çizgisi üzerinden vuruşunda, 
     kaleci son anda topu kornere çeldi. 
     90. dakikada Serkan, altıpasta uygun pozisyonda topa kafayla kötü 
     vurunca, takımını mutlak bir golden etti ve karşılaşma Galatasaray'ın 4-1 üstünlüğüyle tamamlandı. 
     






</TEXT>
</DOC>
