<DOC>
<DOCNO> 88839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sondun06.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmir'de bombardıman sürüyor 1 ölü 
</HEADLINE>
<TEXT>

     Hindistan topçusunun Keşmir'i ayıran kontrol hattının Pakistan tarafındaki bölgesine yönelik bombardımanına bugün de devam ettiği ve bombardımanda 1 kişinin öldüğü bildirildi. 
     Pakistanlı yetkililer, Hindistan topçusunun, Keşmir'in Pakistan tarafında yer alan Samahni'yi bu sabah yeniden bombalamaya başladığını ve bombardımanda 17 yaşındaki bir gencin öldüğünü söylediler. 
     Ailesiyle bombardımanlardan kaçmak için Samahni'deki Gadri Bala köyünü terk eden gencin, evinin durumunu incelemek üzere bu sabah köye döndüğü belirtildi. 
     Bölgenin 17 Mayıs'ta bombalanmaya başlamasının ardından binlerce kişi Samahni'yi terk etmişti. 
     Resmi kaynaklara göre, bölgeye yönelik dünkü borbardımanda 6 kişi öldü, 10 kişi yaralandı. 
     Bu arada, Pakistan'ın Cammu-Keşmir'de açtığı topçu ateşinde 3 sivil yaralandı, bir televizyon kulesi havaya uçtu. 
     Topçu ateşinin sınırdaki Punç bölgesine açıldığı, Cammu'nun 200 kilometre kuzeyindeki Dhar Gloon'daki televizyon kulesinin yıkıldığı bildirildi. 
     





</TEXT>
</DOC>
