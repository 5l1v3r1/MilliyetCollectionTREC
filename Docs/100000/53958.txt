<DOC>
<DOCNO> 53958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/dunya/dun02.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sam Amca kendini newline müzikle sevdirecek 
</HEADLINE>
<TEXT>

ABD, Arap gençliğinin kalbini kazanmak için, MTV’yi kullanacak 
     DIŞ HABERLER SERVİSİ 

     Eylül saldırılarının ardında radikal İslamcı terörün yanısıra ABD’ye duyulan antipatinin de yattığı sonucuna var ABD, şimdi "kendini sevdirmenin" yollarını arıyor. Bu çerçevede ABD’li yöneticilerin aklına gelen ilk "silah" da Amerikalıların dünyaca ünlü müzik kanalı MTV oldu. Washington Ortadoğu’lu Arap halklarının gönlünü çalmak için MTV’yi kullanma kararı aldı. 
     
     Eğlence sektörü 
     11 Eylül saldırılarının ardından, Amerikan değerlerinin özellikle Arap kamuoyuna benimsetilmesinde Amerikan eğlence sektöründen faydalanmayı düşünen Washington ve Hollywood çevreleri MTV’yi öncelikli araç seçti. 
     MTV’nin yayın alanını Ortadoğu’daki Arap ülkelerine de taşımasıyla, özellikle 15-30 yaş grubundaki Arap gençliğine ulaşılabilecek. 
     MTV’nin programlar ve kampanyalar aracılığıyla izleyenlere çeşitli mesajlar ulaştırabileceği düşünülüyor. MTV, yayın yaptığı ülkelerin gençlerine de interaktif programlar aracılığıyla kendilerini ifade etme olanağı sağlıyor. 
     
     Gençleri yakalayacak 
     MTV dünya çapında yayın yapan yerel birimlerine de danışarak, Ortadoğu’daki yayın politikasını tespit etmeye çalışıyor. Şu an için ilk akla gelen fikirlerden birisi, bir Televizyon programı aracalığıyla Ortadoğulu müslüman gençlerle, Amerikan gençlerini bir araya getirmek. Bunun nasıl yapılacağı henüz belli değil. Ortadoğu’da kablolu yayın olanaklarının sınırlı olması nedeniyle MTV, öncelikli olarak 25 milyon çanak anten kullanıcısına uluşmayı hedefliyor. 
     



 DÜNYA 












</TEXT>
</DOC>
