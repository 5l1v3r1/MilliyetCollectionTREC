<DOC>
<DOCNO> 55399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/astro/index.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şartları zorlamayın 
</HEADLINE>
<TEXT>

Bugünlerde gökyüzünde bizi gerçekçi olmaya iten göstergeler var. Güneş ve Merkür’ün Satürn’le karşıt açıda olması eksiklerimizi görmemiz ve daha kontrollü davranmamız için motivasyon yaratıyor. Öğleden sonra ise daha rahat, kendimizi daha rahat ifade edebileceğimiz olanaklar var. Aslan burcuna geçen Ay’ın, Venüs’le uyumu sosyal konuları ve yaratıcılığı da desteklemekte. Bu etkiyi akşam saatlerinde 21.15 daha fazla görebiliriz. Koç’lar günün ilk yarısında çok rahat edemeyebilirler ama akşam saatleri onlara iyimser enerjiler getirmekte. Aşk hayatlarında da hareket var. Boğa’lar ise evle ilgili konularda olumlu sonuçlar elde edebilirler. Belki biraz yorulacaklar ama yapıcı olmak ellerinde. İkizler özellikle öğleden sonra hevesli ve iyimser. Konuşmaları ile dikkat çekebilir. Kısa yolculuklar gündeme gelebilir. Yengeç’ler maddi konularda şansın güldüğünü görebilir. Harcamalar fazla kaçsa bile bunu dengeleyebilecek yeni kaynaklar bulabilirler. Aslan’lar 16.15’te burçlarına geçen Ay’la birlikte kötümserlikten sıyrılıyorlar ve harekete hazırlar. Duygusal ya da ailelerini ilgilendiren konularda daha iyimser olabilirler. Başak’lar için aynı şeyi söyleyemeyiz. Bu birkaç gün içinde gerçekçi olmaları hatta fedakarlık göstermeleri gerekmekte. Tüm burçlar bugün 16.15’e kadar şartları aşırı zorlamamalılar. Boşluktaki Ay, kararsızlık ve sonuçsuzluk gösteriyor. Terazi’ler ise akşam saatlerinde dostları ile birlikte olmaktan ya da sosyal faaliyetlerden daha büyük bir zevk alacak. Kendilerini daha gevşemiş hissedebilirler. Akrep’leri yorucu bir gün beklemekte. Böylece iş hayatlarında şimdiye kadar anlatamadıkları şeyleri ortaya koyabilecekler ama aşırı ısrardan kaçınmalılar. Yay’lar çok daha olumlular. Son birkaç gün onlar için pek rahat geçmemiş olsa da şimdi düzgün biçimde düşünebilirler. Kendilerini gösterebilirler. Oğlak’lar maddi konularda daha iyimser olabilirler. Başkalarından destek görebilirler. Kova’lar ise objektif davranmak zorundalar. Bazı aykırı görüşleri de hesaba katmaları gerekiyor. Ilımlı olmak onlara çok şey kazandırabilir. Balık’lar günlük işlere, sağlıklarına ve iş düzenlerine daha fazla önem vermeliler. 

            Faks 287 74 37 
      







</TEXT>
</DOC>
