<DOC>
<DOCNO> 93073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/spor/spo01.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Mirasa konmadım" 
</HEADLINE>
<TEXT>

Beşiktaş Teknik Direktörü Lucescu, "Galatasaray’daki başarımın mimarı Fatih Terim değil, benim. Bunu herkese göstereceğim" diye konuştu 
     ORHAN YILDIRIM 

     Çok farklıydık’ 
     BEŞİKTAŞ Teknik Direktörü Mircea Lucescu, dün düzenlediği basın toplantısında çarpıcı açıklamalar yaptı. Galatasaray’daki başarısının Fatih Terim’e bağlanmasına tepki gösteren Lucescu, "Terim’in Galatasaray’ı, önde pres yapıyordu. Ben ise, daha çok geriyi sağlam tutup, garantili oynayan takım yarattım. Yani kimsenin mirasına konmadım. Mesela, Hasan Şaş ve Ergün, Terim zamanında alındı. Ancak benim zamanımda dünya markası oldular" dedi. 
     
     Zirve karışık’ 
     LİGİN, zorlu bir yarışa sahne olacağını da iddia eden Beşiktaş’ın Rumen hocası, "Şu anki görünen ilk üç Galatasaray, Fenerbahçe ve Beşiktaş. Bu durumu tersine çevirmek, bizim için zor olabilir. Ancak aynı zamanda da yarışma heyecanı, takımımı çok iyi motive edecek" dedi. Türkiye’nin en iyi forvetine sahip olduğunu da iddia eden Lucescu, "Orta sahada sorunumuz var. Biz stara değil, takımda iş yapacak futbolcular arıyoruz" diye konuştu. 
     
     Nouma’yı istiyorum’ 
     LUCESCU, transferlerle ilgili olarak şunları söyledi "Beşiktaş’a Sergen, Zago ve Cordoba gibi yıldızlar kazandırdım. Özellikle orta sahaya ve bir tane de forvete takviye yapmak istiyoruz. Milan, Inter ve Real Madrid gibi büyük kulüplerden oyuncu almak gibi bir düşünce içindeyiz. Nouma’yı istiyorum. Kendisi ile görüştüm. Ancak Marsilya’nın hocası değişti, durumu belirsiz. Kampta eksikleri görüp, transfere son şeklini vereceğiz." 
     
Kartal, İsviçre yolcusu      İki hafta kalacaklar 
     BEŞİKTAŞ, yeni sezon hazırlıklarını sürdürmek için, bu sabah saatlerinde İsviçre’ye gidecek. Siyah - Beyazlılar, THY’nin tarifeli uçağı ile Cenevre’ye, buradan da karayolu ile Nyon kasabasına geçecek. Beşiktaş, iki haftalık ilk etap çalışmaları içinde D.Prag Çek Cum. , Auxree Fransa , Lausanne İsviçre ve Sochaux İsviçre takımları ile hazırlık maçları yapacak. 
     
     Çalışmalar sürüyor 
     SİYAH - BEYAZLI takım, Ümraniye Tesisleri’nde yaptığı antrenmanla hazırlıklarını sürdürdü. Beşiktaş’ın yeni transferlerinden Brezilyalı Zago da, ilk kez antrenmana çıktı. Öte yandan sağ dizinde sakatlığı olan Ahmet Yıldırım bugün Memorial Hastanesi’nde atroskopi olacak. Tecrübeli oyuncunun, 10 gün istirahat edeceği ve kampın ikinci etabına katılacağı belirtildi. 
     
Ümraniye zirvesi      BEŞİKTAŞ Başkanı Serdar Bilgili, Futbol Şube Sorumlusu Yıldırım Demirören ve Teknik Direktör Mircea Lucescu dün Ümraniye’deki Nevzat Demir Tesisleri’nde bir araya geldiler. Başkan Bilgili, Siyah - Beyazlı takımın, antrenmanını seyrettikten sonra, Rumen hocayla birlikte toplantı yaptı. 
     DEMİRÖREN’İN de katıldığı görüşmede, Bilgili ile Lucescu’nun transferdeki son durumu değerlendirdikleri öğrenildi. Rumen hocanın, Başkan’a, "İstediğimiz futbolcular belli. Hızlanmamız gerekiyor. Kamp döneminde takımın son durumuna bakacağım. İkinci kampa kadar, işimizi bitirmemiz gerekiyor" dediği öğrenildi. 
     



 SPOR 



























</TEXT>
</DOC>
