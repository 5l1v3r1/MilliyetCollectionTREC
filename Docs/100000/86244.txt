<DOC>
<DOCNO> 86244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur07.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Meslek edinmede en önemli faktör yabancı dil... 
</HEADLINE>
<TEXT>

     Ankara Üniversitesi A.Ü TÖMER cTürkçe ve Yabancı Dil Uygulama ve Araştırma Merkezi Kayseri Şubesi'nce yapılan ankette, ''yabancı dilin meslek edinmede birinci derecede etkili faktör'' olduğu belirlendi. 
     TÖMER Kayseri Şube Müdürü Oktay Durukan, 825 kişi ile yaptıkları anketle insanların yabancı dile olan ilgileri ve bu ilgilerinin nedenlerini araştırdıklarını bildirdi. 
     Anket sonucunda, insanların yabancı dil eğitimine gösterdikleri ilginin düşündüklerinden fazla olduğunu gördüklerini belirten Durukan, şöyle devam etti 
     ''Bu, ülkemizin günden güne gelişmesine bir kanıt olması nedeniyle sevindirici bir sonuçtur. Ancak, bu ilgiyi yaş aralıklarına göre oranladığımızda, 15-19 yaş arasındakilerin yüzde 28, 20-29 yaş arasındakilerin yüzde 62 oranında olduğunu görüyoruz. Anketimizi yanıtlayan 30-39 yaş arasındakilerden yabancı dil eğitimi almakta olan ya da almak isteyenlerin oranı yüzde 6 ve 40-49 yaş arasındakilerin oranı da yüzde 1. 
     Ankete katılanlar, 'niçin yabancı dil öğreniyorsunuz ' sorusuna ise yüzde 69 oranında meslekte ilerlemek için, yüzde 20 oranında meslek edinmek için, yüzde 18 oranında okuldaki dersleri için ve yüzde 8 oranında da diğer nedenlerden dolayı farklı insanlarla tanışmak, yabancı dili sevdikleri için, gerekli olduğunu düşünmek için yabancı dil öğrenmek istediklerini belirtmişlerdir. Anket sonuçlarından, yabancı dilin meslek edinme konusunda birinci derecede etkili faktör olduğu sonucuna varabiliriz.'' 
     





</TEXT>
</DOC>
