<DOC>
<DOCNO> 77155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo01.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu ''Üç puanı hakettik'' 
</HEADLINE>
<TEXT>

     Galatasaray'ın deplasmanda Samsunspor'u 1-0 yendiği karşılaşma sonrası, ev sahibi takımın teknik direktörü Georgia Juvanovski, "İyi mücadele ettik ama olmadı" dedi. 
     Galatasaray karşısında çok iyi mücadele ettiklerini, maçın skorunun ise bu olmaması gerektiğini belirten Georgia Juvanovski, şunları söyledi 
     "Galatasaray ligin güçlü ekiplerinden ve lider. Böyle bir takıma karşı mücadele ettik. Onlar da iyi mücadele ettiler. Galip geldiler, kutluyorum. Biz de kötü oynamadık. Mücadeleleri nedeniyle futbolcularımı da kutluyorum. Bir hata yüzünden gol yedik. İyi mücadele ettik ama olmadı. Üzgünüz." Galatasaray ise son dakikalarda gelen galibiyetin sevincini yaşarken teknik direktör Mircea Lucescu, "3 puanı hakettiğimizi sanıyorum. Sahadaki oyunumuzu rakibimize kabul ettirdik. Ancak, savunmada çok iyi organize olmuş bir takımla karşılaştık. Bu nedenle gol üretmekte zorlandık. Rakibimiz orta alanı iyi kapattı. Sonuçta golü bulduğumuz için seviniyorum. Özellikle Radu'nun gol atması beni mutlu etti. Şampiyonluk mücadelesinin sonuna kadar süreceğini sanıyorum" dedi. 
     






</TEXT>
</DOC>
