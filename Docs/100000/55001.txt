<DOC>
<DOCNO> 55001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/spor/spo02.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
EN İYİSİ BİZİZ 
</HEADLINE>
<TEXT>

Mustafa Denizli, 24 maç üst üste kazanarak güçlerini ortaya koyduklarını söyledi, "Hedefimiz Beşiktaş’ı da yenip, çıkışımızı devam ettirmek" dedi 
     FENERBAHÇE Teknik Direktörü Mustafa Denizli, Beşiktaş ile oynayacakları derbi maçının zorlu geçeceğini söyledi, "Ama önemli olan zoru başarmaktır" dedi. İyi bir grafik yakaladıklarını kaydeden Denizli, "Enteresan bir maç olacak. Biz sahamızda üst üste 24 maç kazanarak ülkenin en iyisi olduğumuzu gösterdik. Amacımız Beşiktaş’ı da yenip çıkışımızı sürdürmek. Rekorla işimiz yok" ifadelerini kullandı. 
     TARAFTARIN en kısa zamanda Fatih Akyel’i bağrına basacağını söyleyen Mustafa Denizli, "Fenerbahçe seyircisi futbolcusuna hiçbir zaman tepki göstermez. Fatih de çok sempatik bir oyuncu" diye konuştu. Kadronun genişliği nedeniyle sakat oyuncuların sıkıntısını fazla yaşamadıklarını söyleyen Denizli, Oktay’ı Beşiktaş maçına yetiştirmeye çalıştıklarını da belirtti, "Ağrıları var ama maç saatine kadar bunu dindireceğiz" dedi. n YALÇIN TÜRK 
     
Fatih’te ikinci’ gol      Aydın Torunoğlu, Fenerbahçe’nin başvurması halinde Fatih Akyel’e lisans verebileceklerini açıkladıCEMAL ERSEN 
     FENERBAHÇE’NİN, Real Mallorca’dan transfer ettiği Fatih Akyel’i istediği zaman oynatabileceği ortaya çıktı. Sarı - Lacivertlilerin Avrupa’da kulüp aradıkları genç futbolcuya istendiği anda lisans verebileceklerini söyleyen Futbol Federasyonu Genel Sekreteri Aydın Torunoğlu, "FİFA’nın kuralları 1 Eylül’den önce sözleşme imzaladığı için Fatih Akyel’i kapsamıyor" diye konuştu. 
     YURT dışına giden oyuncunun, aynı için içinde geri dönmesi halinde eski kulübünün iznini gerektiren transfer yönetmeliğinin 37. maddesinin de, Fatih Akyel için geçerli olmadığı belirtildi. Federasyon Yetkilileri Mallorca’ya giderken Galatasaray’ın onayını da alarak, Fatih Akyel’in sertifikasını iki günde gönderdiklerini, iki kulüp arasındaki anlaşmazlığın da futbolcuyu ilgilendirmeyeceği söylediler. 
     
     Şen stadı denetledi 
     ESKİ başkanlardan Ali Şen dün Aziz Yıldırım’ı da yanına alarak Şükrü Saracoğlu Stadı’nın yeni yapılan tribününü denetledi. Yıldırım’dan bilgi alan Şen, "Yönetime bravo. Yönetimi kutluyorum. Fenerbahçe’nin yarınları bu tesisler" diye konuştu. Bu arada derbi maçına Sarı - Lacivertli taraftarlar büyük ilgi gösteriyor. Biletlerin çoğunun satıldığı açıklandı. 
     
     İslam Çupi tribünü 
     FENERBAHÇELİ taraftarlar yeni yapılacak basın tribününe Milliyet Gazetesi’nin unutulmaz yazarı merhum İslam Çupi’nin adının verilmesi için harekete geçti. Bu konuda Başkan Aziz Yıldırım’a başvuran Sarı - Lacivertli taraftarlar "Çupi efsanesini yaşatmak istiyoruz" dediler. 
     
     Alkışlar Revivo’ya 
     Sakatlığı nedeniyle uzun bir süredir idmanlara katılamayan Revivo’yu dün antrenmanda gören Fenerbahçeli futbolcular İsrailli yıldızı alkış yağmuruna tuttular. Bu durum karşısında bir hayli şaşıran Revivo, "Arkadaşlarım gerçek bir takım olduğumuzu davranışlarıyla kanıtladılar" diye konuştu. 
     



 SPOR 

























</TEXT>
</DOC>
