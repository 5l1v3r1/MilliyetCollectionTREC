<DOC>
<DOCNO> 78761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/ekonomi/eko04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sermayeler artmak zorunda 
</HEADLINE>
<TEXT>

Hazine Müsteşarı Öztrak, Bankalara sermaye konulmalı ki hızlı büyümeye dönelim. Bankalar devletten destek almaktan çekinmesin’ dedi 
     ANKARA Milliyet 

     Hazine Müsteşarı Faik Öztrak, özel sektörün oyunun kuralının değiştiğini anlayarak, kendisini yeniden yapılandırması gerektiğini söyledi. 
     Borçlanma Yasası konusunda Ekonomi Muhabirleri Derneği üyelerine bilgilendirme toplantısı düzenleyen Öztrak, şöyle konuştu 
     
     Özel sektöre uyarı 
     "Yeniden yapılandırma olmazsa özel kesime maliyeti yüksek olur. Büyüme ortamına geçilmesi zaman alır. Özel kesimin kendisinin de birtakım önlemler alması gerekir" dedi. İstanbul Yaklaşımı kapsamında uzun vadeli ve düşük faizli kredi verilmesi için kaynağın kalkınma bankalarından da sağlanabileceğini belirten Öztrak, bankaların destek konusunda çekingen olmamasını istedi. 
     Öztrak, "Bankalara sermaye konulmalı ki, hızla büyümeye dönelim. Bankalar ya kendileri sermaye koysunlar ya da çekinmeden devletten alsınlar" dedi. Öz kaynağı olan şirketlerin bile krizden sonra üretim için finansmana ihtiyaç duyar hale gelebildiğini bildiren Öztrak, sermaye desteği olmadan bankaların bu finansmanı sağlayamayacağını vurguladı. Öztrak, açık pozisyon konusunda da bankaları, "Dalgalı kur sistemi iyi algılanmamışsa, yüksek açık pozisyon taşımak risktir. İlgili kurumların bu gelişmeleri takip etme imk nları var. Gerekli önlemleri aldılar" diyerek uyardı. 
     
     Reel faiz düşecek’ 
     Ek niyet mektubundaki ve IMF’nin Türkiye’ye sağladığı kredilerin nerelerde kullanıldığına ilişkin denetimin "Düyun - u Umumiye" diye nitelenmesinin yanlış olduğunu da dile getiren Öztrak, IMF’nin Rusya krizinden sonra bir takım kriterler getirdiğini hatırlattı. Öztrak, risk unsurlarının azaltılmasıyla birlikte reel faizlerde ciddi bir düşüş beklediklerini de söyledi. 
     
Öztrak’ın açıklaması borsayı korkuttu      Hazine Müsteşarı Öztrak’ın bankaların sermaye artırma zorunluluğuna ilişkin açıklaması, borsayı telaşlandırdı. Banka hisselerinde kısa süreli panik satışlar yaşandı. 12.676 puana kadar çıkan İMKB - 100 Endeksi yüzde bir ara 5.46’lık düşüş yaşadı. Ancak seans sonlarına doğru gelen alımlarla endeks 12.220 puandan kapandı. 
     
1 katrilyon liralık borç rezervi      Devlet borçlarının yönetimi artık tek elden yürütülecek. Hazine, 40 belediye ve kamu kuruluşundan 10.8 katrilyon liralık borcunu ödemesini istedi. Garantili borçlarda cezai faizin yeniden yapılandırılması öngörülüyor. Hazine, borç ödeyemez duruma düşmemek için 1 katrilyon liralık rezerv tutma uygulamasına geçecek. 
     



 EKONOMİ 

















</TEXT>
</DOC>
