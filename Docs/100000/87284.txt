<DOC>
<DOCNO> 87284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/ekonomi/eko02.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Para koymazsanız Aktif Yönetim newline olmaz 
</HEADLINE>
<TEXT>

İstanbul Yaklaşımı için bankaları kutlayan BDDK Başkanı Engin Akçakoca, Aktif Yönetim’e sermaye koymazsanız bu şirket olmaz’ uyarısında bulundu 
     EKONOMİ SERVİSİ 

     İş Bankası Genel Müdürü Ersin Özince’nin Başkan seçildiği Türkiye Bankalar Birliği 45. Olağan Seçimli Genel Kurul toplantısının açılışında bir konuşma yapan Bankacılık Düzenleme ve Denetleme Kurumu BDDK Başkanı Engin Akçakoca, Aktif Yönetim Şirketi’nin hayata geçmesinin İstanbul Yaklaşımı açısından önemli olduğu uyarısında bulundu. 
     Akçakoca, "Sizin heyacanınız size yeter. Ben fazla konuşmayacağım" diye başladığı konuşmasında bankacılardan devletin yüzde 20 sermaye koyacağı Aktif Yönetim Şirketi’ne Varlık Yönetim Şirketi yüzde 80 oranında sermaye koymalarını istedi. 
     
     Bilançolarınıza yansıtın’ 
     İstanbul Yaklaşımı’nın sihirli bir değnek olmadığını ve bütün şirketlerin bu kapsama girmesinin de söz konusu olamayacağını ifade eden Akçakoca, "İstanbul Yaklaşımı’nı düzgün, hakkıyla çalıştıralım. Onun dışında kötü alacaklarla ilgili muhakkak satış ikinci el pazarını geliştirelim. Hiçbir şey yapmaz isek kötü alacakların veya kötü aktiflerin farkına varamazsak, hem bankacılık sektörünü hem mali sektörü olumsuz etkilemeye devam edecek. Bunları görelim. Ona göre bilançomuzda gerçek karşılıklarıyla beraber yansıtalım" diye konuştu. 
     
     İcra İflas’da değişiklik 
     İcra İflas Yasası’nda muhakkak bir değişiklik gerektiğini belirten Akçakoca, bunun bankacılık sektörü için çok önemli olduğunu kaydetti. Akçakoca, "Bunu bu yıl içerisinde bir şekilde çözüme kavuşturmamız lazım" dedi. 
     
     
     



 EKONOMİ 



















</TEXT>
</DOC>
