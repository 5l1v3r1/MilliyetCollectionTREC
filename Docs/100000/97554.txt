<DOC>
<DOCNO> 97554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sontur06.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürültü yapıyorlar diye iki kardeşi bıçakladılar, biri öldü... 
</HEADLINE>
<TEXT>

     Gaziosmanpaşa'da gürültü yaptıkları öne sürülen 2 kardeşten 1'i öldürüldü, diğeri yaralandı. 
     Sultançiftliği Malkoçoğlu Fatih Caddesi 13 numaralı apartmanın 3. 
     katındaki dairede oturan Erol Köse 25 , girişte bulunan kahvehanenin önünde gürültü yaptıkları gerekçesiyle Orhan Taylan ve kardeşi Mustafa Taylan'la tartıştı. Tartışma sonucu evinden dışarı çıkan Erol Köse, babası Nurettin ile kardeşleri Erdal ve Nusret Köse'nin de katıldığı kavga sonucu, Orhan ve Mustafa Taylan'ı yanında getirdiği bıçakla yaraladı. Ağır yaralı olarak Özel Bahat Hastanesi'ne kaldırılan Orhan Taylan, burada yapılan müdahaleye rağmen öldü. Bir konfeksiyon atölyesinde birlikte çalıştığı kardeşi Mustafa Taylan ise aynı hastanede tedavi altına alındı. Olay yerine gelen polis, kavgaya karıştıkları belirlenen Nurettin Köse ile oğulları Erdal ve Nusret Köse'yi gözlem altına aldı. Kaçtığı anlaşılan Erol Köse de 2 saatlik çalışmanın ardından saklandığı evde yakalandı. 
     





</TEXT>
</DOC>
