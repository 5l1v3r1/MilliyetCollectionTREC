<DOC>
<DOCNO> 55154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yasam/yas02.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesedi bulunana kadar inanmam’ 
</HEADLINE>
<TEXT>

8 aydır kızını arayan polis memuru Sabri Durgun, şok bir haberle karşılaştı Taksim’de bulunan kadın bacağı, kızı Yasemin’e aitti. Ancak acılı baba "Umudumu yitirmedim" diyor 
     ŞÜKRAN ÖZÇAKMAK İstanbul 

     Polis memuru Sabri Durgun, 22 Mart’ta Taksim Parkı’nda bulunan kadın bacağının, aynı tarihte kaybolan 18 yaşındaki kızı Yasemin Durgun’a ait olduğu haberini öğrenince yıkıldı. Bacağın DNA testiyle kaybolan kıza ait olduğu doğrulandı ancak polis daha ileri bir bulguya ulaşamadı. 
     
DNA testinden anlaşıldı      Durgun, 8 aydır kayıp olan İstanbul Üniversitesi Hukuk Fakültesi 1. sınıf öğrencisi kızı Yasemin’i bulmak için bir an olsun umudunu yitirmedi. Hatta, daha önce görevi nedeniyle, Umut Otobüsü’ için başvuruda bulunan kayıpların ailelerinin kayıtlarını tutan babanın arayışı sayfalarımızda da yer bulmuştu. Ancak öğrendi ki, Taksim Parkı’nda bulunan kadın bacağı, DNA testine göre biricik kızı Yasemin’e aitti 
     Bu habere rağmen cesedi bulunana kadar Yasemin’in öldüğüne inanmayacağını belirten Durgun, şunları söyledi "Yasemin üniversiteye henüz başlamıştı. Onu kim niye öldürmek istesin Fatih’te Polis Öğrenci Yurdu’nda kalıyordu. Burs parasını almak için Postaneye gidiyorum’ diyerek yurttan çıkmış. Ertesi gün Taksim Parkı’nda içinde kimliği ve kitapları bulunan çantası bulundu." 
     
Bu bacağı tanı’ dediler      DNA testi için 25 Temmuz’da kan verdiğini ve mart ayında bacağı teşhis etmesi için Adli Tıp’a çağrıldığını kaydeden Durgun, yaşadığı acıyı şöyle anlattı "Kızınıza ait olabileceği iddiasıyla kesik bir bacağı teşhis etmenin dehşetini yaşadım. Bir bacaktan kızımı tanımamı istediler. Adli Tıp’tan çıktıktan sonra Yakınlarını Kaybeden Aileler Derneği’ne gittim. Duvarda, Sıra size gelince mi kapımızı çalacaksınız ’ yazısı vardı. Gerçekten bu acı herkesin başına gelebilir. Türkiye’de son 10 yılda 15 bin kişi bu acıyı yaşamış. Kimse sıra bana gelmez’ demesin. Bu acı bitsin." 
     



 YAŞAM 















</TEXT>
</DOC>
