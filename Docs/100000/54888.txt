<DOC>
<DOCNO> 54888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun18.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeavour Salı günü fırlatılıyor 
</HEADLINE>
<TEXT>

     Uzay mekiği Endeavour'un fırlatılışı salı gününe ertelendi. 
     ABD'nin Ulusal Havacılık ve Uzay Dairesi NASA'dan yapılan açıklamaya göre, mekiğin fırlatışı, Rus ikmal aracı Progress M1-7'nin neden oluğu sorunun çözümü için dünya yörüngesinde yapımı süren Uluslararası Uzay İstasyonu UUİ mürettebatına zaman kazandırmak amacıyla ertelendi. 
     Endeavour, Yer'den ortalama 400 km yükseltide saatte 27 bin km hızla Dünya yörüngesinde dönen UUİ'yle kenetlenecek. 
     Rusya'nın başkenti Moskova yakınlarındaki Uzay Kumanda Merkezi'nden bir yetkili, Fransız Haber Ajansı AFP'ye yaptığı açıklamada, istasyon mürettebatının pazartesi günü uzaya çıkarak Progress'in kenetlenme sorununu çözmeye çalışacağını bildirdi. 
     Rusya'nın kazakistan-Baykonur üssünden Pazartesi akşamı fırlattığı ve çarşamba günü İstasyon'la başarıyla kenetlendiği bildirilen insansız ikmal aracı M1-7'nin UUİ ile kenetlenmesinde ''kenetlenme sürgülerinin yerine tam olarak oturmadığı ve modülün de sıkıca yerleşmediği belirtilmişti. 
     İkmal aracı, İstasyon'a mürettebat için yakıt, oksijen ve gıda ile bilimsel teçhizattan oluşan 2,5 ton ağırlığında malzeme getirdi. 
     NASA, uzay mekiğinin fırlatılmasına karar vermeden önce Rus kargo gemisinin kenetlenmesi sırasındaki tersliklere ilişkin raporun inceleneceğini belirtmiş ve mekiğin dünkü olağan ilk fırlatılış işlemini de ertelemişti. 
     Endeavour, UUİ'nin 3 kişilik 6 ay süreli 4. dönem inşaat mürettebatını istasyona bırakacak ve 4 ay süreli 3 kişilik 3. dönem mürettebatı Dünya'ya getirecek. 
     11 Eylül'ün muazzam terör yıkımı üzerine fırlatılışında olağanüstü 
     önlemler alınan Endeavour, rampadan kalkış ve atmosferin ilk katlmarından çıkışta, ana roket ve iki yan roketiyle 2 bin 200 ton ağırlığında sıvı hidrojen ve sıvı oksijen yakıyor. 
     






</TEXT>
</DOC>
