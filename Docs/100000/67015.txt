<DOC>
<DOCNO> 67015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/yas01.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Helikopterden gül döktüm yollarına 
</HEADLINE>
<TEXT>

14 Şubat’ta, sevgilisinin üzerine gökyüzünden gül döktürmek isteyenler için helikopterin bir saatlik kirası 850 dolardan başlıyor 
Güllerin maliyeti ayrı...      GİTGİDE bir sektör halini alan 14 Şubat Sevgililer Günü’nde bu yıl da çılgınlığa varan süprizler sevgilileri bekliyor. Sevgilisinin evinin üzerine gökyüzünden kırmızı gül döktürmek isteyenler için, helikopterlerin bir saatlik kirası 850 dolar ile 1250 dolar arasında değişiyor. Dökülecek olan kırmızı güllerin de ayrıca bir maliyeti var. 
     
Bilboardlardan ilan - ı aşk      SEVGİLİSİNE şehrin kalabalık caddelerinden birinde bulunan bilboardlardan aşk ilanı yapmak isteyenler için, büyükşehirlerde bir adet bilboardın bir haftalık kirası 168 dolar ile 250 dolar arasında değişiyor. İddialı hediyeler arasında yer alan tek taş pırlanta bir yüzüğün fiyatı da, taşın kırat cinsinden değerine göre 1000 dolar ile ile 30 bin dolar arasında değişiyor. 
     
Çicek dalında güzeldir diyenlere      TÜRKİYE Erozyonla Mücadele Ağaçlandırma ve Doğal Varlıkları Koruma Vakfı’nın TEMA internetteki sitesine girenler, Sevgililer Günü için sevdikleri adına ücretsiz olarak bir meşe tohumu dikebilecek. Hesaba 1 milyon 250 bin lira yatırıldığı takdirde TEMA kişilerin adına bir fidan dikiyor ve 3 yıl boyunca bakımını üstleniyor. 
     



 YAŞAM 















</TEXT>
</DOC>
