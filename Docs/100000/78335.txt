<DOC>
<DOCNO> 78335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/soneko06.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ekonomisi krizin eşiğinde... 
</HEADLINE>
<TEXT>

     Savunma harcamaları aşırı yükselen ve bu nedenle ekonomik krizin eşiğine gelen İsrail'de Maliye Bakanlığı, bütçede 2.1 milyar dolarlık 10 milyar şekel kısıntı istedi. 
     Maliye Bakanlığı üst düzey ekonomi bürokratlarından Ohad Marani, gazetecilere yaptığı açıklamada, ekonomik krizin eşiğine geldiklerini belirterek, harcamalarda ilave kısıntı ve vergi artışlarını içeren bir paketin, iki hafta içinde onaylanması için Hükümete gönderileceğini söyledi. 
     Ohad Marani, ekonominin zor durumda olması sebebiyle, sosyal harcamalarda da kısıntıya gidebileceklerini ima etti. 
     İsrail'in, Filistin topraklarını işgal operasyonu, aylık 500 milyon şekelden fazla maliyete neden olurken, Başbakan Ariel Şaron, savunma bütçesi için, 2 milyar şekel tutarındaki ilave ödeneği onayladı. 
     Geçen yıl yüzde 0.6 düzeyinde küçülen İsrail'de, bu yıl sıfır ya da sıfıra yakın bir büyüme bekleniyor. 
     Özellikle ihracat ve turizm gelirlerinin azalmasıyla, bu yılın ilk iki ayında 7 milyar şekel düzeyinde gelir kaybına uğrayan İsrail'in kamu finansman açığının, artan maliyetlerle, Gayri Safi Yurtiçi Hasıla'nın yüzde 6'sı düzeyinde bir kamu finasman açığı vermesi bekleniyor. 
     İsrail'in bütçesi 254.8 milyar şekel düzeyinde bulunuyor. 
     





</TEXT>
</DOC>
