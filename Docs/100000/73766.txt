<DOC>
<DOCNO> 73766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/pulur.html </URL>
<DATE> 2002/03/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vergisi faize yetmeyen ülke... 
</HEADLINE>
<TEXT>

     DİYELİM çok sıkıntıdasınız, para yetişmiyor, evi geçindiremiyorsunuz. 
     Ne yaparsınız 
     Silah alıp banka soyacak değilsiniz ya 
     Sağa sola borç almak için koşturursunuz, sonunda insafsız bir tefecinin eline düşersiniz tefecinin insaflısı olmaz ya Adam öyle bir faiz ister ki, ödemeniz mümkün değil, ama koşullarınız da öyle berbat ki, ev sahibi evden atacak, çocuk okula gidemeyecek, akşam evde tencere kaynamayacak... 
     Razı olursunuz. 
     
     VADESİ gelince borcunuzu ödersiniz ama ne ödeme 
     Bütün aylığınız borcun faizine gider. 
     Tekrar borç alırsınız, tekrar faiz ödersiniz, bu kısır döngü döner durur. 
     Bunun sonu nereye varır 
     
     TÜRKİYE'YE varır 
     Her bütçeye bir sıfat takılır, kalkınma bütçesi, büyüme bütçesi, denkleşme bütçesi gibi... 
     Bu yılın bütçesine de "Faiz ödeme bütçesi" denilse, yanlış ya da abartılmış olmaz. 
     
     BU faiz işini yıllara ve oranlara göre bir sıralayalım... 
     1975 yılında faizlere bütçenin yüzde 2.7'si ayrılıyor. 
     1990'da bu oran, yani bütçenin yüzde 21'i... 
     2001'de yüzde 52'si... 
     2002'de de yüzde 44... 
     Bir ülke düşünün ki, bütçenin yarısından fazlası ya da yarısına yakını faize gitsin, bu ülke nasıl kalkınacak, nasıl yatırım yapacak, nasıl sosyal hizmetleri yerine getirecek 
     
     YA vergiler 
     1977'de toplanan vergilerin yüzde 3.2'si faize gidiyor, 1990'da yüzde 31, 2000 yılında ise yüzde 77'si... 
     Ama şimdi sıkı durun, 2001 yılına bakın... 
     Toplanan vergilerin tümü faiz ödemelerine tahsis edilse bile, yetmiyor. 
     Şimdi insaf ile elinizi vicdanınıza koyun, bırakın idam cezasının kaldırılmasını, bırakın Kürtçe eğitim ve yayını, Kıbrıs'ı da verseniz, Ege'yi de bıraksanız, böyle bir ekonomisi olan ülkeyi Avrupa alıp bağrına basar mı 
     Dış borçlarınla, iç borçlarına ödediği faize, topladığın vergi yetmiyor. 
     Petrol - İş Sendikası'nın yaptığı araştırmada şöyle deniliyor 
     "Böyle bir bütçe sermayenin çıkarlarını gözetiyor alsa da uzun süre devam ettirilemez. Şundan dolayı ki, ekonominin toplam gelirleri milli gelir borç geri ödenmesine yetmediğinden, yeni ek kaynak taze para bulmak kaçınılmaz halde, ama bulunan her yeni ek kaynak, yeni borçlanma ile sağlanabiliyor. Bu ise borç yükünün daha fazla ağırlaşmasına neden oluyor. Üstelik yeni ek kaynak bulmak için hem iç piyasada hem uluslararası piyasalarda aşırı derece faiz ödemek gerekiyor. Bu süreç her defasında ağırlaşarak devam ederek bir düzeyden sonra sermaye birikiminin önünde engel olmaya başlıyor. Yani bir süre için sermaye birikimini hızlandıran süreç, daha sonra bu birikimin önünde engel olup çıkıyor." 
     
     BUGÜN referandum yapılsa, Türk halkının büyük çoğunluğu "Avrupa'ya evet, der " diyenlerin hakkı var. 
     Hiç kuşkunuz olmasın, bizim de yok, evet çıkar. 
     Ama bir yıl sonra ne çıkar bilemeyiz. 
     Çünkü o "evet " diyenlerin çoğu Avrupa'dan para geleceğini ve Avrupa'da elini kolunu sallaya sallaya dolaşıp, iş bulacağını sanıyor. 
     Ne demiş şair 
     "İnsan bu alemde, hayal ettiği müddetçe, yaşar." 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
