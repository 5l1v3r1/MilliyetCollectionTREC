<DOC>
<DOCNO> 51620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sonspo12.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Baggio'yu tehdit eden Venezia'lı oyuncu hakkında soruşturma... 
</HEADLINE>
<TEXT>

     Venezialı futbolcu Fabio Bilica'nın İtalyan futbolunun dünyaca ünlü yıldızı Roberto Baggio'yu tehdit ettiği iddiası üzerine saavcılık soruşturma başlattı. 
     28 Ekim 2001'de yapılan Brescia-Venezia lig maçının ikinci 
     yarısında, ayağına aldığı darbeyle sakatlanan ve 8 hafta kadar sahalardan uzak kalacak olan Baggio, kendisini sakatlayan Brezilyalı savunma oyuncusu Bilica tarafından tehdit edildiğini söyledi. Futbol Federasyonu'nun başlattığı soruşturma çerçevesinde savcılık tarafından evinde ifadesi alınan Baggio, maç sırasında yanına gelen Bilica'nın kendisine, ''Senin bacağını kıracağım. En azından Dünya Kupası'na gidemeyeceksin'' biçiminde tehdit ettiğini bildirdi. Henüz savcılık tarafından ifadesi alınmayan Brezilyalı Bilica ise basındaki demeçlerinde iddiaları yalanlayıp, kendisinin bu tip sözler sarfetmediğini dile getirdi. Savcılık, soruşturmanın sürdüğünü ve maçta olaya tanık olan herkesin dinleneceğini belirtirken, 34 yaşındaki deneyimli oyuncu Baggio, maçın hakemi Tiziano Pieri'nin herşeyi duyduğunu öne sürdü. Soruşturma sonunda suçlu bulunması durumunda Bilica'nın sahalardan men cezası alması bekleniyor. 
     






</TEXT>
</DOC>
