<DOC>
<DOCNO> 74527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo04.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kings, Lakers'a 1 sayıyla boyun eğdi... Hido'dan 17 sayı, 8 ribaunt 
</HEADLINE>
<TEXT>

     ABD Profesyonel Basketbol Ligi'nde Sacramento Kings, son 2 yılın şampiyonu Los Angeles Lakers'a evinde 1 sayı farkla 97-96 yenildi, ilk 5'te forma giyen Hidayet Türkoğlu, 17 sayı attı. 
     NBA Ligi'nde, play-off turuna kalmayı garantileyen ilk takım olan Kings, Sacramento'daki maçta, Batı Konferansı Pasifik Grubu'nda sezon başından buyana zirve mücadelesi verdiği rakibine yenilmesine rağmen liderlikte kaldı. Los Angeles Lakers ise aldığı bu galibiyetle ligde play-off turuna yükselen 2. takım oldu. 
     Predrag Stojakoviç'in yokluğunda ilk 5'te forma giymeye devam eden Hidayet Türkoğlu, bugünkü maçta da 41 dakika sahada kaldı ve 17 sayı kaydetti. 15 şuttan 6'sını değerlendiren Hidayet, 5 kez denediği 3 sayılık atışlarda ise 2 kez isabet buldu. 4 serbest atıştan 3'ünde topu çemberden geçiren Hidayet Türkoğlu, hepsi savunmadan olmak üzere 8 ribaund aldı, 2 asist yaptı, 2 top çaldı. 
     Takımda Chris Webber 24 sayı, 11 ribaundla en başarılı oyuncu olurken, Doug Christie 18 sayıyla maçı tamamladı. 
     Lakers'da ise Kobe Bryant 29 sayıyla hem takımın hem maçın en skorer oyuncusu oldu. Los Angeles Lakers'ın diğer yıldızı Shaquille O'Neal ise skora 21 sayı ekledi. 
     Gecenin bir diğer maçında Doğu Konferansı Merkez Grubu lideri Detroit Pistons, Atlantik Grubu ikincisi Boston Celtics'i 109-101 mağlup etti. 
     Auburn Hills'deki karşılaşmada, Pistons'lı Ben Wallace 28 ribaund alarak hem kariyerinin en yüksek ribaundlu maçını çıkardı, hem de bu sezonun lig rekorunu kırdı. Wallace ayrıca 13 sayı attı, 5 de blok yaptı. Takımda Jerry Stackhouse 30, Cliff Robinson 22 sayı gerçekleştirdi. 
     Son 5 maçında 4. yenilgisine uğrayan Celtics'de ise Paul Pierce 35 sayıya ulaştı. Antonie Walker da 28 sayı, 11 ribaundla başarılı bir maç çıkardı. 
     Merkez Grubu üçüncüsü Charlotte Hornets ise dördüncü sıradaki Indiana Pacers'ı deplasmanda 99-84 yenerek üst üste 6. galibiyetini elde etti. 
     Indianapolis'deki mücadelede Hornets'da, sakatlığı nedeniyle oynayamayan Elden Campbell'in yokluğunda Jamal Mashburn 36 sayıyla bu sezon en skorer maçını çıkardı. P. J. Brwon 19 ribaund, 10 sayı, Jamaal Magloire 14 sayı, 10 ribaund gerçekleştirdi. 
     Pacers'da ise Reggie Miller 24, Jermaine O'Neal 23 sayı, 11 ribaundla maçı tamamladı. 
     Sonuçlar şöyle 
     
     
Toronto Raptors-Washington Wizards 92-91 Indiana Pacers-Charlotte Hornets 84-99 Milwaukee Bucks-Orlando Magic 110-85 Detroit Pistons-Boston Celtics 109-101 Philadelphia 76ers-New York Knicks 90-82 New Jersey Nets-Atlanta Hawks 116-102 Sacramento Kings-Los Angeles Lakers 96-97 Golden State Warriors-Houston Rockets 104-116 
     






</TEXT>
</DOC>
