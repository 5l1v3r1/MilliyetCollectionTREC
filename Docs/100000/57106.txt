<DOC>
<DOCNO> 57106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/siyaset/asiy.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalefet, Derviş’i bağrına bastı 
</HEADLINE>
<TEXT>

Özer Bey’le tenis oynayın’      AYDIN HASAN Ankara 

     Derviş, dün DYP Genel Merkezi’nde Çiller’i ziyaret ederek yarım saat görüştü. Çiller, görüşmeden sonra Derviş için daha önce yaptığı "hükümetin ömrünü uzatan pil" benzetmesine ilişkin sorudan rahatsız oldu. Çiller basın mensuplarına "Şimdi bizi polemiklere zorlamayın" dedi. Çiller ile Derviş diyaloğu şöyle gelişti 
     Derviş Ocak’ta IMF İcra Kurulu gelecek, yeni kredinin sağlanmasıyla Türkiye’de yeni bir dönem başlayacak. Bundan sonra dibe vuruş biter, dipten çıkılır. Şeffaflık hazırlıkları içindeyiz. 
     Çiller İhale yasası çok geç kaldı. Şeffaflık sağlanmalı. Çünkü şeytan ayrıntılarda yatıyor. Tütün yasasına tamamen karşıyız. Kriz henüz dip yapmadı. Şubat ve martta biraz daha dip yapar. 
     Derviş 14 milyar dolar gelecek. 
     Çiller Riskli bir durum var. Krizden son 10 yılı sorumlu tutmak da yanlış. 
     Derviş Siyasi ve bürokratik dengeleri bilmediğim için ilk başlarda maksadı aşan siyasi değerlendirmelerim oldu.Türkiye’deki siyaset ortamı Batı’dan çok farklı. 
     
Derviş başka, hükümet başka      ANKARA Milliyet 

     Devlet Bakanı Kemal Derviş’in Baykal’la buluşması, diğer ziyaretlerden farklı atmosferde gerçekleşti. Görüşmenin ardından ortak açıklama yapan Derviş ve Baykal, konuşmaları sırasında "eski dost" olduklarını birkaç kez yinelediler. Derviş, "Baykal ile 1970’li yılların başlarına dayanan çok eski bir dostluğumuz var ve bu ilişki hiç kopmadı. Beni kabul etmesinden mutluluk duydum" dedi. Baykal da, Derviş’in ekonominin olağanüstü güç döneminde sorumluluk üstlendiğini, Şubat krizini kontrol altına alıp ekonomiyi yeni bir aşamaya taşımada çok önemli katkısının bulunduğunu belirterek, Derviş’e başarılar diledi. Baykal, seçimin gündeme gelip gelmediğine ilişkin soru üzerine, "Bu kritik aşamada Derviş’in ilgi ve dikkatini siyasete çekmek gibi bir çabam yok" diye konuştu. 
     Derviş ise, verilerde iyiye gidişin başladığını kaydederek, "ancak çok dikkatli olmalıyız" dedi. Derviş, ağır borç yükünün unutulmaması gerektiğini belirterek, "2002 yılına daha güçlü gireceğimizi sanıyorum" diye konuştu. 
     
     



 SİYASET 















</TEXT>
</DOC>
