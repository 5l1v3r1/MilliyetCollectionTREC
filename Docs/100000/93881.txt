<DOC>
<DOCNO> 93881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sondun26.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrika'da AIDS seferberliği... 
</HEADLINE>
<TEXT>

     üney Afrika Anayasa Mahkemesi hükümete, ülkedeki bütün devlet hastanelerine AIDS hastalığına karşı kullanılan önde gelen bir ilacı temin etmesi yükümlülüğü getirdi. 
     Anayasa Mahkemesi kararında, hastalığın annelerden çocuklara geçişinin engellenmesi için bütün devlet hastanelerinde söz konusu ilacın bulunması zorunluluğu getirildi. 
     Kararda hükümetten, ''AIDS'e yol açan HI-virüsünün anneden çocuğa geçme riskini azaltmak amacıyla kullanılan Nevirapine ilacının, araştırma ve eğitim amaçlı olmayan bütün devlet hastaneleri ve kliniklerinde bulunmasının önündeki engelleri bir an önce kaldırması'' istendi. 
     Nevirapine'in halen sadece pilot bölgelerde bulunduğu belirtiliyor. 
     Nüfusun 9'da 1'nin ölümcül HI-virüsü taşıdığı Güney Afrika'da her yıl 70 bin ila 10 bin bebek HIV taşıyıcısı olarak doğuyor. Uzmanlar, Nevirapine'in kullanımıyla en az 30 bin bebeğin ölümcül hastalıktan kurtarılabileceğini kaydediyor. 
     Yüksek mahkemenin kararından önce hükümet, bir alt mahkemenin geçen Aralık ayında aldığı ''hamile kadınlara hemen Nevirapine önerilmesi zorunluluğu getiren'' kararına karşı, geçen Mayıs ayında üst mahkemeye başvurmuştu. 
     





</TEXT>
</DOC>
