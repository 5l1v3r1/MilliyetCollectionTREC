<DOC>
<DOCNO> 83531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/spor/spo06.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oynatmaya az kaldı 
</HEADLINE>
<TEXT>

Futbolda, en çok eleştiriyi toplayan ve suçlamalarla gergin günler yaşayan hakemler önümüzdeki sezon psikolojik tedavi görecek 
     Yeni uygulama 
     TÜRKİYE Faal Futbol Hakemleri ve Gözlemcileri Derneği Başkanı Metin Tokat, yeni sezondan itibaren, şimdilik sadece A Klasmanı hakemlerini kapsayacak yeni bir uygulamayla psikolojik tedavi dönemi başlatacaklarını açıkladı. Tokat, bu programın kulüpler tarafından futbolculara da uygulandığını belirterek, "Psikolojik tedavi, bir anlamda da toplu terapi uygulamasına dönüşecek" dedi. 
     
     Kulüpler de yapıyor’ 
     METİN Tokat konuyla ilgili şunları söyledi "Özellikle büyük ve önemli maçları yöneten hakemlerin, taraftarlar, yöneticiler, futbolcuların maç öncesi ve sonrası yaptıkları açıklamalar, televizyon yorumcularının açıklamaları nedeniyle gayet doğal olarak psikolojileri bozulabilir. Bu nedenle, kulüplerin futbolcularına uyguladığı programın benzerini biz de hakemlere uygulayacağız." 
     



 SPOR 























</TEXT>
</DOC>
