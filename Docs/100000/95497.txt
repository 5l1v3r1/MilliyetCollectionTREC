<DOC>
<DOCNO> 95497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun02.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide soruşturması çerçevesinde 100'den fazla kişiyi tutuklandı 
</HEADLINE>
<TEXT>

     FBI görevlilerinin, Seattle kentinde ''El Kaide örgütünün sempatizanı oldukları ve Oregon kentinde terör eğitim kampı oluşturmaya çalıştıkları'' iddiasıyla 100'den fazla Müslümanı tutukladığı bildirildi. 
     Seattle Times gazetesinde yer alan haberde, Seattle'da artık faaliyet göstermeyen bir camiyle ilişkileri bulunan 100'den fazla kişinin tutuklandığı belirtildi. Gazetenin kaynak göstermeden verdiği haberde, ''FBI görevlilerinin, tutuklananlar arasında bir terör hücresinin azılı militanları olduklarından şüphelenilen kişilerin bulunduğuna inandıkları'' kaydedildi. 
     Haberde, tutuklananların Londra'da yaşayan aşırı dinci Şeyh Ebu Hamza El Masri ile ilişkileri oldukları öne sürüldü. El Masri'nin El Kaide veya Usame Bin Ladin ile ilişkisi olmasından şüphelenildiği, daha önce ABD hükümetince dile getirilmişti. 
     Oregon kentindeki FBI görevlileri, en az 3 yıl önce başlatıldığı anlaşılan soruşturma hakkında yorum yapamayacaklarını belirttiler ve Seattle kentindeki FBI görevlileriyse henüz olay hakkında bir açıklamada bulunmadılar. 
     





</TEXT>
</DOC>
