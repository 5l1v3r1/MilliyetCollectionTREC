<DOC>
<DOCNO> 54638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/magazin/yazdud.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Catwalk-Vodka’da Kocatepe şov 
</HEADLINE>
<TEXT>

Serdar Ortaç akıllandı, Deniz’in kedisi Şurup bulundu, People zirvedeki yerini koruyor, Çingene'de ramazan muhabbetleri, buyrun iftar sofralarına Alaaddin, Günaydın Restaurant ve Caretta 
     Eveeet, döndük yine İstanbul gecelerine. Nasıl, özlediniz mi Efendim, hafta hareketli geçti. Kardeş kadar sevdiğim sevgili Cenk Eren bademcik ameliyatı geçirdi. Ihlamur’daki İstanbul Cerrahi Hastanesi’nde gerçekleşen bu operasyon sırasında ben de kontrolden geçtim. Malumunuz reflü sorunum var. Yani mide asit salgılıyor, yemek borusu ile mide arasındaki kapakçık arızalı olduğu için asit yukarı çıkıp yemek borusunu tahrip ediyor. Bu da öksürük nöbetine yol açıyor. Nedeni mi Geç saatlerde yemek, çikolata, sütlü, ekşili ve acılı yiyecekler. Geçen ramazanda da bu hastalık başıma dert olmuştu, 6 ay çekmiştim. Bu kez erken yakaladık. Sevgili Kenan Erçetingöz’de de var. Laf aramızda önlem alınmazsa, Allah göstermesin, yemek borusu kanserine kadar gidiyor. İşte o gün kontrolden geçtim, bir şeyim yokmuş. 4 yıl önce İstanbul Cerrahi’de sevgili Sinan Göker 6 derece miyop olan gözlerime lazer yapmıştı. Dürbün gözlükleri ve lenslerimi atmış, rahatlamıştım. Cenk’i ziyaretim sırasında Sinan ve İsmail Koçak’a uğradım. İsmail Sezen Aksu, Beyaz, Emel Sayın, Cihan Ünal, Aydan Şener gibi pek çok ünlünün de ses doktoru. Sinan ile benim de arkadaşlarım arasında. Sağlıklı çıktım Allah’a bin şükür. Ama yaş 44 ya, 0.50 numaralı yakın gözlüğü verdi Sinan. Hemen İstanbul Cerrahi Hastanesi’nin üstündeki Karma Optik Show’a gittim. Berç Kuzikoğlu ve Metin Göker yeni açmışlar. Harika personelden Hürdem Yaprak ve Herman Oskanyan fanatik birer POSTA okuyucusu. Acayip ilgilendiler. Çok şık ve kesenize uygun gözlük modelleri var Karma Optik Shop’da. Bu arada Cenk rahatsızlığını atlattı. Bu cumadan itibaren Polo 13’de muhteşem gecelere başlıyor. Neyse, sağlık sorunlarını bırakıp sadede gelelim. Bu yıl ramazan çok iyi geçiyor. Canım komşularım Aynur Şenel ve Aşkım Sağıroğlu, sağolsunlar, sebze delisi olduğumu bildiklerinden ıspanak, karnabahar, pırasa, kabak, ne sebze yemeği yapmışlarsa çat kapı, ellerinde tencerelerle geliyorlar. Valla Seba Grubu başka. Allah nazardan saklasın, bizim sitede komşuluk ilişkileri muhteşem. Biliyorsunuz, manken Deniz Akkaya da komşumuz. Geçenlerde Deniz’in kedisi Şurup kaybolmuştu, bulundu. Hem de Deniz’in karşısında oturan, yöneticilerimizden sevgili Filiz Yolaçan’ın koynunda. Komik değil mi Şurup kaçacağı yeri iyi bilmiş. Aklıma geldi de Deniz Akkaya ile genç ve yakışıklı iş adamı Alican Ulusoy arasındaki buzlar eridi. Yeniden birlikteler. Aslında güzel bir ilişki. Galiba tek sıkıntıları biziz medya. 
     
Catwalk Vodka kaçmaz, Çingene’de Hakan-Hande’ye dikkat      İnsan bir gecede kaç mekan dolaşır Üç .. Beş .. İnanın, cuma akşamı 8 mekan dolaştım. Saat 08.30’da Paper Moon ile başlayan gece, 04.00’de Şamdan’da bitti. Sırdaşım ismail Akkaya ile birlikte 40 kapının ipini çektik. Doğruya doğru, en çok da benim sevgili hemşerilerim 
     
     Ali-Aysun Kocatepe’nin sahne aldığı Maçka’daki Açıkhava Tiyatrosu’na komşu Catwalk-Vodka’da eğlendik. Pardon, Çingene’deki Hande ile buzuki’ Hakan’ı da yabana atmamalı. Show Haber Magazin Müdürü olan sevgili Volkan Öksüz ve güzel karısı Nükhet ikisi de İzmirli , İsmail, can dostum İzzet ve ben iki mekanın da ön masalarında jüri üyesi gibiydik. Catwalk’da bu kadar eğleneceğimi tahmin etmemiştim. Ali ve Aysun ikilisi muhteşem. Vokaller, orkestra, repertuar... Ben, Volkan ve Nükhet ramazan nedeniyle alkol almadık. Ama acayip eğlendik, valla her şarkıya da eşlik ettik. Aşçıbaşı Mehmet Zeybek masayı donattı fakat bizde yiyecek hal yok. Müdür Cihan Küçükçavdar, şef Murat Menteşe ve işinde bana göre bir numara olan garson Soner Kandemir acayip havaya soktular bizi. Ali ve Aysun gerçekten her dilden okuyorlar. Arapça, Rumca, Türkçe popüler şarkılar, kendi in’ besteleri... Kısacası yok, yok. Her yaştan izleyici ayakta. O akşam Ceyla-Şeri Şahnavaz, Levent Altınay, Candemir Berkman, İbrahim Nayman, Ahmet Dedehayır ve karısını gördüm. CatWalk telefon numarası 0212 231 03 56. İzzet, "Haydi biraz da Çingene-Zorba’ deyince Gayrettepe’de aldık soluğu. Oryantal Şıvga’nın müthiş dansı, Rukiye ile Bayram’ın ramazan esprileri gülmekten kırıp geçirdi önce. Sonra da yılların usta buzuki sanatçısı Hakan ile Hande’nin birbirinden güzel şarkıları... Anlayacağınız ramazanda da pekala eğlence oluyor. Haaa, ekonomik kriz derseniz, kızmayın ama çoğu mekan doluydu. Herkes kesesine göre stres atıyordu. Çingene-Zorba’dan sonra Levent’deki People’a gittik. Baktım, bir masada Stelyo Pipis, Serdar Ortaç, Varol Kaynar grup içinde eğleniyorlar. Serdar Ortaç ile aram açıktı. Stelyo onu masaya getirip bizi barıştırdı. Aslında Serdar iyi çocuk. Hisli de ama hatalarını bir türlü kabullenemiyor. Yüzüne de söyledim, hak verdi. Serdar’ı akıllanmış buldum. Mayadrom’un karşısında, Universal’in avukatı Ömer Durak’ın eski ofisini tutmuş. 3 katlı bir villa olan yeni yerinde Serdar prodüksiyon işleri yapacakmış. 
     
     Üst katı da stüdyoya çevirecekmiş. Spica gecelerinin ardından da bar şarkıcılığına son verecekmiş. Niyeti ekstralara gitmek, üretmek. "Şenay Abla, inanmayacaksın ama gerçekten artık kumar yok. Çok yalnızım, kimse de beni anlamıyor. Bazen ister istemez stresli oluyorum. O zaman da çevremdekileri kırıyorum. Şimdi Stelyo yanımda. Sağolsun, arkadaş olarak elinden geleni yapıyor" dedi. Dilerim Serdar sözünü tutar. O akşam DJ Özhan Özal yine müthiş çaldı, Serdar bile "Bu çocuk çok iyi" dedi. People yine olağan gecelerden birini yaşıyordu. İbrahim Kutluay, Demet Şener, Ebru Şallı, Harun Tan, Kenan Doğulu oradaydı. Efendim, People’ı merak edip telefon numarası soranlar, lütfen artık defterinize kaydedin 0212 279 86 98. 
     
Alaaddin Grill, Günaydın, Caretta ve iftara buyrun      Ne yazık ki teraviyi ancak hafta sonları kılabiliyorum. Aslında cemaate kıldıracak bilgim var şükürler olsun ama yalnız zor oluyor. Şimdilik beş vakit namazla idare ediyorum. Cumartesi, teraviyi Levent’deki Afet Yolal Camii’nde kıldım. Sonunda buranın ikinci katını hanımlara açmışlar. Eskiden Afet Yolal’da hanımlar, ikinci sınıf vatandaş gibi minicik kütüphane odasına sıkıştırılıyordu, iyi olmuş. Teravi sonrası fanatik Galatasaraylı sevgili Yusuf Turanlı’nın da ortak olduğu Levent-Korukent girişindeki Günaydın Kebap’a gittim. Can dostum İzzet de geldi. Günün çorbası, salata, içinde 8 çeşit iftariyelik bulunan iftar tabağı, patlıcan dolma, krep, içli köfte, fındık lahmacun ve iki çeşit ana yemek... Üstüne açık tatlı büfesinden istediğiniz kadar tatlı ve limitsiz içecek, kişi başı 14 milyon. Ben fındık lahmacun ve biraz güllaç yedim. Telefon numarası 0212 278 32 26. Bir ara masaya müşterek bir dostumuz geldi. Balığa olan düşkünlüğümü bildiği için 4. Levent-Kule Çarşı’daki Pula Tezbalık Restoran’dan sözetti. Aslında pek çok diyetisyen iftarda balık yemenin daha uygun olduğunu söylüyor. Somon, lüfer, palamut ızgara... Ana yemeklerden pikata ve kağıtta çinekop, balıklı, karidesli sandöviçler müthiş lezzetli ve çok hesaplıymış. Karnım tok olduğu halde iştahla dinledim. Haftanın her günü açık olan Pula Tezbalık’a ilk fırsatta gideceğim. Telefon numarası 0212 284 18 95. Uzun süredir Profesör Muzaffer Bayhan ve Deniz Adanalı’ya sözüm vardı. Sonunda şeytanın bacağını kırdık ve Muzaffer Hoca’nın karısı ile sevgili oğlunun açtığı Esentepe’deki Caretta’da buluştuk. Daha önce iki kez gitmiştim. Üç katlı bir villa. Orada evinizdeki sıcaklığı bulabilirsiniz. Yemeğin sanat olduğu restoranda 6 değişik iftar mönüsü yapmışlar. Kişi başı 18 milyon. İftar tabağında petek balından, hurmasından, cevizli sucuğa kadar 15 çeşit kahvaltılık var. Mercimek, tarhana, tavuk çorbaları, salata sunuluyor. Ana yemekte ise piliç Topkapı veya kuzu külbastı... Arkadaşım kuzu pirzola, çöp şiş, biftek, kuzu şiş, pide üzerine yoğurttan meydana gelen Beydağı kebabı’ yedi. Çok beğendi. Restoran düğün, nişan ve grup toplantılarına da açık. Telefon numarası 0212 288 65 93. Levent’deki Aytar Caddesi’nde, Biges Kebap’dan tanıdığım Nazım Doğan, İbrahim Erkmaz ile birlikte Alaaddin Grill Kebbab’ı açmış. Halkla ilişkiler işini sevgili Nilüfer Bayrı üstlenince uğramak şart oldu. Şef Güzel Gündüz geleneksel ve yöresel mezelerin çok ilgi gördüğünü söyledi. Sözgelimi yuvalama, Gaziantep dolma ve sarma, abuhannuş, küsneme şiş, boranj... Ayrıca tüm kebap çeşitleri var. Zeytinyağlılar ise açık büfede hizmete sunuluyor. İskenderun’un meşhur ceviz ve kabak tatlısı, Hatay’ın künefesi ve hiçbir yerde yiyemeyeceğiniz tahinli profiterol de cabası. Telefon numarası 0212 282 35 95. İftar mönüsünü de unutmamak gerek. 11 milyona tıka basa yiyorsunuz. İftariyelikler 10 çeşit. Çorba, salata, Antep işi dolmalar, ıspanaklı börek, istediğiniz çeşitte kebap kaçırılacak gibi değil. Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 













</TEXT>
</DOC>
