<DOC>
<DOCNO> 73503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/guncel/gun01.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarımız da zehirleniyor 
</HEADLINE>
<TEXT>

24 bin 250 öğrenciyi kapsayan araştırmada 2001 yılında eroin ve esrar kullanımının yüzde 200, ecstasy kullanımının yüzde 100 arttığı saptandı 
     AYŞEGÜL AYDOĞAN İstanbul 

     Yeniden Sağlık ve Eğitim Vakfı’nın yaptığı SAMAY sigara alkol madde yaygınlığı araştırması, gençler arasında uyuşturucu madde ve alkol kullanımındaki ürkütücü artışı ortaya koydu. Her yıl yapılan araştırmanın 2001 sonuçlarına göre, esrar ve eroine başlama yaşı ortalama 13’e, sigara ve sarhoş olma yaşı da 11’e indi. Araştırma Koordinatörü Doç. Dr. Kültegin Ögel, esrar ve eroine 10 - 11 yaşında bile başlayan çocuklar olduğuna dikkat çekti. 
     Dünya Sağlık Örgütü’nün ortak araştırma yöntemlerinin uygulandığı çalışma, Adana, Diyarbakır, Eskişehir, İzmir, İstanbul, Kocaeli, İçel, Sivas ve Trabzon illerinde 10 - 11 ve 15 - 17 yaş grubunu kapsayan 24 bin 250 öğrenci arasında yapıldı. Ögel’in sonuçlarını açıkladığı araştırmaya göre, gençler arasında eroin kullanımında yüzde 200, İstanbul’da ecstasy kullanımında yüzde 100, sakinleştirici hap kullanımında yüzde 120 artış oldu. Aynı araştırmanın üç yıl önceki sonuçlarına göre de, uyuşturucu kullanımının iki kat arttığı ortaya çıktı. Sigara, alkol, uçucu madde ve hap kullanımında İzmir ilk sırayı aldı. 
     
     Ürküten sonuçlar 

</TEXT>
</DOC>
