<DOC>
<DOCNO> 99905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/spor/aspo.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DEVLERE ALKIŞ 78 - 74 
</HEADLINE>
<TEXT>

Milli Takımımız, Efes Pilsen Mini Dünya Kupası’nda eksik kadrosuna rağmen Yugoslavya’ya kök söktürdü, ancak final için yetmedi. 12 Dev Adam bugün Brezilya ile ikincilik için kapışacak 
     AY-YILDIZLI ekibimiz, Avrupa şampiyonu Yugoslavya’ya eksik kadrosuyla kök söktürdü, galibiyeti ve finali kıl payı kaçırdı. İbrahim, Hidayet, Harun ve Hüseyin gibi yıldızlarından yoksun kadrosuyla ter döken 12 Dev Adam, ilk iki çeyrekte rakibinin iyi savunmasını aşamadı, devreyi 15 sayı geride kapadı. Üçüncü çeyreğe ise diğer maçların aksine oldukça tempolu başladı, farkı kapattı. 
     MİLLİ Takımımız, son çeyrekte oyunun kontrolünü ele geçirdi. Ömer, Kerem ve Mehmet’in üst üste bulduğu üçlükleriyle bitime 1.5 dakika kala farkı bir sayıya kadar indiren ekibimiz, Radmanovic ve Stojakovic’in kritik üçlüklerine engel olamayınca galibiyeti kaçırdı. Ay - Yıldızlılar, bu akşam Brezilya ile Abdi İpekçi Spor Salonu’nda saat 19.15’te üçüncülük mücadelesi verecek. 
     
İstatistik YUGOSLAVYA OYUNCU TS 2S 3S SA R Bodiroga 14 4 8 - 6 6 3 Radmanovic 5 1 3 1 2 - 5 Smiljanic 2 1 2 - - - Rakocevic 4 1 1 - 2 3 1 Stojakovic 19 3 6 3 4 4 4 5 Jaric 7 2 3 0 1 3 3 3 Drobnjak 2 1 4 0 2 - 1 Koturovic 7 3 3 - 1 1 1 Tomasevic 12 4 6 - 4 6 6 Gurovic 6 0 1 2 4 - 2 TOPLAM 78 20 37 6 13 20 23 27      
TÜRKİYE OYUNCU TS 2S 3S SA R Kerem 6 0 2 2 4 - - Hakan 1 0 1 0 1 1 2 2 Mirsad 11 2 6 1 4 4 8 12 Asım 12 5 8 - 2 2 6 ömer 15 5 7 1 4 2 3 2 Arda - - 0 1 - 2 Mehmet 21 5 14 3 6 2 2 7 Haluk 4 0 1 1 2 1 2 - Ufuk - - 0 1 - - TOPLAM 74 19 28 8 23 12 19 34      
     1.PERiYOT 21 - 16 Yugoslavya , 2.PERiYOT 46 - 31 Yugoslavya , 3.PERiYOT 64 - 50 Yugoslavya , MAÇ SKORU 78 - 74 Yugoslavya 
     HAKEMLER Rems Slovenya , Maraho Brezilya 
     
Aydın Örs Final gibiydi      A Milli Basketbol Takımımız’ın Coachu Aydın Örs, Yugoslavya’ya yenilmelerine rağmen başarılı performansları nedeniyle oyuncularına teşekkür etti. Tecrübeli teknik adam, "Geriden gelmemize rağmen maça ortak olduk. Oyuncularım maça tüm güçlerini yansıttılar. Hepsini tebrik ediyorum. Final gibiydi" diye konuştu. 
     ÖRS, savunmada ve hücumda eski maçlarda yaptıkları hataları tekrarlamamayı amaç ettiklerini vurgulayıp, şöyle devam etti "Bunu da büyük ölçüde başardığımızı düşünüyorum. Yugoslavya’yı yine geçemedik. Ancak Türkiye’nin Dünya basketbolundaki yerini bir kez daha gösterdik. Tribünler de harikaydı". 
     
Notlar      Yıldızlar tribünde 
     MİLLİ Takım’ın NBA’li yıldızı Hidayet Türkoğlu, Brezilya maçında sağ ayak arka adalesinden sakatlandı. Sakatlığının ciddi olmadığının açıklanmasına rağmen başarılı oyuncu dün forma giyemedi. Bileğinde ezilme olan Harun da takımdaki yerini alamadı. Sol el tarak kemiğindeki sakatlığı nedeniyle turnuvada yer almayan Hüseyin Beşok gün aşırı kumda çalışıyor, kondisyon depoluyor. 
     
     Brezilya’ya protesto 
     SAMBACILAR’IN Kanada ile oynadığı yarı final maçında tribünler G.Amerika ekibini sürekli ıslıkladılar. Önceki günkü karşılaşmada burnu kırılan İbrahim’in yanı sıra Hidayet ve Harun’un sakatlanmasına yol açan sert oyunuyla tepki toplayan Brezilya, seyircilerin protestolarına maruz kaldı. Özellikle attığı yumrukla İbrahim’in burnunu kıran Varejao eline her top geldiğinde tepki gördü. 
     
     İbrahim’den 10 gün ara 
     BREZİLYA maçında burnu kırılan ve ameliyat olan yıldız forvet, Detroit’teki turnuvada yer alacak. İbrahim Kutluay’ın on gün süreyle idman yapamayacağı açıklandı. Hastanede yapılan ve Başkan Turgay Demirel’in de katıldığı basın toplantısında İbrahim’in Yugoslavya’da 12 Ağustos’taki turnuvada yer alamayacağı, ancak ABD’de Detroit’teki turnuvada maskeyle oynayabileceği açıklandı. 
     



 SPOR 



















</TEXT>
</DOC>
