<DOC>
<DOCNO> 83375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/siyaset/siy02.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AP temsilcisi Lagendijk PKK’nın avukatı gibi 
</HEADLINE>
<TEXT>

     ANKARA Milliyet 

     Türkiye’de temaslarda bulunan Avrupa Parlamentosu AP heyeti başkanı Hollandalı Joost Lagendijk, HADEP yönetiminin terör örgütü PKK ile ilişkisi olduğuna dair somut bir kanıtın kendilerine sunulmadığını ve PKK’nın AB terör listesine alınmasına taraftar olmadığını belirterek, "Kişisel görüşüm, PKK’nın listeye alınmamasıdır. Çünkü 1999’dan bu yana silahlı eylem yapmıyor" dedi. 
     AB Komisyonu Türkiye Temsilciliği’nde bir basın toplantısı düzenleyen Lagendijk, HADEP’in PKK’dan farklı özerk yapıya sahip siyasi bir parti olduğunu" dile getirdi. "HADEP’in kapatılmaması gerektiğine inanıyorum" diyen Lagendijk, Diyarbakır ve Bingöl’de, HADEP ile PKK arasında ilişki olup olmadığını saptamaya çalıştıklarını kaydetti. Lagendijk, HADEP’in kapatılması halinde Türkiye-AB ilişkilerinde geri adım atılmış olacağını da iddia etti. 
     



 SİYASET 
















</TEXT>
</DOC>
