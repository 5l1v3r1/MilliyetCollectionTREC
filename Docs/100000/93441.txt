<DOC>
<DOCNO> 93441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/zbirand.html </URL>
<DATE> 2002/07/03/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Şimdiden Avrupa Kupası'na hazırlanalım 
</HEADLINE>
<TEXT>

     TOKYO 
     Türkiye bu Dünya Kapısı'na damgasını vuran takım oldu. Senegal'i de Güney Kore'yi de yenerek, kupanın gerçek süpriz takımı niteliğini kazandı. 
     Şu sıralar zafer sarhoşluğu günleri. 
     Hepimiz hakettik. 
     Zararı yok, abartalım. Futbolcuları omuzlarda taşıyalım, şımartalım ve paraya boğalım. Toplum olarak, içimizi dökme günlerinin tadına varalım. 
     Üstelik, Güney Korelileri gördükten sonra, bizim daha çok sokaklara dökülmemiz gerektiğine karar verdim. Bazen kendimizi "görmemişin oğlu olmuş..." örneğine benzetiriz, oysa hiç öyle değil. Güney Korelilerin 4'üncülük sevinci -daha doğrusu- dünyanın en iyi dört takımının arasına girme gururu, deliler gibi eğlenmelerine, sokakları doldurmalarına yol açtı. 
     Bizim daha fazla hakkımız. 
     Hiç abartmadan söylüyorum. Finale kalan dört takımı çıplak gözle izledikten sonra, Türkiye'nin finale kalabileceği ve kupayı dahi alabileceği savlarına daha çok inandım. 
     Biraz daha deneyim... 
     Biraz daha gol atmaya dönük futbol oynamaya başladığımız anda, durum değişecektir. 
     Türkiye artık "yenilgiye mahkum" değil, "yenmeye alışmış" bir takımdır. 
     
Aman, bu rüzgarı kaçırmayalım...      Benim tek korkum, kutlamaları çok uzatmamız ve futbolcularla yöneticilerin heykellerini dikmeye kalkıp 2004 Avrupa Kupası için gereken hazırlıkları unutmamızdır. 
     Çok çabuk şımarıp, gereksiz ayrıntılarla uğraşmaya veya abartılı şark usulü övgülerle zaman harcamaya bayılırız. 
     Oysa yapılacak çok iş var. 
     Türk futbolu bu Dünya Kupası ile birlikte yeni bir statü kazandı. Eski defterler kapandı. Bizler nasıl farklı bakıyorsak, özellikle Avrupa ülkeleri de bize farklı bakmaya başladılar. Eskiden, kendilerine rakip dahi saymazlardı. Şimdi kuşku ve kaygı ile izliyorlar. 
     Bu rüzgarı kaçırmamız gerekiyor. 
     Rüzgarın üzerine binip daha da hızlanmak için de, şimdiden kolları sıvamamız şart. 
     2004 Avrupa Futbol Şampiyonası Türkiye için Dünya Kupası'ndan da önemli. Zira Avrupa bizim bölgemiz. Rekabetlerin en sert olduğu, futbolun ve futbolcunun en kalitelisinin üretildiği bölge. Türkiye, üç yıl sonra Avrupa Kupası'nda da aynı performansı gösterirse, uçuşunu hızlandırmış olacaktır. Futbolun 1'inci ligindeki yerini güvenceye alacaktır. 
     
Futbol deyip geçmeyin...      Bazılarınız bütün bu olayı, futbol nedeniyle bu kadar gürültü çıkarılmasını küçümseyebilir. 
     Oysa, çok yanılmış olursunuz. 
     Siyasetiniz vizyonsuz insanlar tarafından yönetiliyor, ekonominiz dökülüyor, kültür ihraç edemiyor ve her şeye rağmen reyting tutturmak, insanların dikkatini çekmek istiyorsanız, bir yerinden tutunmanız gerekir. Becerebiliyorsanız, bu da futbol olabilir. 
     Türkiye önümüzdeki dönemde çok önemli sorunlarla karşı karşıya kalacaktır. Uluslararası kamuyonun dikkatleri üstüne yoğunlaşacaktır. 
     Futboldaki başarısı bu sorunların çözümünü getirmez. Ancak, insanların size bakışı ne olursa olsun farklılaşır. Bundan dolayı bu rüzgarı kaçırmamak gerekiyor. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
