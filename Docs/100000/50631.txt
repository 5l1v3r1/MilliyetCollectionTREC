<DOC>
<DOCNO> 50631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/guncel/gun08.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanör davası Kurul’da 
</HEADLINE>
<TEXT>

     ANKARA Milliyet 

     Hakkında TÜSİAD’a para karşılığında rapor hazırladığı ve "telif" aldığını sakladığı gerekçesiyle meslekten ihraç istemiyle soruşturma açılan İstanbul Üniversitesi’nden Prof. Dr. Bülent Tanör’ün durumu bugün bir araya gelen Üniversitelerarası Kurul’da görüşülecek. 
     Kurul Başkanı Rıza Ayhan, "Tanör’ün mağduriyetine neden olacak bir tutum söz konusu olamaz ama herkes hukukun içinde bulunmalıdır" dedi. 
     Üniversitelerarası Kurul, yapacağı değerlendirmede, Tanör’ün yazdığı rapor karşılığında TÜSİAD’dan aldığı ücretin "telif" olup olmadığını karara bağlayacak. Tanör konusu YÖK Disiplin Kurulu’nun gündemine geldiği zaman Kurul’un kararı yön gösterici etkiye sahip olacak. 
     Üniversitelerarası Kurul toplantısında, Prof. Dr. Atilla Sezgin’in istifasıyla boşalan YÖK üyeliği için seçim yapılacak. Prof. Dr. Sezgin’in yerine seçilecek YÖK üyesi adayı, Cumhurbaşkanı’nın onayına sunulacak. 
     



 GÜNCEL 












</TEXT>
</DOC>
