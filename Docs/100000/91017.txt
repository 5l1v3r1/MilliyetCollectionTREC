<DOC>
<DOCNO> 91017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo13.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
G. Kore teknik direktörü "Ahn'in golüne tepki çocukca" 
</HEADLINE>
<TEXT>

     Güney Kore Teknik Direktörü Guus Hiddink, ''Ahn'ın golüne İtalyanların tepkisi çocukça'' dedi. 
     17. Dünya Kupası'nda İtalya'yı 2. turda 2-1 yenerek kupa dışına 
     iten Güney Kore'nin Hollandalı teknik direktörü, '' Ahn, maç kadrosundasın, ancak şunu söylemem gerekli, gol atmayacaksın diyebilir miydim. Bu herhalde çocukça ve şaçma olurdu'' diye konuştu. Perugia'da formda olmayan Güney Koreli futbolcunun, finaller öncesinde çok iyi çalıştığına ve hazır duruma geldiğine dikkati çeken Hiddink, Ahn'ın kariyeri için, finallerde yakaladığı form düzeyinin avantajını kullanmasının çok önemli olduğunu sözlerine ekledi. Güney Kore Milli Takımı Sözcüsü Hur Jin ise Ahn'ın, İtalyanların açıklamalarından kötü yönde etkilenmediğini söyledi. Golcü futbolcunun, hakkındaki spekülasyonlara kulak asmadığını, onun tek düşüncesinin cumartesi günü İspanya ile oynayacakları çeyrek final maçı olduğunu vurgulayan Hur Jin, Ahn'ın, finallerdeki yüksek performansının, İtalya'da önünü açacağı düşüncesinde olduğunu ifade etti. Güney Kore'nin, İtalya'yı, Ahn'ın uzatma dakikalarında attığı ''Altın Gol''le elemesinin ardından, İtalyan kulübü, Güney Koreli golcü ile anlaşmalarını fesh edeceğini açıklamıştı. İtalyan gazeteleri, Peruggia başkanının, İtalya'yı kupadan eleyen Ahn'ın bir daha kulübe ayak basamayacağı şeklindeki açıklamasına yer vermişti. 
     





</TEXT>
</DOC>
