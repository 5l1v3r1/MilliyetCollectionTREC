<DOC>
<DOCNO> 68179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/astro/index.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik olun 
</HEADLINE>
<TEXT>

Sakin, keyfine düşkün ve ağırkanlı Boğa burcundaki Ay hepimizi pratik olmaya çağırıyor. Ay bu burçta rahat ettiği için isteklerimizi somut hale getirme şansımız var ama akşam 18.22 Neptün’le oluşan kare yeteri kadar gerçekçi olmaz. Koç’lar parasal konularda özellikle sabah saatlerinde olumlu bir günde. Aceleci davranışlardan kaçınırlarsa başarılı olacaklar. Boğa’lar bugün çözmeleri gereken önemli işlerle karşı karşıyalar. Destek görecekler ve düşüncelerini daha iyi aktarabilecekler. İkizler biraz tedirgin olabilir. Özellikle maddi konulardaki endişeleri yüzünden gereksiz yere huzursuzluk çekebilirler. Daha sakin olmaya bakmalılar. Yengeç’ler keyifli bir gündeler ve haftaya iyimser başlıyorlar. Grup çalışmalarında başarılı olabilirler. Aslan’lar haftaya yüklü bir gündemle başlayacaklar. Öne çıkacaklar, bu fırsatı iyi değerlendirmeliler. Başak’lar bugün daha rahatlar. En azından yapacakları değişiklikler onlara keyif verebilir. Bu arada yolculuklar olumlu vurgulanmakta. Terazi’nin duygusal konularda çok rahat olduğunu söyleyemeyiz. Bu dönemde ilişkilerinde gerginler. Bugün de borç alacak konularına daha fazla özen göstermeliler. Akrep’ler kritik bir gündeler. Ortaklaşa konularda bazı görüş ayrılıkları yüzünden kendilerini baskı altında hissedebilirler. Tutarlı olmaya çalışmalılar. Yay’lar haftaya detaylara dikkat ederek başlıyorlar. Ellerindeki işleri tamamlamaları gerekiyor. Bu arada sağlıklarına önem vermeliler. Oğlak’lar rahat edebilecekleri, yaratıcı konularda kendilerini daha iyi hissedebilecekleri, olumlu bir gündeler. Zevklerde abartıya kaçabilirler. Kova’lar yoğun bir tempodalar. Günlük işlerini planlamaya çalışmalılar. Ev ve özel yaşamları gündeme gelebilir. Balık’lar bugün yaratıcılıklarını ortaya koyacaklar. Yazı yazmak, hareket, iletişim olumlu biçimde vurgulanıyor. Duygularını söze dökmeleri çok daha kolay. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
