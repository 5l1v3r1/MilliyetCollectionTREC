<DOC>
<DOCNO> 73992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun13.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sanatçılarına İtalya'dan ödül 
</HEADLINE>
<TEXT>

     Türk kemancı Cihat Aşkın ile viyola sanatçısı Görkem Çalgan, İtalyan Sanatçılar Ocağı tarafından altın madalyayla ödüllendirildi. 
     Aşkın ile Çalgan'a madalyaları, Roma'daki La Sapienza Üniversitesi'nde düzenlenen ve İtalya'nın bilim, sanat ve iletişim alanından seçkin davetlilerin katıldığı törende verildi. 
     Aşkın ve Çalgan, geleneksel olarak dünyanın farklı bölgelerinden 30 kişiye verilen ödüllere, özgeçmişleri, performansları, evrensel bilim ve sanata katkılarıyla layık görüldü. 
     Manevi değeri büyük olan bu ödüller, daha önceki yıllarda Papa İkinci Jean Paul, Fiat firmasının onursal başkanı avukat Giovanni Agnelli gibi kişilere de verilmişti. 
     Cihat Aşkın, ödül töreninde yaptığı konuşmada, sanatçıların, insanların eşit ve barış içinde yaşayacağı bir dünya için çaba göstermeleri görektiğini ifade etti. 
     Aşkın, ''Türkiye'yi yurtdışında temsil etmek gibi şerefli bir görevimiz var. Kendimiz kadar, ülkemiz adına da gurur duyuyoruz'' dedi. 
     






</TEXT>
</DOC>
