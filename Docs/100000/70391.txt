<DOC>
<DOCNO> 70391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sondun10.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan İçişleri Bakanı "Bin Ladin Afganistan'a girip çıkıyor" 
</HEADLINE>
<TEXT>

     Afganistan İçişleri Bakanı Yunus Kanuni, Usame bin Ladin ve Taliban'ın lideri Molla Muhammed Ömer'in Afganistan ve komşu ülkelere sürekli girip çıktıklarını söyledi. 
     Rus İnterfaks ajansının haberine göre, Rusya'da temaslarda bulunan Kanuni dün yaptığı açıklamada, ''Bin Ladin ve Ömer'in sık sık yer değiştirdiklerini, bazen Afganistan'a geldiklerini, bazen de sınırların ötesine geçtiklerini'' belirtti. 
     Afgan makamların, Bin Ladin ve Ömer'in izini sürebilecek durumda olduklarını, ancak onların askeri operasyon düzenleme olanaklarının bulunmadığı yerlerde kaldıklarını belirten Kanuni, Moskova'da aralarında Rusya İçişleri Bakanı Boris Grizlov'un bulunduğu çok sayıda üst düzey yetkiliyle görüştü. 
     
     Afgan ordusunun kurulması 
     Öte yandan, Afganistan ordusunu kurmak üzere Savunma Bakanı Muhammed Kasım Fehim'in davetiyle 200 civarında yerel komutan Pazartesi ve Salı günleri Kabil'de biraraya gelecek. 
     Afgan Savunma Bakanlığı yetkilisi Mira Can, ''yerel komutanların Afgan ordusunun kurulması ve ihtiyaçları konusunda bilgilendirileceklerini'' belirterek, toplantıya Savunma Bakan Yardımcısı General Raşit Dostum ve Herat bölgesinin Valisi İsmail Han'ın da katılacağını kaydetti. 
     






</TEXT>
</DOC>
