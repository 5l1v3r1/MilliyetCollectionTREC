<DOC>
<DOCNO> 52750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yasam/ayas.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tombişimi öptüm ve vedalaştık...’ 
</HEADLINE>
<TEXT>

Gözde’sini okul dönüşü bir kamyonun altında yitirdi baba Nevzat Ülker. O sabah kızını okula bırakırken bir şey unutmuştu. Gözde hatırlattı Beni öpmedin...’ 
     AYTEN GÖRGÜN İstanbul 

     Gözde Ülker, Altınşehir’de hafriyat kamyonunun çarptığı okul servisinde hayatını kaybettiğinde günlerden çarşambaydı. Çarşambaları ise, Gözde’nin okul servisine binmeyip eve babasıyla döndüğü gündü... 
     Bahçeşehir Özel Safiye Sultan Lisesi dil bölümü son sınıfı öğrencisi olan Gözde Ülker 17 için yabancı dil bir tutkuydu. Dil bölümünde okuyabilmek için birçok okul değiştirdi. 
     Yakında okula teslim edeceği üniversite giriş formuna da Alman Dili ve Edebiyatı bölümlerini yazacaktı. Üniversiteyi kazanamazsa bile sorunu kafasında çözmüştü, Amerika’ya gidip orada okuyacaktı. Çarşamba günleri özel İngilizce dersi alıyordu. Ancak o gün, kendisini yorgun hissettiği için dersi yarım bıraktı ve aslında çarşamba günleri kullanmadığı okul servis aracına bindi. 
     
Sure, avucunda kaldı      Bindiği servis minibüsü Altınşehir Meydanı’ndaki kavşağa gelmişti ki, içinde 11 öğrencinin bulunduğu araca bir hafriyat kamyonu çarptı. 
     O sırada Gözde servisin en arka koltuğunda arkadaşı Kenan ve Elif’le oturuyordu. Kenan konuşurken, Elif başını Gözde’nin omzuna yaslamıştı. Kenan kazadan sıyrık almadan kurtulurken, Elif ile Berrak komaya girdi. Gözde ise tonlarca hafriyatın altında kaldı. 
     
Bir şey unutmadın mı ’      Bakırköy Ömür Hastanesi’nde yöneticilik yapan anne Saime Ülker, kazanın olduğu yere geldiğinde hafriyatın altından çıkmış kızının sol kolunu görebildi ancak. Avucu açık kalmış kızının ayasında ise din dersinde ezberleyemediği sure yazıyordu. 
     Bahçeşehir Ömür Hastanesi’nin ortaklarından olan baba Nevzat Ülker, kızıyla yaptığı son konuşmayı anlatırken gözyaşlarına h kim olamıyordu... "Sabah okula bıraktığımda arabadan inmeden önce, gülümseyerek bana baktı ve Bir şey unutmadın mı babacığım ’ diye sordu. Düşündüm, tombişimi öpmeyi unutmuşum. Öptüm ve vedalaştık." 
     



 YAŞAM 















</TEXT>
</DOC>
