<DOC>
<DOCNO> 54870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/uras.html </URL>
<DATE> 2001/11/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bu niyet "kötü niyet" 
</HEADLINE>
<TEXT>

     Niyet mektubu denilen şeyin ne olduğunu halkımız bir türlü anlayamadı... Bu "niyet", kimin niyeti belli değil... Halkın "niyeti" mi, hükümetin "niyeti" mi Yoksa liderlerin "niyeti" mi Türkiye’ye IMF uzmanları geliyor. Diskuru geçiyor. "Şunları şunları yapmazsanız size beş kuruş vermeyiz" diyerek durumu "açık bir şekilde ortaya koyuyor." IMF uzmanlarının yazdıkları Türkiye’den istenenlerin sıralandığı mektubun altını Sayın Ecevit, Sayın Bahçeli, Sayın Yılmaz imzalıyor. Bütün bunlar olurken mektubun içindekilerden, bu mektubun ceremesini çekecek olan halkın haberi yok. Vekillerinin haberi yok. bakanlarının haberi yok. İmzalı mektubu Sayın Derviş Washington’a götürüyor. Washington’da IMF İcra Direktörleri Kurulu toplanıyor. "Du bakalım, Türk halkının niyeti ne imiş " diyerek mektubu okuyor. "Madem ki, Türk halkının niyeti budur... Niyet ettiklerini yapsınlar da görelim bakalım" diyerek mektubu onaylıyor. Bunun üzerine İngilizce "Ey Türk halkı bak sen bunları niyet ettin... Niyetini tut... Tutmaz isen IMF’den para gelmez haaaaa .." şeklinde tebligat yapılıyor. 
     Bu ahval ve şerait altında halkımız gazetelerden okuyup öğreniyor ki, mektubu yazanların, imzalayanların ve de onaylayanların "niyeti" bozuk. Önümüzdeki yıl neler olacak neler 

</TEXT>
</DOC>
