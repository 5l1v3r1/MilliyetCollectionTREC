<DOC>
<DOCNO> 91532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo06.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kore hakeme duacı 
</HEADLINE>
<TEXT>

İspanya’yı penaltılarla geçen ev sahibi yarı finalde Almanya’ya rakip oldu. Mısırlı hakem, İspanya’nın iki golünü vermedi 
     DÜNYA Kupası’nda Portekiz, İtalya gibi favorileri deviren ev sahiplerinden Güney Kore’nin son kurbanı İspanya oldu. Kore’nin Gwangju kentinde 40 bini aşkın çılgın taraftarının desteğiyle sahaya çıkan G.Kore, golsüz biten maçın sonunda İspanya’yı penaltılarla 5 - 3 eleyerek kupa tarihinde yarı finale yükselme başarısını gösteren ilk Asya ülkesi oldu. Kore, Almanya ile salı günü karşılaşacak. 
     SAKAT yıldızı Raul’dan yoksun oynayan İspanya, maçın başında etkili görünen G.Kore önünde ilerleyen dakikalarda kontrolü sağladı. Ancak Mısırlı hakem Ghandour, ikinci yarı başında ve uzatma dakikalarında ağlara giden İspanya’nın iki nizami golünü geçerli saymadı. Ayrıca Moriantes’in vuruşu direkten döndü. Penaltılarda Kore, beş atışı da gole çevirirken, İspanya’da Joaquin’in vuruşunu kaleci Lee kurtardı. 
     
Gündüz soygunu      İSPANYOL basını karşılaşma sonrası adeta çılgına döndü. Marca, internet sayfasında "Günışığında soygun" başlığını kullanırken, "Futbol dün Kore’de utanç verici bir darbe aldı. Mısırlı hakem Ghandour ve yardımcıları bugün dün yaşanan bu utancın mimarları olarak tarihteki yerlerini aldılar" yorumunu yaptı. 
     İSPANYOL teknik adamlar karşılaşmanın Mısırlı hakemi Gamal Ghandour’a ateş püskürdü. Maç içinde iki golü sayılmayan İspanya’nın çalıştırıcısı Camacho, "Sonuna kadar savaştık, ancak şans Güney Kore’den yanaydı. Böyle bir çeyrek final maçının hakemi daha adil olmalıydı" diye konuştu. 
     
İSPANYA Casillas 7 Puyol 7 Hierro 6 Nadal 6 Romero 6 Joaquin 7 Baraja 6 Helguera 7 Xavi Dk.94 7 De Pedro 7 Mendieta Dk.70 6 Valeron 7 L.Enrique Dk.80 6 Morientes 8      
G.KORE Lee Woon - jae 7 Chong - gug 6 Jin - cheul 6 Myong - bo 6 Tae - young 6 Sun-hong Dk.90 6 Ji - sung 7 Sang-chul 6 Chun-soo Dk.61 5 Nam - il 6 Eul - yong Dk.32 6 Young - pyo 6 Ahn Jung - hwan 6 Ki - hyeon 6      
     SARI KARTLAR De Pedro, Morientes İspanya , Sang - chul G.Kore 
     PENALTILAR Sung - hong, Ji - sung, Ki - hyeon, Ahn Jung - hwan, Myong - Bo G.Kore , Hierro, Baraja, Xavi, Joaquin kaçırdı 
     HAKEMLER Gamal Ghandour Mısır , Ali Tomusange Uganda , Michael Ragoonath Trinidad 
     SEYİRCİ 42.114 
     



 SPOR 






























</TEXT>
</DOC>
