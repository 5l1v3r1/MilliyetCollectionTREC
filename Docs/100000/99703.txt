<DOC>
<DOCNO> 99703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur30.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Çiller ile görüştü "Tercihli sisteme karşıyız" dedi... 
</HEADLINE>
<TEXT>

     DYP Genel Başkanı Tansu Çiller, DSP Genel Başkanı ve Başbakan Bülent Ecevit ile görüştü. 
     Ecevit'in TBMM'deki makamında gerçekleşen ve 20 dakika süren görüşmeye DYP kanadından Genel Başkan Yardımcıları Hasan Ekinci ve Ufuk Söylemez, Grup Başkanvekili Ali Rıza Gönül ile Amasya Milletvekili Ahmet İyimaya, DSP'den de Grup Başkanvekili Emrehan Halıcı ile Genel Sekreter Süleyman Yağız katıldı. 
     Başbakan Ecevit, görüşme sonrası gazetecilerin sorularını yanıtlarken DYP Genel Başkanı Tansu Çiller ile seçim sistemi konusunu görüştüklerini ifade ederek, şunları söyledi 
     ''Tercihli sistemin mutlaka ve bu arada kabul edilmesini istiyorlar. Biz de bildiğiniz gibi tercihli sisteme başından beri karşıyız, ancak Sayın Çiller isteyen kullansın, istemeyen kullanmasın düşüncesinde. Ancak şu arada seçim sistemi, seçim düzeniyle ilgili çalışmalar başlamışken bu konu gündeme getirilebilir mi getirilemez mi onu bilemeyiz. Bizi ilgilendiren bir şey değil dedik.'' Bir soru üzerine, tercihli sisteme karşı olduklarını tekrarlayan Ecevit, seçimlerden önce Çiller'in istediği düzenlemenin yapılmasının zor göründüğünü de belirtti. 
     





</TEXT>
</DOC>
