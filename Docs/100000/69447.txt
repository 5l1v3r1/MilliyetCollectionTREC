<DOC>
<DOCNO> 69447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo04.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 859 gündür Ali Sami Yen'de Avrupa maçı kaybetmiyor 
</HEADLINE>
<TEXT>

     Türkiye'nin Avrupa kupalarındaki en başarılı takımı Galatasaray'ı, 859 gündür kendi evinde yenebilen çıkmadı. 
     Avrupa kupalarındaki başarısını son dönemde 10 önemli futbolcusunu yitirmesine rağmen bu sezon da sürdüren ve Şampiyonlar Ligi'nde 2. tura çıkan Galatasaray, kendi evinde yaptığı son 18 maçında yenilmedi. 
     ''Aslanlar'', Avrupa kupalarında Ali Sami Yen Stadı'nda yaptığı son 18 maçta, 14 galibiyet ve 4 beraberlik aldı. 
     Galatasaray, Avrupa kupalarında kendi sahasındaki son 18 maçında, 33 gol atıp, 15 gol yedi. 
     
     Son yenilgi Chelsea'den 
     Galatasaray, Ali Sami Yen Stadı'nda Avrupa kupalarında en son yenilgisini 2 sezon önce Avrupa Şampiyonlar Ligi'nde İngiltere'nin FC Chelsea takımına karşı 5-0'lık skorla aldı. 
     Yine bir İngiliz takımı FC Liverpool ile yarın karşı karşıya gelecek sarı-kırmızılılar, kendi sahalarındaki istikrarlı performanslarına güveniyorlar. 
     
     Ali Sami Yen'deki son 18 maç 
     Galatasaray'ın, Avrupa kupalarında Ali Sami Yen Stadı'nda yaptığı son 18 maç ve sonuçları şöyle 
     
     
Ali Sami Yen'deki maçlar Sezon Organizasyon Rakip Sonuç 1999-2000 Şampiyonlar Ligi AC Milan 3 - 2 1999-2000 UEFA Kupası FC Bologna 2 - 1 1999-2000 UEFA Kupası BV Borussia Dortmund 0 - 0 1999-2000 UEFA Kupası Real CD Mallorca 2 - 1 1999-2000 UEFA Kupası AFC Leeds United 2 - 0 2000-2001 Şam. Ligi Ön Ele. FC Saint Gallen 2 - 2 2000-2001 Şampiyonlar Ligi AS Monaco 3 - 2 2000-2001 Şampiyonlar Ligi Glasgow Rangers 3 - 2 2000-2001 Şampiyonlar Ligi SK Sturm Graz 2 - 2 2000-2001 Şampiyonlar Ligi Paris Saint Germain 1 - 0 2000-2001 Şampiyonlar Ligi Deportivo La Coruna 1 - 0 2000-2001 Şampiyonlar Ligi AC Milan 2 - 0 2000-2001 Şampiyonlar Ligi Real Madrid CF 3 - 2 2001-2002 Şam. Ligi Ön Ele. KS Vllaznia İşkodra 2 - 0 2001-2002 Şam. Ligi Ön Ele. PFC Levski Sofya 2 - 1 2001-2002 Şampiyonlar Ligi SS Lazio 1 - 0 2001-2002 Şampiyonlar Ligi FC Nantes 0 - 0 2001-2002 Şampiyonlar Ligi PSV Eindhoven 2 - 0 
     






</TEXT>
</DOC>
