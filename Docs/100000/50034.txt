<DOC>
<DOCNO> 50034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo07.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Galatasaray'dan korkmuyor... 
</HEADLINE>
<TEXT>

     Bursaspor Kulübü Basın Sözcüsü Erhan Akbaş, yarın akşam yapacakları Galatasaray maçından korkmadıklarını, bu zorlu maçtan galibiyet çıkaracaklarına inandıklarını söyledi. 
     Erhan Akbaş, Galatasaray'ın, Avrupa'da Türkiye'nin gururu olan, kalitesi belli bir takım olduğunu, ancak Bursaspor'un da özellikle son haftalarda çok iyi futbol oynadığını bildirdi. 
     Sarı-kırmızılı ekibin yarınki maça Avrupa Şampiyonlar Ligi'nde 2. 
     tura yükselmenin verdiği rahatlıkla çıkacağını anlatan Akbaş, ''Bu rahatlık bizim lehimize olabilir. Galatasaray'ın gücünü biliyor ama korkmuyoruz. Takımın son haftalarda gösterdiği performansa bakarak, galibiyetten umutluyum'' diye konuştu. Akbaş, Murat Sözkesen'in Beşiktaş'a transfer olacağı haberlerin de doğru olmadığını söyledi. Beşiktaş'tan bugüne dek Murat için resmi bir öneri almadıklarını kaydeden Akbaş, öneri gelse dahi ligde üst sıraları hedefledikleri için sezon başında belirlenen isimler dışında oyuncu satmayı düşünmediklerini anlattı. Akbaş, Trabzonspor'un da Murat'ı transfer etmek için uzun süredir uğraş verdiğine dikkati çekerek, ''Kadromuzdan memnunuz. Murat bizim en iyi oyuncularımızdan biri ve satmayı düşünmüyoruz. Murat, ileride Sedat 3 gibi Bursaspor'un simge isimlerinden biri olacak'' dedi. 
     






</TEXT>
</DOC>
