<DOC>
<DOCNO> 68233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/yasam/yas10.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLÜNCE kurtuldu 
</HEADLINE>
<TEXT>

Konya’da bir sokak köpeği, sulandı, feci halde dövüldü ve işkenceyle öldürüldü.. 
     FEVZİ KIZILKOYUN KEREM PULGAT DHA 

     Daha önce de köpek katliamı yaşanan Konya’da, Pirebi Mahallesi Esenlik Sokak’ta bir sokak köpeği, akıl almaz işkencelere maruz kaldı. Mahalle sakinleri, önce Kuduzdur’ diyerek zavallı köpeğin üzerine soğuk su döktü. Bu yetmeyince, köpek dakikalarca odun, sopa ve taşlarla dövdü. Ancak tüm bu zulme rağmen talihsiz köpek ölemedi ’. 
     Bunun üzerine, Meram Belediyesi’nden yardım istendi. Belediye ekipleri de, soğuk havada üzerine su dökülerek dövülen, tir tir titreyen zavallı hayvanın boğazına zincir bağladı. 
     Zincirin başına takılan sopayla bitkin haldeki köpek metrelerce yerde sürüklendi. Ardından da sopayla kaldırılıp araca fırlatıldı. Talihsiz hayvan, götürüldüğü hayvan barınağında itlaf edildi ve böylece işkenceden ölerek’ kurtulabildi. 
     



 YAŞAM 
















</TEXT>
</DOC>
