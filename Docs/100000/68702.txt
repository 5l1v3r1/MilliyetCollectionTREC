<DOC>
<DOCNO> 68702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo22.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool 0 - Galatasaray 0 maç bitti 
</HEADLINE>
<TEXT>

     Futbolda, Avrupa Şampiyonlar Ligi 2. tur grubundaki 3. maçında Galatasaray, deplasmanda İngiltere'nin FC Liverpool takımıyla yaptığı karşılaşmayı 0 - 0 berabere tamamladı. 
     Karşılaşmanın ilk yarısı genelde orta saha mücadelesi şeklinde geçerken maçın ikinci yarısı Liverpool'un etkili ataklarıyla sonuçlandı. Kalesinde mükemmel kurtarışlar yapan Mondragon, maçın yıldızı oldu. 
     
     İlk yarı 

     Karşılaşmanın ilk yarısı genelde orta saha mücadelesi şeklinde geçerken, her iki takımda orta alanda birbirlerine üstünlük sağlayamadı. Galatasaray, rakibine oranla daha iyi organize olurken, ilk yarının son dakikalarında ev sahibi FC Liverpool üst üste girdiği pozisyonlardan yararlanamadı. 
     7. dakikada Hamann'ın kullandığı serbest atışta top, direğin 
     yanından az farkla auta çıktı. 
     13 dakikada Ümit Karan'ın yaklaşık 25 metreden attığı sert şutta, 
     kaleci Kirkland topu kornere çeldi. 
     31. dakikada kazanılan serbest atışta, Hamann topu Riise'nin önünü 
     aktardı. Bu futbolcunun çok sert şutunda, kaleci Mondragon meşin yuvarlağı elleriyle çeldi. 
     39. dakikada Hamann'ın ceza alanına ortasına Hyypia kafayı vurdu. 
     Kaleci Mondrago'nun elleriyle çeldiği top, direğe çarparak, kornere çıktı. 
     41. dakikada Hamann'ın yalaşık 20 metreden attığı sert şutta, 
     kaleci Mondragon topu kornere çeldi. Aynı futbolcunun bu kez 1 dakika sonra uzak mesafeden atttığı şutta, kaleci Mondragon topu yine kornere gönderdi. 
     43. dakikada kullanılan köşe atışında, Owen topu Heskey'in önüne 
     indirdi. Bu futbolcunun yakın mesafeden vuruşunda top, kale çizgisi üzerindeki Victoria'ya çarptı ve defans tehlikeyi uzaklaştırdı. 
     
     İkinci yarı 

     Karşılaşmanın ikinci yarısına Liverpool daha iyi başladı. Ev sahibi ekip, özellikle sağ ve soldan yaptığı ortalarla Galatasaray defansına zor anlar yaşattı. Galatasaray bu yarıda daha çok defansı ön planda tuttu. Sarı-kırmızılar ikinci yarıda zorlanmasına karşın, çıktığı ani ataklarla rakip kalede pozisyonlar da buldu. 
     50. dakikada Ergün'ün sol taraftan ortasında, penaltı noktası 
     üzerindeki Ümit Karan topa kafayı vurdu, ancak meşin yuvarlak üstten auta çıktı. 
     55. dakikada Hasan'ın ara pasında topla buluşan Ümit Karan'ın sol 
     çaprazdan vuruşunda, meşin yuvarlak üstten auta gitti. 
     56. dakikada Galatasaray'da Ümit Karan sarı kart gördü. 
     63. dakikada Riise'nin kullandığı köşe atışında, altı pas içindeki 
     Heskey'in kafa vuruşunda top, üst direğe çarparak auta çıktı. 
     66. dakikada kaleci Kirkland'ın kullanığı atışta, topu kapan 
     Murphy, ilk önce Emre'yi ardından da Bülent Korkmaz'ı geçip, kaleci Mondragon ile karşı karşıya kaldı. Bu futbolcunun vuruşunda, top yandan dışarı gitti. 
     67. dakikada Liverpool'da Carragher'ın yerine Smicer, 72. 
     dakikada da sakatlanan Riise'nin yerine McAllister oyuna dahil oldu. 
     77. dakikada Galatasaray'da Bülent Akın sarı kart gördü. 
     80. dakikada Galatasaray'da Hasan yerini, Murat Sözkesen'e 
     bıraktı. 
     82. dakikada Murphy'nin pasıyla buluşan Owen çok sert vurdu. 
     Kaleci Mondragon topu elleriyle önlemeyi başardı. 
     90. dakikada Galatasaray'da, Murat Sözkesen çıktı, Niceluscu 
     oyuna girdi. 
     






</TEXT>
</DOC>
