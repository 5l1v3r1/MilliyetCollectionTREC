<DOC>
<DOCNO> 98235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sontur23.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye'de kavgada bıçaklar konuştu "1 ölü..." 
</HEADLINE>
<TEXT>

     Ümraniye'de çıkan bıçaklı kavgada 1 kişi öldü, 2 kişi yaralandı. 
     Alınan bilgiye göre, Yeni Çamlıca Mahallesi Kıbrıs Caddesi'nde meydana gelen olayda, Dursun Celep adlı kişinin, baldızına sarkıntılık yaptığını ileri süren Fikret Yıldız, arkadaşları ile Celep'in önünü kesti. 
     Burada, Dursun Celep ve babası Ethem Celep ile Fikret Yıldız ve arkadaşları Mehmet Yener Tornacı, İsmet Altun, Orhan Zeki Ekşi ile Aslan Alkan arasında bıçaklı kavga çıktı. 
     Olayda, Mehmet Yener Tornacı aldığı bıçak darbeleriyle hayatını kaybetti. Yaralanan Fikret Yıldız ile İsmet Altun ise kaldırıldıkları SSK Göztepe Hastanesi'nde tedavi altına alındı. 
     Ethem ve Dursun Celep ile Orhan Zeki Ekşi ve Aslan Alkan'ın, olaydan sonra gözlem altına alındıkları kaydedildi. 
     





</TEXT>
</DOC>
