<DOC>
<DOCNO> 61860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko11.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’a 200 milyon dolarlık kredi 
</HEADLINE>
<TEXT>

     Koç Holding’in 13 uluslararası bankanın oluşturduğu sendikasyondan sağladığı 200 milyon dolar tutarındaki krediyle ilgili anlaşma, Londra’da imzalandı. Liderliğini ING Barings, Tokyo Mitsubishi, HSBC, Credit Agricole ve Citibank gibi büyük bankaların yaptığı sendikasyon, gelen yüksek talep sonucu 150 milyon dolar tutarında kredi arayışıyla piyasaya çıkan Koç Holding’e, bir yıl vadeli ve libor artı 1.5 faizli 200 milyon dolar faizli kredi vermeyi karara bağladı. 
     Ticaret sermayesi ve işletme finansmanı olarak özel projelerde kullanılacağı belirtilen kredinin imza töreninde konuşan Koç Holding Yönetim Kurulu Üyesi Mustafa Koç, 11 Eylül’de yaşanan trajik gelişmeler ve Türk ekonomisinin içinde bulunduğu krize rağmen Koç Holding’e gösterilen güvenin önemli olduğunu ve sendikasyonun beklenenden yüksek bağlanmasının da bir başarı sayılacağını bildirdi. 
     Koç, Türk ekonomisindeki toparlanma eğilimine de dikkat çekerek, uluslararası finans kuruluşlarının temsilcilerine Türk kuruluşlarıyla daha çok birlikte çalışma çağrısında bulundu. 
     



 EKONOMİ 


















</TEXT>
</DOC>
