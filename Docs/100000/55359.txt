<DOC>
<DOCNO> 55359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo06.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Birinci Ligi'ne "Yıldırım" düştü... 
</HEADLINE>
<TEXT>

     Futbolun gündemini Fenerbahçe Kulübü Başkanı Aziz Yıldırım'ın dün akşam maçtan sonra yaptığı açıklamalar oluşturdu. Yıldırım'ın Galatasaray'ı suçlayarak "ligde şaibe var" demesine bugün Futbol Federasyonu ve Galatasaray'dan tepki gelmesi bekleniyor. 
     Fenerbahçe Kulübü Başkanı Aziz Yıldırım, şampiyonluk için mücadele eden takımlarının yolunu kesmek için bazı oyunlar oynandığını öne sürdü. 
     Yıldırım, özellikle şampiyonluktaki rakipleri Galatasaray'ın son haftalarda yanlış hakem kararları ile galip geldiğini belirterek ''Galatasaray son 3 haftadaki maçlarını hep hakem hataları ile kazandı. Trabzonspor, Samsunspor son olarak da İstanbulspor maçlarında yanlış kararlar verildi. Bu da bize şaibe olduğunu düşündürüyor'' dedi. 
     Sorumluların bir an evvel bu duruma el koymasını isteyen Yıldırım, ''Biz Fenerbahçe yönetimi olarak fair play anlayışı içinde çalışıyoruz ve hakem hatalarını hiç gündeme getirmiyoruz, ama 3 haftadır rakibimizin maçlarında yaşanan hatalar bizi konuşmaya itti'' şeklinde konuştu. 
     






</TEXT>
</DOC>
