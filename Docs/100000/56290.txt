<DOC>
<DOCNO> 56290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/okur.html </URL>
<DATE> 2001/12/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Mavi Akım’dan korkmuş, ANAP’a sığınmış .. 
</HEADLINE>
<TEXT>

     Bir internet sitesinde cuma günü BOTAŞ eski Genel Müdürü ve Devlet Bakanı Nejat Arseven’in kardeşi Nevzat Arseven ile ilgili "Rüşvete göz yummadı, istifa etti" haberine rastladım. 
     Bu köşeyi izleyenler eminim, böyle bir haberin 3 yıl sonra çıkmasına benim gibi şaşırmışlardır. 
     Mavi Akım diye anılan Karadeniz geçişli doğalgaz projesi Moskova ve Ankara arasında ve Mesut Yılmaz’ın Başbakanlığı döneminde Ekim 1997’de imzalandı. O dönemde Arseven BOTAŞ Genel Müdürü olarak koltuğunda oturuyordu. 
     22 Kasım 1998 tarihli BOTAŞ Yönetim Kurulu Toplantısı’nda, Mavi Akım’ın Samsun - Ankara arasındaki boru hattı projesi için seçilen Öztaş ve Haznedaroğlu müteahhitlik firmalarına verilecek, 50 milyon dolar avans ödenmesi kararına Arseven imza atmadı. 
     Mesut Yılmaz’ın bizzat ilgilendiği Mavi Akım projesinde avans ödemesine imza atmayan Arseven, 18 Nisan 1999 genel seçimlerinde ANAP’ın milletvekili adayı olmakta bir sakınca görmedi. 
     Haberde sözü edilen dürüst bürokrat, avanstan şüphe duyuyor, ANAP’tan duymuyor. Aslında milletvekili seçilebilseydi, dokunulmazlığı olsaydı iyi olmaz mıydı Olamadı işte... 
     Acaba nihayet DGM Savcısı Cengiz Köksal’ın yürüttüğü Mavi Akım soruşturması sona doğru geliyor da, birileri kendini kurtarmak için "Dürüst bürokrat" haberleri mi üfürüyor 
     Köksal’ın BOTAŞ ve ilgili şirketlerde yürüttüğü soruşturmanın ucu, İran doğalgaz boru hattı ihalesi, doğalgaz çevrim santralleri ihalelerine kadar gidiyor. İran doğalgaz boru hattı ihalelerinde avans ödemesini yapan da Arseven. 
     Arseven geç olacak ama bir de İran doğalgazı avans ödemesi ile ilgili açıklama yapsın. 
     Biz yine okuruz. 
     Okumakla ne olur ki 
     Yeter ki, TBMM’inde kalkan parmaklar 4422 sayılı Çıkar Amaçlı Suçlarla Mücadele Yasası’nı güdük bırakmayı, TCK’nın 313’üncü maddesini çıkar amaçlı örgüt oluşturmak DGM kapsamından çıkarmayı başarsınlar. 
     Cumhurbaşkanı Ahmet Necdet Sezer’e rağmen .. 
     
"Ben devletimödiyen müdüre belge ile yanıt      Eti Holding Genel Müdürü Ziya Gözler, Dünya Madenciler Günü düzenlenen panelde, özel sektördeki tek rakibi 1997’de fabrikayı kapamak zorunda kalan Hasan Çetin’e verdi, veriştirdi ama yanıtı da geldi. 
     Çetin, panelde Gözler’e "Bana 250 dolara sattığınız tinkali bor ürünü Solvay ve Treibacher gibi çokuluslu firmalara 140 dolara satıyorsunuz. Türkiye’de sanayi istemiyorsunuz" eleştirisi getirmişti. 
     Çetin ile Gözler arasındaki kavga bu sütunlara yansıdı. Orada Gözler, Çetin’in yurtdışı pazarlarda kendileri ile rekabete girdiğini ve ucuz boraks sattığını söyledi. 
     Gözler’i oturduğu kolktuktan sıçramaya iten Çetin’in bu iddiaya yanıtı "Ya bilmiyorsunuz, ya yalan söylüyorsunuz, benim fiyatım sizin fiyatınızdan yüksekti" oldu. 
     Tartışma fatura belgeleri olmadığı için kesildi. 
     Gözler "Ben devletim, bana yalan söylüyor diyemezsiniz" diyerek konuyu kapatmaya çalıştı. 
     Çetin bana dün Eti Holding ile kendisinin fiyatlarını karşılaştıran belgeyi gönderdi. 
     Çetin bu belgeye göre, 1995 - 1997 yılları arasında boraksı otalama 417 ile 430 dolar arasında satmış. Eti Holding ise aynı dönemde 314 dolar ile 307 dolar arasında piyasaya çıkmış. Maliyet yüksekliğinden dolayı Çetin fabrikayı kapayınca da Eti Holding’in fiyatı 280 dolara kadar gerilemiş. 
     Eti Holding’in bu yaklaşımı yalnızca Çetin’in şirketine mahsus değil. 
     Etibank bundan sekiz yıl önce borik asit üretmek üzere kurulan Ülker Grubu’nun fiyatlarını da yükseltmişti. Enerji Bakanlığı’na konuyu "Bunlar bizimle rekabete giriyorlar" diye yansıtmıştı. 
     Dinçkök’ün Akkim firması, Atabay gibi özeml sektör kuruluşları da boraks üretmek için girişimde bulundularsa da, Eti Holding’in bu tavrı nedeniyle yola çıkamadılar. Örnek ortada Çetin fabrikayı çalıştıramıyor. 
     Türkiye yüzde 63 payla dünyanın en büyük bor rezervlerine sahip ülkesi. Eti Holding Amerikalılarla, Avusturyalılarla, Belçikalılarla rekabet edeceğine Çetin ile ediyor. 
     Gözler panelde "Ben özel sektörü de isterim" diyince, karşısında oturan ortağı Turgay Ciner’in gözüne bakabildi mi, onu kaçırdım. 
     Solvay ve FMC Wyomi’nin 14 yıl araştırma yapıp "Burada trona yok" diye rapor verdiği Beypazarı Trona madenlerinde Ciner’in şirketi Park Grubu ile Eti Holding ortak. 
     Ama ne ortak... Ciner yatırım kararı alıyor, Eti katılmadığı gibi izin de vermiyor. 
     Maden madeni çalıştırmaya niyetiniz yoktu, niye ihale açıp işletme ruhsatını veriyorsunuz 
     Ciner de 250 milyon dolar tutarındaki bu yatırıma izin vermeyen Eti Holding’i mahkemeye vermiş. 
     Gözler’i yanlış göreve vermişler bence, madenlere gözlemci olarak atasalardı daha iyi olurdu. 
     Kuyuların başına geçer gözlerdi... 
     
     
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, doğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
