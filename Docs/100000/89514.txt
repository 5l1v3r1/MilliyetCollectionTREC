<DOC>
<DOCNO> 89514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/ekonomi/eko03.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam yağdı 
</HEADLINE>
<TEXT>
Sigaraya yüzde 15, doğalgaza yüzde 5 zam 
Geçen hafta yüzde 3 zamlanan doğalgaz fiyatı dün de yüzde 5 arttı. TEKEL sigara ve içki fiyatlarına yüzde 9 -15 zam yaptı 
     SEÇKİN ÜREY Ankara 

     Merkez Bankası’nın kamudaki hızlı fiyat artışının enflasyon üzerinde risk yaratabileceği uyarısına karşın dün BOTAŞ ve TEKEL zamları geldi. 
     BOTAŞ, konut ve sanayi tüketiminde kullanılan doğalgaza yüzde 5 oranında zam yaptı. Kararın IMF’nin son gözden geçirme çalışmaları sırasında alınan KİT’lerin açıklarının kapatılması için enerji fiyatlarına zam yapılması ilkesi uyarınca alındığı bildirildi. 
     IMF’nin talebi ve Hazine’nin isteği üzerine geçtiğimiz hafta satış fiyatına yüzde 3 oranında zam yapan BOTAŞ, bugünden itibaren geçerli olmak üzere yüzde 5’lik ikinci bir zam daha yaptı. Zamların yıl sonuna kadar devam edeceği ifade edilirken, artışların ufak dilimler halinde yapılacağı belirtildi. 
     
     Yüzde 20’yi bulacak 
     Hazine’nin yılsonuna kadar yapılacak toplam zammın yüzde 20 oranında olmasını talep ettiği ifade edildi. BOTAŞ’la Hazine arasında, yapılacak zamlar konusunda görüşmelerin devam ettiği belirtilirken, ekonomik kriz nedeniyle düşen tüketimin zamlar nedeniyle dahada gerileyeceği uyarısında bulunulduğu belirtildi. 
     Bazı TEKEL ürünlerinin fiyatları da bugünden geçerli olmak üzere, yüzde 9 ile 15 arasında artırıldı. TEKEL Genel Müdürlüğü’nden yapılan açıklamada, hammadde fiyatları ve döviz kurlarında meydana gelen artışlar nedeniyle fiyatlarının yeniden belirlendiği bildirildi. TEKEL ürünlerine en son kasım 2001’de yüzde 14 zam yapılmıştı. 
     
     Turkcell’den 8.5 zam 
     Bu arada Turkcell faturalı hatların dakika ücreti ile faturasız hatlarda kontör ücretini ortalama yüzde 8.5 artırdı. 100 kontörlük kart 9 milyon, 250 kontörlük kart 19 milyon 500 bin, 500 kontörlük kart 37 milyon lira oldu. 750 ve bin kontörlük kart fiyatı artmadı. 
     
Zamlı fiyatlar ÜRÜN YENİ FİYAT TL Samsun, Maltepe Kısa 725.000 Samsun, Maltepe Uzun 775.000 TEKEL 2000 Kutu 1.650.000 TEKEL 2000 Uzun 1.750.000 TEKEL 2001 Uzun 1.200.000 TEKEL 2001 Kısa 1.100.000 35 cl Yeni Rakı 4.500.000 70 cl Yeni Rakı 8.000.000 50 cl Tekirdağ Rakı 7.000.000 100 cl Tekirdağ Rakı 13.000.000 70 cl Normal Votka 6.400.000 70 cl Cin 6.750.000 50 cl Bira 625.000      
     



 EKONOMİ 






















</TEXT>
</DOC>
