<DOC>
<DOCNO> 73710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun07a.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
6 otobüs PKK’lı Bulgaristan’da durduruldu 
</HEADLINE>
<TEXT>

     EDİRNE DHA 

     Bulgaristan Dışişleri Bakanlığı’yla İçişleri Bakanlığı, Brüksel’den yola çıkan ve kendilerini "Dil Sınır Tanımaz Eylemcileri" olarak adlandırılan 181 PKK’lının bulunduğu konvoyun ülkeye girişine izin vermedi. Kapıkule’de gösteri yapmak üzere yola çıkan PKK’lılar, Bulgaristan’a sokulmayınca açlık grevine başladı. 
     Cumartesi günü Brüksel’den yola çıkıp Almanya, Avusturya, Macaristan’dan sonra Romanya’ya ulaşan 181 PKK sempatizanı, önceki gün Bükreş’e ulaştı. Sempatizanlar, gece geç saatlerde Romanya’daki Rusçuk Gümrük Kapısı’dan Bulgaristan’a giriş yapmak istedi. Ancak, konvoyun girişine izin verilmedi. Bunun üzerine PKK’lılar sınır kapısında açlık grevine başladı. 
     PKK yandaşlarının Sofya Kürt Kültür Derneği’nin önünde eylem yapma isteği de kabul edilmedi. Belediye, kent dışında bulunan Güneypark’ta gösteri yapılmasına izin verdi. Bulgar polisinin dün sabah erken saatlerden itibaren geniş güvenlik önlemleri aldığı Güneypark’a göstericilerden kimse gelmedi. 
     



 GÜNCEL 

























</TEXT>
</DOC>
