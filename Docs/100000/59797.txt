<DOC>
<DOCNO> 59797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/siyaset/siy01.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e 50 dosya daha 
</HEADLINE>
<TEXT>

Adli Tıp Kurumu, ölüm orucunda hafıza kaybına uğrayan 50 mahk mun daha özel aftan yararlanması için dosyalarını Cumhurbaşkanı’na gönderdi 
     ERSAN ATAR Ankara 

     Cumhurbaşkanı Ahmet Necdet Sezer’in ölüm orucu eylemlerine katıldıktan sonra Wernicke Korsakoff’a kalıcı hafıza kaybı yakalanan DHKP - C davası hükümlüsü Erdal Doğan için özel af yetkisini kullanması, gözleri diğer eylemcilerin durumuna çevirirken, Cumhurbaşkanlığı’nda aynı durumda olan "özel af istemli" çok sayıda dosyanın bulunduğu belirlendi. 
     Alınan bilgiye göre, cezalarının tedavi edilinceye kadar ertelenmesini isteyen hükümlülerin ailelerine başsavcılıklar tarafından şu uyarıda bulunuldu 
     "Ceza 6 aylığına erteleniyor. Çocuğunuz 6 ay sonra iyileşirse yeniden tutuklanıp cezaevine konulacak. Ancak bu sürenin bitimine az bir zaman kala tekrar bize başvurursanız, yeniden Adli Tıp’a sevk edeceğiz. Adli Tıp, Cezası infaz edilemez’ diye rapor verirse Cumhurbaşkanı’ndan özel af yetkisini kullanması istenecek." Çok sayıda ailenin, başsavcılıklara başvurarak hükümlü yakınlarını Adli Tıp’a götürdükleri öğrenildi. Kurum, birçok başvuru için "Cezası infaz edilemez, Cumhurbaşkanlığı’na başvuru gerekir" raporu verdi. Adli Tıp Kurumu’nun Cumhurbaşkanı’nın özel af yetkisini kullanması için dosyalarının Çankaya Köşkü’ne gönderilmesini istediği mahk m sayısının sadece Ankara’da 50’ye yaklaştığı tespit edildi. 
     



 SİYASET 


















</TEXT>
</DOC>
