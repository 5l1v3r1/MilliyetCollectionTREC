<DOC>
<DOCNO> 77133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/soneko09.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de kalpazanlığa karşı önlem... 
</HEADLINE>
<TEXT>

     ABD'de kalpazanlara karşı önlem alınıyor. Sahte ABD doları basımına karşı, ABD doları cinsinden banknotlara ince tonlarda yeni renkler eklenecek. 
     Amerikan Merkez Bankası Klişe ve Banknot Matbaası Bürosu Thomas Ferguson'un Reuters'e verdiği bilgiye göre, sahte ABD banknot basımı daha da zorlaştırılırken, insanların sahte dolarları tanımaları kolaylaştırılacak. 
     ABD doları banknotlarına eklenecek yeni renkler, bariz olmayıp tasarımın gerisinde ince tonlar olarak yer alacak. Yeni renklerin eklendiği banknotlar, bu yılın sonunda kamuoyuna tanıtılıp 2003 yılı ortasında tedavüle çıkarılacak. 
     Banknotların boyutu aynı kalacak, ancak yeni renklerin eklenmesiyle dolar banknotlarındaki tasarım belirginleşip, daha tanınır, daha kolay kullanımlı olacak ve geleneksel Amerikan doları görünümünü koruyacak. 
     Banknotlara ultraviyole ışığı altında parlayan filigranlar yerleştirilip, mikrobasım ve yanar-döner mürekkep kullanımı tekniğiyle, 1996 yılında kalpazanlara karşı güvenlik önlemleri artırılmıştı. 
     Evlerdeki bilgisayarlar ve scanner tarayıcı cihazlarıyla, sahte ABD doları banknotlarının basımı imkanları arttı, ancak sahte banknotlarda soğuk damga ve diğer güvenlik yönleri taklit edilemiyor. 
     






</TEXT>
</DOC>
