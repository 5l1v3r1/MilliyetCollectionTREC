<DOC>
<DOCNO> 81752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko08.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mektup Çevik’i bağlar’ 
</HEADLINE>
<TEXT>

Niyet mektubunun tüm devlet kurumlarını bağladığını belirten yetkililer, Çevik, beni bağlamaz diyemez’ dedi 
     HARUN GÜREK Ankara 

     Hükümetin IMF’ye verdiği niyet mektubunun kendisini bağlamadığını söyleyerek, Devlet Bakanı Kemal Derviş’e meydan okuyan Bankacılık Düzenleme ve Denetleme Kurulu BDDK Üyesi Prof. Dr. Kemal Çevik’in, BDDK’nın IMF’ye verdiği taahhütlerden habersiz olduğu öne sürüldü. IMF geçen yıldan itibaren program uygulayan ülkelerden "letter of comfort" destek mektubu istemeye başladı. 
     Ekonomik programda bankacılık reformunun yer alması nedeniyle geçen yıl aralık ayında BDDK da söz konusu mektubu vererek, niyet mektubunda yer alan düzenlemelerin altına imza attı. 
     
     Siyaset yapamaz’ 
     Bunun yanı sıra, IMF nezdinde ülkeleri "guvernor" sıfatıyla temsil eden Hazine’nin bağlı olduğu bakan ve "guvernor yardımcısı" olarak kabul edilen Merkez Bankası başkanının niyet mektubuna koyduğu imzaların devleti ve devleti oluşturan tüm kurumları bağlayıcı nitelikte olduğunu belirten yetkililer, "Dolayısıyla Sayın Kemal Çevik, Niyet mektubunda benim başkanımın imzası yok, bu yüzden beni bağlamaz’ diyemez. Tabi olduğu yasa Sayın Çevik’in bağımsız kurul üyesi olarak siyaset yapmasını yasaklıyor" dedi. 
     



 EKONOMİ 























</TEXT>
</DOC>
