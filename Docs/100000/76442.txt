<DOC>
<DOCNO> 76442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo15.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası final maçını izlemek hiç kolay değil.. 
</HEADLINE>
<TEXT>

     2002 Dünya Kupası final maçına yoğun 
     ilgi nedeniyle, bu karşılaşmayı izleyecek şanslı kişiler kurayla belirlenecek. Japonya Dünya Kupası Organizasyon Komitesi JAWOC , 22 Mart'tan bu yana 384 bin kişinin bilet almak için talepte bulunduğunu ve başvuruların 7 Nisan Pazar gününe dek süreceğini açıkladı. JAWOC, aşırı talep nedeniyle final maçını izleyecek şanslı 100 bin kişinin 2 etapta çekilecek kuralarla belirleneceğini bildirdi. JAWOC, ilk etap kura sonunda yitirenlerin başvuru sırasında yatırdıkları depozito ücretlerinin ödeneceğini de bildirdi. Kurada kazananların biletleri, mayıs ayının ortasından itibaren adreslere gönderilecek. 31 Mayıs'ta Güney Kore'nin başkenti Seul'de yapılacak açılış maçıyla başlayacak Dünya Kupası'nın 30 Haziran'da Japonya'nın Yokohama kentinde yapılacak final maçına gitmek isteyenler, 24 saat süreyle hizmet veren 81-570-09-9990 veya JAWOC'un bilet satış merkezi 81-3-3287-1199 nolu telefonu arayabilecekler. 
     






</TEXT>
</DOC>
