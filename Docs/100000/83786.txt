<DOC>
<DOCNO> 83786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur15.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'te sokak ressamlarının bıçaklı kavgasında bir ölü var... 
</HEADLINE>
<TEXT>

     Marmaris'te sokak ressamlığı yapan ve aynı evde kalan iki arkadaşın bıçaklı kavgasında, bir kişi hayatını kaybetti. 
     Alınan bilgiye göre, Kale Caddesi'ndeki terkedilmiş evde yaşayan ve sokak ressamlığı yaptıkları bildirilen Atilla Devri 45 ile Melih Sinan Aydemirkan 47 , alkollü oldukları bir sırada kavga etmeye başladılar. 
     Henüz nedeni bilinmeyen kavgada, Melih Sinan Aydemirkan, Atilla Devri'yi bıçaklayarak öldürdü. Olaydan sonra sanık, 155-Polis İmdat telefonunu arayarak, cinayet işlediğini ve teslim olmak istediğini bildirdi. 
     Eve gelen polis ekipleri sanığı gözaltına alarak, cinayet soruşturmasına başladılar. 
     





</TEXT>
</DOC>
