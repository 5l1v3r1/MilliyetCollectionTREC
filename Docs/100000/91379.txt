<DOC>
<DOCNO> 91379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yazar/okur.html </URL>
<DATE> 2002/06/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bodrum’da aile zirvesi 
</HEADLINE>
<TEXT>

Karamehmet, aile meclisini bankasına el konulmadan kısa bir süre önce Bodrum’da topladı. Sağ kolu Osman Berkmen’in Maça Kızı’ndaki evindeki toplantıda geleceği tartıştılar 
     Tarsus ve Adana için önemli bir isim. Baba Mehmet Karamehmet, ulusal sermayenin yaratılma sürecinde önemli bir misyon üstlenmiş. İş ve aş yaratmış. Yörenin en güçlü taciri. Soyadı kanunuyla birlikte soyadını Karamehmet yapmış. 
     Oğullarından birisi Mehmet Emin Karamehmet... Çukurova Holding’in patronu... Yalnızlığa oynamayı seviyor. 
     Ağabeyi Samsa Karamehmet, kız kardeşleri Deniz ve Nil Karamehmet... 
     Deniz, genç yaşta bu dünyadan ayrılıyor. Mehmet Emin Karamehmet, Adanalı ünlü bir aile olan Eliyeşiller’in kızı Feride ile evli. Para güç, güç her anlamda "O"nda... 64 yaşındaki ağabeyi Samsa Karamehmet, beyin kanaması geçirdikten sonra kendini tasavvufa vermiş. Para, pul onun için bir anlam ifade etmiyor "Bir hırka bir lokma" misali ruhunu manevi değerlerle besliyor. Günün herhangi bir saatinde Adana sokaklarında karşınıza denizin güzelliğini, güneşin kızıllığını, edebiyat dünyasının derinliklerini anlatan bir modern seyyah çıkarsa bilin ki "O" kişi Samsa Karamehmet’ten başkası değildir. 
     Kız kardeş Nil Karamehmet aktif bir hissedar olarak işlerin başında değil. İşler ağabey Mehmet Emin Karamehmet’e bırakılmış. 
     Eh, 1990’lı yılların başında ortak olarak çalışılan amca oğulları Hasan ve Reşat Karamehmet ile yollar ayrılınca bir sorun kalmamış. 
     Söylemek istediğimiz, Adanalı Karamehmetler işleri büyütürken Adanalı işadamlarıyla da ortaklık yapmış. Bu ortaklıklar işte bu yıllarda birer birer yitmiş. Akraba olunan Eliyeşiller’le de aynen böyle olmuş. Anlayacağınız onca şirket, yığınla profesyonel... Milyar dolarlık bir patron Karamehmet... Zirvede tek, yalnız. 
     Yakın arkadaşları kim Zaman içinde değişiyor. Ama Doğuş Holding’in iki numaralı ismi Yücel Çelik’le arkadaşlığı ayrı. 
     Karamehmet, yalnızlığı tercih ediyor, belki bir strateji. Bu durumda kararlar yine tek kişide, patronda... 
     Bir de patronun sağ kolu Osman Berkmen’de... 
     Türkiye’ye özgü şirketlerin geleneksel yapısı işte... Kurumsallaşamama, profesyonellerin dünyayı algılamakta zorlanan vizyonları ya da grubun sinerjisini değiştirmek isteyenlere duyulan güvensizlik. 
     İşletme fakültesi öğrencileri için iyi bir ders örneği 
     
Ülkeye göre araba kullanır      Mehmet Emin Karamehmet, parayı seviyor mu Kimine göre evet. Fakat fazla harcamaya, lükse tahammülü yok. 2 uçağı, 3 helikopteri ve Royce Rolls marka arabası var. Londra’da Royce Rolls’unu, Türkiye’de ise farklı araba kullanıyor. Üç yıl önce 3 uçağı vardı. En lüks uçağı için o yıllarda 30 milyon dolar değer biçiyorlardı, kendisi bu uçağını Doğuş Grubu’na satınca 2 küçük uçakla filosunu tamamladı. Tabloları ve halılarının değeri ne İnanın bilmiyoruz, bildiğimiz halıların süpürülmesine bile kolay kolay izin vermediği. 
     Her neyse, bunca yazıyı yazmamızın nedeni, Türkiye’nin en önemli sermaye gruplarından birisinin bilinmezlikle dolu dünyasının kapısını bir parça aralamak. 
     
Bodrum hattı      Biz üç hafta öncesine ve Bodrum - İstanbul - Ankara hattındaki trafiğe bakıyoruz. Karamehmet, Bodrum’dan kendisine uygun bir yer almak istiyor. Alıp almadığını bilmiyoruz ama sağ kolu Osman Berkmen’in Bodrum Maça Kızı’ndaki muhteşem evi önemli. Çünkü aile Meclis’i bankaya el konmadan evvel burada bir araya geliyor. Durumu değerlendiriyor. Aile Pamukbank’a sermaye konulmasını istemiyor. Karamehmet, kararsız ama tüm kararları da kendisi veriyor. 
     Sonunda Pamukbank ile Yapı Kredi Bankası’nın birleştirilmesini istiyor. 
     Çünkü hesaplar belli, öncelikle 1 milyar dolar olduğu söylenen Fiskobirlik alacağı, arkasından yerel politikacının abartılan güçleri. Ancak burada kilit bir nokta var. Çünkü Pamukank yönetiminde 1980 öncesinde Yapı Kredi’nin Genel Müdürlüğü’nü yapan bankacılık duayeni Halit Soydan alınmış. Karamehmet ile araları iyi değil, limoni. 
     Soydan, 1980’lerin sonunda profesyonel bankacılık yaşamına ara vermiş. Bir ara beyaz eşya bayiliği bile yapıyor. Olmuyor. Para, pul hırsı ruhunu sarmıyor. İzmir Ticaret Odası’na danışmanlık hizmeti verirken şimdi soluğu eski yuvası Yapı Kredi Bankası’nın yönetimine girerek alıyor. 
     
İlişkiler zinciri      Bankacılık - politikacılık ilişkisinde geçmişten bugüne uzanırsak o yıllar DYP lideri Tansu Çiller politikacı değildi. Eşi Özer Çiller, 7 yıl Çukurova’da koordinatörlük yaptı. Sonra İstanbul Bankası’nın başına geçti. ANAP milletvekili Işın Çelebi ile bir ara iyi bir dostluk yaşandı. Tabii Güneş Taner dostluğunu ayrı bir kefede tutmak lazım. 
     Liste sadece bu kadar mı Elbette değil. Bilin ki, Türk sermayesi bürokratları çok seviyor. Bürokrasi ağından kopup İstanbul’da ve Çukurova Holding’de soluk alanlar dün Çukurova Holding’de bir araya geldi. Konuştular. Dertleştiler. 
     Şimdilik bu kadar. Katılımcıları ve ayrıntıları yakında yazacağız. 
     
     







Avrupa ve milliyetçilik 


Merhaba ey 76 


Vapura selam 


Çiller Kürtçe dahil anadilde yayın yapılsın 


1 trilyona ne yapılır 


İflasın eşiğine gelmeden olmuyor 


Yeni "üç" mü 


Vakıf üniversitelerinin vizyon arayışı 


Sevilla fırsatı kaçtı, ama... 


Başarıya başarı demem sanatla taçlandırılmayınca... 


Bodrum’da aile zirvesi 


İstanbul'un karma mahalleleri... 


Senegal anıları 


Dünyanın en manzaralı müzesi 


Tercih sizin 


Üçüncü büyük üniversite rektör seçiyor 


</TEXT>
</DOC>
