<DOC>
<DOCNO> 90412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/ekonomi/eko01.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özen Sektörün nakit sermaye ihtiyacı var 
</HEADLINE>
<TEXT>

Garanti Bankası Genel Müdürü Ergun Özen, S P’un değerlendirmesine katıldığını belirterek sektörde nakit sermaye ihtiyacı olduğunu söyledi 
     KADİFE ŞAHİN 

     Bankacılıkta sermaye rakamlarının enflasyon muhasebesi ve krizin etkileri sonucunda ortaya çıktığını belirten Garanti Bankası Genel Müdürü Ergun Özen, Standard and Poor’s’un S P değerlendirmesine katıldığını söyledi. 
     Bankacılık Düzenleme ve Denetleme Kurulu tarafından sektörün sermaye açığının 224 trilyon olarak açıklandığını ve 1.2 katrilyonun da sermaye olarak konduğunun altını çizen Özen, S P’nin değerlendirmesinin yanlış yansıltıldığını söyledi. Özen, S P’nin haklı olduğunu ve Türk bankacılık sektöründe nakit sermaye ihtiyacı bulunduğunu kaydetti. 
     S P’nin üçlü denetimin kalitesi konusunda birşey söylemediğini ifade eden Özen, "Tek söylediği, nakit sermaye ihtiyacının fazla olduğudur. Enflasyonun yüksek olduğu ülkelerde bu vardır. Rasyolara inanmak gibi gibi birşeyi kabul etmiyorum" diye konuştu. Özen, sözlerine şöyle devam etti "Bankacılıkta sermaye sadece nakitten oluşmaz, başka kalemler de vardır. Ama bunun da tedbirleri mevzuat ile alınmıştır. Bankalara bütün iştiraklerini satabilmeleri için 2006 yılına kadar süre verilmiştir. Sektör bunun bilincindedir." 
     
     Aktif şirkette olmayız 
     Açıklanan rasyoların bankaların ekonomik büyümeyi finanse edebileceğini gösterdiğini bildiren Özen, devletin yüzde 20 sermaye koyacağı Aktif Finans Şirketi’ne yabancıların sermaye konmasının en doğru yöntem olacağını söyledi. Özen, "Bilmediğimiz bir işte olmayız" dedi. 
     
Intesa defterini kapattık      Halka açık bankaların daha önce sermaye artırımı konusunda borsaya bir bildirimde bulunmadıklarının hatırlatılması üzerine Özen, bunun ne şekilde yapıldığının BDDK tarafından açıklayabileceğini söyledi. Doğuş Grubu’nun birleşmeler sırasında Körfezbank’a 250 milyon dolar, Osmanlı Bankası’na ise 100 milyon dolar nakit koyduğunu bildiren Özen, Intesa ile yönetim değişikliğinden sonra herhangi bir görüşmede bulunmadıklarını bildirdi. Özen, "Biz Intesa defterini kapattık. Doğru fiyat ve doğru banka olursa evliliği yapmaya her zaman hazırız." dedi. 
     



 EKONOMİ 



















</TEXT>
</DOC>
