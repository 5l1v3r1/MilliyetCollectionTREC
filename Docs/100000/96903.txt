<DOC>
<DOCNO> 96903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun11.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Bey, kurdurduğu kıl çadırdan buyurdu 
</HEADLINE>
<TEXT>
Dışarı çıkmayın 
     Yıldız YAZICIOĞLU 

     Sağlık Bakanlığı bahçesine kıl çadır kurduran Osman Durmuş, vatandaşları aşırı sıcaklara karşı uyararak "İnsanlarımız güneş altında uzun süre kalmamalı. Mümkünse vatandaşlarımız dışarı çıkmasınlar. Serin yerlerde kalmayı tercih etsinler. Özellikle tuz kaybını önlemek için sıvı gıdalar alsınlar" dedi. Durmuş, Kırgızistan Ankara Büyükelçisi’nin hediye ettiği ve bakanlık bahçesine kurdurduğu kıl çadırda basın toplantısını düzenledi. Durmuş, bakanlıktan söylene söylene çıkan vatandaşları, dertlerini dinlemek üzere kıl çadırda ağırlayabileceğini belirtti. Seçim sonrasında kıl çadıra ne olacağı sorusu üzerine Durmuş, "Çadır, eskiyene kadar kalacak. 100 yıl çürümeden kalabiliyormuş. Bu kıl çadırı evimin önüne kuracak halim yoktu" dedi. 
     



 GÜNCEL 





















</TEXT>
</DOC>
