<DOC>
<DOCNO> 90399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur24.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefon kartının da sahtesini yaptılar... 
</HEADLINE>
<TEXT>

     Erzurum'da, evlerinde ürettikleri sahte telefon kartlarını piyasa süren 3 üniversite öğrencisi yakalandı. 
     Cumhuriyet Caddesi'nde yaya olarak devriye görevi yürüten polis ekipleri, Türk Telekom binasının önündeki telefon kulübeleri içerisinde şüpheli davranışlarda bulundukları gerekçesiyle A.Ç 23 , S.K 30 ve A.Y'ye 24 kimlik sordu. 
     Atatürk Üniversitesi öğrencisi oldukları tespit edilen söz konusu şahısların üzerinde yapılan aramada ise 464 adet telefon kartı buldu. 
     Bunun üzerine aynı şahısların evlerinde de arama yapan polis, evde telefon kartı üretiminde kullanılan çeşitli materyaller ile bir adet sahte 10 milyon lira ele geçirdi. 
     Yetkililer, yakalanan şahısların, evlerinde ürettikleri telefon kartlarını genelde üniversite öğrencilerine sattıklarının tespit edildiğini ve olayla ilgili soruşturmanın devam ettiğini kaydettiler. 
     





</TEXT>
</DOC>
