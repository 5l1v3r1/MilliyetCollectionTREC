<DOC>
<DOCNO> 57659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sontur16.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahvehanede tartışan polis bir kişiyi öldürdü 
</HEADLINE>
<TEXT>

     Adana Emniyet Müdürlüğü Özel Harekat Şubesi'nde görevli polis memurunun bir kahvehanedeki tartışma sonrasında tabancasıyla açtığı ateş sonucu, kahvehane garsonu hayatını kaybetti. 
     Alınan bilgiye göre, Adana Emniyet Müdürlüğü Özel Harekat Şubesi'nde görevli polis memuru Ali Soner Durmaz 29 , Ziyapaşa Mahallesi Aspir Kahvehanesi'nde gece, kendisine bira vermek istemeyen garson Abdullah Sızdı 37 ile tartıştı. Daha sonra tartışmanın büyümesi üzerine polis memuru Durmaz'ın, beylik tabancasıyla ateş etmesi sonucu başına mermi isabet eden Abdullah Sızdı öldü. 
     Gözaltına alınan Durmaz'ın, ilk ifadesinde, tartışma sırasında duvara ateş ettiğini ve merminin sekerek Abdullah Sızdı'nın başına geldiğini söylediği öğrenildi. 
     






</TEXT>
</DOC>
