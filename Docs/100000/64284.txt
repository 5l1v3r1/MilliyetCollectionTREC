<DOC>
<DOCNO> 64284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yazar/zbirand.html </URL>
<DATE> 2002/01/26/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Baskıcı kafa geri döndü... 
</HEADLINE>
<TEXT>

     312 ve 159'uncu maddelerin komisyondan geçmiş hali bir felaket. Bu maddelerle Türkiye değil AB'ye uyum sağlamak, kendi içinde 
     dahi rahat edemez. 
     Hele 159'uncu madde, tam bir yüz karası... 
     Bunlara bir de kitap toplatmayı ekleyin... 
     İşte geldiğimiz nokta. 
     Eğer bir ülkede h l kitap toplanıyorsa, h l fikir özgürlüğü kısıtlanıyorsa, h l eleştiri bir hareket olarak algılanıyorsa 
     ve ülkenin hükümeti, askeri, 
     yargısı kendini yasalarla korumak ihtiyacı duyuyorsa, o ülkede 
     işerin iyi gitmediği sonucu çıkarılır. 
     Siz ne dersiniz 
     
AB konvansiyonuna İrtemçelik yakışır      Mart ayında, Avrupa Birliği'nin geleceğini tartışacak olan konvansiyon toplanıyor. AB'ye aday olan ülkelerin tamamı katılacak. Konvansiyonun başkanlığını da Fransa'nın eski Cumhurbaşkanı Giscard D' Estaing yapacak. Bu toplantı Türkiye açısından çok önemli. Zira ilk defa resmen aday olduğunu dünyaya gösterecek. Sadece orada bulunmak değil, görüşmelere katılmak, fikir vermek ve Türkiye'nin de Avrupa hakkında bir vizyonu olduğunu ispatlamak gerekiyor. 
     Türkiye'nin yollayacağı heyet bu yönden çok önemli. 
     Konvansiyonu, Avrupa Parlamentosu veya Avrupa Konseyi Parlamenter Meclisi ile karıştırmamak gerekir. 
     Toplantılara hükümet kanadından 2, TBMM'den de 2 kişi katılacak. 
     Yüksek sesle söylemek istiyorum. Çok kimsenin aklına gelen ilk isim Mehmet Ali İrtemçelik'tir. 
     TBMM'de Avrupa Birliği'ni en iyi bilen isimlerin başında gelmektedir. 
     Türkiye'nin eski İnsan Hakları ve AB'den Sorumlu Bakanı olan İrtemçelik'i, Helsinki'de yaptığı açıklamalardan dolayı hepimiz alkışlamadık mı Fransızca ve İngilizce'siyle, büyükelçilikle biten nefis bir diplomatik geçmişi, müzakere gücüyle ve bilgisiyle ön plana çıkan isimdir. 
     ANAP'tan ayrıldığı için, Mesut Yılmaz ile arası iyi olmadığı için mi seçilmeyecek 
     Dışişleri Bakanı ile çekiştiğinden dolayı İsmail Cem tarafından veto mu edilecek Hayır, artık bu basit hesapların üstüne çıkalım. Önce kimin daha yararlı olacağını hesaplıyalım. 
     
Kredi kartı borcunu ödeyenler enayi      Kimse kusuruma bakmasın, ancak ben kredi 
     kartı borcunu ödeyemediklerinden dolayı 
     Merkez Bankası'nın kara listesine alınan 700 bin 
     kişiyi kurtarmak için kolları sıvayan partililerimizi anlayamıyorum. Nice tanıdığım insanlar var ki, borçlarını -tüm zorluklarına rağmen- ödediler. 
     Diğer bir bölümü, ödeyemeyeceğini anladıklarından dolayı kredi kartlarını kullanmadı. Bu insanlar enayi mi 
     H l bir şeye alışamadık. 
     Fazla faiz alabilmek için paramızı yatırdığımız 
     banka batarsa, devletin kapısını çalıp kayıplarımızın karşılanmasını isteyemeyiz. 
     Her şeyi devletten bekleyemeyiz. 
     Artık bu eski alışkanlıklarımızı bırakmak zorundayız. 
     
Sarhoş şoföre daha ağır ceza gerekir      Emniyet Genel Müdürlüğü Trafik Hizmetleri Başkanlığı yeni bir yasa taslağı hazırlıyor ve alkollü araç kullanmada 2-3 ay, uyuşturucu madde alarak kullanılırsa 6 ay, ehliyetsiz yakalanılırsa 1-2 ay hapis cezası verilmesi öngörülüyor. 
     Yetersiz bir yaklaşım... Amerika ve Avrupa'daki yasalarda, sarhoş, uyuşturucu alarak ve ehliyetsiz şekilde araba kullanıp insanların yaralanma veya ölümüne yol açan olaylar CİNAYET olarak nitelendirilir. Arabayı sürene de katil muamelesi yapılır. Bu insanların bir daha araba kullanmalarına izin verilmediği gibi 2-3 yıllık hapis cezalarına, tazminata mahkum edilirler. 
     Biz neden korkuyoruz anlamıyorum. 
     Yollarımız katil dolu. Her gün masum insanlar, sarhoş araba kullananlar tarafından öldürülüyorlar. Bu katillerden özür diliyormuşuz gibi hareket etmeyi bırakalım. Cezalar ağırlaştırılmadan bu işin sonu gelmez. 
     
Ermeni jestinden utanıyor muyuz      Amerika'da öğrendik. Meğer Washington'a gitmeden bir süre önce, hükümet Amerika'nın bir süredir ricacı olduğu bir sorunu da halletmiş ve Ermeni turistlere uygulanan vize kurallarını esnekleştirmiş. 
     Hatırlayacaksınız, Fransa ve ABD'deki Ermeni soykırım iddialarıyla ilgili tasarılar ortaya çıkınca ve bu tasarılar Erivan tarafından desteklenince, Ankara Ermeni turistlere sınırda vize verme uygulamasını durdurdu. Sonuçta, Türkiye'ye gelen binlerce Ermeni turistinin önü kesildi. Bunlardan büyük bölümü THY ile batıya gidiyor, bir bölümü İstanbul'da alışveriş yapıyordu. 
     Anlaşılan, Türk hükümeti ABD gezisini rahatlatmak için sessizce vize uygulamasını da değiştirmiş. Ancak kimseler duymadı. Sanki utanıyormuş gibi bir halimiz vardı. Başkan Bush Ecevit'e "Bu, büyük bir jesttir. Çok doğru yaptınız" demese, olayın ciddiyetini dahi farkedemeyecektik. 
     Merak ediyorum, neden utanıyoruz 
     
Yine Bedri Baykam...      Bedri Baykam, Türkiye'nin en sıradışı sanatçılarından biri. Adeta şölen havasında geçen sergilerinde, resmin yanı sıra müzik, video ve gösteri sanatlarından da yararlanıyor. 
     Çok yönlü kimliğiyle tanınan ressam, son sergisi "Dişi Entrikalar"da bizi bir kez daha şaşırtmayı başarıyor. Sıradan gazete kupürleri, kağıtlar, metal levhalar onun resimlerinin vazgeçilmez malzemesi. Eserlerinde sanatı ve ifadeyi bunlar oluşturuyor. Baykam, Dişi Entrikalar'da hayal gücününün sınırlarını zorlarken bize fantastik bir dünyanın kapısını aralıyor. Sanatta yeni dışa vurumculuğun temsilcisi olarak görülen ressam, erotizmin gizinden yola çıkarak, kendi tutkularımızla yüzleşmeye çağırıyor. 
     Dişi Entrikalar'da sanat yaşamının adeta bir kronolojisini çıkartan Bedri Baykam, tualindeki çizgilerle aynı zamanda Türkiye'nin politik yaşamına da dikkati çekmeyi başarıyor. 
     Kimi zaman yazılarla, kimi zaman politikacıların alışılmadık fotoğraflarıyla renklerin dilini harmanlıyor. 
     Bedri Baykam'ın düşsel bir yolculuğa davetiye sunduğu sergisi 26 Ocak'a kadar AKM'de ziyaretçilerle buluşacak. Şayet bu sergiyi kitaplığınıza katmayı isterseniz Piramid Yayınları, sizin için sanatçının tüm resimlerini ve sanat yaşamını özenli bir çalışmayla bir kitapta toplamış. 
     
     







HADEP nereye 


Reytingcilere... 


Bahçeli’den sert çıkış 


MHP niye hırçın, neyin telaşı içinde 


Bu da geçer 


Fadime kötü yola mı düştü 


Öğrencileri harcıyoruz 


Esas uyum AB ile olmalı 


Medyada topuk tıkırtıları 


Paramızı kimlere emanet ediyoruz 


"12 DEV ADAM" ve seyircileri... 


11 Eylül adaleti 


Sadberk Hanım’ın bursuyla... 


"Bizlik işler" 


Yağar ise sel basıyor yağmaz ise her yer kuruyor 


</TEXT>
</DOC>
