<DOC>
<DOCNO> 68524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sontur08.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıyı, düşürdüğü cep telefonu ele verdi 
</HEADLINE>
<TEXT>

     Ankara'da 5 kadını kapkaç suretiyle gasp eden kişi, düşürdüğü cep telefonu sayesinde yakalandı. 
     Ankara Emniyet Müdürlüğü Asayiş Şube Müdürlüğü Dolandırıcılık Büro Amirliği görevlileri, bir kapkaç olayının ardından olay yerinde buldukları cep telefonundan hareket ederek, Hasan Hüseyin Y. adlı kişiyi yakaladılar. 
     Yapılan sorgulama sonucu, Hasan Hüseyin Y'nin çeşitli tarihlerde, Mehtap M, Sultan K, Elif Ö, Tülay B. ve Bilgen A. adlı kadınların çantalarını kaparak, gasp ettiği anlaşıldı. 
     Emniyet yetkilileri, Hasan Y'nin sorgulamasının sürdüğünü belirterek, başka olaylarla ilgili inceleme yapıldığını kaydettiler. 
     Bu arada, dolandırıcılık ekipleri, sahte belgelerle şirket kurarak, 40 milyar liralık dolandırıcılık gerçekleştiren Selçuk H, Nazım D. ve Barış G. adlı kişileri yakaladı. 
     Olayla ilgili Kadir S. adlı kişinin de arandığı bildirildi. 
     






</TEXT>
</DOC>
