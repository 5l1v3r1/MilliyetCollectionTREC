<DOC>
<DOCNO> 63988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sonspo01.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
EURO 2004'ün kuraları yarın çekiliyor 
</HEADLINE>
<TEXT>

     Futbol Federasyonu Başkanı Haluk Ulusoy'un başkanlığındaki heyet, EURO 2004 kura çekimine katılmak için Portekiz'e gitti. 
     Federasyon başkanvekili Ata Aksu, Atatürk Havalimanı'nda Portekiz'e hareketlerinden önce yaptığı açıklamada, 2004 Avrupa Futbol Şampiyonası Eleme Grubu kuralarının çekiminde Türkiye'nin seri başı olmasının memnuniyet verici olduğunu belirterek, ''Haluk Ulusoy federasyonu olarak artık yeni hedefimiz 2004 Avrupa Kupası'nı Türkiye'ye getirmek'' dedi. 
     Türkiye'nin ilk kez böyle bir şampiyonada seri başı olarak kuralarda yer alacağını anlatan Aksu, ''Bu çok sevindirici. Kura çekiminde bizim adımız başa yazılacak ve daha sonra rakiplerimiz altımızda sıralanacak. Bu da bize büyük mutluluk veriyor'' dedi. 
     Aksu, Porto'da FIFA İcra Kurulu Üyesi ve UEFA Asbaşkanı Şenes Erzik, federasyon başkanı Haluk Ulusoy ve kendisinin katılacağı bir toplantıda, Yunanistan temsilcileriyle 2008 Avrupa Şampiyonası adaylığının da görüşüleceğini bildirdi. 
     






</TEXT>
</DOC>
