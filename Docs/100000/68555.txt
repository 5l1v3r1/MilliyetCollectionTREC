<DOC>
<DOCNO> 68555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/ekonomi/eko16.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Yüz gençten 29’u işsiz 
     İşsiz sayısı 2001’in son çeyreğinde 2 milyon 335 bine ulaştı. Son üç ayda 428 bin kişi işini kaybetti. 
     Devlet İstatistik Enstitüsü’nün rakamlarına göre, 428 bini son üç ayda olmak üzere 2001’de 969 bin kişi işini kaybetti. Böylece işsiz sayısı yıl sonu itibariyle 2 milyon 335 bin, işsizlik oranı da yüzde 10.6’ya ulaştı. Özellikle kentlerdeki eğitimli gençlerde işsizlik oranı yüzde 29.2’ye yükseldi. 
     
     Faiz dışı fazla 1.4 katrilyon 
     Geçen ay bütçe gelirleri 5.1 katrilyon olurken, harcamalar 10.4 katrilyona ulaşırken, 5.3 katrilyon açık verildi. Bütçe gelirlerinin giderleri karşılama oranı yüzde 48.7’de kaldı. Bütçe gelirlerinin 3.9 katrilyonu vergi gelirlerinden oluştu. Harcamaların ise 6.8 katrilyon ile en büyük bölümüü faiz ödemeleri oluşturdu. Buna göre, ocakta 1.4 katrilyon liralık faiz dış bütçe fazlası sağlandı. 
     
     Okuyan’a protesto 
     Türkiye Metal Sanayacileri Sendikası, İş Güvencesi Yasa Tasarısı’nı protesto üzerinde Çalışma Bakanı Yaşar Okuyan’ın sanayiciye dil çıkaran karikatürünün bulunduğu bir bilgi bülteni hazırladı. Bültende, içinde "okuyan" kelimelerinin geçtiği bir Yunus Emre dörtlüğüne yer verildi. Dörtlük şöyle Dosttur bizi OKUYAN Üstünüzde şakıyan Şimdi üçbuçuk OKUYAN Derin danişment olur. 
     
     Modern, kapasite artırdı 
     Dünyanın önde gelen markalarına üretim yapan Eren Holding bünyesindeki Modern Tekstil, 2.5 milyon dolarlık yatırımla makine parkını yenileyerek üretim kapasitesini yüzde 45 artırdı. Genel Müdür Nurullah Eren, kullanılan ara malların kalite ve standartlarını dünya ortalamasının üzerine çıkarmayı amaçladıklarını söyledi. Nurullah Eren, "Türkiye bu yatırımlarla krizden çıkacak" dedi. 
     
     MNG’den Milli Takım’a destek 
     MNG Havayolları, 2001’de en çok kargo taşıtan 10 acentasını, Güney Kore’de düzenlenecek Dünya Kupası’na götürüyor. 31 Mayıs - 30 Haziran tarihleri arasında düzenlenecek gezide acentalar, Türkiye - Brezilya, Türkiye - Kosta Rika ve Türkiye - Çin maçlarını yerinde izleyecekler. Geziye katılacak 25 kişi Güney Kore’nin kültürel zenginliklerini görecek ve A Milli Takıma da moral verecekler. 
     



 EKONOMİ 















</TEXT>
</DOC>
