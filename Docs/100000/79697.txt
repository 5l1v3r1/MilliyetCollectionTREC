<DOC>
<DOCNO> 79697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/spor/bbas.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa ası EFES 
</HEADLINE>
<TEXT>

Darüşşafaka karşısında özellikle iyi savunma yaptı, Türkiye Kupası finalinden zaferle ayrıldı. Daçka ise hücumlarda beklediği patlamayı gerçekleştiremedi 
     BASKETBOL Türkiye Kupası Final - Four’unun finalinde Darüşşafaka’yı zor da olsa yenen Efes Pilsen, şampiyonluk ipini göğüsledi. İlk gün Ülker’i sürpriz şekilde mağlup ederek finale kalan Darüşşafaka karşısında ikinci çeyrekten itibaren ağırlığını hissettiren Efes, Brown, Mehmet ve Ender’in başarılı oyunuyla hedefine ulaştı. 
     DAÇKA ise erken faul sorununa girip, Efes’in iyi savunmasını aşmakta zorlandı. Yeşil - Siyahlı ekip, dış şutlarda da yüzde tutturamayınca yeni bir sürpriz yapmak yerine, kupa ikinciliği ile yetindi. Efes Pilsen’e kupasını, İstanbul Valisi Erol Çakır verdi. Darüşşafaka da ikincilik ödülünü İl Müdürü Vedat Bayram’dan aldı. 
     
İstatistik DARÜŞŞAFAKA OYUNCU TS 2S 3S SA R Ömer 11 0 1 1 2 8 8 1 Yaylo 14 5 8 0 2 4 5 4 Jensen 5 1 1 1 3 - 1 Mehmet 4 0 1 1 5 1 2 4 Jones 22 9 16 1 1 1 1 8 Burak 9 0 3 3 4 - - Hakan 9 2 4 - 5 8 - Deniz - - - - 2 Cihan - - - - 1 TOPLAM 74 17 34 7 17 19 24 21      
EFES PİLSEN OYUNCU TS 2S 3S SA R Brown 20 3 6 3 6 5 6 2 Stombergas 6 - 1 5 3 3 2 Kerem 8 1 2 0 1 6 6 3 Mehmet 15 4 9 1 3 4 4 6 Kambala 9 3 5 - 3 4 2 Ender 11 0 1 1 3 8 8 3 Kaya 9 3 5 - 3 4 4 Alper - - 0 2 - 3 TOPLAM 78 14 28 6 20 32 35 25      
     
Notlar      İstanbul galip 
     FİNAL öncesinde İstanbul Karması ile KKTC Karması arasındaki dostluk maçını, İstanbul 86 - 73 kazandı. İstanbul Karması’na birincilik kupasını, Basketbol Federasyonu Yönetim Kurulu Üyesi İlhan Evliyaoğlu verdi. 
     
     5 bin seyirci 
     TÜRKİYE Kupası final maçında Abdi İpekçi Salonu’nu 5 bin seyirci doldurdu. Dünkü futbol maçlarından dolayı tribünlerin boş kalması beklenen 12 bin kişilik salonun 5 bin kişilik bölümü doldu. 
     
     KKTC’li konuklar 
     MAÇI KKTC Gençlik ve Spor Bakanı Ahmet Kaşif, İstanbul Valisi Erol Çakır ve KKTC Basketbol Federasyonu Başkanı Halil Oktunç da izledi. Şeref Tribünü’nde Federasyon Başkanı Turgay Demirel ile birlikte Herkes İçin Spor Federasyonu Başkanı Göksel Arsoy da yer aldı. 
     
     Altıncı kupa 
     EFES Pilsen Türkiye Kupası’nı altıncı kez müzesine götürdü. 1993-94 sezonunda kupayla tanışan Lacivert - Beyazlılar, 1995 ile 1998 arasında üç kez, 2000 - 2001 sezonunda da bir kez zafere ulaşmıştı. 
     
     İyi defans 
     EFES Pilsen coachu Oktay Mahmudi, sezonun ilk kupasını aldıkları için çok mutlu olduklarını söyledi. Mahmudi, "Hücumda normalin altında bir yüzdeyle oynamamıza rağmen iyi savunmayla bu zaafımızı kapattık" dedi. 
     
     Tecrübe farkı 
     DARÜŞŞAFAKA coachu Halil Üner, Efes’in tecrübesinin ağır bastığını ifade etti. Üner, "Efes’in canlı savunmasını aşacak varyasyonları uygulayamadık. Özellikle pota altında büyük sıkıntı yaşadık" diye konuştu. 
     
     
     



 SPOR 

































</TEXT>
</DOC>
