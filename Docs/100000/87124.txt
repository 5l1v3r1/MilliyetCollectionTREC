<DOC>
<DOCNO> 87124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yasam/yas03.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan sanal ölüm gerçek 
</HEADLINE>
<TEXT>

Hong Kong’da 12 saat Diablo 2’ adlı bilgisayar oyununun başından kalkmayan genç, oyundaki sanal şeytanı yok edeyim derken canından oldu 
     DIŞ HABERLER SERVİSİ 

     Özellikle gençlerde bağımlılık’ yaratıp can alan bilgisayar oyunlarına bir yenisi eklendi. 
     Son olarak, bilgisayar karşısında saatlerce Diablo 2’ adlı bilgisayar oyununu oynayan Hong Konglu bir genç, bu bağımlılığının kurbanı oldu. Türkiye’de de satılan ve binlerce fanatiği olan Diablo 2’ adlı sanal dünya harikası oyunda, oyuncu fantastik bir dünyada Diablo’ isimli şeytani gücü yok etmeye çalışıyor. Hong Kong polisinin verdiği bilgiye göre, bu şeytani gücü yok etmek uğruna saatlerce Diablo 2’ oynadığı belirlenen genç de, bir internet kafede bilgisayarının başında can vermiş halde bulundu. 
     
     Bu ikinci vaka 
     Adı açıklanmayan gencin günde 12 saat bilgisayar oyunları oynadığını belirten Hong Kong polisi, ölüm nedeninin ise henüz bilinmediğini söyledi. 
     Bilgisayar oyunlarının, sara krizlerine benzer krizlere neden olduğu tahmin ediliyor. Geçtiğimiz aylarda yine Hong Kong’da saatlerce Counter Strike’ adlı başka bir bilgisayar oyununu saatlerce oynayan bir genç daha, bilgisayaranın karşısında ölü bulunmuştu. 
     



 YAŞAM 



















</TEXT>
</DOC>
