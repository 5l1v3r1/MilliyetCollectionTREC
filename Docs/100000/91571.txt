<DOC>
<DOCNO> 91571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sondun08.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, sağlıklı yaşama teşvik için Beyaz Saray çalışanları ile koştu 
</HEADLINE>
<TEXT>

     ABD Başkanı George Bush 55 , Amerikan halkını sağlıklı yaşama teşvik amacıyla yüzlerce Beyaz Saray çalışanıyla birlikte koştu. 
     Bush, dün Washington'da düzenlenen 5 kilometrelik koşunun ardından kan ter içinde kalan Beyaz Saray çalışanlarına, ''Beyaz Saray'da konuştuğumuz şekilde yaşamamız önemli. Sağlıklı bir yaşam istiyorsak, bunu hayata geçirelim'' dedi. 
     Koşuyu 20 dakika 27 saniyede tamamlayarak 26. olan Bush, ''Emin olun şimdi yayılıp, iyi bir uyku çekeceksiniz ve Pazartesi günü kendinizi işe hazır hissedeceksiniz'' diye konuştu. 
     Fort McNair askeri üssündeki koşuya katılan Bush'un Ulusal Güvenlik Danışmanı Condoleezza Rice, ''çok hızlı yürüdüğünü'' söylerken, Beyaz Saray avukatı Alberto Gonzale, biçimsiz bir yapıya sahip olduğunu itiraf ederek, ''Başkan Bush, bana ilham veriyor. 
     Koşucu değilim ama iyi bir Teksaslı gibi çabuk yılmam'' dedi. 
     Bush'un eşi Laura Bush'un yürüyerek katıldığı koşunun birincisi 17 dakika 12 saniyelik derecesiyle 26 yaşındaki Beyaz Saray çalışanı Philip Mattson oldu. 
     Koşuda mavi bir şort ve sırtında ''Daha Sağlıklı ABD Hükümeti'', önünde ''1 Numara'' yazılı beyaz bir tişört giyen ABD Başkanı Bush, Amerikan halkını günde yarım saat yürümeye, sebze ve meyve ağrlıklı beslenmeye, sigara, alkol ve uyuşturucudan uzak durmaya çağırdı. 
     





</TEXT>
</DOC>
