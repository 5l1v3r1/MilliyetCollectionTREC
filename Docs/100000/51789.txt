<DOC>
<DOCNO> 51789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko08.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy Hizmetleri 30 bin kişiyi çıkardı 
</HEADLINE>
<TEXT>

     Köy Hizmetleri Genel Müdürü Hüseyin Alioğlu, "Kurum son 10 yıllık dönemde işçi sayısını yaklaşık 30 bin kişi, makine parkını yaklaşık 10 bin araç azalttı" dedi. Bu azalışa karşılık, eskiye göre daha az yakıt harcayarak aynı hizmeti yaptığını da ekledi. 
     Alioğlu, kurumun bir ihtisas kuruluşu olduğuna dikkat çekerek, "Ehil olmayan birimlerce bu hizmetlerin yürütülmesi kaynak savurganlığını daha da artırır" dedi. Alioğlu, kurumun 337 trilyon liralık yatırım bütçesi bulunduğunu ve bunun bütçesinin yüzde 27’sini oluşturduğunu kaydederken, ancak yaklaşık 900 trilyon lira tutarında bir rakamın, işçiliğin de yatırım içinde bir maliyet olması nedeniyle, yatırıma yönelik olarak kullanıldığını söyledi. 
     Öte yandan, Başbakanlık Müsteşarı Ahmet şağar başkanlığında yapılan toplantılarda gündeme gelen 20 yılını doldurmuş kadın ve 25 yılını doldurmuş erkek işçiler ile 55 yaşının dolduranların emekli edilmesi durumunda Kurum personeli yaklaşık 4-5 bin kişi azalacak. 
     



 EKONOMİ 




















</TEXT>
</DOC>
