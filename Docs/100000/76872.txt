<DOC>
<DOCNO> 76872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sontur23.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Babanın çocuğunu öldüren ihmali 
</HEADLINE>
<TEXT>

     Ümraniye'de, arabada yalnız bırakılan 5 yaşındaki çocuk, oynadığı çakmağın yol açtığı yangında öldü. 
     Alınan bilgiye göre, mobilyacı olan Mehmet Bal 31 , 5 yaşındaki kızı Ayşenur Bal'ı yanına alarak, 34 AOC 87 plakalı özel otomobiliyle Esenşehir Mahallesi Yakup Sokak 16 numaradaki mobilya atölyesine gitti. 
     Atölyeye geldiğinde küçük kızı araçta bırakarak, otomobilin kapısını kilitleyen Mehmet Bal, daha sonra alacağını tahsil etmek üzere atölyeye girdi. 
     Otomobilde yalnız kalan küçük Ayşenur, çakmakla oynarken yangın çıkardı. Koltukların tutuşmasıyla başlayan yangın, bütün otomobili sardı. 
     Aracın yandığını gören Mehmet Bal ile mahalle sakinleri, yangını söndürmeye ve küçük kızı kurtarmaya çalışsalar da başarılı olamadılar. 
     Alevlerin etkisiyle otomobilin camları patlarken, aracın kapısını açmaya çalışan Mehmet Bal yüzü ve ellerinden hafif şekilde yaralandı. 
     Yangın, olay yerine gelen Ümraniye İtfaiye ekipleri tarafından söndürülürken, ön koltuk ile torpido arasına sıkışan Ayşenur Bal yanarak öldü. 
     Mehmet Bal, olaydan sonra polis tarafından gözlem altına alındı. 
     






</TEXT>
</DOC>
