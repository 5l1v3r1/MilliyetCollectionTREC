<DOC>
<DOCNO> 59038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/spor/spo04.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfere Noel freni 
</HEADLINE>
<TEXT>

     TRABZONSPOR’DA, Avusturya’nın Lieber GAK takımında forma giyen Nijeryalı Benedic Agwaugwu ile eski Beşiktaşlı Münch başta olmak üzere beş futbolcu için kulüp ve menajerleriyle görüşen Başkan Yardımcısı Ahmet Ağaoğlu, "Transferler Noel’den sonraya kaldı" dedi. Agweugwu’nun toplam 3 milyon 100 bin markı bulduğu, yönetimin bu ücreti 2.5 miyon marka indirmeye çalıştığı bildirildi. 
     AĞAOĞLU, Briegel’in ısrarla istediği, ancak B.Monchengladbach’ın satmaya yanaşmadığı Münch için de pazarlıklarını sürdürüyor. Başkan Yardımcısı’nın listesinde ayrıca, W.Bremenli Blank, B.Dortmundlu Dede, D.Kievli Holovko ve Venglinski, Brezilyalı Tiago olduğu belirtildi. Bu arada, Murat Hacıoğlu için de Bursa’ya 500 bin dolar ve bir futbolcu teklif edildi. 
     
     Serdar Bali’ye ceza 
     TRABZONSPOR Futbol Şubesi Sorumlusu Serdar Bali’ye ceza geldi. Profesyonel Futbol Disiplin Kurulu, Gençlerbirliği ile oynanan karşılaşma sonrası rakip takım yöneticilerine sözle ve eylemle hakarette bulunan Bali’yi 1 ay hak mahrumiyeti cezasına çarptırdı. Kurul ayrıca Kocaelispor karşılaşmasında rakibini iten Ali Tandoğan’a da bir maç men cezası verdi. 
     



 SPOR 






















</TEXT>
</DOC>
