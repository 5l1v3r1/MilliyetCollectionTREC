<DOC>
<DOCNO> 95672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun12.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu öğrenmeyi engelliyor 
</HEADLINE>
<TEXT>

     Cep telefonunun öğrencilerde öğrenmeye yardımcı olmadığı, aksine zihni yorarak öğrenmeyi engellediği ortaya çıktı. 
     ABD'deki Virginia Teknik Üniversitesi uzmanlarından Prof. Dr. 
     Thomas Sherman, öğrencilerin dikkatini dağıtacak yeteri kadar etken olduğunu, buna cep telefonunun da eklenmemesi gerektiğini söyledi. 
     Çocukların öğrenme yeteneğine ilişkin araştırmalar yapan Sherman, çocukların bilgisayar önünde zaman harcamaları ve cep telefonuyla ilgilenmelerinin, fiziksel ve zihin sağlığı açısından olumsuz sonuçları olacağına dikkat çekti. 
     Uzmanlar, çocuklara cep telefonunun ancak yardım gerektirecek bir durumda kullanması için verilebileceğini, okulların güvenli olması nedeniyle, öğrencilerin cep telefonu taşımalarına gerek olmadığını belirttiler. 
     Ayrıca cep telefonu kullandıkları için sürekli ailelerinden talimat alan çocukların, kendi kendilerine karar verme yeteneklerini kaybedebileceklerine işaret edildi. 
     





</TEXT>
</DOC>
