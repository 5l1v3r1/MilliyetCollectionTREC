<DOC>
<DOCNO> 56969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/cemal.html </URL>
<DATE> 2001/12/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sezer Cumhurbaşkanı, muhalefet lideri değil 
</HEADLINE>
<TEXT>

     Milli Güvenlik Kurulu'nda geçen şubat ayı yaşanan ve yakın tarihimizin en ağır ekonomik krizini tetikleyen nankör kedili Sezer - Ecevit çatışmasından sonra da yazmıştım. 
     O tarihte krizi izlemek için apar topar Türkiye'ye gelen bir İtalyan meslektaşım sormuştu 
     "Cumhurbaşkanı Sezer ne yapmak istiyor Yolsuzluk ve rüşvetle mücadeleden yola çıkarak 'halk kahramanlığı'na mı soyunmak istiyor Siyasal ve ekonomik durumun nezaketini bilmemesi imkansız. Dengelerdeki hassasiyetin de farkında olmalı. Peki o zaman krize yol açan bu çıkışını ne diye yaptı MGK'da Kamuoyundaki reytingini biraz daha yükseltmek için mi Acaba Ecevit'i bilinçli olarak tahrik etmiş olabilir mi " 
     O zaman herkes şaşkınlık içindeydi. 
     Cumhurbaşkanı Sezer'in MGK'daki çıkışı ve Ecevit'in bunu kapalı kapılar arkasından kamuoyu önüne taşımasıyla birlikte kara çarşamba patlamış, devletin tepesi de allak bullak olmuştu. 
     Belki bugün İtalyan meslektaşımın sorularına birkaç tane daha eklenebilir 
     Sezer, bir zamanlar Turgut Özal'ın niyetlendiği gibi, Çankaya'dan inip parti kurarak aktif politikaya mı soyunmak istiyor Siyaset sahnesinde 'yeni yüzler'in arandığı bir dönemde birden meydana çıkmak gibi gizli bir gündeme sahip olabilir mi 
     Cumhurbaşkanı Sezer'in geçen gün kırk kişilik Türk - İş heyetini Çankaya Köşkü'ndeki kabulü sırasında yaptığı konuşmanın basına yansıyan bölümlerini okuyunca, insanın aklına bu gibi sorular da takılıyor. 
     Sezer hükümetten yakınıyor. 
     Hükümeti eleştiriyor. 
     Yolsuzluklarla mücadele konusunda eleştiriyor, suçluyor. Özelleştirmeden dolayı somut örnekler vererek eleştiriyor. Tütün Yasası'ndan dolayı üreticinin perişan olacağını belirtiyor. Seçim ve siyasal partilerle ilgili tutumundan dolayı da hükümete yükleniyor. Avrupa Birliği konusunda kuşkularını belirtiyor. 
     Sanki Cumhurbaşkanı değil. 
     Bir muhalefet lideri... 
     Sanki Cumhurbaşkanı değil de, ana muhalefet partisi lideri Meclis kürsüsünden bütçe eleştirisi yapıyor. Söylediklerini bir yana bırakıyorum. Haklı mı, değil mi sorusunu geçiyorum. 
     Önce üslubu yanlış. 
     Sonra muhatapları yanlış. 
     Peki, bir cumhurbaşkanı bizimki gibi bir parlamenter rejimde bu gibi konularda görüşlerini dile getiremez mi 
     Elbette getirebilir. 
     Ancak üslubunu, muhataplarını ve mekanını doğru seçmek kaydıyla. Eğer ölçüleri kaçırıp bir muhalefet lideri gibi davranırsa, o zaman anayasal sorumluluğundan da sapmış olur. 
     Anayasa'nın 104. maddesi şöyle der 
     "Cumhurbaşkanı devletin başıdır. Devlet organlarının düzenli ve uyumlu çalışmasını gözetir." 
     Eğer bir cumhurbaşkanı ikide bir hükümetle çatışmaya girerse, bu anayasal ilkeyle ters düşmüş olur. 
     Yanlış anlaşılmasın. 
     Cumhurbaşkanı Sezer'in uyum ve istikrar adına devletin sağlığına zarar verebilecek gelişmelere göz yumması da, temiz politika davasına kayıtsız kalması da doğru değildir. 
     Ancak bunu yaparken, Anayasa Mahkemesi Başkanı ya da parti lideri gibi değil, bir cumhurbaşkanı gibi hareket etmesi kendisinden beklenir. Bu nedenle de neyi, nasıl ve kime, kimlere söyleyeceğini iyi ayarlaması gerekir. 
     Bugün Türkiye'nin gerçek gündemi yaşamsal konularla yüklü. Devletin tepesinde çatışmaya değil, uyuma ihtiyaç vardır. Bunu sağlamak da Cumhurbaşkanı'nın anayasal görevidir Sayın Sezer, başkasının değil. 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
