<DOC>
<DOCNO> 51038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/spo15.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bariç iddialı      AVUSTURYA Teknik Direktörü Otto Bariç, "Türkiye, İsrail’den daha güçlü bir takım. Ama ben Türk futbolunu yakından tanıyorum. Türkler ise bizi tanımıyor. Bu bizim için büyük bir avantaj" diye konuştu. Bariç dün düzenlediği basın toplantısında, "Ben tüm sorunlarımıza rağmen umutluyum. Türkler’in sahada nasıl bir taktikle oynayacaklarını da şimdiden tahmin edebilirim" dedi. 
     
Erdoğan Arıca G.Birliği’nde      GENÇLERBİRLİĞİ yollarını ayırdığı Belçikalı teknik adam Walter Meeuws’un yerine Erdoğan Arıca ile anlaştı. Fazla para istediği gerekçesiyle Giray Bulak’tan vazgeçen Kırmızı - Siyahlı kulübün Arıca ile yarın sözleşme imzalayacağı belirtildi. 
     
Ümitler yolcu      ÜMİT Milli Futbol Takımı, 13. Avrupa Şampiyonası finallerine gidebilmek için Yunanistan ile yapacağı baraj maçları hazırlıklarının İstanbul etabını tamamladı. Ay - Yıldızlı ekip bu sabah uçakla Preveze’ye gidecek, buradan otobüsle maçın oynanacağı Ionnina kentine geçecek. Ümitler, 9 Kasım’da Yunanistan ile ilk sınavına çıkacak. 
     
Moskalewicz Diyarbakır’da      DİYARBAKIRSPOR gol sorununa çare bulmak için Moskalewicz’i transfer etti. Polonya’nın Wisla Krakow takımından alınan Moskalewicz hakkında açıklama yapan Genel Kaptan Şahap Akçadağ, gol sorununu büyük ölçüde çözeceklerini, Antepli Bülent ve Yozgatlı İlyas’la da görüştüklerini belirtti. Akçadağ, Yozgat maçında hakemin kural hatası yaptığını ve federasyon nezdinde konunun takipçisi olduklarının da altını çizdi. 
     
Soner’e bir yıl ceza      PROFESYONEL Futbol Disiplin kurulu PFDK , Diyarbakır Büyükşehir Belediyesi Diskisporlu Soner Erdil’i, İskenderunspor maçında kaleye gitmekte olun topu kenardan oyuna girip, eliyle keserek golü engellediği için 1 yıl resmi müsabakalardan men etti. Kurul ayrıca, 27 Ekim tarihinde Galatasaray ile yapılan karşılaşmada çıkan olaylar nedeniyle Trabzonspor’a 1.5 milyar lira para cezası verdi. 
     

</TEXT>
</DOC>
