<DOC>
<DOCNO> 76229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sonspo11.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy - Fenerbahçe kavgası kızışıyor... 
</HEADLINE>
<TEXT>

     Gençlik ve Spor Genel Müdürü Kemal Mutlu, Fenerbahçe Kulübü Başkanı Aziz Yıldırım ile yöneticilerinin ve Trabzonsporlu yöneticilerin, Profesyonel Futbol Disiplin Kurulu'nun verdiği cezalar nedeniyle protokol tribünleri ve saha içine giremeyeceklerini söyledi. 
     Türkiye Spor Yazarları Derneği TSYD Ankara Şubesi'nin yeni seçilen yönetim kurulu üyelerini kabulü sırasında yaptığı açıklamada Kemal Mutlu, Futbol Federasyonunun GSGM'ye gönderdiği yazıda, ceza alan Fenerbahçe ve Trabzonsporlu yöneticilerin cezalarının uygulanmasını istediğini bildirerek, ''Futbol Federasyonu protokol tribünü ve saha içene alınmamalarını talep etti'' dedi. 
     Statların protokol tribünü düzenlemesinin GSGM'ye ait olduğunu vurgulayan Mutlu, şöyle konuştu 
     ''Bütün protokol tribünlerinin düzenlemesi GSGM'ye ait. Futbol Federasyonu ile yaptığımız protokol gereği, protokol tribünleriyle ilgili cezaları uygulayan da biz oluyoruz. O nedenle bu durumdaki yöneticiler protokol tribününe alınamaz. Ancak Aziz Yıldım da doğru söylüyor. Fenerbahçe Stadı'na girer. Orası onun evidir. Ancak kurallara göre protokol tribününe giremez.'' Öte yandan disiplin talimatı gereği cezasını çekmek istemeyen ve ihlal eden yöneticinin cezası da katlanarak artıyor. 
     






</TEXT>
</DOC>
