<DOC>
<DOCNO> 59800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/siyaset/siy04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgasız bir CHP yarattık’ 
</HEADLINE>
<TEXT>

     CHP Genel Başkanı Deniz Baykal, Anadolu’da çalışan tek partinin CHP olduğunu savunarak, "CHP’nin yükselişi, dost - düşman herkes tarafından kabul ediliyor" dedi. Baykal partisinin internet sitesinde partiye ilişkin bazı değerlendirmelerde bulundu. Baykal, her kafadan ayrı ses çıkmayan, kendini kavgadan kurtarmış bir CHP oluştuğunu belirterek, "Vatandaş da aradığım parti buydu’ diyor" diye konuştu. 
     Sosyal demokrasi kimliğini, mezhepsel ve bölgesellikten çıkardıklarını dile getiren Baykal, "Herkese açıldık. Yöresel ve yerel dayanışma partisi Türkiye’de tutmaz. Devletin ideolojisini yansıtan bir siyasi parti değil, halkın, toplumun beklentilerini iktidara taşıyan partiyiz" dedi. 
     Baykal, Türkiye’nin iflas noktasına gelmesinden son 15 yılda iktidara gelen partilerin sorumlu olduğunu söyledi. 
     



 SİYASET 


















</TEXT>
</DOC>
