<DOC>
<DOCNO> 93494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko16.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 336.22 puan azalışla 1. seansı 8,798.75 puandan tamamladı. 
     Hisse senetleri, 1.seansta ortalama yüzde 3.68 oranında değer kaybetti. 
     Endeks, ilk seansa 9,081.18 puan seviyelerinden başladı. 1. 
     Seansta ilk yarı 434.01 puan azalışla 8,700.96 puandan geçildi. En düşük 8,514.03 puanı gören endeks, dünkü kapanış değeri olan 9,134.97 puanın üstüne hiç çıkmadı. Endeksin bu seanste en düşük değer olarak gerilediği 8,514.03 puan aynı zamanda bu yılın seans içinde kaydedilen en düşük değeri oldu. 
     Seans kapanışında mali endeks 602.47 puan azalışla 11,019.43 puana, Hizmetler endeksi 140.08 puan azalışla 5,426.63, Sanayi endeksi 197.39 puan azalışla 8,6.91 puana geriledi. 
     Böylece mali grup hisseler önceki kapanışa göre ortalama yüzde 5.18, hizmetler grubu hisseler ortalama yüzde 2.52, sanayi grubu 
     hisseler ortalama yüzde 2.26 oranında değer yitirdi. 
     1. seansta işlem gören toplam 283 hisse senedinden sadece 10'u 
     değer kazandı, 252 hisse senedi değer kaybetti. Toplam 21 hissenin fiyatında değişiklik olmadı. Seansta, 181 trilyon 4 milyar 784 milyon liralık işlem hacmi oluştu. 1. seansta Tüpraş, Sabancı Holding, İş Bankası C, Turkcell ve Garanti Bankası en yoğun işlem gören hisseler oldular. Uzmanlar, Türkiye Odalar ve Borsalar Birliği tarafından yapılan açıklama, dış piyasalardaki tedirginlik ve alternatif piyasalardaki yüksek seyrin, piyasanın 8,514 puana kadar gerilemesine neden olduğunu kaydederek, tedirginliğin devam etmesi ve olumlu bir gelişmenin yaşanmamasının endekste dip noktalarının bulunamamasına ve tepki alımlarının satışla karşılanmasına neden olacağını ifade ediyorlar. Uzmanlar, Moody's'in Yapı Kredi Bankası'nın notunu düşürmesinin de bu olumsuzluklara eklenmesiyle, borsanın bu seviyelere çekildiğini savunarak, siyasi arenadaki gelişmelerin de olumsuzlukları desteklediğini vurguladılar. 
     





</TEXT>
</DOC>
