<DOC>
<DOCNO> 78014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/soneko17.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 87.57 puan artışla 1. seansı, 12,344.87 puandan tamamladı. 
     Hisse senetleri, 1. seansta ortalama yüzde 0.71 oranında değer kazandı. 
     İMKB ilk seansa 12,240.45 puan seviyesinde, 16.85 puan düşüşle başladı. Endeks, seansın ilk yarısını da 36.16 puan aşağıda 12,221.14 puandan geçti. İkinci yarıda gözlenen çıkışla endeks 12,344.87 puandan seansı tamamladı. 
     Endeks, seans içinde en düşük 12,108.81 puana gerilerken, en yüksek olarak 12,362.31 puana ulaştı. 
     1. seans kapanışında mali endeks 112.86 puan artışla 17,623.02 puana, sanayi endeksi 92.17 puan artışla 9,740.09 puana ve hizmetler endeksi de 29.91 puan artışla 7,422.20 puana yükseldi. 
     Böylece mali grup hisseler önceki kapanışa göre ortalama yüzde 0.64, sanayi grubu hisseler ortalama yüzde 0.96 ve hizmetler grubu hisseler de ortalama yüzde 0.40 oranında değer kazandı. 
     1. seansta işlem gören toplam 290 hisse senedinden 147'si değer kazandı. 36 hisse senedi değer yitirirken, 107 hissenin fiyatında ise bir değişiklik olmadı. Seansta, 171 trilyon 709 milyar 474 milyon liralık işlem hacmi oluştu. 
     1. seansta Yapı ve Kredi Bankası, Garanti Bankası, Turkcell, Petrol Ofisi ve Doğan Yayın Holding en yoğun işlem gören hisseler oldular. 
     Güne satıcılı başlayan piyasada endeksin 12,200 puan seviyelerinde tutunduğu gözlendi. Satışlar sırasında işlem hacminin daraldığını ifade eden uzmanlar, düşüşlerin en belirgin nedenleri arasında kar realizasyonlarını gösteriyorlar. 
     Seansın ilk 45 dakikası tamamlanırken Doğan Grubu hisselerine gelen alımlarla bir canlanma yaşandı. Piyasa tekrar 12,250 puanın üzerine çıktı. Son dakika alımlarıyla da bir kez daha yukarı yönde bir hareket denendi. 
     





</TEXT>
</DOC>
