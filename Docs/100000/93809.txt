<DOC>
<DOCNO> 93809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/spor/aspo.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'e G. Kore talip 
</HEADLINE>
<TEXT>

Hiddink’in ayrılmasıyla yeni hoca arayışlarına giren kardeş ülke, teknik adamımızı gözüne kestirdi. Sözleşmesi henüz uzatılmayan Şenol Güneş’e, teklifin iletildiği öğrenildi 
     BİLAL MEŞE 

     Teklif ulaştı 
     DÜNYA Kupası’nda yarı finale kadar yükselen ve Türkiye ile üçüncülük karşılaşması oynayan Güney Kore, A Milli Takım Teknik Direktörü Şenol Güneş’in peşine düştü. Hollandalı Guus Hiddink’in, PSV ile anlaşmasından sonra yeni teknik adam arayışlarına giren Güney Kore’de ilk hedef Şenol Güneş oldu. Hiddink’e dün törenle vatandaşlık da veren Koreliler’in bu isteğinin tecrübeli teknik adama ulaştığı da belirtildi. 
     
     Bir ay düşünecek 
     FUTBOL Federasyonu ile olan sözleşmesi aybaşı itibarıyla sona eren ve henüz yenisini imzalamayan Milli Takım Teknik Direktörü Şenol Güneş’in bir ay sonra kesin kararını vereceği bildirildi. Futbol Federasyonu yetkilileri tarafından 2004 yılına kadar takımın başında olacağının belirtilmesine rağmen resmi anlaşmanın yapılmaması nedeniyle tecrübeli teknik adamın, Güney Kore’nin teklifi ile de ilgilendiği öğrenildi. 
     
     GÜNEY KORE 
     KÜNYESİ 

</TEXT>
</DOC>
