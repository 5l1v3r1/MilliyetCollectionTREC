<DOC>
<DOCNO> 80595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo08.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Dürüst "İstanbulsporlu Murat ile anlaştık..." 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, İstanbulsporlu Murat Erdoğan ile prensipte anlaştıklarını açıkladı. 
     Bu futbolcunun kendilerine, Galatasaray'a gelmek istediğini söylediğini belirten Dürüst, ''Murat, Galatasaray'da oynamak istiyor. Biz de kendisiyle görüşüp, prensip anlaşmasına vardık'' dedi. 
     Dürüst, Murat Erdoğan ile resmi bir sözleşme imzalamalarının ise şu an için söz konusu olmadığını söyledi. 
     Ali Dürüst ayrıca, Galatasaray'a gelmek isteyen futbolcuyu Galatasaray'ın alacağını da vurgulayarak, ''Biz şu anda sadece Kocaelispor maçını düşünüyoruz. Şampiyonluğu kazanmak tek hedefimiz. 
     Daha sonra transferi gündeme getiririz. Ancak Galatasaray, kendisine gelmek isteyen oyuncuyu alır'' diye konuştu. 
     





</TEXT>
</DOC>
