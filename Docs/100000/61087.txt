<DOC>
<DOCNO> 61087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko09.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’e yüzde 28.5 devalüasyon da yetmedi 
</HEADLINE>
<TEXT>

Hükümetin pesoyu yüzde 28.5 devalüe etmesinin ardından, fiyatların artmasından korkan halk süpermarketlere hücum etti 
     EKONOMİ SERVİSİ 

     Arjantin’de yüzde 28.5’lik devalüasyon kararı ile dış ticari işlemlerde 1 doların 1.40 peso olarak belirlenmesinin ardından bir yandan fiyat artışları başlarken, diğer yandan da halkın cebindeki her 100 dolar, 71 dolara indi. 
     Devalüasyon kararının ardından 36 milyon Arjantinli süpermarketleri hınca hınç doldurdu. En çok elektronik ürünleri ve temel gıda maddeleri rağbet görüyor. Hükümet pesoyu önümüzdeki bir kaç ay için dalgalı kura bırakacağını da açıkladı. 
     Olayların patlak vermesine neden olan, bankalardan nakit çekmenin bin dolar ile sınırlandırılması uygulaması da devam edecek. Arjantin’in yeni Cavallo’su, Jorge Remes Lenikov tüm bu gelişmelerin ardından "Fakirler bir adım attılar, şimdi zenginlerden aynı işbirliğini bekliyoruz" dedi. 
     
     Bush yine umut vermedi 
     ABD Başkanı George W. Bush ise güvenilir bir ekonomik program yürürlüge girmedikçe Arjantin’e yardım yapmayacaklarını belirtti. Geçen dönemlerdeki hükümetlerin ülkeyi büyük bir serbest ekonomi politikasıyla yönetmeleri ve yeni hükümetin bu politikalarda kısıtlamaya gitmesi ise ülkedeki yabancı firmaları rahatsız ediyor. 
     Bakan Lenikov, yeni hükümetin IMF ve diğer uluslararası kuruluşlarla görüşmelere gelecek ay başında başlayacağını kaydetti. 
     



 EKONOMİ 





















</TEXT>
</DOC>
