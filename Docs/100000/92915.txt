<DOC>
<DOCNO> 92915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/ekonomi/eko02.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmci de BDDK istiyor 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Milli Takım’ın Dünya Kupası’ndaki başarısının Türkiye’nin tanıtımına büyük katkıda bulunduğunu belirten Türkiye Seyehat Acentaları Birliği TÜRSAB eski Başkanı ve Türkiye’nin en büyük kongre turizmi şirketlerinden Visitur’un üç ortağından biri olan Talha Çamaş, "Ancak bu yeterli değil. Tanıtımın sürekli ve tutarlı olması lazım. Tanıtım özerk bir yapıya oturtulmalı. Özerk bir kurum gerekli, BDDK, Rekabet Kurumu gibi" dedi. 
     
Milli Takım’ın başarısı Türkiye’nin tanıtımı için önemli bir fırsat verdi. Bu fırsat nasıl kullanılmalı 
     Bu başarı çok önemli ama tanıtım için yeterli değil. Türkiye galiba h l tanıtım stratejisini sağlıklı bir yapıya oturtamadı. Değişimlerle zaman zaman tanıtım politikaları da değişiyor. Şu anda bakanlığın bir İstanbul destinasyonu tanıtım politikası var. Yeterli mi ayrı bir konu ama, yarın siyasetçi değişirse bundan vazgeçilirse emekler boşa gidecek. Tanıtım özerk bir yapıya oturmalı ve Türkiye markasının politikalarını oluşturmak gerekir. Sektörün de içinde yer alacağı özerk bir kurum gerekli, BDDK, Rekabet Kurumu gibi. 
     
Tanıtımda nasıl bir strateji izlenmeli 
     Türkiye’nin muhakkak cazibe merkezleri oluşturulmalı. Sadece deniz, güneş ve kumu satan bir politika içindeyiz. Bundan vazgeçmeyelim ama turizmi çeşitlendirelim. Dünyada hiç bir yerde olmayan bitki ve hayvan çeşitliliğimiz var. Ürünlerimizi öne çıkaran etkinlikler lazım. Ayrıca, yabancıların Türkiye’de mülk edinmelerini sağlamak lazım. İspanya’da, Yunanistan’da bir çok ünlünün yazlıkları var. İspanya’da ev almış İngilizler ve Almanlar tatillerini yaptılar, izlenimlerini taşıdılar ve İspanya turizmine büyük katkıları oldu. 
     
Bin kongrede yer aldıSizin şirketiniz Visitur kongre turizmiyle ilgileniyor. Bu alanda Türkiye’nin potansiyeli nedir 
     Kongre turizminden 2 milyar dolar kazanabiliriz. Daha yüksek oranlara çekmek mümkün. İlk başlarda bir kongre merkezimiz bile yoktu. AKM’de kongre yapardık, salonları suntalarla bölerdik. Bugün artık çok kongre merkezimiz var. Büyük teknikler var. 10 bin kişilik kongrelere ev sahipliği yapıyoruz. 
     
Şimdiye kadar kaç kongre organize ettiniz 
     Fiilen içinde bulunduğum kongre sayısı 500’ü geçmiştir. İrili ufaklı toplantılarla birlikte bine yaklaşmıştır. Bunların arasında Habitat, AGİD, Dünya Kulak Burun Boğaz Kongresi, Telekomünikasyon Kongresi var. 
     
Kalp krizi geçirdi hayata bakışı değiştiİşinizin dışında nelerle ilgileniyorsunuz 
     Okuyorum. Otobiyografileri seviyorum. Dünyadaki gelişimeleri anlatan kitaplar ilgimi çekiyor. Şu sıralar Hilal ve Yıldız’ı okuyoum. Altı yıl önce kalp krizi geçirdim va hayata bakışım değişti. Hayata daha pozitif baktıracak kitapları seçiyorum. 
     
Siz turist olabiliyormusunuz 
     Türkiye’de olamıyorum. Bir yere gittiğimde meslektaşlarımla oluyorum. Yine turizm konuşuluyor. Bunun için yurtdışına gidiyorum veya yurtiçinde daha küçük, görmediğim yerleri tercih ediyorum. 
     
Turizm kariyer bakanlığı olmalıKamudan pazarlama konusunda destek görebiliyor musunuz 
     Destek gördüğümüzü söyleyemem. Turizmde politika uygulamacıları arasına girmek önemli. Ben parlementoda meslektaşlarımın sayısının artmasını istiyorum. Önümüzdeki parlementoya daha çok turizmci sokacağız. Turizm Bakanlığı bu, bir kariyer bakanlığı haline gelmeli. 
     



 EKONOMİ 


















</TEXT>
</DOC>
