<DOC>
<DOCNO> 97293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun32.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de 3 ton uyuşturucu törenle yakıldı. 
</HEADLINE>
<TEXT>

     Afganistan'ın başkenti Kabil'de, esrar, eroin ve morfinden oluşan üç ton uyuşturucu törenle yakıldı. 
     Huzur Parkı'nda düzenlenen törene, İçişleri Bakanı Tac Muhammed Vardak ve BM'nin uyuşturucuyla mücadele özel temsilcisi Antonio Maria Costa ile çok sayıda yerel ve yabancı gözlemci katıldı. 
     Törende konuşan Vardak, yüzlerce vatandaşın sevinç gösterileri arasında yakılan uyuşturucunun, suikast sonucu öldürülen Devlet Başkan Yardımcısı Hacı Abdulkadir'in döneminde Memderhar vilayetinin Ganihal ilçesinde ele geçirildiğini söyledi. 
     Vardak, Devlet Başkanı Hamid Karzai yönetiminin uyuşturucuyla mücadelede kararlı olduğunu belirtti. 
     Afganistan'da 23 yıl süren iç savaşın getirdiği sıkıntılardan dolayı halkın uyuşturucuya yöneldiğini belirten Vardak, özellikle Taliban rejimi sırasında uyuşturucu üretiminin serbest bırakıldığını ve uyuşturucunun Taliban'ın gelir kaynağı olduğunu ifade etti. 
     





</TEXT>
</DOC>
