<DOC>
<DOCNO> 85167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/siyaset/siy02.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Mayıs bayram’ değilmiş 
</HEADLINE>
<TEXT>

SP’li Hatiboğlu, Öğrencilerin yüzde 70’i ülkeyi terk etmeyi düşünüyor. Gençliğin, sporun durumu belli. Bu bayramdan geriye kala kala bir tek 19 Mayıs tarihi kalmıştır’ dedi 
     ANKARA Milliyet 

     SP Grup Başkanvekili Yasin Hatiboğlu, 19 Mayıs Atatürk’ü Anma, Gençlik ve Spor Bayramı için, "1 milyon gencin perişan olduğu bir ülkede 19 Mayıs’a bayram demek bana üzüntü veriyor" dedi. Hatiboğlu, yaptığı açıklamada, "Bugüne kadar okuluna kabul edilmediği ya da kovulduğu için yabancı ülkelere adeta sığınan binlerce üniversiteli öğrencinin varlığına rağmen, gençlik bayramından söz etmek gerçekçi olabilir mi " diye konuştu. Hatiboğlu şunları söyledi 
     
     Bayramın tarihi kaldı 
     "İlköğretimlerin 6, 7 ve 8. sınıflarında okuyan öğrencilerin yüzde 44, liselerde yüzde 77’sinin sigara kullandığı, yüzde 53’ünün esrar kullanmayı denediği, yüzde 22’sinin ara sıra kullandığı ve yüzde 8.5’inin bağımlı hale geldiğinin belirlendiği tespit edildi. Öğrencilerin yüzde 70’i ülkeyi terk etmeyi düşünüyor. Gençliğin durumu bu. Sporun durumu belli. O halde bu bayramdan geriye kala kala bir tek 19 Mayıs tarihi kalmıştır." 
     



 SİYASET 















</TEXT>
</DOC>
