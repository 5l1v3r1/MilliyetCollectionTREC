<DOC>
<DOCNO> 54497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/kohen.html </URL>
<DATE> 2001/11/28/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Taliban'sız Afganistan 
</HEADLINE>
<TEXT>

     Afganistan'da Taliban'ın uğradığı askeri ve siyasal yenilgiden sonra, istikrarlı bir rejimin kurulup kurulamayacağı henüz belli değil. Ama kesin olan husus, bu ülkenin yeni bir döneme girmek üzere olduğudur. Taliban'ın artık egemen olmadığı, Bin Ladin'in ve El Kaide örgütünün Kabil'den destek göremeyeceği ve Afgan topraklarında barınamayacağı bir dönem... 
     Bu açıdan bakıldığında, bu sonucun ABD'nin Afganistan'a karşı askeri harekata girişirken güttüğü amaca uyduğu görülüyor. 
     Neydi ABD'nin hedefi 11 Eylül saldırısının Bin Ladin'in adamları tarafından gerçekleştirildiğini dünyaya kanıtlamak, Usame ve diğer sorumluları saf dışı etmek, bunun için de onlara yataklık eden Afganistan'daki Taliban rejimini yok etmek... 
     İki aydan kısa bir sürede, Amerikalılar bu alanda epey mesafe kat edebildiler... 
     
     ASKERİ alanda ABD'nin desteği ile Kuzey İttifakı güçlerinin ülkenin büyük kısmını Taliban'dan kurtarması, gerçekten önemli bir başarı. Doğrusu askeri gözlemciler dahi, bu sonuca bu kadar süratle varılacağını, Taliban "kaleleri"nin birkaç gün içinde peş peşe düşeceğini, hatta onların safında yer alan Arap, Çeçen gibi "yabancı lejyonerler"in de pes edeceğini tahmin etmiyordu. 
     Taliban'ın - yanlıları ile birlikte - bir "kağıttan kaplan" olduğu ortaya çıktı 
     Gerçi askeri harekat tamamlanmış, Taliban tamamen temizlenmiş değil. Güneyde direniş devam edebilir. Ama bu da herhalde uzun sürmeyecektir. 
     
     SİYASAL alanda da ABD'nin stratejisi önemli ölçüde başarılı oldu. Washington, kendisine destek veren bir "koalisyon" oluşturdu birçok İslam ülkesinin yanı sıra, Rusya ve Çin'i dahi yanına aldı... 
     Bu arada Afganistan'da Taliban'ın terk ettiği bazı kampların El Kaide örgütü tarafından "terörist okulu" olarak kullanıldığı ortaya çıktı ve birtakım uluslararası terör eylemleri ile ilgili belgeler ele geçirildi. "The Observer" gazetesinin son sayısı, örnek olarak "Khaldan Kampı"nın bu amaçla nasıl kullanıldığına ilişkin ilginç ayrıntılar içeriyor. 
     Dolayısı ile, El Kaide'nin Afganistan'daki "üsleri"nin bu tür eylemlerle ilintisi hakkında artık kanıt da var. 
     
     BU vesile ile, bir de şu gerçek ortaya çıktı Taliban'ın sarsılmayacak kadar sağlam olduğu, halkın kendisine tam destek verdiği izlenimi hakimdi. Oysa rejim olarak da Taliban'ın kofluğu, gözlerin önüne serildi. Kabil ve diğer kentler "düştüğü"nün hemen anında, insanlar özgürlüğe kavuşmanın mutluluğunu dile getirdiler, Taliban'ın baskılarından ve kötülüklerinden hele kadınlar yakındılar. Dolayısı ile Taliban'ın iddia edildiği gibi "sevilen" bir rejim olmadığı da açıkça görüldü. 
     Şimdi Afganistan, Taliban sonrası dönemde, daha iyi bir yönetime kavuşabilecek mi Dün Bonn'da bir araya gelen çeşitli Afgan grupları, eski çekişmelerini bırakıp anlaşabilecek mi 
     Bunu ancak zamanla göreceğiz. Kofi Annan'ın mesajında belirttiği gibi Afganlar "bu tarihi fırsatı" kaçırırlarsa, çok yazık olur. Hem kendilerine, hem dünyaya... 
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
