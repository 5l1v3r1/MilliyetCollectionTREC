<DOC>
<DOCNO> 70914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko09.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''IMF'den bu yıl 5 milyar dolar daha gelecek'' 
</HEADLINE>
<TEXT>

     Devlet Bakanı Kemal Derviş, bu yıl IMF'den 7 Şubat'ta kullanılar krediye ek olarak yılın kalan bölümünde de toplam 5 milyar 38 milyon dolar tutarında kaynak kullanmayı beklediklerini bildirdi. 
     Devlet Bakanı Derviş, SP Ankara Milletvekili Zeki Çelik'in, IMF ile yapılan stand-by anlaşmalarıyla sağlanan krediler ve bu kredilerin kullanımıyla ilgili sorularını yanıtladı. IMF ile üzerinde mutabakata varılan yeni stand-by düzenlemesi dahilinde sağlanan kredinin 9 milyar 524 milyon dolarının 1 SDR 1.3 dolar 7 Şubat 2002 tarihinde kullanıldığını belirten Derviş, 2002 yılının geri kalanında ise 5 milyar 38 milyon dolar tutarında bir imkanın kullanılmasının beklendiğini açıkladı. Derviş, aynı anlaşma kapsamında Türkiye'nin 2003 ve 2004 yıllarında IMF'den her yıl 1 milyar milyon dolar olmak üzere toplam 2 milyar 106 milyon dolar kullanacağını açıkladı. Derviş, IMF ile yapılan anlaşmalar kapsamında 2000 yılında 1 milyar 152 milyon doları stand-by, 2 milyar 256 milyon doları ek rezerv kolaylığı imkanından oluşmak üzere toplam 3 milyar 408 milyon dolar tutarında imkan sağlandığını bildirdi. Derviş, 2001 yılında ise yenilenmiş stand-by düzenlemesi çerçevesinde Türkiye'ye toplam 11 milyar 564 milyon dolar tutarında kaynak sağlandığını belirterek, bu kaynağın 5 milyarn 264 milyon dolarının ek rezerv kolaylığı, geri kalan tutarın ise stand-by anlaşması kapsamında temin edildiğini kaydetti. Bakan Derviş, önceki stand-by anlaşmaları kapsamında sağlanan ancak kullanılmayan 4 milyar 289 milyon dolar tutarındaki imkanın, 4 Şubat 2002 tarihinde IMF İcra Direktörleri Kurulunda onaylanan yeni stand-by düzenlemesine dahil edildiğini de belirtti. Derviş'in verdiği bilgilere göre, 1999-2001 yılları arasında Türkiye, IMF'den 2 milyar 304 milyon doları orjinal stand-by kredisi, 7 milyar 520 milyon doları ek reverv imkanı, 5 milyar 436 milyon doları da yenilenmiş stand-by olmak üzere toplam 15 milyar 260 milyon dolarlık kredi kullandı. 7 Şubat'ta gelen krediyle birlikte Türkiye'nin Aralık 1999'dan bu yana IMF"den kullandığı kredi miktarı 24 milyar 784 milyon dolar oldu. IMF'nden sağlanan tüm kaynaklar dolar, Euro, yen ve sterlinden meydana gelen ve kaydi bir para birimi olan SDR cinsinden belirleniyor. SDR'nin diğer para birimleri karşısındaki değeri kur değişimlerinden dolayı günlük olarak dalgalanıyor. Devlet Bakanı Derviş'in yanıtında yer alan tüm rakamlar SDR kuru 1.3 dolar varsayılarak hesaplandı. 
     






</TEXT>
</DOC>
