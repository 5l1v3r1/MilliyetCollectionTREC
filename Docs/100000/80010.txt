<DOC>
<DOCNO> 80010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sontur22.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çete liderinin yeğeni galeride adam vurdu... 
</HEADLINE>
<TEXT>

     Batıkent'te meydana gelen olayda suç işlemek amacıyla çete kurduğu iddiasıyla yargılanan Kasım G.'nin yeğeni Sebahattin G. adam vurdu. 
     Emniyet yetkililerinden alınan bilgiye göre, Batıkent'te bulunan bir galeride Sebahattin G. adlı kişi Fuat D.'yi bacağının üç yerinde vurarak yaraladı. Fuat D., Trafik Hastanesi'ne kaldırılırken Sebahattin G. olay yerinden kaçtı. 
     Yetkililer, Fuat D.'nin arkadaşına ait bir arabayı galeriden almak için geldiği sırada olayın meydana geldiğini belirterek, Sebahattin G.'nin, cezaevinde bulunan ve suç işlemek amacıyla çete oluşturduğu iddiasıyla halen yargılanan Kasım G.'nin yeğeni olduğu kaydettiler. 
     Polis, Sebahattin G.'nin arandığını bildirdi. 
     Etlik Yükseltepe Mahallesi'nde meydana gelen olayda ise Ali C. 
     adlı kişi, Gülağa V. adlı kişinin evini yakmak istedi. Mahalle sakinlerinin girişimiyle olay önlenirken, Ali C. geldiği araçla kaçtı. Ali C.'nin arandığını belirten emniyet yetkilileri bu kişinin bir süre önce Gülağa V.'den kızını istediği ancak olumsuz yanıt alması üzerine kundaklama girişiminde bulunduğunun tespit edildiğini kaydettiler. 
     





</TEXT>
</DOC>
