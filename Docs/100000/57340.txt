<DOC>
<DOCNO> 57340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun01.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları Brüksel'i karıştırdı... 
</HEADLINE>
<TEXT>

     AB devlet ve hükümet başkanlarının katıldığı Laeken zirvesi devam ederken, küreselleşme karşıtları tarafından Brüksel'de yapılan yürüyüş ve gösteriler sırasında 44 kişinin tutuklandığı, 6 kişinin yaralandığı bildirildi. 
     Almanların çoğunlukta olduğu tutuklananlar arasında, ''İngiliz, Polonyalı, Fransız ve Türklerin'' de bulunduğu belirtildi. 
     Brüksel Belediye Başkanı Freddy Thielemans da düzenlediği basın toplantısında, 40 kadar kişinin tutuklandığını söyledi. 
     Thielemans, kışkırtıcı grupların, anarşik eylemler yaptıktan sonra yürüyüşçüler arasına karıştıklarını, masumların tutuklanmasını engellemek istediğini, ancak polis birimlerinin sert müdahalelerde bulunmak zorunda kaldıklarını anlattı. 
     Brüksel Polis Komiseri Christian De Coninck de polis tarafından hiçbir kışkırtma olmadığını, yaralananlar arasında bir polis bulunduğunu belirtti. 
     Küreselleşme karşıtlarının yürüyüş ve gösterilerinin son bulmasına rağmen, başkent sokaklarında bazı grupların çeşitli şiddet eylemlerine girişmeyi sürdürdükleri ifade ediliyor. 
     






</TEXT>
</DOC>
