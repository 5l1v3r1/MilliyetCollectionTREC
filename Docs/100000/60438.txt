<DOC>
<DOCNO> 60438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur17.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe yüzde 3 zam 
</HEADLINE>
<TEXT>

     TEDAŞ, geçen yılın sonunda yapılan ve 8 gün uygulamada kalan yüzde 2'lik zammın ardından elektriğe, 1 Ocak'tan geçerli olmak üzere ortalama yüzde 3'lük yeni bir zam daha yaptı. 
     ANKA'nın edindiği bilgiye göre, normal yörelerde konutlarda kullanılan elektriğin birim fiyatı 150 kilovatsaate kadar olan tüketimlerde 111 bin 100 liradan 114 bin 430 liraya çıktı. 150 kilovatsaat ve üzeri 
     tüketimlerde ise 166 bin 650 liradan 171 bin 650 liraya yükseldi. Kalkınmada öncelikli yörelerde konutlarda kullanılan elektriğin birim fiyatı ise 150 kilovatsaata kadar 103 bin 900 liradan 107 bin liraya, 150 kilovat ve üzeri için ise 155 bin 850 liradan 160 bin 525 bin liraya çıkarıldı. Sanayide kullanılan elektriğin birim fiyatı 109 bin 600 liradan 112 bin 900 liraya, kalkınmada öncelikli yörelerde 102 bin 700 liradan 105 bin 780 liraya yükseltildi. 
     
     Yıllık zam yüzde 117 
     TEDAŞ geçen yıl elektrik fiyatlarına 120'ye ulaşan oranda zam yapmıştı. Anılan yıl, normal yörelerdeki konutlarda kullanılan elektriğin fiyatı yüzde 111.3, kalkınmada önceklikli yörelerdeki konutlarda kullanılan elektriğin fiyatı yüzde 116, sanayide kullanılan elektriğin fiyatı ise yüzde 117.5 oranında artış gösterdi. 
     






</TEXT>
</DOC>
