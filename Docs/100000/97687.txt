<DOC>
<DOCNO> 97687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun10.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Akciğer hastalığı için çocuklara Viagra veriliyor. 
</HEADLINE>
<TEXT>

     Science dergisi, akciğerleri etkileyen yüksek tansiyon PHT için doktorların çocuklara Viagra verdiğini bildirdi. 
     Haberde, Hindistan, ABD ve Kanada'da az sayıda çocuk ve bebekte kullanılan Viagranın, PHT vakalarında etkili olduğu kaydedildi. 
     Uzmanlar, henüz kapsamlı araştırma yapılmadan bebeklerde ve çocuklarda Viagra kullanılmasını eleştirirken, imalatçı firma Pfizer, Viagra'nın, PHT rahatsızlığı bulunan çocuklarda önümüzdeki aylarda kapsamlı bir araştırmayla deneneceğini açıkladı. 
     Pfizer firması yetkilileri, Viagra'nın PHT durumu bulunan çocuklarda kullanılması konusuna çok ciddi baktıklarını belirtti. 
     PHT'nin, akciğerlerde kan damarları hastalığı olduğu, çocuklarda ve bebeklerde, dengesiz kan dolaşımına yol açtığı ve vücudun oksijenini azaltarak nefes darlığına yol açtığı biliniyor. 
     PHT durumu bulunan çocuklara, havalandırma yöntemiyle nitrik asit verildiğine değinen bazı uzmanlar, nitrik asit yerine Viagra kullanıldığında daha etkili olduğunu ve daha az yan etkiye yol açtığını belirtti. 
     -8 SAATLİK BEBEĞİ 48 SAAT İÇİNDE İYİLEŞTİRDİ- Hindistan'da Amrita Enstitüsü uzmanlarından Dr. PK Rajiv, çeşitli tedavileri yanıtsız bırakan 8 saatlik bir bebeğe Viagra verdiğini ve 48 saat içinde normale döndüğünü açıkladı. 
     Viagra tedavisiyle başka iki bebeğinse bir hafta içinde hastalığın ağır etkisinden kurtulabildiği açıklandı. 
     Bazı uzmanlar, büyükler için onaylanan, ancak çocuklar üzerinde yeterince denenmeyen Viagra'nın, böbrek ve akciğerlerin henüz tam gelişmediği küçük bedenlerde daha fazla toksik etki meydana getirebileceğini belirtti. 
     PHT durumunun, Amerika'da 28 bin çocuk ve 250 bin yetişkin insanı etkilediği bildirildi. 
     





</TEXT>
</DOC>
