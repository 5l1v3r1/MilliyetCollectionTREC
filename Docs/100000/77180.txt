<DOC>
<DOCNO> 77180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur06.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times yazarı vazgeçmiyor "Türkiye, ABD'ye yardım edecek" 
</HEADLINE>
<TEXT>

     New York Times yazarı William Safire, Saddam'ı hedef alan son yazısında Irak liderinin Küzey Irak'taki Biyara kentinde Usame bin Ladin tarafından eğitilmiş 60 İslamcı teröristi barındırdığını ve bu teröristleri Kürt liderlerini öldürmekle görevlendirdiğini öne sürdü. Safire, Türkiye'nin Saddam'ı devirmek için ABD'ye yardımcı olacağını iddiasını tekrarlayarak "Irak'ı kurtarmak için İngilizler, Türkler ve Kürtler bize katılacak" dedi. 
     William Safire, "Saddam'ın Taarruzu" başlıklı yazısında Usame bin Ladin tarafından Afganistan'da eğitilen 60 İslamcı teröristin Kuzey Irak'daki Biyara kentinde Saddam'ın konukları olarak üstlendiğini öne sürerek "Onların görevi, uçuşa yasak bölgeye sızarak Saddam'ın kendisi devirmek için ABD ile ittifak yapacaklarını varsaydığı Kürt liderlerini öldürmektir" iddiasında bulundu. 
     Bu görevin 9 Eylül'de El Kaide tarafından en popüler Afgan lideri Ahmet Mesud'un öldürülmesi olayına benzeten Safire, Mesud'u hedef alan intihar saldırısının ABD'nin 11 Eylül eylemlerine karşı harekete geçebileceği düşünülerek Taliban karşıtı güçleri zayıflatma amacıyla gereçekleştirildiğini savundu. 
     New York Times yazarı, 10 gün önce Saddam'ın üç teröristen oluşan bir intihar ekibinin Kuzey Irak'taki Kürt bölgesine gönderildiğini, teröristlerin Batı yanlısı bölgenin başbakanı Berhan Salih'in evini hedef aldıklarını ancak saldırının Salih değil, beş korumasının ve teröristlerden ikisinin öldürüldüğünü kaydetti. 
     Ele geçirilen üçüncü teröristin Saddam'ın Biyara'da 60 İslamcı teröristi barındırdığı haberinin kaynağı olduğunu ifade eden Safire, bu teröristin verdiği bilgilere ilgi göstermediği ve bu olay konusunda Ulusal Güvenlik Konseyi'ni bilgilendirmeği gerekçesiyle CIA'yı eleştirdi. 
     ABD'nin 30 milyar dolarlık istihbarat bütçesinin tek bir doların 70 Kürt savaşcısına silah vermek için kullanıldığını sanmadığını belirten Safire, Başkan Bush'un sürekli Saddam'ın Halep saldırısını anımsattığını ancak baba Bush'un Saddam'ın Kürtleri katletmek için toplarını korumasına izin verdiğini hatırlamak istemediğini öne sürdü. 
     William Safire, Kürtlerin ABD'nin sağladığı hava korumasından dolayı müteşekkir olduklarını, bunun sonunca İsrail'in kurulmasından bu yana Orta Doğu'da oluşturulan tek demokrat hükümeti kurduklarını da kaydederken Kürtlerin sağladıkları ilerlemeyi "çürük liderlerin yükünü taşıyan, nesiller boyunca Arap despotlarınca mülteci kamplarda yaşamaya zorlanan ve nefretle beslenen" Filistinlerin durumuyla karşılaştırılmasını istedi. 
     Eskiden gergin ilişkiler içinde olah iki rakip Kürt grubunun artık biraraya geldiğini kaydeden Safire "Kürtler şimdi demokrat bir Irak içerisinde ve büyük bir Kürt azınlığı olan Türkiye için kabul edilebilir olan özerk bir bölgeyi hayal ediyor" dedi. 
     Safire, Bush'un Saddam'ı devirmek konusunda ciddi olması halinde bir "albay darbesi" veya " korkak kalifeler"den oluşan zayif bir koalisyona dayanmaması gerektiğini belirterek "Suudi Arabistan'daki üslerimizi terkmeye başlamak zorunda kaldık. Irak'ı kurtarmak için İngilizler, Türkler ve Kürtler bize katılacak" iddiasında bulundu. 
     Kürtlerin çok iyi savaşcı olmakla birlikte bir gecede modern silahlarla donatılarak eğitilemeyeceğini savunan Safire, Saddam'ın BM'de petrol ambargosu tehditleriyle, Kuzey Irak'ta ise teröristlerle taarruza geçtiğini öne sürerek "Karşı saldırıya geçmek için çok az zaman kaldı" söyledi. 
     






</TEXT>
</DOC>
