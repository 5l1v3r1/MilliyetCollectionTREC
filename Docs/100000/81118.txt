<DOC>
<DOCNO> 81118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur19.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lastik sektörü grev arifesinde... 
</HEADLINE>
<TEXT>

     Kocali ve Sakarya'daki lastik fabrikalarında çalışan 2 bin 930 işçiyi ilgilendiren grev kararları, yarından itibaren işyerlerine asılacak. 
     Lastik-İş Sendikası Genel Başkanı Abdullah Karacan, Brisa'da Türk Pirelli ile Goodyear'ın İzmit ve Adapazarı fabrikalarında çalışan işçileri ilgilendiren toplusözleşme görüşmelerinden, arabulucu aşamasında da sonuç alamadığını, bu yüzden, ilk grev kararının yarın Brisa Fabrikası'na asılacağını söyledi. 
     Görüşmelerde, yalnızca idari maddelerde uzlaşma sağlanabildiğini ifade eden Karacan, şu bilgileri verdi 
     ''Taslaktaki idari maddede anlaşma sağlandı, ancak ücretler ve sosyal hakları ilgilendiren 26 maddede uzlaşılamadı. Görüşmelerden sonuç alınamayıp yasal süre de dolunca, zorunlu olarak grev kararları alındı. Kararı, Brisa'ya yarın, Türk Pirelli ile Goodyear İzmit ve Adapazarı fabrikalarına ise 6-7 Mayıs tarihlerinde asacağız.'' Lastik-İş Sendikası, toplusözleşme taslağında 1. yılın ilk 6 aylık dilimi için yüzde 50, diğer 6 aylık dilimler için de enflasyon oranında artış talep etmiş, işveren ise ilk 6 ay için yüzde 22, diğer 6 aylar için de enflasyonun yüzde 80'i oranında artış önermişti. 
     Brisa'da 830, Türk Pirelli'de 1.200, Goodyear'ın İzmit ve Adapazarı fabrikalarında ise 900 sendika üyesi işçi bulunuyor. 
     





</TEXT>
</DOC>
