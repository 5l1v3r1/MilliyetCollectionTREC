<DOC>
<DOCNO> 90485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yazar/asik.html </URL>
<DATE> 2002/06/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fogg’un vedası 
</HEADLINE>
<TEXT>

     Daily News Gazetesi İstanbul Temsilcisi Gül Demir, AB’nin Ankara Temsilcisi Karen Fogg’un Türkiye’den ayrılışı dolayısıyla evinde bir uğurlama partisi verdi. Samimi toplantıda bayan Fogg söz arasında Türkiye’nin AB üyesi olacağına inandığını söyledi. Ne zaman diye sorulduğunda "Bu Türkiye’ye bağlı" dedi... Diplomat Osman Çetintaş, Türkiye’yi Japonya’da tanıtmak için çalışmalar yaptığını anlatırken Karen Fogg Türkiye’nin kendini önce Avrupa’da tanıtmasını öğütledi ve ekledi 
     - Ancak bu işi sefaretlerinize bırakmayın... Tanıtma işini Avrupa’daki Türkler, sanatçılar ve kültür adamlarınızla yürütün. 
     
     Mizahın kaynağı neşe değil hüzündür. Cennette mizah yoktur. 
     Mark Twain 

     
Haliç mezunları      Prof. Gündüz Gedikoğlu’nun Bizim Lösemili Çocuklar Vakfı gibi adeta iğneyle kuyu kazarak yarattığı Haliç Üniversitesi bu yıl ilk mezunlarını verdi. İlk yıl 49 öğrenci kabul eden üniversitenin halen 3 fakülte, 1 hemşirelik yüksekokulu ve 1 konservatuvarında toplam 915 öğrenci okuyor. Profesör Gedikoğlu Hilton’da yapılan diploma törenindeki konuşmasını bir fıkrayla noktaladı... Genç adam üniversite önünde yaşlı başlı, fakir ve muhtaç bir adam görmüş. Üzülmüş. Ona "Ne istiyorsunuz, size ne verebilirim." diye sormuş... Yaşlı adamın yanıtı basit ama çok anlamlı 
     - Bana gelecekten haber ver evladım. 
     
Üfür gitsin...      Eskiden kulüp yöneticileri ve taraftarlar tartışmalarda daha müdebbir tedbirli ve müeddep edepli deyimler kullanırlardı, örneğin 
     - Maçtan önce konuşmak adetimiz değildir, derlerdi. 
     Şimdi maçtan önce konuşmak, atmak, üfürmek moda oldu. 
     En tedbirlimiz Milli Takım’a final oynatıyor. Finali kazanıp kupayı götürenler de oluyor. Bu arada bir gazeteci Şenol Güneş’e soruyor 
     - Gazeteciler bu takım final oynar hatta oynamalı diyor, ne dersiniz 
     Şenol Güneş’ten yanıt 
     - Türk basınına bu tiraj yetmez en az 50 milyon satmalı, derim... 
     
"Fifaworldcup.com"      FIFA’nın resmi internet sitesi "http fifaworldcup.yahoo.com" içinde Türkiye’nin büyük şehirleri olarak üç şehrin adı veriliyor İstanbul, Trabzon, Samsun... 
     Neden derseniz Muhtemel sebep... Takımın teknik direktörü Şenol Güneş Trabzonlu, Federasyon Başkanı Haluk Ulusoy Samsunlu... 
     Büyük şehir diye de malum büyük adamların doğduğu yerlere derler 
     
Ne tahkikat...      Çankaya’da 200 bin dolar değerinde daire, Çankaya Yıldız’da 150 milyar lira değerinde, Turgut Reis Caddesi’nde 3 daire, Ankara Eryaman’da 4 daire, Dikmen ve Sıhhıye semtlerinde 2’şer ev, Antalya’da 1, Alanya’da 6 yazlık ev, 2002 model özel yapım Cherokee, Miami’de villa, 2.3 trilyon lira nakit para... 
     Çimse - İş Sendikası Başkanı Tamer Eralan’a ait olduğu iddia edilen, sadece bir bölümünü aktarabildiğimiz yukarıdaki malvarlığı 1.5 ay kadar önce gazetelere konu olmuş... Cumhurbaşkanlığı’nın Çalışma Bakanlığı’na başvurusu üzerine üzerine Türk - İş Denetleme Kurulu iddiayla ilgili inceleme başlatmıştı. 
     İncelemenin sonucu mu Denetleme Kurulu Başkanı Hasan Akmehmet açıklıyor. 
     - Yaptığımız inceleme sonucunda herhangi bir yanlışlık ya da usulsüzlük görmedik. 
     - Yani Tamer Eralan’ın bu kadar malı mülkü yok muymuş 
     - Biz, sadece sendikanın hesaplarında herhangi bir usulsüzlük olup olmadğını inceledik, öteki konuyu incelemek mahkemenin işidir. 
     - Peki, Tamer Eralan’a özel olarak, başkan senin bu kadar malın gerçekten var mı, diye sordunuz mu 
     - Hayır. Çünkü böyle bir soru sormak hem yakışık almaz hem de çok çirkin bir şey olur. 
     - Son bir soru... Türk - İş Denetleme Kurulu üyeliği dışında, sizin asıl göreviniz nedir 
     - Çimse - İş Sendikası’nın Genel Sekreteriyim efendim. 
     Not Çimse - İş Sendikası geçtiğimiz pazar günü kongresini yaptı, Tamer Eralan ile Hasan Akmehmet yüzde 97 oyla yeniden seçildiler. 
     Güzel söz 
     "Halkımız hırsızlığa değil, hırsızlıktan pay alamamaya karşıdır." 
     
     







Hoşgörü... 


Fogg’un vedası 


Ecevit’ten ekonomi uyarısı 


Türkiye’yi hızla içine kapatan kısırlık 


Kıllarınız sizi ele veriyor 


Sınıfta kalma hepten kalksın mı 


AB bir de yaşam şeklidir... 


Dünya dönüyor sen ne dersen de... 


Piyasaların nabzı 


Boğaz ve Boğaziçililer 


DSP’de muhalif 10’lar 


Gönüllü kuruluşun gönülsüz üyesi 


Batan da yaşayan banka da krediyi kesti 


</TEXT>
</DOC>
