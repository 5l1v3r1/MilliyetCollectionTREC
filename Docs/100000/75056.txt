<DOC>
<DOCNO> 75056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yazar/cetiner.html </URL>
<DATE> 2002/03/28/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kriz bitti Maksim ile Çakıl açıldı 
</HEADLINE>
<TEXT>

     Ekonominin başı Kemal Derviş "Kriz bitti" diye ilan ediyor. Arkadan yetkili birkaç bakan veya müsteşarın aynı sözleri onayladıkları görülüyor. Muhalefet liderleri ise, özellikle Tansu Çiller karşı çıkarak "kriz bitmemiştir" diye bas bas bağırıyor Hatta ikinci bir krizin yolda olduğunu söylüyor. Allah saklasın, insan sağlığında art arda gelen krizler hastayı öbür tarafa gönderir bilirsiniz Çiller bunu söylerken bir de 
     - Sonbaharda devalüasyon var, haberini vermez mi 
     Şimdi biz de bütün bunların ortasında soralım 
     - Sahi kriz bitti mi Bittiyse niçin piyasada hala yaprak kıpırdamıyor Ve hasta ameliyat masasında Bitkisel hayata doğru mu gidiyor 
     
     Seçim hazırlığı siyasi tacizler 
     Muhalefettir bu, konuşur Ama iktidarı oluşturan partiler aralarında sanki uyum içindeler mi Evet birçok önemli yasaları çıkardılar, uzun yıllar gündeme gelemeyen konuları Meclis'e getirip çözüm sağladılar. Bütün bunlara rağmen kendi propagandalarını bile yapamıyorlar Böyle düşünen pek çok vatandaş var Ancak, ekonomiyi perişan ettikleri de gerçek Şurası da önemli son hükümetten değil özellikle daha öncekinden geliyor bütün çarpıcı hatalar 
     Evet, iktidarları oluşturan partilerden bahsediyorduk. Masa altından tekmeleştiklerini vatandaş görmüyor mu sanıyorsunuz Ya dışarıda yaptıkları, birbirlerine seçim hazırlığının taciz atışları 
     Tam işler yoluna giriyor ekonomide derken. Bu demeçler, partisel ve kişisel çekişmeler vatandaşın güvenini sarsıyor hatta piyasada paniğe yol açıyor 
     Aa bir de bakıyoruz, ertesi gün hepsi, söylediklerini inkar ediyor. Yanlış anlaşıldıklarını söylüyor Başbakan Ecevit ise, malum cümlesini tekrarlıyor, "Hükümet birlik ve beraberlik içinde" deyip bir de üstüne cila vurmuyor mu 
     
     Kıbrıs'ta, Etiler'de kriz yok 
     Sanayi kuruluşlarının çoğu yarım kapasitede çalışıyor, bir kısmı tamamen kapalı. 84 bin firma kepenklerini indirmiş ve 1.5 milyon işsiz ortalarda dolaşıyor Sabır sabır, günler geçiyor Kemal Derviş'ten çıkan ses "Kriz bitti" haberidir. E peki kriz bittiyse niçin çarşıda pazarda en ufak bir hareket yok 
     - Maksim Gazinosu ile Çakıl Gazinosu bile açıldı Günay programlarına devam ediyor. Krizin bittiğine daha iyi işaret mi olur derse Kemal Derviş veya Sümer Oral hiç şaşmam. Hatta, televoleyi, Kıbrıs ve Etiler mahreçli gazino hayatını tanık bile gösterebilirler 
     Bu işlerden anlayan, ticaret yapan bir dostuma sordum, herkesin birbirine sorduğu gibi "Peki çare ne Amerika dostumuz, 16 milyarı verdi, çarklar niye hala dönmüyor " 
     
     Çarklar niçin dönmüyor 
     - Amerika'dan aldığımız borç 2002 yılını bize rahat geçirtir. Ama 2003 yılı işler çok zorlaşacak Önlem almıyorlar hala. Piyasaya mal üretip çıkartacak fabrikalar. İşçi çalışacak, vatandaş satın alacak. Her şeyden önce finans kuruluşlarının çarkların dönmesi için sanayie uygun şartlarla kredi verebilmesi gerek. BDDK yasa çıkartıp, Amerika'dan gelen 4.5 milyar dolarla bankalara bir tür ortak olacağını, onların zayıflamış sermayelerini güçlendireceğini söyledi ama hala ses yok Çünkü hiçbir banka "sermayem zayıf" deyip şeffaf biçimde Hazine'den para almak istemiyor, korkuyor, yanlış algılanır diye. Ama bak filanca bankanın durumu kötüymüş derler diye düşünüyor 
     - Ee peki n'olacak 
     - Bankalar piyasaya para akıtamayınca, ucuz kredi veremeyince, üretim olmayacak, üretim olmayınca işçi işsiz kalacak, esnaf ağlayacak Yani, şimdi ekonomimizin pozitif büyüme dönemine girmesi lazım. BDDK süratle yeni kararlar almalı, finans kuruluşlarıyla masaya oturup akılcı yolu kullanmalı. Yoksa "krizden çıktı" denilen hasta henüz narkoz altındayken öbür dünyayı boylayabilir 
     







Yargıyı eleştirmek 


Erciyes’ten ses 


MGK ve Kürtçe yayın 


Ecevit'in Forum İstanbul mesajı Geriye dönüş mü 


Kriz bitti Maksim ile Çakıl açıldı 


Akıl Oyunu 


Bizi internet mi mahvetti 


Piyasalardaki asabiler 


Bu zirveden ne çıkar 


Ölen ölür de ya sağ kalanlar 


Aman susun konuşmayın 


Hedef 2023 yarının kurulması 


Türkiye'de bekle - gör, Vietnam'a gir 


Askeri harcamada dünya birincisiyiz 


</TEXT>
</DOC>
