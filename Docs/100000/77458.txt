<DOC>
<DOCNO> 77458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gun11.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Pulur’a TDK’dan ödül 
</HEADLINE>
<TEXT>

     Türk Dil Kurumu TDK , çeşitli dallarda Türkçe’yi en doğru ve güzel biçimde kullanan kişilere ödüllerini törenle verdi. Köşe yazısı dalında "TDK Özel Ödülü"ne Milliyet Gazetesi yazarı Hasan Pulur değer görüldü. 
     Rahatsızlığı nedeniyle törene katılamayan Pulur’un ödülünü Milliyet gazetesi muhabiri Önder Yılmaz aldı. Pulur, aldığı 3 milyarlık para ödülünü emekli gazetecilerin yer aldığı Gazeteciler Sosyal Dayanışma Vakfı’na bağışladı. Törende konuşan TDK Başkanı Şükrü Haluk Akalın, Pulur’un yıllardır "Olaylar ve İnsanlar" adlı köşesinde Türkçe’nin en güzel örneklerini verdiğini belirterek, "Pulur tatlı üslubuyla Türk basınında seçkin bir yere sahip olmuştur" dedi. İletişim araçlarında Türkçe’yi en güzel kullanan TRT sunucusu Zafer Kiraz ve tiyatro sanatçısı Macide Tanır da ödül aldı. 
     



 GÜNCEL 

















</TEXT>
</DOC>
