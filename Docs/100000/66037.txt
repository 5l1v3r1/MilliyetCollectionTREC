<DOC>
<DOCNO> 66037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/soneko18.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 274.16 puan kayıpla, 1. seansı 12,800. puandan tamamladı. 
     Hisse senetleri, 1. seansta ortalama yüzde 2.10 oranında değer kaybetti. 
     İMKB ilk seansa 13,086.27 puan seviyesinde, 11.58 puan artışla başladı. Ancak daha sonra etkin olan kar satışlarıyla gerileyen endeks, seansın ilk yarısını 373.78 puan kayıpla, 12,700.91 puandan geçti. 
     Düşük işlem hacmi görülen seansta endeks, en düşük 12,602.66 puana kadar geriledi. Endeks,en yüksek de 13, 141.81 puanı gördü. 
     1. seans kapanışında mali endeks 380.90 puanlık kayıpla 17,184.81 
     puana, sanayi endeksi 165.63 puan kayıpla 10,843.34 puana, hizmetler endeksi de 231.09 puanlık kayıpla 8,008.45 puana indi. Böylece mali grup hisseler önceki kapanışa göre ortalama yüzde 2.17, sanayi grubu hisseler ortalama yüzde 1.50 oranında ve hizmet grubu hisseler de ortalama yüzde 2.80 değer yitirdiler. 1. seansta işlem gören toplam 289 hisse senedinden 213'ü değer kaybetti. 13 hisse senedi değer kazanırken, 63 hissenin fiyatında ise bir değişiklik olmadı. Seansta, 179 trilyon 951 milyar 540 milyon liralık işlem hacmi oluştu. 1. seansta İş Bankası C, Yapı Kredi Bankası, Garanti Bankası, Doğan Yayın Holding ve Koç Holding en yoğun işlem gören hisseler oldular. 
     
     İhlas Ev aletleri yüzde 156 yükseldi 
     İhlas Ev Aletleri'nin 1 yıldır işleme kapalı bulunan hisse senetleri, işleme açıldığı 1. seansta yüzde 156.25 değer kazandı. 
     12 Şubat 2001'den bu yana işlem yapılmayan ve son işlemde 1600 
     liradan kapanan İhlas Ev Aletleri'nin hisseleri, seans içinde 4200 liraya kadar yükselmesine rağmen, 4100 liradan kapandı. İhlas Ev Aletleri'yle ilgili Takasbank nezdinde 3 bin 823 hesap bulunuyordu. 
     






</TEXT>
</DOC>
