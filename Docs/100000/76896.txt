<DOC>
<DOCNO> 76896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun05a.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya şairi’ New York’ta 
</HEADLINE>
<TEXT>

N zım Hikmet için yapılacak anma törenine Türkiye’den bir heyet gidiyor 
     Eserleri 52 dile çevrilen ünlü şair N zım Hikmet, ABD’de ilk kez 14 Nisan Pazar akşamı düzenlenecek toplantıyla anılacak. 
     New York’taki Kaye Playhouse tiyatrosunda düzenlenen toplantıya, tiyatrocu Genco Erkal, besteci İlhan Mimaroğlu, yazar ve besteci Zülfü Livaneli, Amerikalı gazeteci-yazar Stephen Kinzer, Zeynep Oral, Can Dündar ve Prof. Mutlu Konuk da katılacak. Hem İngilizce hem Türkçe sunulacak programda şiir dinletileri ve konuşmaların yanı sıra, çağdaş besteci İlhan Mimaroğlu’nun N zım Hikmet için bestelediği eser, piyanist Ayşegül Durakoğlu tarafından ilk kez seslendirilecek. 
     Genco Erkal’ın N zım Hikmet’in şiirlerini tiyatral bir anlatımla sunacağı gecede, UNESCO iyi niyet elçisi Zülfü Livaneli de bestelediği N zım şiirlerini seslendirecek. Toplantıda, N zım Hikmet’in şiirlerini Türkçe’den İngilizce’ye çeviren Prof. Mutlu Konuk da şairin "dili kullanımı"nı anlatacak. 
     Gazeteci-yazar Can Dündar’ın yapımını gerçekleştirdiği "N zım Hikmet" adlı belgesel ise 17 Nisan Çarşamba akşamı "Anthology Film Archives" adlı salonda gösterilecek. Rusya Federasyonu makamlarının izniyle filme yeni eklenen ve N zım’ın cenaze törenine ait görüntüler de ilk kez kamuoyuna sunulacak. 
     



 GÜNCEL 

























</TEXT>
</DOC>
