<DOC>
<DOCNO> 97467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun05.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in Gazze saldırısını Şaron büyük başarı olarak görüyor 
</HEADLINE>
<TEXT>

     İsrail Başbakanı Ariel Şaron, Hamas'ın askeri kanadının lideri Şeyh Salah Şehada'nın öldürüldüğü saldırıyı ''büyük bir başarı'' olarak niteledi, ancak saldırıda ölen diğer Filistinliler için üzüntü duyduğunu belirtti. 
     Şaron, ekonomi konulu bir hükümet toplantısında yaptığı açıklamada, aslında sivilleri vurmak niyetinde olmadıklarını ve saldırılarda vurulan siviller için üzüldüklerini söyledi. 
     Şaron, ''Ancak, bence bu operasyon elde ettiğimiz en büyük başarılardan biridir. Hamas'ın bundan sonraki saldırılarına karşı alarmda olmamız gerekiyor. Terörle uzlaşamayız, terörle savaşılmalıdır'' diye konuştu. 
     Bu arada Filistinli hastane kaynakları, dünkü saldırıda ölenlerin sayısının 13'e yükseldiğini belirtti. 
     Gazze Şifa Hastanesi doktorlarından Muaviye Ebu Hasaneyn, 13 kişinin 8'inin çocuk olduğunu, Şehada'nın yanı sıra koruması Zahir Nasır'ın da aynı saldırıda hayatını kaybettiğini söyledi. 
     Hasaneyn, ölen 8 çocuktan birinin bir aylık bebek, 5'inin de 5 yaşın altında çocuk olduğunu belirtti. 
     





</TEXT>
</DOC>
