<DOC>
<DOCNO> 63652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sontur18.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Giysileri yüzünden ''satanist'' diye gözaltına alınmışlardı... 
</HEADLINE>
<TEXT>

     Satanist Şeytan'a tapanlar olabilecekleri şüphesiyle dün Beyoğlu, Beşiktaş, Bakırköy ve Kadıköy'de gözlem altına alınan 21 kişi, polis tarafından serbest bırakıldı. 
     Asayiş Şube Müdürlüğü Cinayet Büro Amirliği'nde sorgulanan 21 kişinin, ''satanist olmadıklarını, sadece yaşam tarzları gereği böyle giyindiklerini'' söyledikleri belirtildi. 
     İncelemeler sonucu, herhangi bir arama kayıtlarına rastlanmayan 21 kişi, daha sonra tek tek serbest bırakıldı. Şube çıkışında basın mensuplarının sorularını yanıtlamayan bu kişiler, dışarıda bekleyen yakınları tarafından karşılandı. 
     İstanbul Emniyet Müdürlüğü'nün Gayrettepe'deki yerleşkesinin dışında çocuklarının serbest bırakılmasını bekleyen aile üyeleri, polisin konuyla ilgili araştırma yapmasını normal karşıladıklarını, ancak sadece giyim tarzlarından dolayı çocuklarını gözlem altına almasını doğru bulmadıklarını belirttiler. 
     






</TEXT>
</DOC>
