<DOC>
<DOCNO> 56302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sondun05.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin, savaşçılarının başında mevzilerini savunuyor 
</HEADLINE>
<TEXT>

     Uluslararası terörist Usame Bin Ladin'in, savaşçılarının başında Afganistan'ın doğusundaki dağlık bölgede bulunan mevzilerini savunduğu ileri sürüldü. 
     Kuzey İttifakı sözcülerinden Muhammed Emin, Celalabad'dan uydu telefonuyla Reuters'e yaptığı açıklamada, Taliban karşıtı güçleri ile Bin Ladin'in El Kaide savaşçıları arasında Tora Bora bölgesindeki dağlık arazide çatışma olduğunu kaydetti. 
     ''Komuta Usame'nin elinde'' diyen Emin, Bin Ladin ve aralarında Taliban yetkililerinin de bulunduğu bin kadar savaşçısının, Tora Bora'daki üslerinden çıkarıldıktan sonra Spin Gar'daki ormanlara sığındığını belirtti. 
     Amerikan uçaklarının, Usame Bin Ladin'i öldürmek için bombardımanı sürdürdüğünü söyleyen Emin, çatışmalar sırasında El Kaide savaşçıları arasında can kaybı olduğunu da öne sürdü. 
     






</TEXT>
</DOC>
