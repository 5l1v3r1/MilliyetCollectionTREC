<DOC>
<DOCNO> 92373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/cetiner.html </URL>
<DATE> 2002/06/27/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Yarattığı yıldızları acımasız yiyen, vefasız medya .. 
</HEADLINE>
<TEXT>

     BODRUM 

     Son milli maçlarda kaçırdığınız goller için Hakan’a kızmayanımız var mı TV ekranlarının başında heyecan içinde milyonlarla beraber bu ünlü santrforumuza dalga dalga öfkelendik 
     Aynı öfke Uzakdoğu’ya gitmezden çok önce Şenol Güneş’e işliyordu Yetersizliği, karizmasızlığı ve daha bazılarını tekrarlamak istemiyorum çok ağır hakaretler Hiç değilse sporda olmamalıydı böyle çirkin manzaralar İnşallah mahkemeye filan düşmez ama böyle kişisel saldırı olur mu hiç Adam, Milli Takımımızın hocası yahuu Daha önünde zorlu maçlar var, bu yazıları okuyan, konuşmaları duyan maça hazırladığı futbolcuları var Eleştiri adı altında böyle darbe vurulur mu hiç 
     
Mayna eden medya      Hayli geniş kadrosu olan spor medyamızın bazı kalemleri hiçbir etik, hiçbir kural dinlemedi, vur abalıya dedi. Önce Şenol Güneş’e, arkadan Hakan Şükür’e saldırdılar Milli Takım Hocası Çin’i ve sonra Japonya’yı devirince Şenol paçasını kurtardı 
     Spor medyasından bazıları öyle mayna ettiler ki, sular kaynadı, derinden derinden tekne zınk diye durdu Üstelik geriye dönüş yaptı O günden bugüne Şenol Güneş’i oturtacak taht arıyorlar, çünkü koltuk artık ona dar gelir abartmak adetimiz ya 
     Madem böyle dönecektiniz, hiddete, şiddete, hakarete ne gerek var bre arkadaşlar 
     Dikkat ediyorsanız hep aynı laflar. "Ben söylemiştim..." "Ben demiştim ki .." falan filan 
     Hatta işi ileriye götürdüler. Şenol’u Avrupa’ya ünlü takımlardan birine hoca olarak münasip görüyorlar Hep böyle oluyor zaten, onlar masa başında ne münasip görürlerse kimi münasip görürlerse hemen transferi yapılıyor 
     Daha üç gün önce hocalık ücreti "çok fazla" diye bağıranlar kimlerdi Allah aşkına 
     
Futbolcuları şişirenler      Gelelim Hakan’a. Hakan’ın son üç milli maçta sınıfta kaldığı, hepimizin buna öfkelendi ortada. Çocuk da Kore’de kendisine ulaşan haberlerin moralsizliği içinde önce demiş ki 
     - Bizi çok büyüttüler 
     Doğru değil mi, şimdi de bazı futbolcular ve Şenol Hoca aynı şekilde şişirilmiyor, abartılı biçimde pompalanmıyor mu 
     Hakan "Kışkırtanlar çatlasınlar" buyurmuş Ama Hakan’ın son birkaç yıldır ayaklarından çok çenesini çalıştırdığı malum Üstelik Milli Takım’da eğer hizipçilik yapmışsa ve eğer "helikopterle imamı getirin toplu namaz kılacağız" diye dayatmış, arkadaşlarını kışkırtmışsa bu yanlış hareketlerinin ayrı ayrı hesabı görülür ama Türkiye’de. 
     
Hakan’ı oynatmak ülkeye ihanetmiş      Basında ve TV’lerde ünlü spor adamları, spor yazarları, "Hakan bir daha Milli Takım’da oynamasın" diye buyuruyor ve yazıyorlar. Bu da çok haksız ve acımasız davranış 
     Hatta bir başkasının incileri şöyle "Eğer Şenol Brezilya maçında Hakan’ı oynatırsa ülkesine ihanet etmiş olurmuş " Vay vay vay Bir diğer inci, "Eğer Hakan oynatılırsa 70 milyon aklını oynatırmış " 
     İnsaf yahu, insaf ki insaf Sizler daha iyi bilirsiniz. Kim bilir Hakan kaç milli maçı kurtarmıştır golleriyle. Evet milli maçlarda attığı gollerin sayısı 39 Bu ne vefasızlık. 
     VE ALLAH HAKAN’I YARATTI diye 9 sütun manşeti sizler atmadınız mı Dünyanın o en ünlü futbolcularının, çocukların bile atabileceklerini, atamadıklarını TV ekranlarında seyretmediniz mi 
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
