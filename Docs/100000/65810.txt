<DOC>
<DOCNO> 65810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/yazar/akyol.html </URL>
<DATE> 2002/02/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tasavvuf ve iktisat 
</HEADLINE>
<TEXT>

     İKTİSAT tarihçisi Prof. Ahmet Güner Sayar'ın yeni kitabı "Osmanlı'dan 21. Yüzyıla", Ötüken Yayınları'ndan çıktı. 
     İsteme adresi İstiklal Cad. Ankara Han, 99 33 Beyoğlu İstanbul. 
     Günümüz için de önemli bir tartışmaya ekonomik bir boyut getiriyor 
     Tekkelerle medrese, yani tasavvufla fıkıh arasındaki kavga... 
     Bugün laik devlet de geçmişteki sufi tarikat önderlerini kutluyor. Çünkü gerçekten medreseye göre daha hoşgörülü ve daha 'toplumsal'dırlar. 
     Sabri Ülgener Hoca'nın "hayr'ül halef"i olan değerli tarihçi Prof. Sayar, "Protestan ahkakı"nın Avrupa'da ekonomik devrime nasıl müthiş bir atılım verdiğini anlatarak diyor ki 
     "Batıni tasavvuf bizim insanımızın iktisadi maddeye uzanmasını engelliyor. Protestan ahlakından çok daha engin ve kapsamlı bir İslam ahlakı olmasına rağmen, ilmihal olarak İslam tasavvufu biz Türklerde, Osmanlılarda sermaye birikimini engellemiştir..." Sf. 45 - 49 
     
     PROF. SAYAR, bizim tarihimizde de sermaye birikiminin, dolayısıyla sanayi inkılabının gerçekleşmemiş olmasını dört sebebe bağlıyor 
     "Osmanlı'da iktisat - ahlak ilişkisinde kapitalizmin önünü tıkayan yolların en önemlisi şeriat değil İslam tasavvufudur..." 
     İkincisi, Orta Asya'dan getirdiğimiz talan ekonomisi... 
     Üçüncüsü, Bizans etkisiyle oluşan 'ağalık şuuru', biriken serveti yatırımda kullanıp çoğaltmak yerine, gösterişte, tantanada kullanma zihniyeti... 
     Ve "bireyin üzerine abanan devlet" anlayışı... Birey, Fuzuli'nin şu beytindeki durumdadır 
     Ne etseler ona şakir müteşekkir 
     Ne kılsalar ona şad mutlu 
     Güner, tasavvufun sevgi ve hoşgörü işlevini toplumsal açıdan olumlu ama ekonomik açıdan olumsuz buluyor. 
     Batı insanı kar peşinde denizler aşarken, Protestan tarikatları para kazanmayı ibadet sayarken biz "dünya fani" diyoruz Modern iktisadi gayretler bizde Tanzimat'la başlıyor, Abdülhamid, İttihat ve Terakki ve tabii en çok Cumhuriyet devrinde gelişiyor. Sf. 50 - 56, 199 
     
     YAHYA KEMAL de tarihte tasavvufun olumsuz, fıkhın olumlu rol oynadığını söyler. Fıkıh o zaman hukuktur, düzendir. Sol eğilimli tarihçi Mustafa Akdağ da bu görüşteydi. 
     Yahya Kemal'e göre 
     "Tasavvuf ve Melamilik araya girmeseydi, tıpkı İngilizler gibi işinde ve ibadetinde çalışkan insanlar cemaati olurduk..." Sf. 34. 
     Sanayi devrimi İngiltere'de başlamıştı. 
     Weber'in gösterdiği gibi, Protestan tarikatları "dinlerine gösterdiği dikkat ve itinayı dükkanlarına taşıyorlar..." Din gayretiyle para biriktirip yatırım yapan atılımcı bir Protestan burjuvazi oluşmuş. Sf. 125 
     Tabii, Adam Smith'i yetiştiren bir kültürden gelen İngiliz devleti "irticai sermaye" diye tepelerine binmemiş, "bireye abanan devlet" olmamış. 
     Bizde sermaye birikimine karşı olan sufi kültür, 'halkçılık' ve 'solculuk' adına da sevilmiştir. Evet tasavvuf daha sosyal ve hoşgörülüdür ama sermaye birikimini olumsuz etkilemiştir. 
     Tabii, asıl sebep olarak, dünya ticaret yollarının Akdeniz'den okyanuslara kayması bizim geri kalmamıza, Batı'nın öne geçmesine yol açmıştır. 
     
     







Tasavvuf ve iktisat 


DSİ mühendisleri 


Deprem beşiğinde... 


Türkiye'nin görünümü 


Kurdaki yanlış algılamalar 


Powel, Cem, Derviş, Toskay ve Oral Bir görüşememe öyküsü 


Cemal Nadir de 100 yaşında... 


Prof. Rodrik ve küresel seçenekler 


El şakasına alıştınız mı 


2002’nin bombası Samurai krizi mi 


Müteahhitler mektup’ bulamıyor 


</TEXT>
</DOC>
