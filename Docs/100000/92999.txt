<DOC>
<DOCNO> 92999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo08.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa'nın "en centilmen" takımı Belçika... 
</HEADLINE>
<TEXT>

     Uluslararası Futbol Federasyonları Birliği FIFA , kupanın en centilmen takımı olarak Belçika'yı seçti. 
     FIFA Sözcüsü Keith Cooper, kupada en az 4 maç oynayan takımlar arasında yapılan ''fair-play'' sıralamasında, futbolcuları kırmızı kart görmeyip, yalnızca 7 sarı kart gören Belçika'nın, kupanın ''fair-play'' ödülüne layık görüldüğünü açıkladı. 
     Kupanın 2. turunda Brezilya'ya elenen Belçika'nın ardından centilmenlik sıralamasında, İsveç ikinciliği ve ev sahibi ülkelerden Japonya da üçüncülüğü aldı. Finalist takımlardan Brezilya 6., Almanya ise 8. sırada kaldı. 
     Bu ödülün karşılığı olarak Belçika'ya, madalya, diploma ve 50 bin dolar tutarında Adidas firmasınca karşılanan ve altyapı çalışmalarında kullanılacak spor malzemesi verildi. 
     Bu yıl 7.si verilen ödülü daha önce, 1978'de Arjantin, 1982, 1986 ve 1994'de Brezilya, 1990'da İngiltere, 1998'de de İngiltere ve Fransa ortaklaşa almıştı. 
     





</TEXT>
</DOC>
