<DOC>
<DOCNO> 51566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yazar/akyol.html </URL>
<DATE> 2001/11/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Taraflı ve objektif 
</HEADLINE>
<TEXT>

     KENDİSİNİ liberal, sosyal demokrat, muhafazakar, sosyalist diye niteleyenleri bir kenara bırakalım. Bugün, kendisini her şeyden önce "Atatürkçü" olarak niteleyen Prof. Toktamış Ateş'in "Türk Devrim Tarihi"nden bahsetmek istiyorum... Bilgi Üniversitesi Yayınları, İstanbul 2000 
     Bu kitabı çok önemsememin sebebi, sadece akademik niteliği değil... 1930'lar şablonuna hapsolmamış, geleceğe dönük, geniş ufuklu, o sebeple de görüş farklarını 'tekfir' etmeyen bir Kemalizm anlayışını işlemiş olmasıdır... 
     Ateş Hoca, Kemalizm ve Mustafa Kemal konusunda "tarafsız" değil, "taraflı" olduğunu anlatırken diyor ki 
     "Kimi zaman duygusal, kimi zaman mantıksal temellere dayanan bu 'taraflılığımız' konulara objektif bir şekilde bakmamızı engellemeyecektir. Bilim namusu taraflı olmaya engel değildir. Bilim namusuna ters düşen şey olay ve olguları taraflılık yönünde değiştirmeye ve zedelemeye çalışmak ya da görmezden gelmektir..." Sf. 23 
     
     AYNEN katılıyorum... "Taraf" olmak değer yargılarımızla ve de duygularımızla ilgilidir... "Objektif" olmak ise olguları görmekle, analiz etmekle ilgilidir. 
     Bir ülkede çeşitli "taraflar" olmalıdır ki, herkes önemsediği olguları vurgulasın, böylece olgular göz önünde bulunsun... Cumhuriyet tarihi bahsinde Mete Tunçay'ı da, Toktamış Ateş'i de okumak lazım... 
     Kazım Karabekir'in ve Lütfi Fikri Bey'in "Takrir - i Sükun Kanunu"na yönelttiği eleştirileri "görmezden gelerek" objektif bilimsel olunamaz... Ama istediğiniz tarafı tutarsınız. 
     "Taraflı" Prof. Ateş'in objektifliğine bir örnek 
     "Atatürk ulusçuluğunun ilginç bir biçimde, Osmanlıcılık düşüncesinin izlerini taşıdığını söyleyebiliriz..." 
     Yani, Osmanlı'nın, tüm unsurları Osmanlılık potasında kaynaştırmak istemesi gibi, Atatürk'ün de Türkiye Cumhuriyeti'ne vatandaşlık bağıyla bağlı olan herkesi Türk kabul etmesi... Sf.58 
     Demek ki, tören nutuklarında söylendiği şekilde bir gecede "karanlıktan aydınlığa" geçmiş değiliz Yine Ateş'in değindiği gibi, hukuki modernleşmenin de Osmanlı'da derin kökleri vardır. Türkiye Cumhuriyeti'nin temel kavramlarının böyle derin köklere sahip olmasından niye rahatsız olalım ki 
     
     OBJEKTİFLİK geleceğe bakarken de önemli, hatta daha önemli. Ateş, Atatürkçülüğün geleceğe dönük ilkeleri konusunda diyor ki 
     "CHP'nin altı okunu şimdilik bir kenara bırakırsak, Kemalizm halkçılık, ulusçuluk, bağımsızlık ve çağdaşlık demektir... Aradan yarım yüzyılı aşkın bir süre geçtikten sonra 1930'ların düşünce yapısıyla sınırlı kalınırsa, buna Atatürkçülük değil, Atatürk yobazlığı adı verilebilir." Sf. 41 
     Ben, belli bir aşamanın ürünü olan "halkçılık" Rusya'da 'narodnizm'di ilkesinin eskidiğini düşünüyorum. 'Sosyal demokrasi' kavramı çağımıza daha uygundur. 
     Geriye, Ateş'in sıralamasında ulusçuluk milliyetçilik , bağımsızlık ve çağdaşlık muasır medeniyet kalıyor ki, elbette bu ilkeler çağımızda da geçerlidir. Çağın getirdiği yeni yorumlarla tabii... Demokrasi ve liberal hürriyetleri de ekleyerek... 
     Atatürk de "sizlere dogma bırakmıyorum" dememiş miydi 
     
     







Taraflı ve objektif 


Ata'nın ruhu 


Ankara yürüyüşü 


Krizi yaşarken değişimi, Atatürk'ü düşünmek 


Atatürk hayranı Kral 


ATA Keman ve tenis 


İnönü’yü kim vurmak istedi 


Sivas Valisi Reşit Paşa'nın Hatıralar'ı 


Çift şeritli diplomasi 


Medeniyet yularını neden sevmeyiz 


Kurtköy gerçeği 


Atatürk bunun için büyüktür... 


Üretmeden yaşamanın bedeli 


Eski köye krizle dönen eski detler 


Dünyada güncel konu Atatürk laisizmi 


İhracat 12.5 arttı ithalat 22.5 geriledi 


</TEXT>
</DOC>
