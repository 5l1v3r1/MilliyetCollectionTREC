<DOC>
<DOCNO> 51797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/guncel/gun05.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan İmralı’da ne bulsa okuyor 
</HEADLINE>
<TEXT>

Teröristbaşının kitaplığında her türden 70'ten fazla kitap var... 
     HABER MERKEZİ 

     İmralı'da çekilen fotoğraflar, Abdullah Öcalan'ın çok farklı kitapları seçtiğini gösterdi. İmralı'daki kitaplığında 70'ten fazla kitap bulunan Öcalan, "Buda Zihnini Kazanmak", "Eski Metinlere Dayanarak Budizm", "Şamanizm" gibi kitapların yanında "İslam Felsefesi Tarihi" ve "İslamiyetin Özü ve Alevilik - Bektaşilik" adlı kitapları okuyor. 
     Yine Apo'nun kütüphanesindeki ilginç kitapların başında "Terörle Mücadele Kanunu" ve "TBMM tutanakları" gelirken, "Bireysel Başvuru İçin İnsan Hakları Avrupa Sözleşmesi ve İnsan Hakları Avrupa Mahkemesi İçtüzüğü", "AİHM Sözleşmesi ve Uygulaması", "İnsan Hakları Avrupa Mahkemesi Kararlar Rehberi", "Hititler ve Hattuşa - İştar'ın Kaleminden Belgelerle İnsan Hakları" gibi kitaplar da yer almış. 
     Okuduğu kitapların etkisiyle, Özgür Politika gazetesinde yer alan söyleşisinde oldukça "felsefi" sözler eden terörist Öcalan, kendisinin cezaevindeki tavrını "Sokratvari" olarak nitelerken, Yıldırım Beyazıt'tan örnekler veriyor. 
     
     



 GÜNCEL 












</TEXT>
</DOC>
