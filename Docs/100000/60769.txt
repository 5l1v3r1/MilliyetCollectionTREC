<DOC>
<DOCNO> 60769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/dunya/dun01.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla Ömer motosikletle kaçtı 
</HEADLINE>
<TEXT>

     DIŞ HABERLER SERVİSİ 

     Afganistan’da ABD ve yeni Afgan hükümeti tarafından her yerde aranan Taliban lideri Molla Ömer’in, ülkenin güneyindeki Helmand eyaletinin Bagran köyünde kıstırıldığı ancak tam yakalanacakken son anda bir motosiklete binerek kaçıp kurtulduğu bildirildi. 
     Afgan istihbarat yetkilisi Nusretullah Nusret, AFP muhabirine, ’Taliban yanlısı komutanlarla görüşmek için yolladığımız ekip, Molla Ömer’in Bagran köyü ve Helmand eyaletinden kaçtığını bildirdi’’ açıklamasını yaptı. 
     BBC’nin internet sitesindeki habere göre ise yakalanacağını anlayan Molla Ömer ve 4 taraftarı motosikletlere bindi ve bilinmeyen bir yöne uzaklaşarak izini yeniden kaybettirdi. BBC bu bilgiyi Kandahar istihbarat yetkilisi Hacı Gülali’nin verdiğini belirtti. 
     Nusretullah Nusret, ’Bagran’da kuşatılan Taliban milislerinin çoğu silahlarını bırakıp teslim oldu, ancak Molla Ömer Bagran’dan bilinmeyen bir yere kaçtı’’ diye konuştu. Nusret, ’Ömer yurt dışına kaçamaz. Eninde sonunda yakayı ele verecek’’ dedi. 
     



 DÜNYA 











</TEXT>
</DOC>
