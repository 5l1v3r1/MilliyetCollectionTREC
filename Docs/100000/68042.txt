<DOC>
<DOCNO> 68042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/ekonomi/eko03.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaştan çıkmışa döndük’ 
</HEADLINE>
<TEXT>

Türkiye’yi Almanya ve Japonya’nın 1946’daki İkinci Dünya Savaşı’ndan çıkmış haline benzeten TOBB Başkanı Hisarcıklıoğlu Bu yıl kritik. Konjonktür avantajını iyi değerlendirelim 
     KARABÜK DHA 

     Türkiye Odalar ve Borsalar Birliği TOBB Başkanı Rifat Hisarcıklıoğlu, 12 aydır eksi bir büyümeye doğru gidildiğini belirterek, "Bu biraz daha sürerse, Türkiye için tehlikedir" dedi. 
     Hisarcıklıoğlu, kredilerin yapılandırılmasıyla ilgili kanunun çıktığını hatırlatarak, şöyle konuştu "Ama kanun h l yürürlüğe girmedi. Bu kanunu yürürlüğe girmesi için ne gibi sıkıntılar varsa aşılması gerekir. Bununla ilgili acil bir toplantı yapılmalı. Önümüzdeki hafta, ekonomiden sorumlu kişilerin bunu dikkate alarak, bankacıları, Merkez Bankası yöneticilerini ve bizleri toplantıya çağıracağını umuyoruz." 
     Hisarcıklıoğlu, Bartın’da yüksek vergi ödeyen mükelleflerle ilgili ödül töreninde yaptığı konuşmada da "Türkiye’nin 2002’si, Almanya ve Japonya’nın 1946’sıdır. Ülkemiz İkinci Dünya Savaşı’nda ekonomisi çöken Almanya ve Japonya’ya benzemekte" dedi. 2002’nin kritik yıl olduğunu belirten Hisarcıklıoğlu, "Konjonktürel avantajın iyi kullanılması gerekir. Yoksa olduğumuz yerde sayarız" diye konuştu. 
     



 EKONOMİ 














</TEXT>
</DOC>
