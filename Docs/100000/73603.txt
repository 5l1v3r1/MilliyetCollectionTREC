<DOC>
<DOCNO> 73603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun31.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gwyneth Paltrow "Evlenmek istiyorum" 
</HEADLINE>
<TEXT>

     Oscar ödüllü İngiliz oyuncu Gwyneth Paltrow, ''Hollywood'da tamamen erkeklerin egemen olduğunu'' öne sürdü ve ''Hollywood'u terkederek oyunculuk yaşamına muhtemelen Londra'da devam edeceğini'' açıkladı. Sarışın yıldız, ''evlenerek çocuk sahibi de olmak istiyorum'' dedi. 
     New York post gazetesinin haberine göre Paltrow, ''şu anda Hollywood'da, kadınların canlandırabileceği hiçbir ilginç rol yok. 
     Oysa ben bu tür filmlerde rol almak istiyorum'' diye konuştu. 
     ''Aşık Shakespeare'' filmiyle Oscar ödülü alan Gwyneth Paltrow, pazar günkü Oscar ödülleri dağıtım töreninde sunuculuk yapacak. 
     ''Sonbaharda Londra'da sahneye konulacak bir tiyatro oyununda rol alacağını'' da açıklayan Paltrow, ''daha sonra ne yapacağına henüz karar vermediğini'' sözlerine ekledi. İngiliz sanatçı, ''Avrupa'da kalacağım. Herhalde Londra, Berlin ya da Paris'te çalışırım'' diye konuştu. 
     
     "Evlenmek istiyor" 
     Eylülde 30 yaşını dolduracak sarışın yıldız, ''evlenerek çocuk sahibi olmak istediğini'' de vurguladı, ''fakat şu anda bunun nasıl olacağı konusunda bir fikrim yok. Herşey Allah'a kalmış'' dedi. 
     Gwyneth Paltrow son olarak ''The Royal Tenenbaums'' adlı filmde rol almıştı. Film, Oscar adayları arasında bulunuyor. 
     ''Hiç ara vermeden sürekli çalıştığı için çok yorulduğunu'' kaydeden sarışın yıldız, ''buna rağmen çok mutluyum ve yaşantımdan memnunum'' dedi. En yakın arkadaşlarından birinin Madonna olduğunu da açıklayan Paltrow, ''Madonna bana çok güzel tavsiyelerde bulundu. 
     Bunlardan başında, başkalarının hakkımda düşündüklerine üzülmemek geliyor'' diye konuştu. 
     






</TEXT>
</DOC>
