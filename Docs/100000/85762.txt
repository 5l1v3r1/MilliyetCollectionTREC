<DOC>
<DOCNO> 85762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur27.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Tüketim Vergisi komisyonda kabul edildi... 
</HEADLINE>
<TEXT>

     Özel Tüketim Vergisi ÖTV Kanunu Tasarısı, TBMM Plan ve Bütçe Komisyonu'nda kabul edildi. Bin 500 mükellefi bulunacak ÖTV, 207 çeşit ürünü kapsıyor. 
     Tasarıya göre, ÖTV kapsamına giren mallar, 4 liste halinde düzenleniyor. 
     1 sayılı listede akaryakıt, doğalgaz, madeni yağlar ve solvent 
     türevleri, 2 sayılı listede otomobil, motosiklet, uçak, helikopter, yat ve kotra, 3 sayılı listede alkollü içkiler, sigara ve tütün mamülleri ile kolalı gazozlar, 4 sayılı listede de KDV'nin lüks tüketim malları grubuna giren ürünler bulunuyor. Akaryakıt ürünlerinde, Akaryakıt Tüketim Vergisi ile Akaryakıt Fiyat İstikrar Fonu Payı kaldırılarak, bunun yerine ÖTV getiriliyor. Solvent türevlerinin akaryakıt ürünlerine karıştırılmasını önleyen düzenlemedeki ''tecil-terkin'' uygulaması ile sanayiciye ek bir yük getirilmesi önlenecek. Bu şekilde sanayide kullanılan solvent, ''tecil-terkin'' uygulamasıyla ÖTV'den istisna olacak. ÖTV, kapsamına giren her mala bir kez uygulanacak. 
     
     İKİNCİ ELDE ÖTV YOK 
     Motorlu araçlarda, Taşıt Alım ve Ek Taşıt Alım Vergisi ile Çevre Fonu ve Trafik Tescil Harcının yerini alan ÖTV, motor silindir hacmi esas alınarak nispi olarak uygulanacak. 
     ÖTV'nin ilk edinimde alınması nedeni ile ikinci el otomobil satışlarında vergi olmayacak. Böylece, tescil kayıtları gerçek durumu yansıtacak. Verginin mükellefi satıcılar olacak ve bu nedenle alıcıların zaman kaybı önlenecek. 
     Taşıt alım vergilerinin yılbaşında artması nedeniyle vergi dairelerinde yaşanan yığılmayı da ortadan kaldıracak yeni düzenleme ile taşıt alımlarında kamu kurumlarına tanınan vergi muafiyeti de son bulacak. 
     Tütün mamülleri ve alkollü içkilerde ise halen maktu veya nispi 7 ayrı vergi, fon ve pay alınırken, ÖTV'den sonra tek aşamada bir vergilemeye geçilecek. 
     
     ALKOL DERECESİNE GÖRE VERGİ 
     ÖTV sonrası, saydam bir vergileme ile vergi kaybına müsait yapı ortadan kalkacak, verginin tamamı bütçeye gelir olarak yansıyacak. 
     Ancak, ilgili kurumlara bütçeden pay verilecek. 
     ÖTV'de alkol derecesine göre vergi tespit edilmesi nedeniyle daha adil bir vergileme de hayata geçirilmiş olacak. 
     Halen yüzde 26 ve yüzde 40 oranlarında KDV'ye tabi olan mallarda ÖTV, imalat veya ithalat aşamasında bir defa alınacak. Bu çerçevede yüzde 26 ile yüzde 40 KDV kalkacak. 
     Halen KDV'de lüks tüketim grubuna giren beyaz eşya, televizyon gibi ürünlerin yeraldığı 4 sayılı listedeki malların ÖTV oranları, Bakanlar Kurulu tarafından artırılamayacak, sadece sıfıra kadar indirilebilecek. 
     
     İSTİSNALAR 
     ÖTV taslağında bu düzenlemeden istisna tutulan mal ve hizmetler ise şöyle belirlendi 
     -İhracat, ihraç kaydıyla teslimler -Sakatlara mahsus taşıtlar, ambulans, itfaiye, cenaze aracı -Kişisel ve ailevi eşyaların ithali taşıt araçları dahil 
     -Petrol arama ve üretiminde kullanılacak yakıt ve yağlar -Solventlerin sanayide kullanımı tecil-terkin 
     -Güvenlik güçlerinin silah alımları -Silahlı Kuvvetler'in akaryakıt ve yağ alımları -Geçici ithal, transit ve antrepo rejimi uygulanan mallar -Kamu kurum ve kuruluşlarına bağışlanan mallar -THK'nun uçak alımı ÖTV sonrasında kaldırılacak vergi, harç, fon ve payları da şöyle 
     -Akaryakıt Tüketim Vergisi -Akaryakıt Fiyat İstikrar Payı -Taşıt Alım Vergisi -Ek Taşıt Alım Vergisi -Çevre Kirliliğini Önleme Fonu Taşıt Alım Vergisi'nin 1 4'ü oranında 
     -Trafik Tescil Harcı -Eğitime Katkı Payı Taşıtların kayıt, tescil ve devirlerinden alınan 
     -Özel İşlem Vergisi Taşıtların kayıt, tescil ve devirlerinden alınan 
     -Mera Payı tütün mamülleri ve alkollü içkilerden alınan 
     -Ek Vergi -Federasyonlar Payı tütün mamülleri ve alkollü içkilerden alınan 
     -Eğitim, Gençlik, Spor ve Sağlık Hizmetleri Vergisi -Malul, Şehit Dul ve Yetimleri Payı -Savunma Sanayi Destekleme Fonu tütün mamülleri ve alkollü içkilerden alınan 
     -Tütün, Tütün Mamülleri ve Alkollü İçkiler Piyasası Düzenleme Kurumu Payı -Toplu Konut Payı tütün mamülleri ve alkollü içkilerden alınan. 
     Halen sıfır 
     
     KAMYONETTEN OTOMOBİLE DÖNÜŞEN ARAÇLAR 
     Komisyonda verilen bir önerge ile kamyonet gibi araçların otomobile dönüştürülmesi durumunda yüksek oranlı ÖTV alınması öngörülüyor. Bu durumdaki araçlar 1 Ağustos 2003 yılından itibaren yüksek oranlı ÖTV ödeyecekler. 
     Öte yandan, Maliye Bakanı Sümer Oral'ın isteği ile ÖTV'nin yürürlük tarihi 1 Ağustos 2002 olarak değiştirildi. Hükümetten gelen tasarıda yürürlük tarihi 1 Temmuz 2002 olarak öngörülmüştü. 
     İkinci el otomobil satışlarından verginin kaldırılmasıyla ilgili hükümler ise yasanın kabul edildiği tarihten itibaren yürürlüğe girecek. 
     





</TEXT>
</DOC>
