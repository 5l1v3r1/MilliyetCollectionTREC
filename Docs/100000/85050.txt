<DOC>
<DOCNO> 85050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun34.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in "İkiz Kuleler"ine de saldırı olacak iddiası 
</HEADLINE>
<TEXT>

     Filistinli militanların, İsrail'in başkenti Tel Aviv'deki ''Azrieli'' ikiz kulelerini 1 tonluk patlayıcıyla havaya uçurmayı planladığı iddia edildi. 
     İsrail Başbakanı Ariel Şaron ile parlamentonun Savunma ve Dışişleri Komitesi'nin basına kapalı toplantısına katılan İsrailli bir subay, saldırının, 3 hafta önce Batı Şeria'nın Kalkilya kentine düzenlenen operasyonlar sırasında engellendiğini belirtirken, saldırının hedefine ilişkin açıklama yapmadı. 
     Adının açıklanmasını istemeyen İsrailli bir üst düzey yetkili ise saldırının hedefinin, Tel Aviv'deki ''Azrieli'' ikiz kuleleri olduğunu öne sürdü. 
     Militanların, 1993 yılında New York'taki Dünya Ticaret Merkezi'ne düzenlenen saldırıdaki gibi, 1 tonluk patlayıcı yüklü bir kamyonu, 50 katlı kulelerin altındaki otoparkta havaya uçurmayı planladığı iddia edildi. 
     Askeri bir yetkili, plana dahil olan Filistinli bir militanın tutuklandığını, ancak kullanılması düşünülen patlayıcıların bulunamadığını söyledi. 
     Yetkili, militanların, İsrail'in sahil kentleriyle Kudüs'e saldırı hazırlığı içinde olduğunu ve denizden saldırı yapmayı planladığını da ileri sürerek, tüm bunların önlendiğini bildirdi. 
     





</TEXT>
</DOC>
