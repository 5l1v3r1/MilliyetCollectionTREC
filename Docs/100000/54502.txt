<DOC>
<DOCNO> 54502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/temelkuran.html </URL>
<DATE> 2001/11/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İntikam 
</HEADLINE>
<TEXT>

     Herkese olmuş mudur çocukken "Kendimi öldüreyim de görsünler" gibi bir intihar fikri intikam fikri Seni ağlatanlara vicdan azabı çektirip intikam alacaksındır. Baban bütün yaptığı şeylere pişman olacaktır, annen kendine kızacaktır, kardeşin oyuncaklarını balkondan atıp durduğu için artık hayatı boyunca ağlayacaktır. Oh olacaktır onlara, oh Evcilik oyunundan hallice bir cenaze töreni geçer gözünün önünden. Sonra kaptırıp basbayağı ölmüş gibi hissedersin kendini. Öldüğün için ağlarsın bu sefer. Sonra bir anda fark edersin ki, aslında bu pek de iyi bir fikir değil. Nihayet sen herkesin pişman olduğu o sahnede yoksundur çünkü Ölüsündür Ve galiba bu bebek aspirinlerini kutuya geri doldurmak en iyisidir 
     
     Çocuk vücudun seni terk eder sonra. Göğüs kafesin büyür güya, ama işte kalbin için kemikten kafes her zaman çok küçüktür. Senden başka herkes aptaldır ama her gece ne kadar aptal olduğuna ağlanır. Mide bulandırsa da bütün o sigaralar içilir çünkü, bu lanet hayatta seni sadece en deli yazarlar anlamaktadır. Bir gece Raskolnikof, ertesi gece Zorba ama her daim Nietzche’sindir sen bu günlerde. Çoksun işte Başa çıkamadığın kadar çoksundur kalbin ana baba günü... 
     O günlerde yeni bir intikam planı kurarsın. Bir gün, bütün o alaycı arkadaşları, senden saçma kurallara uymanı bekleyenleri ve kalp katili eski sevgiliyi antik bir tiyatroya toplayacaksındır. Kimin nereye oturacağı bellidir eski sevgili elbette protokoldedir Sen herkese haddini bildireceksindir o gün, karın deşici bir konuşma yaparak göstereceksindir onlara günlerini. Büyük Nutuk Her şeyi anlatacaksın, ama her şeyi. Görecekler böylece sana nasıl haksızlık ettiklerini, sana her gün binlerce küçük ölümler zerk ettiklerini... Canları acıyacak, mahvolacaklar ve sen bağıracaksın 
     "... çünkü sizler, domuz gibi huzurlu, inek gibi semiz yaşamaktayken, ben uzaydan düşmüş huysuz bir çiçektim. Ben stratosferde ete ve kemiğe büründüm Ama sakın yanıltmasın bu sizleri. Ben, sizlerden değilim ." 
     İşte o kadar. Bağıra bağıra, ağlaya ağlaya yapacaksın bu konuşmayı, ama yine de sesin titremeyecek ve düğümlenmeyecek laflar boğazında. Büyük bir gösteri olacak bu ve en sonunda sen... Ne ki, o müthiş konuşmanın sonunu getiremeden ağlamaya başlarsın küçük odanda. Böylece intikam planlarından biri daha havale edilir gizli hatıralar arasına 
     
     Sonra işte zaman geçiyor. Sakız ve gazoz almak için kimseden para istemiyorsun ve göğüs kafesin kalbine küçük geldiğinde kendini sakinleştirmeyi öğreniyorsun. Artık sen de intikam alabilecek, insanların canını yakabilecek güçtesin. İnsanların zaaflarını gizli gizli aklına kaydedip vakti geldiğinde onları küçük bir eskrim hareketiyle ezebilirsin, eğer istersen. Jilet gibi intikamlar gerçekleştirebilirsin... Eğer istersen 
     İstemiyorsun. Affediyorsun galiba. Top yekun hayatı affediyorsun. Çünkü... Bilmem. Anlıyorsun herhalde. Anladıkça yoruluyor ve büyük intikamlara takat bulamıyorsun. Yüzünde çürük bir gülümseme oluyor. Bu dünyaya verebileceğin en büyük cezanın o çürük gülümseme olduğunu... Biliyorsun. 
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
