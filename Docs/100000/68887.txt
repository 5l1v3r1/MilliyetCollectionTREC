<DOC>
<DOCNO> 68887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur17.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı yola çıktı... 
</HEADLINE>
<TEXT>

     Antalya ve Gaziantep'te meydana gelen trafik kazalarında 3 kişi öldü, 14 kişi yaralandı. 
     Alınan bilgiye göre, Antalya'dan Alanya yönüne giden Yaşar Akdere'nin kullandığı 07 CBP 34 plakalı minibüs, Belek Kavşağı yakınında yolcu indirmek için aniden duran Ramazan Gelmez'in kullandığı yolcu midibüsüne, arkadan çarptı. 
     Çarpma sonucunda şarampole yuvarlanan ve içinde 20 kişi bulunan midibüsteki yolculardan Fatma Coşkun 75 olay yerinde öldü. Midibüste bulunan yolculardan ikisi ayakta tedavi edilirken, Ali Kurt, Ayşe Balaban, Gökhan Öztürk, Nadir Kars, Seda Kurt, Abdullah Nergiz, Hatice Korkmaz ile minibüs sürücüsü Yaşar Akdere ile aynı araçta bulunan Mustafa Eyidir çeşitli hastanelere kaldırıldılar. 
     Balıkesir'de öğretmenlik yapan ve bayram tatili için Kilis'e gelen Zekeriya Tokuçoğlu yönetimindeki 42 YA 846 plakalı otomobil, Tarsus-Adana-Gaziantep Otoyolu'nun Nurdağı turnikeleri yakınında, önünde giden Adnan Korkmaz'ın kullandığı 27 SH 035 plakalı kamyona arkadan çarptı. Kazada, Zekeriya Tokuçoğlu 31 öldü, yaralanan eşi Fazilet 25 ile kızları Sümeya 3 ve Feyza 5 , Kahramanmaraş Devlet Hastanesi'ne kaldırıldı. 
     Gaziantep Hürriyet Mahallesi Kargın Sokak'ta, evine kurbanlık getiren İlyas Dağ'ın kullandığı 22 UL 144 plakalı kamyonetin çarptığı yeğeni Döne Dağ 4 hayatını kaybetti. 
     






</TEXT>
</DOC>
