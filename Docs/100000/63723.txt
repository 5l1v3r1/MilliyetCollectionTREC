<DOC>
<DOCNO> 63723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yasam/ayas.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulu Lara’ya kulak asmadı 
</HEADLINE>
<TEXT>

Kızları Lara’nın ruhsal durumundan endişe eden Falay ailesi, okul yönetimini uyarmış ama kimse onları dikkate almamış 
     SİBEL KAHRAMAN, BÜLENT ÖZDEMİR, ELVAN EZBER İstanbul 

     Boğaziçi Köprüsü’nden atlayarak intihar eden Lara Falay’ın ailesinin, kızlarının öğrenim gördüğü Üsküdar Amerikan Lisesi yönetimini birkaç gün önce uyararak, dikkatli olunmasını istediği ortaya çıktı. 
     Buna rağmen okulun Lara’nın o gün okula gelmediğini aileye bildirmekte geç kaldığı öne sürülürken, İstanbul Milli Eğitim Müdürlüğü yetkilileri de bu iddiayı doğruladı. 
     Bu arada, Üsküdar Amerikan Lisesi’nin, YÖRET’in Yüksek Öğrenimde Rehberliği Tanıtma ve Rehber Yetiştirme Vakfı kriz müdahale ekibi yardım teklifini de geri çevirdiği öğrenildi. 
     
     Okulun ihmalk rlığı var’ 
     Milli Eğitim müfettişlerinin ön raporu tamamlamasının ardından soruşturma derinlemesine devam ederken, yetkililer şunları söyledi "Aile okul yönetimini intihardan birkaç ay önce uyarmış. Kızlarıyla özel olarak ilgilenilmesini istemişler. Ancak olay günü okul idaresi Lara’nın okulda olmadığını aileye bildirmemiş. Burada okulun ihmalk rlığı var." 
     Okulda üç rehber öğretmenin görev yaptığını belirten yetkililer, "Rehber öğretmenler özellikle aileden de uyarı geldiyse çok dikkatli olmak durumundalar. Ama aile Lara’nın okulda olmadığını çocukları intihar ettikten sonra öğrenmiş. Müfettişlerin soruşturması özellikle bu yönde devam ediyor" diye konuştular. 
     
     Gözler dört bilgisayarda 
     Lara’nın okuldaki en yakın arkadaşı C.’yle aynı zamanda "chatöte de görüştüklerini belirten yetkililer, "Lara, chat kayıtlarını bilgisayarından silmiş. Ancak bu bilgiler C’nin bilgisayarında da kayıtlıdır" dedi Polis, Lara’nın bilgisayarının yanısıra, C. ile önceki yıl intihar eden Ceylan Konuk ve tabancayla intihar eden, Falay ailesinin komşusu Nedim Biçaci’nin bilgisayarlarını da aldı. 
     Bilgisayarların, 4 gencin hangi siteleri ziyaret ettikleri, kimlerle "chat" yaptıklarının anlaşılması için incelendiği belirtildi. 
     
Odasında satanist işaretler arandı      İntiharı soruşturan Asayiş Şube Müdürlüğü, Musevi inancı gereği, genç kızın odasına 7 gün girilemediği için, evdeki incelemelerini dün gerçekleştirebildi. Cinayet Büro Amiri Mehmet Şahne ve ekibi, Yasef ve Verda Falay çifti ile görüştükten sonra, Lara’nın odasını inceledi. Lara’nın giysileri, eşyaları, kitapları ve notlarında Satanist işaretler arandı. 
     Yaklaşık 45 dakika evde kalan polisler, çalışmalarını, Lara’nın intiharından kısa süre önce tüm kayıtlarını sildiği bilgisayarı üzerinde yoğunlaştırdı. Lara’nın bilgisayarı daha sonra incelenmek üzere Bilgi İşlem Şube Müdürlüğü’ne götürüldü. 
     Polis yetkilileri ise Falay ailesinin, kızlarının satanizme olan ilgisini fark ettiklerini, psikologa götürmek istediklerini, genç kızın bilgisayarda chat yapmasına ise kısıtlama getirdiklerini ifade etti. 
     
Hepsi de sadece şüpheli’ çıktı      Satanist olabilecekleri şüphesiyle Beyoğlu, Beşiktaş, Bakırköy ve Kadıköy’de önceki gün gözaltına alınan 21 kişi, polis tarafından serbest bırakıldı. Cinayet Büro Amirliği’nde sorgulanan 21 kişinin, satanist olmadıklarını, sadece yaşam tarzları gereği böyle giyindiklerini söyledikleri belirtildi. Bina dışında bekleyen aileleri, polisin konuyla ilgili araştırma yapmasını normal karşıladıklarını, ancak sadece giyim tarzlarından dolayı çocuklarını gözlem altına almasını doğru bulmadıklarını belirttiler. 
     
Alman Lisesi rahatsızÖğrenci Birliği Okulumuza haksız eleştiri var 
     İSTANBUL Milliyet 

     Alman Lisesi Öğrenci Birliği adına yapılan yazılı açıklamada, okula haksız eleştiri yapıldığı öne sürülerek, "Her olayda bizim ve okulumuzun ön plana çıkarılmasından rahatsızız" denildi. Açıklamada şu görüşlere yer verildi 
     "İntihar olayları sonrasında yöneltilen haksız iddialar, okulumuz ve biz öğrenciler üzerinde tamiri güç olumsuz izler bırakmaktadır. Okulumuz ve bizler hakkında kulaktan dolma haberlerle yargıya varmaya çalışmanın konuyla hiçbir ilgisi bulunmayan bizlerin geleceğine olumlu katkı yapmadığı açıktır. Biz Alman Lisesi öğrencileri olarak kamuoyuna yanlış tanıtılmaktan ve hedef gösterilmekten son derece rahatsızız." 
     



 YAŞAM 




















</TEXT>
</DOC>
