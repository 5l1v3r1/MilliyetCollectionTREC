<DOC>
<DOCNO> 72572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo05.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular sahada, gazeteciler tribünde dayak yedi 
</HEADLINE>
<TEXT>

     AS Roma-Galatasaray maçı sonrası yaşanan olaylarda, sahada sarı-kırmızılı futbolcular, tribünde ise Türk basın mensupları saldırıya uğradı. 
     Gaziantepspor'un eski futbolcusu Lima'nın Türk futbolculara küfür etmesiyle başlayan saha içindeki kavganın ardından, tribünde de, İtalyan gazeteciler ve taraftarlar Türk basın mensuplarına saldırdılar. 
     Türk gazetecilere tüküren İtalyan taraftarlardan biri, Anadolu Ajansı Muhabiri Şenhan Bollelli'ye saldırıda bulundu. Tribünden soyunma odalarına kadar devam eden tekme, tokat ve küfürlerden oluşan saldırıya, güvenlik kuvvetlerinin müdahale etmemesi dikkati çekti. 
     Güvenlik güçlerinin, Bolelli'nin stat dışında resmi şikayette bulunmaması halinde hiçbir müdahelede bulanamayacağını söylemesi, Türk basın mensuplarının tepkisini çekti. 
     






</TEXT>
</DOC>
