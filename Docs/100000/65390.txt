<DOC>
<DOCNO> 65390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/soneko05.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DEF ''Türkiye'de küreselleşme karşıtları ağır basıyor'' 
</HEADLINE>
<TEXT>

     Dünya Ekonomik Forumu, küreselleşme konusunda şimdiye kadar yapılan en büyük kamuoyu yoklaması sonuçlarının, özellikle Türkiye'de küreselleşme yanlılarının son bir yıl içinde azaldığını gösterdiğini açıkladı. 
     Dünya Ekonomik Forumu tarafından yapıldığı belirtilen kamuoyu yoklamasında, aralarında Almanya ve Güney Kore'nin de bulunduğu 9 ülkede küreselleşme yanlılarının sayısında artış olduğunun gözlendiği ifade edildi. 
     Kamuoyu yoklaması, dünya nüfusunun yüzde 67'sini kapsayan ülkelerde yapıldı ve Türkiye'nin de yer aldığı G-20 ülkeler grubundan 25.000 kişinin görüşü doğrultusunda oluşturuldu. 
     Yoklama sonuçları, dünya halklarının, küreselleşme olgusuna giderek daha sıcak bakmakta olduklarını ortaya koydu. 
     Yoklama sonuçlarına göre, görüşü sorulan kişilerin büyük bir bölümü, küreselleşmenin kendileri ve aileleri açısından olumlu sonuç vereceğine inanıyor. Bu görüşte olanların oranı yüzde 62, karşı görüşü savunanların oranı ise yüzde 22 olarak açıklandı. 
     Küreselleşme konusundaki olumlu görüşler son bir yıl içinde, özellikle kuzey Amerika ve Avrupa'da gelişme kaydettiğini gösteren kamuoyu yoklaması sonuçları, yoksul ülkelerde yaşayanların, küreselleşmenin ekonomik ve diğer alanlarda yarar sağlayacağını düşündüğünü ortaya çıkardı. 
     Ayrıca zenginle fakir arasındaki uçurumun derinleşmesinden, dünyada barış ve istikrarın bozulmasından ve işçi haklarının zarar görmesinden kaygı duyulduğu da kamuoyu yoklamasının sonuçları arasında dikkat çekti. 
     






</TEXT>
</DOC>
