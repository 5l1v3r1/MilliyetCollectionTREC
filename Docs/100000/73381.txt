<DOC>
<DOCNO> 73381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas07.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben bu hayatı nasıl taşırım .. 
</HEADLINE>
<TEXT>

Semra Köroğlu ve Necati Bilen, bir ay önce saldırıya uğradı. Bilen öldürüldü, Semra ise, neredeyse ölmediğine pişman... 
     ŞÜKRAN ÖZÇAKMAK İstanbul 

     Gaziosmanpaşa’da bir ay önce gezintiye çıktığı sevgilisi soyguncular tarafından öldürülen, kendisi de aldığı darbeler sonrası Öldü’ sanılarak bir kenara atılan Semra Köroğlu’nun hayatı k busa döndü. 
     Çorap fabrikasında işçilik yapan Köroğlu, iş yerinde tanıştığı ustabaşı Necati Bilen’le geçen ay Tayakadın Ormanı’nda gezintiye çıktı. Çift, burada yaşları 15 - 18 arasında değişen üç gencin saldırısına uğradı. Saldırganlar, Bilen’i tüfekle öldürdükten sonra Köroğlu’nu ormana sürükleyip kafasına dipçikle vurdu, iple boğmaya çalıştı ve öldü diye bıraktı. Kendine geldikten sonra Arnavutköy Jandarma Karakolu’na sığınan Semra, daha sonra Özel Arnavutköy Hastanesi’nde tedaviye alındı. 
     
     Aynaya bile bakamıyor 
     Bilen’in cesedi ise bir gün sonra Beylikdüzü’nde terk edilmiş haldeki kendi otomobilinin bagajında bulundu. Bilen’i soygun amaçlı öldürdükleri iddia edilen Y. S. 15 , Mustafa Güler 18 ve İ. Ç. 16 , tutuklanarak cezaevine gönderildi. Sanıklar hakkında ikişer kez idam istemiyle dava açtı, ama Semra Köroğlu, olayın şokunu üzerinden bir türlü atamadı. Geceleri k bus görerek ve çığlıklarla uyanan Köroğlu, boynundaki ip izlerini ve kafasından aldığı darbe nedeniyle kanla kaplanan gözlerini görmemek, olayı hatırlamamak için aynaya dahi bakmaktan korkuyor. 
     
     K bus beni kovalıyor’ 
     Ve genç kadın, o dehşet anlarını şöyle anlatıyor 
     "Üç kişiydiler, ellerinde tüfek vardı. Arabadan çıkın ve yere yatın’ dediler. Filmlerdeki soygun sahneleri gibiydi. Ben çok korktum ama Necati umursamadı. Biri kapıyı açıp beni dışarı çekerken diğeri Necati’ye iki kez ateş etti. Çığlık atıyor, kurtulmaya çalışıyordum. Ormana sürüklemek istediler. Ağzımı kapadılar, ellerini ısırdım. Tüfekle kafama vurdular, bayılmışım. Ayıldığımda ellerim ayaklarım bağlıydı. Beni iple boğmaya çalışmışlar. Sürüklenerek yola çıktım. Kanlar içinde elim kolum bağlı çığlık atıyordum ama çoğu araç durmadı bile. Necati’ye kıymışlar. Ben bu hayatı nasıl taşırım Sürekli arkamdan birileri kovalıyor, her an öldürülecek gibiyim. Bu korkuyla nasıl yaşarım " 
     



 YAŞAM 
























</TEXT>
</DOC>
