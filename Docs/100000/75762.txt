<DOC>
<DOCNO> 75762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yazar/temelkuran.html </URL>
<DATE> 2002/04/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"İzlemek cehennemden daha yakıcıdır." Bir İran atasözü... 
</HEADLINE>
<TEXT>
Gazetecilik bir milliyettir 
Gazetecilik, kalb bir memlekettir insanlığın sakil cehenneminin tam ortasında duran. "Biri mutlaka bir şey yapar ölümler durur" hissi boğulduğunda sahipsizleşen, dilsizleşen bir memleket. Ramallah’ta gözaltına alınan muhabir arkadaşlara, geçmiş olsun diyerek... 
     Şaron’un ordusu Filistin’i darmadağın ederken Bush’un yine o acemi tiyatrocu tarzı abartılı ıstırap mimiklerini yaparak "İsrail’in kendini savunma hakkını onaylıyoruz" demesi aklı başında herkesin "Nası’ yani " diye sormasına neden olmuştur herhalde. Afganistan’ı yerle bir ederken, Irak’ın dümdüz edilmesi gerektiğini söylerken nasıl "hüzünlü dev" gibi davrandıysa, Filistin konusunda da aynı şeyi yapıyor "bay başkan" Kimsenin "Kes tıraşı " diyemeyeceğini bildiği için "skeçini" fütursuz ve pervasız oynuyor. Nasıl olsa Birleşmiş Milletler’in "İsrail Filistin’den çekilsin" çağrısı ancak bir kedi yavrusunun viyaklaması kadar muteber. Nasıl olsa Avrupa Birliği’nin ABD ile başını belaya sokası yok. O vakit mesele değil Bırakın Filistin’de insanlar, insanlığın parmaklarının arasından su gibi dökülsün 
     
Böyle sürmez heralde...’      Filistin’de insanlar patır patır ölürken milyonlarca insanın içinden "Biri mutlaka bir şey yapar. Bu böyle sürmez herhalde" cümlesi geçiyor olmalı. Ama bu cümle, en çok Filistin’deki gazetecilerin içinden geçiyordur. Öyledir. Çok fena geçer. Kimse bir şey yapmaz genellikle ve gazeteciler, haber yaparken değil, en çok bu duyguyla cebelleşirken çöker. 
     Türk muhabirleri Mete Çubukçu, Mustafa Şap, Burak Ersemiz, Talip Alpogan... Mete anlatmış, Ramallah’ta gözaltına alınmışlar. "Gazeteciyiz" diye bağırmalarına rağmen, pasaportlarına el konmuş, bomba araması için soyulmuşlar ve bir duvara elleri dayalı 20 dakika bekletilmişler. 
     
Gazeteci Sahipsiz çocuk      Oysa gazeteciler kayıp çocuklardan sayılmalılar. Sahipsiz bir ülkenin çocuklarıdır onlar... Gazetecilik kendi başına bir milliyettir çünkü, bütün milliyetlerin dışında. İnsanlığın bayağı cehenneminin resimli albümüne dalan, gezegen üzerinde "hızlandırılmış insanlık dersleri" için yola çıkan, dünyayı dünyaya anlatarak değiştirmeye çalışan saf çocuklardır onlar. İzleyerek ölmekten beter olan. 
     Bu işin en acayip tarafı hayatların içine dalmak, bir ömürde binlerce hayat görmektir. Hiçbiri size ait değildir ve hepsi sizin üzerinizde bir iz bırakır. Tarafsız olmak diye bir şey -unutun bunu - asla yoktur. Göz bir yere bakar, kalp bir tarafa kayar nihayetinde. Yüzlerce hayatın, binlerce haksızlığın, milyonlarca ölümün yükü sizin tepenize biner. Savaşlar biter, acısı gözde birikir. Muhabirlerin kalplerinde ölü sayısı kadar çentik birikir. İnsanın çok fena susası gelir. İnsanlığın ne berbat bir şey olabileceğini, yüzü kana ve öfkeye bulanarak gördüğü için çok fena rakı içesi falan gelir gazetecinin. Savaş muhabirleri bu yüzden biraz deli, biraz ermiştir. Çok basit çünkü onlar bir bebek ölürken "büyük" adamların hiç istifini bozmadığını görmüştür. Gerisi var mı Orada kalmak istersiniz, lanet olası haberi yapmadan orada öylece, acının göbeğinde durmak. Olayların içinde kaybolup gitmek istersiniz. Çünkü haksızlık gibi gelir sizin çekip gidecek olmanız, bütün bu acının burada sürecek olması. Kalıp zalime karşı savaşmak bile ister insan, acayip bir şey bu. "Biri mutlaka bir şey yapar. Bu böyle süremez" fikri boğulurken iç sesiniz bile susar. Gazetecilik kalb bir memlekettir. İnsanlığın cehenneminin tam ortasında duran. 
     Kalbi olanı fena yoran... 
     
     







Mısır notları 


Ankara'nın Arafat uyarısı 


ABD’nin Ortadoğu çıkmazı 


Nash Anlaşmasak da hep birlikte 


İsrail savaşmıyor, terör üretiyor 


Bankalar denetim kıskacında 


Teröre silah, mayın satanlar... 


Filistin ve Arafat'ın trajedisi 


Gazetecilik bir milliyettir 


2001 krizi 1994’ten çok daha ağır ve özel 


Üretemedik, küçüldük 


</TEXT>
</DOC>
