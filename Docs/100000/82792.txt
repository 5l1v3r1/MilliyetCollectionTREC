<DOC>
<DOCNO> 82792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun18.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Penthouse Anna Kournikova'dan özür diledi 
</HEADLINE>
<TEXT>

     Tenisçi Anna Kournikova'nın plajda üstsüz güneşlenirken çekildiği öne sürülen fotoğraflarını yayınlayan Penthouse dergisi, ünlü tenişçiden özür diledi. 
     Basında yayınlanan özür mektubunda, derginin Kournikova'ya benzeyen başka birinin fotoğrafını çektiğini ve her iki kadından da özür dilediği bildirildi. 
     Özür mektubunda, ''30 yıllık yayın yaşantımızda, bu boyutlara varan bir hata yapmamıştık. İki kadından da yürekten özür diliyoruz'' dendi. 
     Kournikova'nın bağlı olduğu Octagon şirketinin sözcüsü David Schwab, özürden haberdar olmadıklarını belirterek, ''Octagon, dergiye dava açmayı düşünüyor'' dedi. 
     Moda tasarımcısı Luciano Benetton'un gelini Judith dün, tenisçi Anna Kournikova'nın fotoğrafları denilerek kendi üstsüz fotoğraflarını izinsiz yayımlayan Penthouse dergisi hakkında dava açmıştı. 
     





</TEXT>
</DOC>
