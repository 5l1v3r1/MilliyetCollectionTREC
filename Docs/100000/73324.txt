<DOC>
<DOCNO> 73324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko06.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar’ın gıdada ciro hedefi 1 katrilyon 
</HEADLINE>
<TEXT>

     Yaşar Holding Gıda Grubu Başkanı Ahmet Arsan da Pınar’da cironun 1 katrilyon lirayı aşmasını beklediklerini söyledi. Geçen yıl gıda grubunda 10 milyon dolarlık yatırım ve yaklaşık 20 milyon dolarlık ihracat gerçekleştirdiklerini belirtti. 
     Pınar Süt’ün yeni ürün tanıtımı dolayısıyla düzenlenen toplantıda, gıdanın krizden en az etkilenen sektör olduğunu ve 2001’de bile yüzde 4 büyüdüğünü belirten Arsan, şunları söyledi 
     "Türkiye ekonomisinin canlanması ve biraz da sektörün desteklenmesi durumunda Türk gıda sektörü 120 milyar dolarlık ciroya ve 20 milyar dolarlık ihracat rakamına çok rahat ulaşacak kapasiteye sahiptir." 
     
     Ördek eti üretimi 
     Arsan, grubun yeni yatırımları olacağını ve bunlar arasında 1,5 yıl önce çalışmalarına başladıkları ördek etinin de yer aldığını kaydetti. Pınar Süt Genel Müdürü Ergun Akyol da şişe sütte son 50 yılın en önemli ve faydalı gelişmesi olduğu belirtilen UHT teknolojisinin kullanıldığını söyledi. Akyol, yeni ürünün rengi, kokusu ve tadının, besin değeri ve vitaminlerinin de ilk doğallığında olduğunu bildirdi. 
     
     
     



 EKONOMİ 















</TEXT>
</DOC>
