<DOC>
<DOCNO> 68563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/guncel/gun08.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam için Anayasa değişikliği şart mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Avrupa Birliği’ne AB üyelik yolundaki bir adım olan Kopenhag Kriterleri’ne göre, Türkiye’nin idam cezasını 2001 sonuna kadar kaldırması öngörülüyordu. 
     Bu aşamada, TCK’nın 125. maddesinde yer alan idam cezasının kaldırılması için Anayasa’da değişiklik yapılması gerektiği yönündeki açıklamalar, siyasiler ve hukukçular arasında görüş farklılığına neden oldu. 
     
     Nejat Arseven ANAP - Devlet Bakanı 
Değişikliğe gerek yok      Anayasa’da bizim yapmış olduğumuz değişiklik biliyorsunuz, Savaş, yakın savaş ve terör suçları dışında ölüm cezası verilemez’ hükmünü getirmektedir. Biz bununla iki şey amaçladık birincisi Anayasa değişikliğiyle terör suçları dışındaki ölüm cezaları resmen kalkmış oldu. İkincisi savaş, yakın savaş ve terör suçları ile ilgili düzenleme yapma yetkisi parlamentonun yetkisindedir. Bu Anayasa’ya göre terör suçları konusunda parlamentolar isterse ölüm cezalarını koyar, isterse koymaz. Ben kaldırırım, yarın bir başka parlamento çoğunluğu gelir, koyar. Tamamen parlamentonun yetkisi içindedir. Değişikliğe gerek yoktur. 
     
     Ali Arabacı Eski Anayasa Kom. üyesi 
Sözleşme yeterli      Avrupa İnsan Hakları Sözleşmesi’nin 6 No’lu Protokolü’nün imzalanması bana göre yeterli. Bunun için Anayasa değişikliğine gerek yok. Türkiye bir hukuk devleti ise o yasaların herkese eşit uygulanması gerekir. Türkiye zaten 1984 yılından beri idamı uygulamıyor. İdam kararını bekleyen sadece Öcalan değil, 21 kişi daha var. Apo’yu asacaksınız ama onunla aynı durumda olanları asmayacaksınız. Bu çifte standarttır. Anayasa’nın değişmesi gerekmiyor. 6. Protokolü bizim onaylamamız yeterli. Böylece hukuki bir boyut kazandırmış olur. İdam cezasının mutlaka kaldırılıp fiili durumun hukukileştirilmesi gerek. 
     
     Bülent Yahnici MHP Gen. Bşk.Yrd. 
Hukuka ters gelir      Bu konuda Anayasa değişikliği şart. Anayasa’nın 38. maddesindeki değişiklik ile savaş, yakın savaş ve terör suçlarını idam edilebilir hale getirdik. Şimdi TCK’nın 125. maddenin kaynağı Anayasa’nın 38. maddesindeki terör kelimesidir. Bunu birbirinden ayırarak bir kimlik sergilenmek isteniyorsa sergilenir ama bu normal bir hukuk mantığının uygulaması değildir. Hukuka ters bir uygulamadır. Şu anda Anayasa’nın 38. maddesinin ve TCK’nın 125. maddesinin tarifi içinde verilmiş idam hükmü, Türkiye’de Apo dahil 22 tanedir. Apo’yla ilgili bir Meclis referandumu halindedir bu. Yani Apo’yu Meclis’te oylayacağız demektir. 
     
     Prof. Dr. Süheyl Batum Hukukçu 
Anayasa güvencedir      Yasada idam cezalarını kaldırmak için mutlaka Anayasa’yı değiştirmek zorunda değilsiniz. Ama Anayasa bütün o yasaların üzerinde bir güvence olduğu için, Anayasa’da idam cezasına yasak getirirseniz, idamı yasalarla tekrar getirme imk nınız ortadan kalkmış olur. İdam cezasını Anayasa’dan kaldırmak bir güvencedir ama Anayasa’dan kalkmadan ceza kanunlarından bu idam cezasını kaldırmak mümkün değildir’ demek de doğru değildir. Anayasa’dan kalkmasının esprisi şudur Bir gün bir başka parlamento bu idamı tekrar yasalar ile getirebilir. Anayasa’dan da kaldırılmasının özelliği bu olur. 
     



 GÜNCEL 




















</TEXT>
</DOC>
