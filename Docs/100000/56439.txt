<DOC>
<DOCNO> 56439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun10.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Newsweek'e göre El Kaide Kongre binasını da vuracakmış 
</HEADLINE>
<TEXT>

     Amerikan Newsweek dergisi, 11 Eylül sabahı New York'u, Pentagon'u vuran, 3 binden fazla insanın öldüğü terör darbesinin hemen ertesinde, Suudi asıllı terörist Usame Bin Ladin'in El Kaide örgütünün, başkent Washington'daki Kongre binasını da vurmaya hazırlandığını iddia etti. 
     İstihbarat kaynaklarına dayanan Newsweek, El Kaide'nin ABD bulunan ''uykudaki'' hücresinin, üçüncü büyük darbeyi yerine getiremeden hızla yeraltına inerek, izini kaybettirmeyi başardığını yazdı. 
     Newsweek, 17 Aralık'ta çıkacak sayısında, ABD Adalet Bakanı John Ashcroft'un açıkladığı gibi, Amerikan göç yasasını çiğneyen ve başka olası ağır suçlardan gözaltına alınan 650'yi aşkın kişi arasında, El Kaide'nin Kongre'yi parçalayacak elemanlarının bulunup bulunmadığının dahi saptanamadığını belirtti. 
     Dergi, Federal Soruşturma Bürosu FBI'ın, Capitol Tepesi-Kongre binasını göçertecek eylem için Ortadoğu kaynaklı destek hücresinin elemanlarının isimlerini, vize yasasını ihlal kanıtlarını tarayarak belirlediğini de kaydetti. 
     






</TEXT>
</DOC>
