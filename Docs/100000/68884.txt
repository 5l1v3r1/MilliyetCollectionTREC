<DOC>
<DOCNO> 68884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur14.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Perinçek "Karen Fogg gidiyor.." 
</HEADLINE>
<TEXT>

     İşçi Partisi İP Genel Başkanı Doğu Perinçek, açıkladıkları e-mail mesajlarının ardından AB Komisyonu Türkiye Temsilcisi Karen Fogg'un ülkeden ayrılmasının gündeme geldiğini ve bunun ''milli kuvvetler''in başarısı olduğunu söyledi. 
     Perinçek, İP İstanbul İl Başkanlığı'nda düzenlediği basın toplantısında, Fogg'un e-mail mesajlarını açıkladıklarında, ''bunları yalanlayıcı haberler yayınlayan medya organlarının artık kendi yalanlarını ortaya çıkarmaya başladıklarını'' ifade etti. 
     Mailler'in nereden alındığına ilişkin haberlere de değinen Perinçek, Genelkurmay Başkanlığı'ndan alındığı yönündeki iddiaları yalanladı ve bu mesajları kimden veya ne şekilde aldıklarını ''açıklamayacaklarını'' bildirdi. 
     Perinçek, şöyle devam etti 
     ''E-postaları açıklamamızdan sonra Türkiyeci güçler ile Atlantik güçleri arasında adı konmamış bir savaş başlamıştır. ABD ve AB acentesi hortumcu takımı, Türkiye halkının büyük uyanışı karşısında bozgun halindeler ve ne yapacaklarını şaşırdılar. 
     ABD'nin, Türkiye'yi Avrupa kapısına bağlama ve savaşlara sürme planı çökmektedir. Bugün yürek ferahlatıcı bir noktaya gelinmiştir. 
     Karen Fogg, Türkiye'den gidiyor ve bu milli kuvvetlerin bir başarısıdır.'' 
     






</TEXT>
</DOC>
