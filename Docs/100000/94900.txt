<DOC>
<DOCNO> 94900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/soneko23.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's de Türkiye'nin notunu düşürdü.. 
</HEADLINE>
<TEXT>

     Kredi derecelendirme kuruluşlarından Moody's, Türkiye'nin genel görünümünü durağandan olumsuza çevirdi, B1 olan ülke notunu değiştirmedi. 
     Moody's'den yapılan açıklamada, Türkiye'nin döviz cinsinden bono ve tahvillerin B1 olan ülke tavanı kredi notunun görünümünün durağandan olumsuza çevrildiği bildirildi. 
     Moody's, hükümetin düşmesi ve yılsonundan önce seçim yapılma ihtimalinin ekonomik reformlarını tehlikeye soktuğunu belirtti. Mevcut uluslararası piyasalar göz önüne alındığında Türkiye'de olası bir seçim kampanyasının yetkilileri ekonomik programın uygulanmasından saptırabileceğine değinildi. 
     
     "Önemli reformlar yapıldı" 

     Moody's, Türkiye'de bankacılık sistemindeki kriz ve ekonomik gerilemenin devam etmesine rağmen çok önemli yapısal reformlar gerçekleştirildiğini de dikkat çekti. 
     Son birkaç ayda büyümenin hızlandığı, TL'nin değerlendiği, kamunun borç döndürme kapasitesinin arttığı, enflasyon ve reel faizlerin IMF'nin yılsonu hedeflerine indiği, ancak hükümetteki değişikliklerle yeniden alevlenen siyasi belirsizliğin bu olumlu görünümü bozduğu belirtildi. 
     Erken seçime gidilse de gidilmese de siyasi belirsizliğin acilen giderilmesi gerektiğini belirten reyting kuruluşu, 2003 bütçe dönemi başlamadan ekonomik programın sağlama bağlanması lüzumunu bildirdi. 
     

     
</TEXT>
</DOC>
