<DOC>
<DOCNO> 52615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun19.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'in danışmanı öldürüldü... 
</HEADLINE>
<TEXT>

     ABD'de 11 Eylül'deki terörist saldırıların baş sorumlusu ilan edilen Usame Bin Ladin'in danışmanı Muhammed Atıf'ın Afganistan'ın başkenti Kabil yakınındaki hedeflere yönelik bombardımanda öldürüldüğü sanılıyor. 
     Adının açıklanmasına istemeyen Amerikalı yetkili, 1990'lı yılların başından itibaren Bin Ladin'in askeri danışmanı olan ve Bin Ladin'in ölümü halinde onun yerini alacağı düşününülen Atıf'ın öldürüldüğüne dair kanıtlar olduğunu söyledi. 
     Yetkili, Atıf'ın öldürülmesinin doğrulanması halinde, bunun El Kaide örgütüne büyük bir darbe olacağını belirtti. 
     Amerikalı yetkililere göre, eski Mısırlı bir polis olan Atıf, 11 Eylül'de Dünya Ticaret Merkezi ve Pentagon'a düzenlenen saldırıları planlayanlar arasında bulunuyor. Atıf ayrıca, 1998 yılında Kenya ve Tanzanya'daki ABD büyükelçiliklerine düzenlenen saldırılarda yer almakla suçlanıyor. 
     Bu yıl başında Atıf'ın kızının Bin Ladin'in oğluyla evlenmesi, onun Bin Ladin'e olan yakınlığını gösteriyor. 
     Pentagon yetkililer son günlerde üst düzey Taliban ve El Kaide liderlerinin öldürüldüğünü açıklamış, ancak bu kişilerin ismini vermemişti. 
     






</TEXT>
</DOC>
