<DOC>
<DOCNO> 50104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/guncel/gun08.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Performansa göre ücret doğru mu 
</HEADLINE>
<TEXT>

ÇAPRAZ ATEŞ 
     SİBEL KAHRAMAN 

     Devlet Bakanı Kemal Derviş’in, "Performansa bağlı bir ücret düzenlemesi kamuda da olmalı. Bunu mutlaka devlet kültürü içerisine getirmek gerekiyor" sözleri tartışma başlattı. Kamuda performansa göre ücret olur mu Bu konuda objektif olmak mümkün mü Yoksa yine başka şekillerde keyfi uygulamalara yol açabilir mi 
     
     Fahamettin Akıngüç İşadamı - eğitimci 
Motivasyon artar      Çalışanların performanslarına göre zam yapılmalı. Performans değerlendirmeleri yıl içinde yapılan bilimsel ölçeklerle belirlenebilir. Bu konuya özen gösterilerek, olabildiğince objektif, şefin ya da üst yönetimin duygusal ya da kişisel görüşlerinden soyutlanmış bir performans değerlendirmesi yapılmalıdır. Bilimsel, objektif ve kişisellikten uzak değerlendirmeler, verimliliği ve motivasyonu artırıcı ve itici etkenler olarak karşımıza çıkar. 
     
     Ekrem Pakdemirli ANAP milletvekili 
Fazlalık var      Performansa bağlı ücret politikası kültürü, devlette zaten var. Sözleşmeli personelde uygulanıyor. Sadece kadroya bağlı olanlar, genel idare hizmetleri bu kültürün dışında. Ben de performansa göre zam yapardım. Ücretler zaten çok düşük diyenlerin de bu konuda haksız olduğunu düşünüyorum. Bir milyon kişinin çalışması gereken yerde 2 milyon kişi çalışırsa, maaşlar tabii ki düşük olur. Özellikle fikri çalışma, ihtisas gerektiren konularda performansa göre ücret yapılabilir. 
     
     Prof. Dr. Oğuz Oyan AÜ SBF öğretim üyesi 
Uygun altyapı yok      Böyle bir uygulama için uygun altyapı yok. Türkiye’de derecelendirme, katsayı sistemiyle yapılıyor. Burada da yaptığınız görev ile toplam görev süreniz esas alınıyor. "Performansa bağlı ücret" ödemesi mevcut kamu istihdamı açısından hemen bugün karar verilip yarın uygulanacak bir karar değildir. Bütün bir personelle ilişkili mevzuat değiştirilmeli. KİT’lerde çalışan kamu işçileri için belki belirli bir süre hazırlıktan sonra daha kolay uygulanabilir. Ancak, kamu hizmeti alanında uygulanması daha zordur. Performansı amirler ölçerse, kayırmalar olacaktır. 
     
     Siyami Erdem KESK Kurucu Genel Başkanı 
İşten atmanın gerekçesi      Kamu emekçileri ve kamu iş kollarında çalışan emekçiler çok düşük ücret alıyorlar. Özellikle sağlık ve eğitim iş kollarında kalite düşürülerek, özel kuruluşlara olanaklar sunuluyor. Bundan dolayı tüm emekçiler asgari geçim standartlarına ulaşmalı. Yeteneğe göre ücret verilmesi olayının, yoksullaştırmanın ve işten atmaların gerekçesi olarak kullanılacağı endişesi taşıyorum. Kaldı ki kamu iş kollarındaki çalışanların çalışma süreleri sürekli denetim altındadır. Problem çalışanların mesleki kimlikleriyle ilgili değildir. Verimli, üretken sonuç almayı sağlayamayan kamu zihniyetinde problem var. İşe kamunun devasa sorunlarından başlamak gerekir. 
     
     Sami Evren KESK Başkanı 
Önce örgütlenme hakkı      Kemal Derviş, yönetsel demokrasiden bahsediyor. Yönetsel demokrasi savunuluyorsa, kamusal alanda hizmet üreten insanların özgürce örgütlenme hakkının da savunulması, insanların sigortasız, sendikasız çalışmaması gerekir. Kamusal alanda ücretlerin belirlenmesinde ve hizmetin kaliteli olmasında, hizmet üretenlerle hükümetin belirleyeceği ücret gerçek ücret olur. Bunun dışında performansa göre ücret subjektiftir. Neye göre belirlenecek Performansa göre ücret belirleme, subjektif bir olaydır. 
     



 GÜNCEL 




















</TEXT>
</DOC>
