<DOC>
<DOCNO> 64433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yazar/yilmaz.html </URL>
<DATE> 2002/01/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Emlak Konut'un suları durulmuyor 
</HEADLINE>
<TEXT>

     Bir grup Emlak Konut personeli imzalı mektup aldım. Mektupta özetle vurgulanmak istenen iddia, "649 trilyon lira arpalık olarak kullanılacak..." 
     Mektuptan yola çıkayım. "Ağustos 1999'da Yüksek Planlama Kurulu YPK kararı ile Gayrimenkul Yatırım Ortaklığı'na GYO dönüştürülmesi kararlaştırılan Emlak Konut A.Ş'nin, Aralık 1999 tarihli Kanun Hükmünde Kararname KHK ile Emlak Bankası Konut Edindirme Yardım KEY hesapları karşılığı tutarda gayrimenkullerini sermaye olarak vaaz etmesiyle, sermayesi 649 trilyon liraya çıkartıldı. Mayıs 2000 tarih 588 sayılı KHK ile KEY paylarının temsili Toplu Konut İdaresi'ne TOKİ bırakıldı. Yine 4603 sayılı yasa ile Emlak Konut'taki Emlakbank payları TOKİ'ye devredildi ve böylece Emlak Konut, yüzde 99.9 hissesine sahip TOKİ tarafından yönetilecek..." 
     
     Denetim sorunu var 
     Bankacılık ve Özelleştirme yasaları gereği Emlak Konut'un, memur ve sözleşmeli personelinin diğer kamu kurumlarına nakli öngörülüyor. Personelin bu noktada itirazı var. Çünkü KEY sahipleri henüz tesbit ve tescil edilmediğinden, şirketteki kamu payı yüzde 50'nin altına düşmedi. Ancak KEY hesapları sanki sahiplerine ulaşmış gibi, kamu hissesi yüzde 50'nin altına düşürülmüş gösterilip, Emlak Konut denetimden ve kamu sorumluluğundan çıkartılmak istendiğini ileri sürüyorlar. 
     Personel gibi düşünen bir başkası daha var O da 1999 - 2001 yılları arasında Emlak Konut Genel Müdürü Süleyman Şahin. Şahin 2001 yılında yapılan tartışmalı bir Genel Kurul ile görevden alındı. Hakkında "Usul ve kanuna aykırı atama ve görevlendirme yapmak ve harcırah - yol gideri ödemek" iddiaları ile soruşturma açıldı, dosyası İstanbul Cumhuriyet Savcılığı'na gönderildi. Dava konusuna girmeyeceğim. Şahin savunma dilekçesinde üzerindeki siyasi baskıyı anlatıyor ve Emlak Konut personelinin yakındığı konuya açıklık getiriyor. 
     YPK kararı uyarınca 250 trilyon lira ve KHK uyarınca 386.9 trilyon lira olmak üzere toplam 636 trilyon tutarındaki Emlakbank'a ait gayrimenkullerin Emlak Konut'a ayni sermaye konulması ve devrine ilişkin işlemler hangi gerekçelerle yapıldı Konut Edindirme Yardımı adı altında toplanan paralar ne olacak Şahin'in ifadesinden bir pasaj 
     "Yaklaşık 637 trilyon liralık gayrimenkulün devrinden sonra, şirket çıkar çevrelerinin gözünde bir cazibe merkezi haline geldi. Taşınmazların büyük bir bölümünün İstanbul, İzmir, Ankara ve Adana gibi metropol kentlerde bulunduğu, bir karış arazi yüzünden cinayetlerin işlendiği hususu dikkate alındığında cazibenin derecesi açıkça anlaşılır. Çıkar çevreleri taşınmazlarla ilgili beklentilerini gerçekleştirmek üzere, şirketin kimi üst ve orta düzey yöneticileri, banka yöneticileri, parlamenterleri ve hatta bakanları etkileyip devreye sokmaya çalışmışlardır." Emlak Konut'ta genel müdürlük yapan da, personel de aynı noktada endişelerini dile getiriyor. 
     
Siirt'in altını kime gidecek      Eti Holding yetkililerinin de katıldığı bir panelde, Siirt'in Şirvan ilçesindeki Madenköy bölgesinin işletme hakkının Şırnak İl Özel İdaresi'ne verildiği gündeme getirilmişti, ben de bu konuya dikkat çekmiştim. O gün yalnızca "Siirt'in madeni, neden Şırnak'a veriliyor Şırnak'ın 27 milyon ton rezervi bulunan madeni işletecek parası var mı " soruları havada kalıyordu. 
     Siirt AK Parti Milletvekili Ahmet Nurettin Aydın'ın bu soruları Meclis gündemine taşıdığını Yeni Şafak gazetesindeki haberden öğreniyoruz. 23 Mayıs 2001'de Siirt Valiliği'nin istemesine rağmen, Eti Holding 3 Ocak 2002 tarihli yazısında maden sahasının işletmesini Şırnak İl Özel İdaresi'ne verdiğini açıklıyor. 
     Eti Holding, maden işletmesinde yüzde 5 payın Şırnak İl Özel İdaresi'ne, yüzde 95 hissenin de bir özel şirketin üzerinde olduğunu bulduruyor. Kim bu şirket Adı neden açıklanmıyor Sayın Eti Holding yetkilileri, maden sahasını kime devrettiniz, kaç paraya, açıklamaktan neden kaçınıyorsunuz Aynı soruyu size soranlara yine "Ben devletim, istediğimi yaparım mı" diyeceksiniz 
     Aydın, bakın ne diyor "Burada çok ciddi rant var. 3 milyon ton bakır, altın ve gümüş rezervleri var. Asıl oyun, altın rezervi üzerinde dönüyor. Dünyanın önde gelen altın üreticisi bir Alman firmasının da konuya ilgisi var." Yeter mi 
     
     







Çocuğumuza 


Kürtçe eğitim 


Nazım'dan Bukowski'ye, Batur'a mahkeme kapıları 


Şeytanı taşlamak 


"Keşke burada olsaydın" 


Ankara eğitimi önemsemiyor 


Esas uyum AB ile olmalı 


Bütün iyi erkekler kapılmış 


"Marko Paşa"dan 50 yıl sonra... 


Solda boş koltuk 


İşler sahiden açılıyor mu 


Şimdiki büyükler harika 


Tımarhanelik tarih yazıları 


Ekonomide büyüme nasıl ve ne zaman 


Defterdar Frankfurt'a "gitti - geldi" 


Emlak Konut'un suları durulmuyor 


</TEXT>
</DOC>
