<DOC>
<DOCNO> 83148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/guncel/gun11.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Miço’ya En iyi çocuk dergisi’ ödülü 
</HEADLINE>
<TEXT>

     Özel İstek Bilge Kağan Okulları tarafından yapılan ankette, Miço öğrenciler tarafından "Yılın en iyi çocuk dergisi" seçildi. Çocukların en çok beğendiği çocuk dergisi Miço’ya ödülü, önceki gün okulun konferans salonunda düzenlenen törenle verildi. Öğrenci Birliği Yönetim Kurulu tarafından düzenlenen ankete katılan 900 öğrenci, yaşamlarında önemli yer tutan ve kendilerine model olan "en iyi"leri seçti. Öğrencilerin Miço’yu sevmesinde çok önemli payı olan Miço Yayın Yönetmeni Yalvaç Ural da, kendisine verilen ödülü aldı. Milliyet Gazetesi Genel Yayın Yönetmeni Mehmet Y. Yılmaz’a da, En iyi Genel Yayın Yönetmeni’ ve Miço’yu çocuklara kazandırdığı’ için iki ödül verildi. 
     



 GÜNCEL 






















</TEXT>
</DOC>
