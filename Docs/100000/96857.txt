<DOC>
<DOCNO> 96857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur21.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Oluşum Pazartesi günü kuruluyor... 
</HEADLINE>
<TEXT>

     Yeni oluşumun lideri İsmail Cem, partiyi, 22 Temmuz Pazartesi günü kuracaklarını açıkladı. Cem, ''Toplumun beklentilerine yanıt veren bir yaklaşım içinde olacağız'' dedi. 
     Parti program ve kuruluşu üzerinde çalışmalarını TBMM'de bir grup milletvekili ile birlikte sürdüren Cem, A.A muhabirinin sorularını yanıtladı. 
     Cem, yeni oluşumun Pazartesi günü partileşeceğini bildirerek, 22 Temmuz sabah saatlerinde İçişleri Bakanlığı'na kuruluş dilekçesini ve kurucu üye listesini vereceklerini kaydetti. 
     ''Toplumun beklentilerine yanıt verecek bir yaklaşım içinde olacağız'' diyen Cem, parti ilkelerini şöyle ifade etti 
     ''Ciddi ve sorumlu olacağız. Toplumun değerlerini kucaklayacağız. 
     Dünle değil, yarınla ilgileneceğiz. İstihdam yaratan ve dünya ile yarışan bir yaklaşıma destek vereceğiz. Herkesi kucaklayan bir Türkiye koalisyonu anlayışı içinde, yeni bir Türkiye inşa etmeye çalışacağız.'' Cem, partinin ismi ve amblemi üzerinde 3-4 seçenek üzerinde çalıştıklarını belirterek, bunlar arasında bir tercihte bulunacaklarını vurguladı. 
     
     ''ÇOK İYİ BULDUM'' 
     Kayseri'de dün yaptığı temasların kendisi açısından ''gayet iyi'' olduğunu ifade ederek, ''Ben, dünü çok iyi buldum. Ancak böyle bir siyasi hareketten rahatsız olan bazı kesimlerin çeşitli provokasyonu olabilir'' dedi. 
     





</TEXT>
</DOC>
