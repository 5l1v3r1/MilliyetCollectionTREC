<DOC>
<DOCNO> 92988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sondun10.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro'dan Rusya'ya veryansın "İhanet ettiler" 
</HEADLINE>
<TEXT>

     Küba Devlet Başkanı Fidel Castro, SSCB 11 yıl önce tarihe karıştıktan sonra bu sosyalist imparatorluğu kuran Rusya'nın Küba'yı yalnız bıraktığını, hatta ihanet ettiğini bildirdi. 
     Dünyanın geriye kalan son iki üç ''komünist kalesi''nden biri olan Küba'nın 75 yaşındaki lideri Castro, Komünist Parti'nin günlük yayın organı Granma gazetesine açıklamasında, ''Hiçbir lideri isim zikrederek vermiyorum. Ancak Rusya, ABD ile ittifak kurarak Küba'ya ihanet etmiş, tüm anlaşmaları çiğnemiştir'' dedi. 
     Sosyalizmde direnen Küba'da, ekonomi hayatta kalma savaşını sürdürüyor. Başkent Havana'da bile ilk ve orta öğretim okullarında çatıların aktığı, pencerelerin onarılamadığı, tuvaletlerin bakımsız, lavabo bataryalarının bile paslı olduğu hatırlatılıyor. 
     Küba, SSCB döneminde, hem ideolojik, hem de ekonomik olarak Moskova ile çok sıkı müttefikti. 
     





</TEXT>
</DOC>
