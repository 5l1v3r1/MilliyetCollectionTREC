<DOC>
<DOCNO> 51952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/dunya/dun06.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Taliban’ı müzikle vuruyor 
</HEADLINE>
<TEXT>

ABD uçaklardan attığı radyolardan bütün gün ünlü Afgan şarkıcı Sadık Fitrat’ın aşk temalı şarkılarını çalarak Talibancılar’ı çıldırtıyor... 
     DIŞ HABERLER SERVİSİ 

     Afganistan’ı 7 Ekim’den bu yana vuran ABD güçlerinin son silahı, Afgan halkının sekiz yıldır sesine hasret kaldığı 66 yaşındaki folk şarkıcısı Sadık Fitrat oldu. 
     ABD’nin radyo istasyonuna çevirdiği C - 130 tipi uçağın DJ mürettebatı, Afgan halkını operasyon konusunda bilgilendirmek ve müzikten nefret eden Taliban milislerini öfkelendirmek için yaptığı yayına, Fitrat’ın şarkılarını da ekledi. 
     
     Herkesin gözleri doluyor 
     Müzik yayını ABD uçakları tarafından Afganistan topraklarına atılan radyolar aracılığıyla dinlenebiliyor. 1991’de Afganistan’dan İngiltere’ye göç eden Fitrat, ülkesinde Nahenas adıyla tanınıyor. Afganistan’da müziğin serbest olduğu günlerde en popüler şarkıcılardan biri olan Fitrat duygularını şu sözlerle dile getiriyor 
     "Eminim, sesimi duyduğunda müziği seven Afgan halkının gözleri doluyordur." 
     
Afgan müzisyenler can derdinde      AHMET DUMANLI Peşaver 

     Taliban’ın ilahiler ve marşlar dışında müziği yasakladığı Afganistan’dan kaçan müzisyenler, Pakistan’ın Peşaver kentinde yaşam mücadelesi veriyor. Taliban’ın iktidara gelmesiyle can güvenliği kalmayan ve çok zor günler geçiren müzisyenlerin tek dileği tekrar ülkelerine dönebilmek . 
     



 DÜNYA 




















</TEXT>
</DOC>
