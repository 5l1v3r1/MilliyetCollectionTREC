<DOC>
<DOCNO> 52745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/spor/yaksoy.html </URL>
<DATE> 2001/11/17/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Yine de karizma 
</HEADLINE>
<TEXT>

     Sonuç iyi ise, her şey iyidir. Böyle günlerde kırgınlık, küskünlük olmaz ve geriye bakılmaz. Geçmişte bana yapılanları unutmadım. Şimdi madem başarılıyım, bunun hesabını sorarım diyemezsiniz. Böyle davranışlar kişiliğe yakışmaz. 
     Karizması olan lider, böyle düşünmemelidir. Çünkü karizmanın lügat anlamı daha doğrusu lisanımıza tercümesi liderliğin özel, spesiyal kalitesi demektir. 
     Özel ve spesiyal lider, tenkitlere tahammül etmesini bilir ve öç almak ona yakışmaz. Bu psikolojik anlamda hem politikada, hem de spor sosyolojisinde böyledir. Karizmatik lider kişisel kalitesini ve karakterini göstermek zorundadır. Bu yüzden karizmatik liderlik zor bir iştir. Ve kolay kolay olunmaz. Liderler başarıda övülür, yenilgide yerin dibine batırılabilir. Bu demokrasinin cilvesidir. Hele hele bizim gibi heyecanlarını zor kontrol edebilen toplumlarda sevinç ve keder barometresi dakikada değişir. Şimdi güneşte ısınıyoruz, ama yarın yağmurlu günler gelebilir. Bu da, sporda normaldir. Her hava değişiminde üşütürseniz, sağlıklı bir yapınız yok demektir. Bu da, karizmatik kırılan bir yapınız var demektir. Bu da liderlik vasfını zedeler. Bizden söylemesi. 
     Biz bu dersi, öyle on bin dolarlık konferanslarda değil, burada mütevazi, saf satırlarda ifade edelim dedik. 
     



 SPOR 


























</TEXT>
</DOC>
