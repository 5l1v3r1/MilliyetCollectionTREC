<DOC>
<DOCNO> 57256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/dunya/dun01.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’tan nükleer çalım 
</HEADLINE>
<TEXT>

     YASEMİN ÇONGAR Washington 

     Bush yönetimi, göreve gelişinde "en önemli ulusal güvenlik meselesi" olarak ortaya koyduğu, ancak son dönemde 11 Eylül saldırıları nedeniyle ikinci plana düşen "nükleer kalkan" projesinde yeni bir adım attı. ABD Başkanı Goerge W. Bush, Anti - Balistik Füze Antlaşması’ndan ABM altı ay içinde, tek taraflı olarak çekileceklerini açıkladı. 
     Washington’ın "sürpriz" niteliği taşımayan bu kararını "hata" diye değerlendiren Rusya lideri Vladimir Putin, yine de sonucun Rusya’nın ulusal güvenliğini tehdit etmeyeceğini ve iki ülkenin yeni bir ortak stratejik çerçeve oluşturabileceklerini söyledi. Moskova’nın bu "yumuşak" tepkisi, Bush yönetimini memnun ederken, şimdi iki tarafın da yeni bir nükleer silah yarışına karşı önlemler alması gündemde. İlk aşamada iki ülkenin nükleer savaş başlıklarının sayısını, karşılıklı olarak 1500 adede kadar indirmeleri öngörülüyor. 
     Başkan Bush, 1972 tarihli ABM’nin günün koşullarına uymadığını ve ABD’nin kendisini, olası füze saldırılarından ve terörist ataklardan korumasını engellediğini söyledi. 
     



 DÜNYA 











</TEXT>
</DOC>
