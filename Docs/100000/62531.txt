<DOC>
<DOCNO> 62531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/gunes.html </URL>
<DATE> 2002/01/16/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Döviz kuru Yanlış hesap Bağdat'tan döner 
</HEADLINE>
<TEXT>

     Son günlerde yoğun tartışmalardan biri de döviz kuru. Bazıları tabii parası olanlar döviz almanın zamanının gelip gelmediğini merak ediyorlar. "Dalgalı kur tek taraflı gidiyor" diye yaygara koparanlar yanıldıklarından haliyle bize gelip soruyorlar. 
     Birçok kişi döviz kurunun aşırı düştüğü kanısında. Yani "TL değerlendi" diyorlar. Ancak burada hala eski türde hesaplar etkili oluyor. İç fiyat gelişmeleri ile kur arasında bir karşılaştırma yapılıyor. Oysa yapılması gereken hesap, döviz arz ve talebinin durumu. 
     Döviz arzı fazlaysa kur, iç fiyatlara göre değerli olsa bile, değer kazanmaya devam eder. Ya aksine dövize talep azalırsa. Dolayısıyla enflasyon kadar kur artışı ilkesi artık bitmiştir. Hesap edilmesi gereken, arz ve taleptir. 
     Önce döviz arzını belirleyen unsurlara bakalım Döviz arzının ilk öğesi ihracattır. Aylardır ihracatın özellikle son altı ayda hayli hızlı arttığını biliyoruz. Bir ara ihracatçı dövizini bozmuyordu. Şimdi önceden birikenle beraber bozuyor. İkinci önemli kalem, turizm. Bu yıl olumlu bir yıl geçirdik. Turizm gelirlerimiz ciddi ölçüde arttı. Üçüncü kalem, işçi dövizleri. Bir ara bu gelirlerde bir gecikme olmuştu. Krizin ortasında işçiler yolladıkları paraları azaltmışlardı. Şimdi ise, geciktirdikleri paraları da yolluyorlar. Dördüncü kalem, yurtdışından gelen diğer paralar. Bu yıl yatırım olarak para genellikle uzun vadeli olarak doğrudan yabancı sermaye geldi. Portföy yatırımı pek yoktu. Ancak IMF'den gelen paraları göz önüne alırsak aslında dövizden yana bol bir yıl geçirdiğimizi anlarız. 
     Döviz talebine gelince... Burada en önemli kalem kuşkusuz, ithalattır. Bu yıl ithalat hayli düşmüştü. Bu da döviz talebini frenlemişti. Öte yandan epeyce de dış borç ödemesi bulunuyor. Bu da ülkemizde Arjantin kadar yük getirmiyor. Ancak döviz talebinin bir başka unsuru var ki, inanılmaz. Ülkemizdeki tasarrufçunun parasının en az yarısı döviz. Bu başlı başına döviz talebi yaratıyor. Aşağıdaki grafikte de bu gözleniyor. 
     Kuru belirleyen temel unsur, bireylerin ve kurumların özellikle bankaların döviz talepleri. Daha önce de belirtmiştik Bizim ülkemizde döviz sevilir. Döviz almadan vatandaşlarımız rahat etmezler. Şubat devalüasyonu sonrası bankalarda döviz hesapları 4 milyar dolar azalmış, ama bu çekilişlerden kaynaklanmıştı. Aslında o ara TL hesapların dövize döndüğünü biliyoruz. Bu nedenle belki de 10 milyar dolara yakın bir rakam dövize döndü. Kaldı ki, mart sonu 35 milyar dolar olan döviz hesapları eylül sonunda 42 milyar dolara dayandı. Şimdi duraklamış görünüyor. Hatta çok yavaş da olsa azalıyor. Talep durunca ve sürekli arz gelince, kur da düşüyor. 
     Döviz kurunun tekrar yükselmesi şimdilik ithalatçı talebine bağlı. Tabii Merkez Bankası müdahale etmezse ki sanmıyoruz . Her halükarda belirtelim, ekonomi canlandıkça ithalat talebi de canlanacak, kur da yeniden yükselecektir. Ama enflasyonla karşılaştırma kısa vadede geçersizdir. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
