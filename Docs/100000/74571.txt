<DOC>
<DOCNO> 74571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/ekonomi/eko01.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı Daha çok dünyalı Türk lazım 
</HEADLINE>
<TEXT>

İşadamı Sabancı, Yedi kollu dev oluyoruz. Türkiye’nin dışında daha büyük Türkiye yaratmak gündemimizde. Bize daha çok dünyalı Türk lazım’ dedi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, "Bize daha çok dünyalı Türk lazım. Dünyaya Türk lazım. Yedi kollu dev olma yolundayız" dedi. 
     Dördüncüsü 25- 27 Nisan’da yapılacak Dünya Türk İşadamları Kurultay Başkanlık görevini, Türkiye Odalar ve Borsalar Birliği TOBB Başkanı Rifat Hisarcıklıoğlu’na devreden Sabancı, konu ile ilgili olarak düzenlenen toplantıda, bir öğretmenin Almanya’da başarıyı yakaladığını ve bin kişiye iş verebildiğini belirterek, "Almanlara da iş veriyor ama yöresini de unutmuyor. Konya’ya geliyor orada da fabrika açıyor. Sosyal pencereyi de unutmuyor. İşte bir numune. Rahmetli babamı hatırlıyorum. Bu insan Hacı Ömer’den daha büyük olabilir" diye konuştu. 
     
     Yedi kollu dev olacağız’ 
     Yetişmiş insan potansiyelinin inanılmaz bir güç olduğunu dile getiren Sabancı, daha sonra şöyle konuştu "Bu çalışmalarımız esnasında global Türkiye’nin global çocukları diye konuşuyoruz. Türkiye’nin dışında daha büyük Türkiye. Bunu gündeme getirmiştik. Bize daha çok dünyalı Türk lazım. Dünyaya Türk lazım. Birileriyle bu fikirleri görüşmek, bunların etrafında moralli olup daha ilerilere, sonunda Türk’ün imajını ilerilere taşıma isteği vardı. Çalışmalarımız sırasında söylüyordum, gövdemiz Anadolu’da, bir elimiz Avrupa’da, diğeri Uzakdoğu’da, bir ayağımız Afrika’da, öbürü Amerika’da. Neye benzedik Yedi kollu dev olma yolundayız. Allah nasip ederse Türkiyemiz problemlerini birgün çözecek." 
     
Büyüme olmadan kriz bitmez’      Kurultay Başkanlığı görevini Sabancı’dan devralan TOBB Başkanı Rifat Hisarcıklıoğlu da, Kurultay’da eşi görülmedik bir sinerji yaratacaklarını söyledi. Enflasyon ve faiz dışı fazla hedefleri bakımından olumlu gelişmeler olduğunu belirten Hisarcıklıoğlu şöyle konuştu 
     "Esas olan, krizden çıkışın en büyük göstergesi olan pozitif büyümeye geçemedik. Beşinci çeyreği yaşıyoruz. Bu yıl için hedeflenen yüzde 3 rakamı gibi hedefleri ise tahmin ediyorum, 2005’te 2000 yılını yakalamış olacağız. Krizin tedavisi ve geldiği nokta şartlar uygun. Artık pozitif büyümeye geçmemiz lazım. Geçemezsek, işini kaybetmiş 1.5 milyon kişiye iş bulmak imkansız hale gelecek" dedi. 
     



 EKONOMİ 














</TEXT>
</DOC>
