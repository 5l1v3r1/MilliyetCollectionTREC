<DOC>
<DOCNO> 62291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/gun04.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Botaş ve Enerji Bakanlığı’na doğalgaz davası 
</HEADLINE>
<TEXT>
Tüketici savaş açtı 
Eskişehir'de mahkemeye dilekçe veren tüketiciler, fazla tüketim bedelleriyle sabit ücretlerin geri ödenmesini istedi 
     EYÜP KELEBEK Eskişehir DHA 

     Eskişehir Tüketiciyi Koruma Derneği TÜKODER , tüketiciye fahiş fiyatlarla doğaz sattıklarını öne sürdükleri Enerji ve Tabii Kaynaklar Bakanlığı ile Botaş'ı mahkemeye verdi. 
     TÜKODER Eskişehir Şube Başkanı Ziya Özdamar ile bir grup dernek üyesi, Eskişehir Asliye Ticaret Mahkemesi'ne verdikleri dilekçede, Enerji Bakanlığı ve Botaş'ın, tüketicilerden aldıkları fazla tüketim bedelleriyle sabit ücretlerin geri ödenmesini istedi. Dilekçede, 4646 sayılı Doğalgaz Piyasası Kanunu'nun "Amaç" başlıklı 1. maddesinde, doğalgazın tüketicilere kaliteli, sürekli, ucuz ve rekabete dayalı esaslar çerçevesinde sunulması gerektiği hatıratılarak şöyle denildi 
     "Ancak, bakanlık ve Botaş bu maddeye aykırı olarak ucuz kullanım sağlamamakta ve tekel konumunu kötüye kullanarak, yıllık yüzde 120 oranında fahiş artışlar yapmıştır. 2000 - 2001 aralık dönemine ait fazladan alınan 186 milyon 700 bin lira tüketim bedeliyle 1 milyon 615 bin 550 lira sabit ücret bedelinin davalılar tarafından geri ödenmesini talep ediyoruz." 
     Doğalgazda hukuk savaşı başlattıkları dile getiren Özdamar da, "Tüketiciler sadaka istemiyor. Fahiş zam ve vergilerle kendilerinden haksız alınan paraların yüzde 60'ının iadesini istiyor. Doğalgaz'da KDV oranının yüzde 1'e indirilmesini, ATV'nin tamamen kaldırılmasını, fahiş zam ve vergilerin geri alınmasını istiyoruz" diye konuştu. 
     



 GÜNCEL 




















</TEXT>
</DOC>
