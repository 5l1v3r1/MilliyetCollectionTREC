<DOC>
<DOCNO> 73442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/soneko20.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesine 1.5 katrilyon liralık talep geldi 
</HEADLINE>
<TEXT>

     Hazine Müsteşarlığı'nın, bugün düzenlediği 2 yıl vadeli, 3 ayda bir kupon ödemeli değişken faizli tahvil ihalesine 1 katrilyon 478.8 trilyon liralık nominal talep geldi. 
     İhalede nominal satış tutarı 1 katrilyon 349.7 trilyon lira olurken, net satış tutarı 1 katrilyon 343.7 trilyon lira olarak gerçekleşti. 
     İhalede tahvillerin dönemsel faiz oranı ise yüzde 15.59 olarak belirlendi. 
     Dün tek fiyat ihale sistemi ile gerçekleştirilen bono ihalesinde gerçekleşen bileşik faiz yüzde 65.88, basit faiz ise yüzde .95 olmuştu. 
     Dünkü ihalede oluşan faiz oranı, bugün yapılan değişken faizli devlet tahvili ile 18 Haziran 2001 tarihinde gerçekleştirilen takas işlemi karşılığında ihraç edilen 1 ve 2 yıl vadeli değişken faizli TL cinsinden tahvillerinin kupon oranını belirlemek için kullanılacak. 
     Hazine en son 12 Mart tarihinde düzenlediği 224 gün vadeli bono ihalesinde, toplam 1 katrilyon 95 trilyon liralık teklif gelirken, ihalede nominal 705.1 trilyon liralık satış gerçekleştirmişti. 
     Net satış miktarının 511.9 trilyon lira olduğu ihalede, bileşik faiz yüzde 68.25, basit faiz ise yüzde 61.32 düzeyinde seyretmişti. 
     Hazine'nin bu hafta yaklaşık 1.4 katrilyon liralık iç borç geri ödemesi bulunuyor. 
     






</TEXT>
</DOC>
