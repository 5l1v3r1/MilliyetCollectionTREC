<DOC>
<DOCNO> 51445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun17.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü astrolog "ABD Bin Ladin'i yakalayamayacak" 
</HEADLINE>
<TEXT>

     Hindistan'ın önde gelen astrologlarından Gayatri Devi Vasudev, ABD'nin Usame Bin Ladin'i yakalama çabalarının ''hüsrana uğrayacağını'' iddia etti. 
     ABD'de 11 Eylül'de düzenlenen terörist saldırıları önceden bildiğini söyleyen Vasudev, ''ABD'yi, özellikle gelecek Ocak ayında gergin zamanların beklediği'' öngörüsünde bulundu. 
     Birçok ülkede satılan Hindistan'ın tanınmış astroloji dergisi ''Astroloji Magazin''in editörlüğünü yapan Vasudev, ABD'de gelecek Ocak ayında ''köktendinci şiddeti olacağını ve Mars gezegeninin gerilemesinin, Beyaz Saray için şiddet tohumları taşıyacağını'' ileri sürdü. 
     Vasudev, derginin bu ayki sayısında yazdığı tahminlerini, bu yılki gezegen hareketlerine ve Satürn gezegeninin ABD ile bağlantısına dayandırdığını belirtti. 
     Astrolog Vasudev, gezegen hareketlerinin, Afganistan'ın Taliban'ın elinden gideceği ve eski Kral'a geçeceği tezini desteklemediğini gösterdiğini söyledi. 
     






</TEXT>
</DOC>
