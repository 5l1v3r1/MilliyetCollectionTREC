<DOC>
<DOCNO> 73932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/spor/aspo.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim Bom için 
</HEADLINE>
<TEXT>

Canaydın’dan sonra Mehmet Cansun da dün listesini tanıttı, camiaya projelerini anlattı. Başkan, yeni bir gelecek kurmak istediklerini belirtti, stadı ön plana çıkardı 
     HALİL ÖZER 

     Görkemli tören 
     GALATASARAY’IN başkan adaylarından Mehmet Cansun da dün gece Çırağan Oteli’nde düzenlenen görkemli bir törenle listesini açıkladı. Yaklaşık 1700 üyenin katıldığı gecede önce Eren Talu ile Yiğit Şardan yönetimlerinin yaptıklarını ve yapacaklarını anlattı. Ayrıca stat projesi için alınan krediyi onaylayan ABD’li bir bankanın temsilcisi de konuşma yaptı. 
     
     Borçsuz kulüp 
     CANSUN ile ekip arkadaşları stat projesinin Mayıs ayında start alacağını ve 14 ayda bitirileceğini açıkladılar. Ayrıca vergi probleminin çözüleceğini, tüzüğün günün koşullarına göre yeniden düzenleneceğini, Florya’da yüzme ve tenis kulübü açılacağını ifade ettiler. 2004 yılında yapılacak kongerede ise borçsuz bir Galatasaray’ı devredeceklerinin sözünü verdiler. 
     
     Destek istedi 
     MEHMET Cansun yaptığı konuşmada, "14 Temmuz’daki durumumuzu bir kez daha düşünün. Transfer yapacak parası olmayan Galatasaray 63 milyon dolar borç ödedi. 36 temlik kaldırıldı. Sizlerden iki yıl daha süre istiyorum. Amacımız Galatasaray’ı dünyanın en büyüğü yapmak. Üçüncü yıldızı takmazsak hesap sorun" dedi. Cansun, Fatih Altaylı’nın "Benim desteklediğim yönetim kazanır" sözüne, "Herşeyin bir ilki vardır" diye cevap verdi. 
     

</TEXT>
</DOC>
