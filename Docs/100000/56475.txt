<DOC>
<DOCNO> 56475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/soneko22.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı Milli Piyango biletleri satışta...Hangi ikramiyeler var 
</HEADLINE>
<TEXT>

     Milli Piyango İdaresi'nin yılbaşı özel çekilişi için bastırdığı biletler, bugün satışa sunuldu. 
     Milli Piyango Genel Müdürlüğü'nden yapılan açıklamaya göre, büyük ikramiyenin 5 trilyon lira olarak belirlendiği çekiliş için, toplam 56 trilyon liralık, 23 milyon 400 bin adet bilet satışa çıkarıldı. 
     Milli Piyango, 600 bin adet tam bilet, 2 milyon 800 bin adet yarım bilet ve 20 milyon adet çeyrek bilet bastırırken, tam biletler 8 milyon lira, yarım biletler 4 milyon lira ve çeyrek biletler ise 2 milyon liradan satışa sunuldu. 
     
     Hangi ikramiyeler var 
     Yılbaşı özel çekilişinde 5 trilyon liralık büyük ikramiyenin yanı sıra 1 kişiye 1 trilyon lira, 2 kişiye 500 milyar lira, 2 kişiye 250 milyar lira, 10 kişiye 100 milyar lira, 10 kişiye 50 milyar lira, 30 kişiye 10 milyar lira, 50 kişiye 5 milyar lira ve 100 kişiye 1 milyar lira olmak üzere, diğer ikramiyeler ile birlikte 1 milyon 982 bin 466 kişiye, toplam 33 trilyon 95 milyar lira tutarında ikramiye dağıtılacak. 
     Açıklamada, 5 trilyon lira tutarındaki büyük ikramiyenin, satılan bilete isabet edinceye kadar çekilişe devam edileceği belirtilirken, çekilişin TRT televizyonundan canlı olarak yayınlanacağı kaydedildi. 
     






</TEXT>
</DOC>
