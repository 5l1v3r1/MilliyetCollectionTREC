<DOC>
<DOCNO> 70643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/spor/spo02.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım'a güvenoyu 
</HEADLINE>
<TEXT>

Seçim günü olaysız geçti. Rakipsiz olan Aziz Yıldırım 2175 oyla 5. kongresinden, 3. kez başkan seçilerek ayrıldı. Yönetim listesini delme çabaları sonuçsuz kaldı 
     YALÇIN TÜRK 

     Sakin kongre 
     FENERBAHÇE Kongresi’nin seçim etabı, ilk günün aksine sakin geçti. Aziz Yıldırım, rakipsiz girdiği kongrede 2179 geçerli oyun, 2175’ini alarak beşinci kez başkanlığa seçilirken, listesinden de fire vermedi. Katılımın 2188 üye olması, listeyi delme çabasında olan grupların da etkisiz kalmasını sağladı. Yıldırım 37. Başkan olurken, eski yönetimi de üç değişik isimle görevde kaldı. 
     
     Üç yeni isim 
     YILDIRIM yönetimden ayrılan Uğur Dündar, Hamdi Akın ve Raif Dinçkök’ün yerine, İlhan Ekşioğlu, Hakan Kutlualp ve Murat Aşık’ı aldı. Kadıköy Grubu ve Birleşik Grup Derneği kongreyi protesto ederek seçimlere katılmadılar. Fenerbahçe Grubu da kurullar hazırlanırken görüşleri alınmadığı için tavır koydu. Ünlü isimlerin oy vermeye gelmemesi de dikkati çekti. 
     
     Başkanı geçtiler 
     SEÇİMLER sonunda yedi yöneticinin Başkan Aziz Yıldırım’dan daha fazla oy aldığı görüldü. Oy dağılımı şöyle oldu Atilla Kıyat, Nihat Özbağı, Mithat Yenigün, Osman Yalçın 2177 , Ali Yıldırım, Nihat Özdemir, Sadettin Saran 2176 , İlhan Ekşioğlu, Hakan Bilal Kutlualp 2175 , Zeynep Sabancı 2174 , Murat Aşık 2171 , Vedat Olcay 2156 , Mahmut Uslu 2167 , Murat Özaydınlı 2093 . 
     

</TEXT>
</DOC>
