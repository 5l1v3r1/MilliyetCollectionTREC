<DOC>
<DOCNO> 97606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/guncel/gun06.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SÖZDE KAZANDILAR 
</HEADLINE>
<TEXT>

Üniversite sınavında 1 milyon 34 bin adayın 105 puanın üzerine çıkmasına rağmen adayların yalnızca 177 bini lisans programlarına kayıt olabilecek 
     SİBEL KAHRAMAN İstanbul 

     ÖSYM Başkanı Fethi Toker, üniversite sınavında 1 milyon 34 bin 750 adayın, 105 puanın üzerine çıkarak sınavı kazandığını söyledi. Ancak "kazandı" olarak görünen bu adayların yalnızca 177 bin 26’sının lisans programlarında okuyabileceği anlaşıldı. 
     Üniversite maratonuna başlayan 1 milyon 489 bin 478 adaydan yaklaşık 1 milyonu üniversite kapısında kalacak. Adayların önündeki en büyük engel olarak kontenjanların yetersiz oluşu görülüyor. 1 milyondan fazla aday üniversiteyi kazanmak için gerekli olan 105 puan barajını aştı, 613 bin 915 aday da, 4 dört yıllık programları tercih etmek için gerekli 120 puan barajını geçti. Ön yetenek sınavıyla 12 bin 74 adayın bir programa yerleşeceği belirtildi. 
     
     İkinci şans ek kontenjanlar 
     Üniversitelere yerleştirme sonuçlarının ağustosun üçüncü haftasında açıklanması beklenirken, adayların eylülde kayıt yaptırabileceği dile getirildi. Ek kontenjanlar da, üniversite sınavına giren adaylar için her yıl "ikinci şans"ı oluşturuyor. 2002 ÖSYS sonuçlarına göre yapılan yerleştirme sonucunda boş kalan kontenjanla, ÖSYM tarafından merkezi olarak ek yerleştirme yapılacak. Ek kontenjanlara başvuru yapacak adayların, açıköğretim dışında bir programa yerleşmemiş olması gerekiyor. 
     



 GÜNCEL 





















</TEXT>
</DOC>
