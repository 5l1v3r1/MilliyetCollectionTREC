<DOC>
<DOCNO> 91851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/dunya/dun01.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin’e geçici devlet’ önerisi 
</HEADLINE>
<TEXT>

ABD Başkanı, demokratik reformlar ve teröre muhalefet karşılığında Filistin’in bağımsızlığının tanınmasından yana 
     YASEMİN ÇONGAR Washington 

     İsrail tankları, Yaser Arafat’ın Ramallah’daki karargahını kuşatmayı sürdürürken, ABD Başkanı George W. Bush da Filistin’e bağımsız devlet olma yolunu açacak bir planın son rötuşlarını tamamladı. Planın özünde "demokratik reformlar ve teröre muhalefet karşılığında, Filistin’e 2002 sonu ya da en geç 2003 başlarından itibaren geçici devlet statüsü tanınması" var. 
     Formül, Filistin’in Batı Şeria’daki mevcut sınırlar içinde hızla devletleşmesini, BM’de sandalyeye sahip olmasını, dış ilişkilerini "devlet" statüsüne yükseltmesini öngörüyor. Bush planı, "Filistin devletinin nihai sınırları, Kudüs’ün geleceği ve Filistinli mültecilerin yurtlarına dönüşü" gibi zor konuların çözümünü ise geleceğe bağlıyor. 
     Filistinli yetkililer ise, devletlerinin nihai sınırlarının, İsrail’in 1967 Savaşı’nda işgal ettiği bütün toprakları kapsaması gerektiğini, "geçici devlet" planının da, ancak bu nihai hedefe yönelik hızlı bir takvim içermesi halinde anlamlı olabileceğini savunuyorlar. 
     



 DÜNYA 












</TEXT>
</DOC>
