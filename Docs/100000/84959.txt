<DOC>
<DOCNO> 84959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/ekonomi/eko09.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Hayat’tan emeklilik şirketi 
</HEADLINE>
<TEXT>

     Hayat Sigortaları sektöründe, sigortalılara götürdüğü müşteri odaklı hizmetle, yükselen bir trend gösteren Doğan Hayat Sigorta A.Ş., bireysel emeklilik için hazırlıklarına hız verdi. 
     2001 yılı sonunda sigortalı sayısında yüzde 117.70 oranında artış ile 25 bin 49 sigortalıya, prim üretiminde ise 5 trilyon 886 milyar liraya ulaşan Doğan Hayat, sektörde en hızlı büyüyen şirketler arasında yer alıyor. Bireysel emeklilik branşında çalışmak üzere yasal başvuru için çalışmalara başlayan Doğan Hayat Sigorta Genel Müdürü Mehmet Muratoğlu, bu amaçla şirketin ödenmiş sermayesini 10 trilyon liradan 20 trilyon liraya yükselteceklerini söyledi. Şirketin adını da gerekli izni aldıktan sonra Doğan Emeklilik A.Ş. olarak değiştirmeyi hedeflediklerini belirten Muratoğlu, bu sistemle mevcut hayat sigorta şirketlerinin 3.5 milyon kişiye ulaşacağını bildirdi. 
     



 EKONOMİ 
















</TEXT>
</DOC>
