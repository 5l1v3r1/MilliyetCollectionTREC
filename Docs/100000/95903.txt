<DOC>
<DOCNO> 95903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/ekonomi/eko01.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginin geliri fakirin 8 katı 
</HEADLINE>
<TEXT>

Nüfusun en fakir yüzde 20’lik grubundaki bir aile 281 milyon lirayla geçinirken, en zengin yüzde 20’lik gruptaki ortalama gelir 2 milyar 314 milyon. En zengin ve fakir gelir grupları arasındaki fark 8.2 katı buldu 
     Türkiye’nin bu yılın üç ayında gayri safi milli hasılası GSMH 50 katrilyon 454.2 trilyon lira oldu. Bu milli gelirle, dört kişilik aile bazında aylık ortalama gelir 970 milyon 508 bin lira olmasına karşın, nüfusun yüzde 60’ı bu gelirin altında bir gelirle geçimini sürdürmeye çalıştı. 
     En fakir yüzde 20’lik grup, dört kişilik aile bazında 281 milyon 447 bin liralık aylık gelirle idare ederken, en zengin yüzde 20’lik grupta ise dört kişilik aile başına aylık gelir 2 milyar 314 milyon 661 bin lirayı buldu. 
     
     281 milyonla geçim 
     DİE’nin 1994’te yaptığı son gelir dağılımı araştırmasına göre, yüzde 20’lik dilimler halinde, Türkiye milli gelirinin yüzde 5.8’ini en fakir yüzde 20’lik 1. grup, yüzde 10.2’sini 2. grup, yüzde 14.8’ini 3. grup, yüzde 21.6’sını 4. grup, yüzde 47.7’sini ise en zengin 5. grup alıyor. 
     Türkiye’de, bu gelir dağılımı verileri baz alındığında, bu yılın üç ayı itibariyle, 4 kişilik aile başına aylık gelir 1. grupta en fakir grup 281 milyon 447 bin lira, 2. grupta ikinci en fakir grup 494 milyon 959 bin lira, 3. grupta 718 milyon 176 bin lira, 4. grupta ikinci en zengin grup 1 milyar 48 milyon 148 bin lira, 5. grupta en zengin grup 2 milyar 314 milyon 661 bin lira düzeyinde bulunuyor. 
     
     Kayıtdışı hariç 
     Aylık gelir açısından en fakir yüzde 20 ile en zengin yüzde 20 arasındaki fark ise 8.2 kata kadar çıkıyor. 
     Çeşitli araştırmalarda yüzde 50’yi bulduğu söylenen kayıtdışı ekonomi dahil edildiğinde, en zengin grup olan 5. grubun dört kişilik aile başına aylık geliri 3 milyar 471 milyon 992 bin lirayı, 4. grubunki 1 milyar 572 milyon 222 bin lirayı, 3. grubunki 1 milyar 77 milyon 264 bin lirayı, 2. grubunki 742 milyon 439 bin lirayı, en fakir 1. grubunki 422 milyon 171 bin lirayı, ülke ortalaması ise 1 milyar 455 milyon 762 bin lirayı buluyor. 
     
41.5 milyon kişi ortalamanın altında      Devlet İstatistik Enstitüsü’nün DİE 30 Haziran 2002’de açıkladığı GSMH verileri ile son gelir dağılımı araştırmasının yapıldığı 1994 verileri baz alınarak yapılan hesaplamalara göre, 2002’nin üç ayında ortalama tahmini nüfusu 69 milyon 316.5 bin olan Türkiye’nin, bu dönemdeki kişi başına aylık ortalama geliri 242 milyon 627 bin, dört kişilik aile başına aylık geliri ise 970 milyon 508 bin lira düzeyinde. Nüfusları 13 milyon 863.3 biner olan yüzde 20’lik gruplar içinde, dört kişilik aile başına ortalama aylık gelir düzeyini geçen sadece iki grup var. Bir diğer ifadeyle ilk üç gelir grubu 41.5 milyon kişi ortalama gelirin altında bir gelirle geçiniyor. 
     
Nüfusun yarısı ortalama gelirin altında kalıyor  2002 ilk üç aylıkGSMH trilyon TL 2002 ilk üç aylıkOrtalama nüfus bin Kişi başına bir aylık gelir bin TL 4 kişilik aile basına bir aylık gelir bin TL Grupların en fakir gruba göre kazanç fazlalığı kat 1. Grup 2926.3 13863 70,362 281,447 1.0 2. Grup 5146.3 13863 123,740 494,959 1.8 3. Grup 7467.2 13863 179,544 718,176 2.6 4. Grup 10898.1 13863 262,037 1048,148 3.7 5. Grup 24066.6 13863 578,665 2314,661 8.2 TÜRKİYE 50454.2 69316 242,627 970,508 3.4      
     Gruplar itibarıyla 2002 yılı ilk 3 aylık GSMH, ortalama nüfus, kişi ve dört kişilik aile başına aylık gelir, grupların en fakir 1. gruba göre kat olarak kazanç fazlalığı. 
     



 EKONOMİ 























</TEXT>
</DOC>
