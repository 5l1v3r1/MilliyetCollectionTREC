<DOC>
<DOCNO> 85044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun28.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül saldırıları önlenebilir miydi 
</HEADLINE>
<TEXT>

     ABD'de 11 Eylül terör darbesinde ulusal istihbarat teşkilatı Merkezi Haberalma Örgütü CIA'in çaresiz kalıp kalmadığını soruşturmak üzere kurulan komisyon, ''havanda su dövmekten öteye geçmek istiyor.'' Los Angeles Times-Washington Post gazetelerinin internet sitesindeki habere göre, başkent Washington'da Temsilciler Meclisi ve Senato'dan kurulu yasama organı Kongre'de iki istihbarat komitesinin ortak komisyonu, CIA'in 11 Eylül'ü önlemede yetersiz kalıp kalmadığını çözmek için büyük uğraş veriyor. 
     Kongre ortak istihbarat kurulu, milletvekili-senatörlerden 23 Kongre üyesini görevlendirerek, CIA'den sağladığı, 11 Eylül-El Kaide-Taliban bağlantılı olabilecek 150 bin safya tutan belgeleri inceliyor. 
     Ortak kurul, ilk oturumunu üç kez erteledi, başkanını değiştirdi ve yerine istihbarat uzmanlığıyla bağlantısı olmayan bir yetkiliyi atadı. 
     CIA'yle bağlantılı iç istihbarat örgütü Federal Soruşturma Bürosu FBI ve Adalet Bakanlığı belgelerinde ''tarama güçlüğü yaşandığı'' belirtiliyor. 
     Ortak kurulun çalışması gerçekten çok güç bir zamana rastlıyor. 
     -ÖNLENEBİLİR MİYDİ - ABD Başkanı George Bush'un hükümetinin 11 Eylül'e giden, tam net olmayan istihbarat yol işaretlerini iyi değerlendiremediği eleştirileri, Amerikan medyasının gündemine oturmuş bulunuyor. 
     Mevcut Cumhuriyetçi Parti iktidarının selefi Demokrat Başkan Bill Clinton zamanında da, Kenya-Tanzanya'da Ağustos 1998'de Amerikan büyükelçiliklerinin El Kaide gibi köktendinci örgütlerce bombalanmış olmasının derinlerine hiç inilemediği savlanıyor. 
     ABD'nin ulusal haberalma teşkilatlarının verimini araştırmak için 2.6 milyon doların yine de etkin kullanılabileceği savunuluyor. Bunu 
     belirtenler, Kongre ortak istihbarat kurulunun eşbaşkanları olan Florida Demokrat Senatorü Bob Graham ile Florida Cumhuriyetçi Milletvekili Porter Goss. -AŞIRI SİYASİ KİMLİK İDDİASI- Bazı Kongre üyeleri, ortak kurulun ''aşırı siyasi'' kimlikte kurulduğunu, mutlaka ''tam bağımsız soruşturma kurulu kurulmasının şart olduğunu'' belirtiyor. Indiana eyaleti Cumhuriyetçi Milletvekili Timothy Roamer, ''Aslında bütünüyle siyaset dışı olarak, bağımsız uzmanlarla soğuk savaş yıllarından kalma istihbarat ağımızın bugüne uyarlanması gerekiyor'' diyor. -CHENEY ''YETERLİDİR, YETKİNDİR''- ABD Başkan Yardımcısı Dick Cheney, dünkü demecinde, mevcut ortak istihbarat kurulunu savunarak, ''yenisinin kurulması sirk ortamı yaratır'' dedi ve noktayı koydu ''Ortak kurul, bütünüyle yetkin uzanmanlığa sahiptir.'' Ortak istihbarat kurulunun zor işi şu ''Derin devlet istihbarat ilişkilerinde meydana gelebilen yarışma güdüsünden çarpıtılmış olabilecek belgelerin kurumlar arası uyumunu, bütünlüğünü hesaba katabilmek.'' CIA Sözcüsü Bill Harlow, ''Kongre ortak komitesiyle bütünüyle verimli işbirliği yapıldığını, ne istenirse sağlandığını'' söyledi. Ortak kurulun eşbaşkanları Senatör Graham ile Milletvekili Goss, bu hafta içinde, hazirandan sonbaharın son aylarına dek sürecek ''yetkililerin dinlenmesi oturumlarına geçiş programının açıklanacağını'' bildirdi. Son 6 haftadır çalışan ortak istihbarat kurulu, CIA, FBI ve Ulusal Güvenlik Kurumu'yla elektronik bağlantılara girebilen 4 ekip kurmuş bulunuyor. Tanıkların dinlenmesi de soruşturma sürecinin önemli parçası. Bu hafta içinde, Adalet Bakanı John Ashcroft, istihbarat alanında tecrübeli Kongre üyeleri Alabama Cumhuriyetçi Senatörü Richard Shelby ve California Demokrat Milletvekili Nancy Pelosi, teröristler hakkında devam eden kovuşturmalar için toplantı yapacak. Eşbaşkan Graham, ''Çetin konuların içinden geçiyoruz. CIA Başkanı George Tenet'le çalışanlarıyla fazla sorunumuz yok'' dedi. Arizona Cumhuriyetçi Senatörü Jon Kyl, ''Adalet Bakanlığı'nın takibinde olan davalarda sorun var, ama işbirliğinin iyi olduğunda hemen herkes hemfikir'' dedi -EKİBİ KURMAK İLK ZOR İŞTİ- Ortak istihbarat komitesinde en güç ilk iş ekip oluşturulmasındaydı. Kurulun kıdemli üyeleri, Bush iktidarına karşı aşırı eleştirici olmak ve yeni soruşturmalar açılmasına karar vermek zorunda kalabileceklerdi. Ortak kurulda geçen hafta CIA Genel Müfettişi Britt Snider, bir zanlının aklanması yüzünden istifa etti. Onun yerini, Adalet Bakanlığı Genel Müfettişi Eleanor Hill'in alması bekleniyor. Eşbaşkanlar Graham ile Goss, ''Kurulun amacı hatalıyı, kabahatlıyı, ihmalkar organı, kişiyi ortaya çıkarmak değil, 11 Eylül'ün tekerrününü kesin önlemek olduğunu'' vurguladı. Senatör Shelby ise ''kusurlu varsa, kişi olarak mutlaka ortaya çıkarılması gerektiğini'' söylüyor. Shelby, eski CIA Başkanı John Deutch'un icraatının 1999'daki soruşturulmasında, şimdiki CIA Başkanı George Tenet'in, bilgileri yanlış yolda kullanma özründen ötürü istifa etmesini istemiş kişi. Kongre istihbarat ortak kurulunun gerçekten en zor işlerinden birini, CIA, FBI, Adalet Bakanlığı ve Savunma Bakanlığı'nda Pentagon ''birbirinin içine geçmiş terörle mücadele dairelerinin bilgilerini bütünüyle aydınlığa çıkarmak olduğu'' belirtiliyor. 
     





</TEXT>
</DOC>
