<DOC>
<DOCNO> 86235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sonspo11.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Dünya kupasının gözdesi Yıldıray olacak" 
</HEADLINE>
<TEXT>

     İtalyan spor gazetesi La Gazzetta dello Sport, 17. Dünya Kupası finallerinde futbolcu pazarının öne geçecek isimlerinden ilkinin Türk Milli Takımı'nda oynayan Yıldıray Baştürk olacağını savundu. 
     Gazetenin, ''Yıdıray Baştürk, fantezi ucuzlukta'' başlığı altında verdiği haberinde, ''Orta alan ve forvet arasında diğer rakiplerine oranla Türk futbolcunun önemliliği aynı ama bonservisi daha az. Bayer Leverkusen'de oynayan Türk futbolcu için Dünya Kupası büyük bir bahis olabilir'' ifadelerini kullandı. 
     Yıldıray Baştürk'ün, ''Göze hoş gelen fantezi dolu bir futbol sergilediğini ve çok olumlu'' bir sezon geçirdiğini yazan gazete, Türk Milli Takımı'nın turu geçmesinde şansını artıran bir futbolcu olduğunu kaydetti. 
     Türk Milli Takımı'nda bonservisleri az olan ama diğerleriyle aynı değerde bulunan futbolcular olarak Fatih Akyel, Emre Aşık, Bülent Korkmaz ve Hasan Şaş da gösterildi. 
     Gazete, 17. Dünya Kupası'na katılan diğer takımlardaki bonservisi ekonomik ama değerli oyuncuları şu biçimde sıraladı Fan Zhiyi Çin , Wanchope Kosta Rika , Myung Bo Hong Güney Kore , Edmilson Brezilya , Kozminski, Kryszalowicz ve Olisadebe Polonya , Sanneh, Regis, O'Brein, Reyna ABD . 
     





</TEXT>
</DOC>
