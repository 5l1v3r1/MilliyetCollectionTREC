<DOC>
<DOCNO> 87336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yasam/ayas.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce evi yaktı’ sonra da polisi 
</HEADLINE>
<TEXT>

Henüz 4 yaşındaki Murat, geçen hafta evlerini yakmıştı. Dün, annesi poposuna vururken durumu görüp kendisini sevmeye gelen polis amcayı oyuncak tabancasıyla gözünden vurdu.. 
     EZELHAN ÜSTÜNKAYA Ankara 

     Evde Tek Başına’ ve Problem Çocuk’ filmlerinin yerli versiyonu Ankara’da yaşandı. Henüz 4 yaşındaki afacan Murat Ayaydın, kendisini seven polis memurunu oyuncak silahıyla gözünden yaraladı. 
     Afacan Murat’ın polis memuru Öktem’i oyuncak tabancasından çıkan boncukla’ gözünden yaraladığı haberini alınca gittiğimiz evde, bir başka sürprizle karşılaştık. Küçük Murat, birkaç gün önce de oturdukları evi yakmıştı. Dede Orhan Ayaydın, elinde testere ev tamiriyle uğraşıyordu. Afacan Murat annesi Figen Ayaydın’ın kucağında, çimentoya bulanmış üstü başıyla yalınayak bizi dinlerken, Beni erken yaşlandırdı’ dediği annesi de, şunları söylüyordu 
     "Alt katta oturan annemin yanına indim. Biraz sonra geldi Anne sana bir şey göstereceğim’ diye. Oğlum anneannen hasta’ derken kayboldu. Eve çıktım kapıyı açar açmaz alevler üzerime geldi, saçlarım yandı. Çakmakla oynarken önce perdeyi sonra da eşyaları tutuşturmuş." 
     
     Vukuatı’ bir değil, bin 
     Daha önceki vukuatları arasında evin bütün camlarını aşağı indirme ve telefonu bozma da bulunan Murat, birkaç gün önce de parmağını yürüyen merdivenlerde yaralamış. Fotoğraflarını çekerken sargılı parmağını Bak işte’ diye gösteren Murat, dün de polis memuru Öktem’in hayatını bir anda değiştirmiş. 
     
     Polisler ben yaptım zannetti 
     Altındağ Belediyesi’ne maddi yardım istemeye giden anne Ayaydın, yolu geçerken bir anda Murat’ı elinden kaçırmış. Gerisini de şöyle anlatıyor 
     "Arabaların altında kalacak sandım. Yakalayınca iki kere poposuna vurdum. Polis beni görünce 'Küçük o daha niye vuruyorsun ’ diyerek sevmeye çalışırken, bir baktım polisin gözünden kan akıyor. Oyuncak tabancasındaki boncukla polisi yaraladı. Karakola gittik. Polisler benim yaptığımı sandı ama olayı öğrenince şaşırdılar." 
     Tek suçu ’ Murat’ı sevmek olan talihsiz polis memuru Süleyman Öktem, Ankara Hastanesi’nde ameliyata alındı. 
     



 YAŞAM 


















</TEXT>
</DOC>
