<DOC>
<DOCNO> 66974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/guncel/gun02.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit’ oyunu herkesi ağlattı 
</HEADLINE>
<TEXT>

Şehit’ adlı tiyatro oyununu izleyen şehit babası oğlunun adını duyunca fenalaştı... 
     Kemal ATLAN Eskişehir DHA 

     Eskişehir’de sahnelenen Şehit’ adlı tek kişilik tiyatro oyununu izleyen şehit yakınları gözyaşlarını tutamadı. Oyunu izlemek için Adapazarı’ndan gelen Gaziler Şehit Dul ve Yetimleri Derneği Sakarya Şube Başkanı Salim Yarar 59 , oyunu izlerken aniden rahatsızlandı, ancak bir süre kendine gelerek şiir okudu. Afyonlu sanatçı Mehmet Şükrü Çıpan’ın yazıp oynadığı terör olaylarını konu alan oyunu izleyen Salim Yarar, önce gözyaşlarını tutamayarak ağladı. 
     
     Kalbi sıkıştı 
     Bir süre sonra fenalaşan Yarar’a ilk müdahale yapılırken oyuna ara verildi. Yarar kısa süre sonra iyiyim’ diyerek oturduğu koltuktan kalktı ve Dur Yolcu’ adlı şiiri okudu. Ayakta alkışlanan Yarar yeniden fenalaşınca doktorlar hemen yardımına koştu. Oğlu Kemal’in 1994’te Şırnak’ta teröristlerce şehit edildiğini belirten Yarar, oyunda şehitler sayılırken Kemal adının geçtiğini belirterek "Oğlumun adını duyunca gözyaşlarımı tutamayıp ağladım ve aniden fenalaştım" dedi. 
     



 GÜNCEL 












</TEXT>
</DOC>
