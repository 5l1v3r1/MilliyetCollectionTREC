<DOC>
<DOCNO> 61264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur25.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a güneş perşembe günü dönecek 
</HEADLINE>
<TEXT>

     Meteoroloji Bölge Müdürü Saffet Sarı, İstanbul'da fazla etkili olmayan kar yağışının gece ve yarın da devam edeceğini söyledi. 
     Sarı, İstanbul'da yağışların bugün yer yer devam ettiğini belirterek, ''Meteorolojik tahminler doğrultusunda İstanbul'da kar yağışı gece ve sabah saatlerinde gerçekleşti'' dedi. 
     Öğle saatlerinde güneşli ve açık bir havanın hüküm sürdüğü İstanbul'da, en yüksek hava sıcaklığının ise 3 derece olduğunu ifade eden Sarı, buna bağlı olarak da kar erimesi görüldüğünü kaydetti. 
     Sarı, tahminlerinden geri adım atmadıklarını da vurgulayarak, İstanbul'da kar yağışı beklendiğini duyurduklarını, ancak yağışların fazla etkili olmayacağını da bildirdiklerini belirtti. 
     Yarın kar yağışının devam edeceğini dile getiren Sarı, ''Bu gece ve yarın da etkili olmamak kaydıyla kar yağışı bekliyoruz. Perşembe gününden itibaren yağışın tamamen biteceğini ve hava sıcaklıklarının mevsim normallerine yükseleceğini tahmin ediyoruz'' dedi. 
     Sarı, bu gece ısının sıfırın altına düşebileceğini ve orta şiddette don beklendiğini de bildirdi. 
     






</TEXT>
</DOC>
