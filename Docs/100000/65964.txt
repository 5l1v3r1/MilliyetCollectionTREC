<DOC>
<DOCNO> 65964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/spor/spo03.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz atlattılar 
</HEADLINE>
<TEXT>

Antalya maçında sert darbeler alan Hasan Şaş ile Emre Aşık’ın sakatlıklarında korkulan olmadı. Emre bu haftaya yetişebilir, Hasan ise bir hafta dinlenecek 
     ERHAN TELLİ 

     GALATASARAY’IN, Antalya sınavında ağır sakatlıklar geçiren Hasan Şaş ile Emre Aşık ucuz atlattılar. Lucescu’nun "Stres kemiğinde kırık var" açıklamasına karşın, dün Hasan’ı iki kez kontrolden geçiren Kulüp Doktoru Serhan Kurtulmuş, "Kırık yok. Fibula kemiğinde zedelenme, kemik zarında kanama oluşmuş. Ayrıca üst adelesinde de ayrı bir zedelenme tesbit ettik. Bu hafta forma giyemeyecek, ama gelecek hafta daha iyi duruma gelecektir" dedi. 
     EMRE Aşık’ın çekilen röntgeni sonucunda yan bağlarında esneme oluştuğu, bilek kemiğinde de ezilme ve ödem tespit edildiği bildirildi. Emre’nin bugün de kontrolden geçirileceği, Malatya maçında oynama olasılığının belirdiği de açıklandı. Genç futbolcu, "Ayağım kırıldı sandım. Çok şükür korktuğum olmadı. Verilmiş sadakam varmış. Atilla’nın kasti tekmesi dört santim aşağıya gelse, ayağım kırılırmış" ifadesini kullandı. 
     
Albayrak tehlikede      ANTALYASPOR maçı öncesinde, II. Başkan Fatih Altaylı’dan uyarı alan Abdürrahim Albayrak sözünü tutmayınca, yönetime girme şansını tehlikeye attı. Albayrak’tan, maçlar sırasında kendisine hakim olmasını isteyen Altaylı, Başkan Mehmet Cansun’u da listeye alması için ikna etti. 
     İKİNCİ yarıda taraftarların arasına giden ve sloganlar atması ekranlara yansıyan Albayrak’ın, Cansun ve Canaydın’ın listesine girmesi olanaksız hale geldi. Bu arada dün gece 1905 Galatasaraylı Yönetici ve İşadamları Derneği’nin yemeğine katılan Faruk Süren, seçimde Özhan Canaydın’ı destekleyeceğini yineledi. 
     
Mehmet üzdü      SARI - Kırmızılı takımın masörü Mehmet Akpençe kalp spazmı geçirdi. Acıbadem Carousel Hastanesi’nde yoğun bakıma alınan Akpençe’nin durumunun iyi olduğu açıklandı. Ünlü masörü İnterli Emre ile Sarı - Kırmızılılar ziyaret etti. 
     
Büyük talep      GALATASARAY’IN bu ay halka açmayı planladığı hisseler konusunda yurt dışından yoğun talep gelmesi, yönetimi rahatlattı. İki etapta tamamlanan Roadshow’da hisseler için yabancılar yüklü bir talepte bulundu. 
     
Deplasman kabusu      CİM-BOM bu sezon deplasmanda oynadığı 10 maçtan 3’ünde galip gelebildi. 30 Eylül 2001’de Gençlerbirliği’ni 3-1 mağlup eden Galatasaray 125 gündür konuk sahalarda kazanamıyor. Sarı-Kırmızılılar sahalarında 33 puan toplamalarına karşın deplasmandan 14 puanla döndüler. 
     
Kötü grafik Gaziantep 1-1 Ç.Rize 3-6 Malatya 0-2 G.Birliği 1-3 Beşiktaş 2-2 Bursaspor 5-0 Ankaragücü 2-1 Y.Yozgat 3-3 Denizli 1-1 Antalya 1-1      



 SPOR 


























</TEXT>
</DOC>
