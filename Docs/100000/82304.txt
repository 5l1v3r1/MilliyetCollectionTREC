<DOC>
<DOCNO> 82304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/dunya/adun.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır tanımayan küstahlar 
</HEADLINE>
<TEXT>

Kendilerine Sınır Tanımayan Gazeteciler’ adını veren örgütün son marifeti Paris’teki bir garın zemininde sergiledikleri Basın özgürlüğünün ayaklar altına alındığı ülkeler’ haritasına, çiğnensin diye Genelkurmay Başkanı Org. Kıvrıkoğlu’nun fotoğrafını da yerleştirdiler 
     MİNE G. KIRIKKANAT Paris 

     Merkezi Fransa’da bulunan Sınır Tanımayan Gazeteciler örgütü, Paris’teki Saint Lazare İstasyonu’nun zemininde sergilediği büyük boyutlu "Basın özgürlüğünün ayaklar altına alındığı ülkeler" haritasında, Türkiye’nin üzerine Genelkurmay Başkanı Hüseyin Kıvrıkoğlu’nun fotoğrafını yerleştirdi. 
     Fransız başkentinin göbeğinde, en işlek istasyonlardan biri olan Saint Lazare’a her gün giriş çıkış yapan onbinlerce insanın "basın özgürlüğünün düşmanları" diye çiğnediği diğer fotoğraflar arasında Irak lideri Saddam Hüseyin, Suriye Devlet Başkanı Beşşar Esad, Suudi Veliaht Prensi Abdullah, İran’ın dini lideri Ali Hamaney ve İsrail Genelkurmay Başkanı General Şaul Mofaz’ınki de var. 
     
     Türkmenbaşı, Castro, ETA 
     11 Mayıs’a kadar devam edecek "yer sergisi"nde, Sınır Tanımayan Gazeteciler örgütüne göre, basın özgürlüğünün sistematik biçimde ihlal edildiği 38 ülke ve bu ihlallerin sorumlusu devlet başkanı ve askeri yetkililerin fotoğrafları var. 
     Üzerine basılarak geçilen diğer liderler arasında Türkmenistan Devlet Başkanı Saparmurad Türkmenbaşı ve Küba lideri Fidel Castro da var. İspanya’da ayrılıkçı Bask örgütü ETA gazeteci düşmanı olarak ilan edilirken, Filistin haritasının üzerinde de kimliği belirsiz bir sorumlunun fotoğrafı yer alıyor. 
     
Türkiye’ye suçlama Sözünüzü tutmadınız      Sınır Tanımayan Gazeteciler örgütü, Türkiye’nin AB’ye basın özgürlüğü konusunda verdiği taahhütleri yerine getirmediğini ileri sürüyor. Örgüte göre 159 ve 312’nci maddelerde yapılan değişiklikler yetersiz ve devlet organlarına karşı yapılan her eleştiri h l "ifade suçu" teşkil ediyor. Örgüt 2001 yılında otuz gazetecinin göz altına alındığını, 50 gazetecinin yayın yoluyla suç işlemekten yargılandığını 2002 yılında da durumun değişmediğini vurguluyor. 
     Örgütün bu yıl yayımlanan raporunda, Fikret Başkaya, Hasan Özgün, Kemal Evcimen, Mustafa Benli, Asiye Zeybek Güzel ve Nureddin Şirin adlı gazetecilerin derhal serbest bırakılması, 159. maddenin tümüyle kaldırılması ve RTÜK yasasının değiştirilmesi talep ediliyor. 
     Dünyada basın özgürlükleri ihlallerinin yanı sıra, taciz edilen, tutuklanan, işkence gören ve öldürülen gazetecilerin haklarını aramak için kurulduğunu belirten Sınır Tanımayan Gazeteciler Örgütü’nün, İstanbul’da da temsilciliği var. 
     



 DÜNYA 











</TEXT>
</DOC>
