<DOC>
<DOCNO> 92336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu sıkı başladı 
</HEADLINE>
<TEXT>

Beşiktaş Teknik Direktörü, Fulya’da nefes aldırmıyor. Dün yapılan antrenmanda tempoyu çok yüksek tutan Rumen teknik adam, Siyah-Beyazlı futbolcuların adeta pestilini çıkardı 
     CENGİZ MALGIR 

     BEŞİKTAŞ Teknik Direktörü Lucescu, dünkü çalışmada, Siyah-Beyazlılar’ın adeta pestilini çıkardı. Antrenmanda tempoyu çok yüksek tutan Rumen teknik adam, hem futbolcuların gözünü korkuttu, hem de bitkin düşürdü. Sıcak hava nedeniyle oldukça zor anlar yaşayan Beşiktaşlı futbolcuları, yarım saatte bir verilen su molaları rahatlattı. Mircea Lucescu, "Bu tempoya alışacaklar. Çünkü daha da hızlanacağız" dedi. 
     KONDİSYONUN ardından, pas çalışmasıyla devam eden sabah antrenmanına, izinli olan Zago ve Ronaldo katılmadı. Dizindeki sakatlığı süren Sergen ise takımdan ayrı olarak hazırlıklarını sürdürdü. Yıldız futbolcu, önce fizyoterapistler eşliğinde koşu yaptı, ardında da salona geçip, ağırlık çalıştı. Beşiktaş ile henüz sözleşme imzalamayan Niculescu da çalışmaya katıldı. Niculescu’nun kamp öncesinde imza atması bekleniyor. 
     
100. yılda zirve bizim’      BEŞİKTAŞ Teknik Direktörü Mircea Lucescu, antrenman öncesinde futbolcularıyla toplantı yaptı. Rumen hocanın, sözlerine "Hepinize güveniyorum" diyerek başladığı ve 100. yılda şampiyonluğu yakalayacaklarını söylediği iddia edildi. Öte yandan Lucescu, antrenman sırasında da kulüp binasına giderek, menajer Sinan Engin ile transferlerle ilgili fikir alışverişinde bulundu. 
     



 SPOR 





































</TEXT>
</DOC>
