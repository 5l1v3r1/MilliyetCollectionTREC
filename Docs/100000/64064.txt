<DOC>
<DOCNO> 64064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun09.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İki hastane iki skandal 
</HEADLINE>
<TEXT>

Hastane kapısında doğurdu      Gaziantep 75. Yıl Doğum Hastanesi kapısında önceki gece 01.45’te görevli personel ve sedye bulamayan Gönül Palabıyık, duvar dibinde doğum yapmak zorunda kaldı. 
     "Doktor yok mu, personel yok mu " bağırmalarına yanıt alamayan anne ve dünyaya getirdiği erkek çocuğu, doğum sonrası getirilen sedyeye konularak hastaneye alındı. Görevliler, hasta yakınlarının sorularına, "Kanamalı bir hastaya müdahale yapılıyordu, onun için kısa bir süre kimseyi bulamamış olabilirsiniz" yanıtını verdi. Başhekim Opr. Dr. Duran Altay, "O gece nöbetçi olan tüm personel hakkında soruşturma açtım. Olay tek kelimeyle talihsizliktir" dedi. 
     
Doktor bulamadı, öldü      Gaziantep’in Nizip ilçesinde, 20 Ocak Pazar gecesi doğum sancılarının başlaması üzerine eşi tarafından Nizip Devlet Hastanesi Kadın Hastalıkları ve Doğum Kliniği’ne getirilen Tezcan Sarıfakıoğlu, nöbetçi doktorun ilçe dışında olması, diğer uzman doktorun ise izinsiz olarak ilçeden ayrılması nedeniyle müdahalede bulunulmaması sonucu hayatını kaybetti. 
     Olayla ilgili olarak Kadın Hastalıkları ve Doğum uzmanı Opt. Dr. Murat Onkun’u açığa alan Sağlık Müdürlüğü, izin almadan ilçeden ayrılan Kadın Hastalıkları ve Doğum Uzmanı Mehmet Ali Kayalı hakkında ise idari ve adli yönden soruşturma başlattı. 
     



 GÜNCEL 

























</TEXT>
</DOC>
