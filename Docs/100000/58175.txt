<DOC>
<DOCNO> 58175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur18.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunun katil zanlısını mahkeme salonunda tabancayla vurdu 
</HEADLINE>
<TEXT>

     Adana'da, bir baba, oğlunun katil zanlısı tutuklu sanığı, duruşma salonunda tabancayla vurarak ağır yaraladı. 
     Adana Adliyesi'nde meydana gelen olayda, alacak meselesi nedeniyle 9 Mart 2001 tarihinde Kuruköprü Mahallesi Küçüksaat yakınlarında 
     çayocağı işletmecisi Hasan Gökmen'i 31 bıçaklayarak öldürdüğü iddiasıyla yargılanan tutuklu sanık Murat Tali 18 , Pozantı Cezaevi'nden getirilerek, 2. Ağır Ceza Mahkemesi'ndeki duruşmasına çıkarıldı. 
     Hakim Eyüp Karataş'ın başkanlığındaki duruşmaya katılan Teyfik Gökmen 63 , geniş güvenlik önlemlerine rağmen yanında getirmeyi başardığı tabancayla, sanık Murat Tali'ye ateş etmeye başladı. Kısa süreli paniğin ardından saldırgan Teyfik Gökmen, mahkeme salonunda bulunan polis ve jandarmalar tarafından etkisiz hale getirildi ve sorgulanmak üzere Emniyet Müdürlüğü'ne götürüldü. 
     Adana Cumhuriyet Başsavcısı Cemal Sahir Gürçay, silah seslerinin duyulması üzerine duruşma salonuna girerek 2. Ağır Ceza Mahkemesi Başkanı Eyüp Karataş'tan bilgi aldı. 
     Saldırganın ateşlediği tabancadan çıkan 6 mermiden ikisi tutuklu sanığa, diğer dördü ise mahkeme heyeti ile duruşma katibinin bulunduğu kürsüye isabet etti. Kalbinden ve karın boşluğundan ağır yaralanan tutuklu sanık Murat Tali'nin kaldırıldığı Devlet Hastanesi'nde ameliyata alındığı ve durumunun ciddi olduğu bildirildi. 
     






</TEXT>
</DOC>
