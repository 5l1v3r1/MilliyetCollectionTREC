<DOC>
<DOCNO> 69107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yasam/yas02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken doğuma karşı balık yeyin 
</HEADLINE>
<TEXT>

     Hamileliğinin özellikle ilk aylarında bol bol balık yiyen anne adaylarının, erken doğum ve bebeğin düşük kilolu olması riskini önemli oranda azalttığı saptandı. 
     Danimarka’da, yaklaşık 8 bin 700 hamile üzerinde yapılan araştırmalar, hiç balık yemeyen kadınlarda yüzde 7.1 olarak tespit edilen erken doğum oranının, hamilelik sırasında az miktarda da olsa balık tüketen kadınlarda yüzde 1.9’a kadar düştüğünü ortaya koydu. Aynı araştırmanın sonuçları, balık yiyen hamilelerin bebeklerinin ortalama ağırlığının da yükseldiğini gösterdi. 
     
Karısını oturarak’ öldürdü      DIŞ HABERLER SERVİSİ 

     Amerika Birleşik Devletleri’nin Seattle kentinde 40 yaşında bir adam, internet aracılığıyla evlendiği Kırgız asıllı genç eşini, çocuk yapamadığı gerekçesiyle üzerine oturarak’ öldürdü. 
     Daniel Larson adlı Amerikalı yaklaşık iki buçuk yıl önce internetteki evlendirme siteleri aracılığıyla tanıştığı Kırgız Indle King’i Amerika’ya getirdi. Burada evlenen çift daha sonra çocuk sahibi olmak istedi. Ancak 21 yaşındaki Indle’ın çocuk yapamayacağı belirlendi. Bunun üzerine, eşini babasının evine göndermek isteyen Larson, boşanma davası açtı. Ancak Kızgız asıllı eş evine dönmeyi reddedip boşanmaya karşı çıkınca, öfkeli koca Indle King’i öldürmeye ve bunun için de 120 kiloluk ağırlığını cinayet aleti olarak kullanmaya karar verdi. 
     Larson, bir komşunun da yardımıyla eşini bağladıktan sonra üzerine oturarak boğdu. Larson, mahkemedeki ifadesinde, eşinin tam dört dakika süreyle can çekiştiğini söyledi. 
     



 YAŞAM 




















</TEXT>
</DOC>
