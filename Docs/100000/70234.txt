<DOC>
<DOCNO> 70234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/soneko29.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergamalı köylüler bu kez de Cumhurbaşkanlığı Köşkü'ndeler 
</HEADLINE>
<TEXT>

     Bergamalı köyülülerin temsilcileri Cumhurbaşkanlığı Genel Sekreteri Kemal Nehrozoğlu tarafından kabul edildi. 
     Bergamalı köylüler, İzmir 3. İdare Mahkemesi'nin Ovacık Altın Madenlerinin Deneme İşletme iziniyle ilgili yürütmeyi durdurma kararını Cumhurbaşkanı Ahmet Necdet Sezer'e iletmek istediler. 
     Köşkün 5. Nolu kapısının önünde toplanan Bergamalı köylülerden Sözcü Oktay Konyar ile Resmiye Kural, Genel Sekreter Kemal Nehrozoğlu tarafından kabul edildiler. 
     Bergamalı köylülerin sözcüsü Oktay Konyar, Nehrozoğlu'na ellerindeki yargı kararlarının uygulanması talebinde bulunduklarını belirterek, şunları söyledi 
     ''Kendisi, bütün ülkede yargı kararlarının vatandaşlara eşit olarak uygulanması ilkesi ile yola çıktıklarını ve Bergama sürecinin artık dünyaca bilinen bir süreç olduğunu söyledi. 
     Toplumun her kesiminin Cumhurbaşkanı ile görüşebildiği bir ortamda bizim de görüşme talebimiz olduğunu anlattık, bunu çok doğru buldular ve adreslerimizi aldılar. Konuyu Cumhurbaşkanı'na iletip, en kısa zamanda bir çözüm üretecekler. Tekrar Ankara'ya gelip Cumhurbaşkanı ile görüşeceğiz. Cumhurbaşkanı uygun olsaydı inanıyorum bizi kabul ederdi.'' Resmiye Kural da görüşmede çok iyi karşılandıklarını ve tatmin olduklarını ifade ederek, ''Eminim çözüm bulacaklar'' dedi. 
     Köşkün 5. Nolu kapısının önünde bekleyen Bergamalı köylülerden Bayram Kınay, ''Apo'nun bile mahkeme edilemediği bir ülkede bizi ölüm cezasına çarptırmak istiyorlar. Siyasetçilerden birşey beklemiyoruz, Askerler ve Cumhurbaşkanı bize sahip çıksın'' diye konuştu. 
     Neslihan Akkaya ise sağlık konusunda olumsuzluklar yaşadıklarını ifade ederek, ''kazandığımız doktor parası'' dedi. 
     






</TEXT>
</DOC>
