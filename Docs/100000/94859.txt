<DOC>
<DOCNO> 94859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun27.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinek yiyen şapka gümrüğe takıldı 
</HEADLINE>
<TEXT>

     İngiltere'ye kaçak bukelamun sokmaya çalışan genç kız, son anda gümrüğe takıldı. 
     Dubai'den kalkan bir uçakla Manchester Havaalanı'na inen 17 yaşındaki genç kız, saçlarının arasına sakladığı bukelamunun, tam gümrükten geçtiği sırada uzun dilini çıkararak sinek avlamaya çalışınca yakayı ele verdi. 
     Manzara karşısında, gümrük memuru, ''Afedersiniz bayan, şapkanız sinek mi avlıyor '' demekten kendini alamadı. 
     Gümrük yetkilileri, nadide yaratıklar listesinde olduğu belirlenen ve şimdiye kadar ele geçirdikleri en garip ''kaçak eşya'' olan bukelamuna ''Hattie'' Şapkamsı adını taktılar. 
     ''Hattie''yi Suudi Arabistan'dan yasal yoldan alarak Birleşik Arap Emirlikleri'nin Dubai kentine getiren genç kıza yönelik herhangi bir suçlamanın yapılmadığı, genç kızın akrabalarını ziyarete geldiği İngiltere'de tatiline devam edebileceği belirtildi. 
     Gurbete düşen ''Hattie''nin geleceği belirsizliğini koruyor. 
     





</TEXT>
</DOC>
