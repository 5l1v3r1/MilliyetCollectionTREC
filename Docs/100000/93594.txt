<DOC>
<DOCNO> 93594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/siyaset/siy01.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ, Ecevit’siz toplanabilir 
</HEADLINE>
<TEXT>

Genelkurmay 2. Başkanı Orgeneral Büyükanıt, "Başbakan, ağustostaki Askeri Ş ra toplantısına katılamazsa, Genelkurmay Başkanı başkanlık eder" dedi 
     ANKARA Milliyet 

     Genelkurmay 2. Başkanı Orgeneral Yaşar Büyükanıt, ağustos başında yapılacak Yüksek Askeri Ş ra YAŞ toplantısının Başbakan Bülent Ecevit olmadan da gerçekleşebileceğini belirterek, "Başbakan herhangi bir nedenle katılamazsa YAŞ Yasası’na göre toplantıya Genelkurmay Başkanı başkanlık eder" dedi. 
     ABD’nin 4 Temmuz Bağımsızlık Günü dolayısıyla Ankara Büyükelçiliği konutunda verilen resepsiyona katılan Büyükanıt, soruları yanıtladı. Ecevit’in rahatsızlığını anımsatarak, YAŞ’ın toplanıp toplanmayacağını soran gazetecilere şu karşılığı verdi 
     
     "Vek letle olmaz" 
     "Başbakan katılamazsa toplantı, Genelkurmay Başkanı’nın başkanlığında yapılır. Genelkurmay Başkanı, protokole göre başbakan yardımcılarından daha önde olduğu için başbakana, başbakan yardımcısının vek let etmesi mümkün değil. Ancak, zaten hükümetin üyesi olan Milli Savunma Bakanı da, YAŞ üyesi olarak toplantıya katılacak." 
     Büyükanıt, "Başbakan YAŞ’a katılmak zorunda mı " sorusuna ise "Başbakan, isterse toplantının sonuna kadar kalır, isterse sadece 1 dakikalığına gelir. İsterse de hiç gelmeyebilir" yanıtını verdi. 
     
     Atina’ya taviz yok 
     Büyükanıt, Türkiye, ABD ve İngiltere arasında anlaşmaya varılan Avrupa Güvenlik ve Savunma Politikası AGSP konusunda "Ankara Belgesi"nin gelinen son nokta olduğunu da kaydetti. Yunanistan’ın bu konuda değişiklik yapılacağı yönündeki açıklamalarını değerlendiren Büyükanıt, "Bu belgenin bir harfine dahi dokundurtmayız" dedi. 
     



 SİYASET 















</TEXT>
</DOC>
