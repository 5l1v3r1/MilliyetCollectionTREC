<DOC>
<DOCNO> 63591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/soneko08.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Havası en kirli il Erzurum 
</HEADLINE>
<TEXT>

     Devlet İstatistik Enstitüsü DİE , geçen yıl Ekim ayında en fazla hava kirliliği görülen illeri Erzurum, Kütahya, Kırşehir, Yozgat ve Denizli olarak belirledi. 
     DİE, çevre istatistikleri kapsamında yaptığı hava kirliliği istatistikleriyle, Ekim ayında illerde görülen kükürtdioksit ve partiküler madde yoğunluklarını açıkladı. 
     Buna göre, Ekim ayında kükürtdioksit konsantrasyonu en yüksek bulunan il Erzurum olurken, bu ili, kükürtdioksit açısından Kütahya, Kırşehir, Yozgat, Denizli, Gaziantep, Niğde Bor , Zonguldak, Afyon ve Bursa Merkez izledi. 
     Söz konusu ay, duman konsantrasyonunun en yüksek bulunduğu iller ise Kütahya'nın ardından, Rize, Kayseri, Çorum, Kastamonu, Kırşehir, Isparta, Denizli, Zonguldak ve Afyon oldu. 
     Ekim ayı kükürtdioksit ortalamalarında bir önceki yılın aynı ayına göre en çok artış görülen iller, yüzde 85 ile Elazığ, yüzde 83 ile Erzurum, yüzde 62 ile Yozgat, yüzde 54 ile Kütahya ve yüzde ile Bolu Merkez oldu. 
     Söz konusu ay kükürdioksit ortalamalarında en çok azalış, yüzde 57 ile Uşak, yüzde 50 ile Çorum, yüzde 49 ile Balıkesir, yüzde 48 ile Bilecik ve yüzde 39 ile Isparta'da görüldü. 
     Duman ortalamalarında ise Ekim ayında, geçen yılın aynı ayına göre, en çok artış görülen iller, yüzde 110 ile Rize, yüzde 109 ile Kastamonu, yüzde 100 ile Yozgat, yüzde 93 ile Erzincan ve yüzde 73 ile Malatya olurken, en yüksek düşüş yüzde 66 ile Uşak, yüzde 59 ile İzmir Merkez , yüzde 36 ile Niğde Merkez , yüzde 34 ile Erzurum ve yüzde 33 ile Tekirdağ'da gerçekleşti. 
     






</TEXT>
</DOC>
