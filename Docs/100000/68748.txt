<DOC>
<DOCNO> 68748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/agun.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonluk yat kuyruğu 
</HEADLINE>
<TEXT>

İstanbul Boat Show Fuarı’, krize inat pupa yelken’ diyenlerle doldu.. Tam 9 trilyonluk yatlara beş kişi talip oldu, yüzlerce milyarlık yatlar kapışıldı.. 
     ASLI ÖKTENER İstanbul 

     8 - 17 Şubat tarihleri arasında düzenlenen 21. Uluslararası Boat Show Fuarı’na katılan firmalar, oldukça memnun kaldı. 150’nin üzerinde firmanın 600 markayı tanıttığı fuarı ziyaret edenlerin sayısı, ekonomik krize inat, 45 bini aştı. Geçen yıla göre satışlarını ikiye katlayan büyük - küçük tüm firmalar, pastadan payını aldı. Sunseeker firmasının Türkiye Ofisi yetkilisi Özer Akarslan, bu yıl fuarı gerçek alıcıların ziyaret ettiğine dikkat çekti ve "En pahalı 105 model yata 5 talep oldu. Bunların hepsi de Türk ve çoğu işadamı" dedi. 
     
Giren indirim sordu ama..      İngiliz el yapımı bu teknelerin tanesinin tam 4.5 milyon sterlin yani yaklaşık 8 trilyon 775 milyar lira değerinde olduğunu söyleyen Akarslan, 900 bin sterlinlik yani yaklaşık 1 trilyon 755 milyar liralık Manhattan 64 model teknelerden ise tam 8 talep aldıklarını belirtti. 
     Fuarda sadece gösterişli yatlara değil, her boy tekneye, bota ve aksesuara da alıcılar çıktı. Mursan Koll Şirketi sahibi Hasan Oğuztürk 70 bin dolarlık 96 milyar 400 milyon lira iki tekne sattıklarını belirtti. Ayrıca 2 - 3 bin dolarlık 24 tekne daha sattıklarını söyleyen Oğuztürk, "Standımıza giren herkes yüzde 30 indirim var mı ’ diye girdi. En büyük sürpriz ise yabancı misafir sayısındaki artıştı" diye konuştu. 
     
Her keseye uygun tekne var      İtalyan yapımı tekneler satan Gino Marine şirketi yetkilileri ise, 490 bin euroluk yaklaşık 583 milyar lira teknelerine çıkan bir taliple görüşmelerinin sürdüğünü, 280 bin euro 333 milyar lira ve 350 bin euroluk 416 milyar lira iki teknelerine de 4 sipariş aldıklarını kaydettiler. Onların üzüntüsü ise, tam 5 milyon euro değerindeki yaklaşık 5.5 trilyon lira en pahalı modellerine hiç sipariş almamalarıydı. 
     Fiyatları 2 ile 5 bin dolar arasında değişen ucuz’ teknelerine 50 sipariş gelen Deniz Yatçılık yetkilileri de, 22 bin dolarlık bota da bir sipariş almaktan mutluydu. 
     
Yelkenliler de yok sattı      Tita Şirketi, fiyatları 100 bin euroya yaklaşık 110 milyar 900 milyon lira varan yelkenli teknelerden 6, tam 150 bin euro 178 milyar lira değerindeki motorlu yatlardan ise 3 sipariş aldıklarını açıkladı. İstanbul Yat Turizm şirketi yetkilileri ise, bin 200 - bin 700 dolarlık teknelerine 12 sipariş aldıklarını açıkladı. Egemar firması yetkilileri ise, 50 bin dolara varan aksesuar ihracatı yaptıklarını söyledi. 
     
İşte 9 trilyonluk mini transatlantik      Bu yıl Boat Show’un yıldızı olan tam 4.5 milyon sterlin değerindeki 105 model yatın özellikleri şöyle 

</TEXT>
</DOC>
