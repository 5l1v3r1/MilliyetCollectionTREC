<DOC>
<DOCNO> 77803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/soneko21.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün nasıl geçti.. 
</HEADLINE>
<TEXT>

     İlk seanstaki güçlü alımlarla yükselen borsa, ikinci seansta 12,500 puan direncine takıldı ve gelen kar realizasyonları ile geriledi. 
     İstanbul Menkul Kıymetler Borsası İMKB Ulusal 100 Endeksi haftanın dördüncü işlem gününde ortalama yüzde 1.88 yükseldi. 
     Uzmanlar, 12,500 civarında ciddi bir direnç bulunduğunu vurgulayarak, işlem hacminin olumlu bir görüntü sergilediğini, yarın 12,000 seviyesinin altına gelinmeyeceğini, bu seviyenin destek olacağını vurguluyorlar. 
     12,500 direncinin aşılması için biraz beklemek gerektiğine dikkat çeken uzmanlar, 12,000 puanın altına inilmesi için bir neden bulunmadığını savunuyorlar. 
     Borsa, ilk seansta 407.57 puanlık artışla 12,438.51 puana yükseldi. Hisse senetlerinin bu seanstaki ortalama değer artışı yüzde 3.39 olarak gerçekleşti. 
     İlk seanstaki çıkışın ardından ikinci seansta gelen kar realizasyonları endeks seans boyunca 181.21 puanlık bir düşüş kaydetti ve 12,257.30 puandan günü tamamladı. 
     Borsa'da günlük işlem hacmi 789 trilyon 761 milyar 542 milyon lira olarak gerçekleşti. 
     Merkez Bankası doların bugünkü efektif kurunu alışta 1 milyon 289 bin 301 lira, satışta ise 1 milyon 298 bin 372 lira olarak açıkladı. 
     Böylece Merkez Bankası'nın dün açıkladığı kurlara göre, dolar, alışta 9 bin 186 lira, satışta ise 9 bin 250 lira düşüş gösterdi. 
     Kapalıçarşı'da dün 1 milyon 304 bin liradan kapanan dolar, güne 1 milyon 303 bin liradan, 1 milyon 147 bin liradan kapanan Euro da 1 milyon 145 bin liradan başladı. 
     Piyasa kapanışında doların satış fiyatı 1 milyon 297 bin lira, Euro'nun satış fiyatı da 1 milyon 144 bin lira oldu. 
     İMKB Tahvil ve Bono Piyasası Repo Pazarı'nda gecelik faiz ortalama 50.99'dan kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 50.10, en yüksek oran ise yüzde 51.10 olarak belirlendi. 
     Bankalararası TL interbankında da gecelik faiz oranı yüzde 51.00'den gerçekleşti. 
     İMKB tahvil ve bono piyasasında 9 Nisan 2003 tarihli, bugün valörlü tahvilin getirisi yüzde 55.97, bileşik getirisi yüzde 56.04 oldu. 
     Bu tahvilin aynı gün valörlü işlemlerinde bileşik getiri yüzde 57.56 olarak belirlenmişti. 
     





</TEXT>
</DOC>
