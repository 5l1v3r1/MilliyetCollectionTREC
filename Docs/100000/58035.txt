<DOC>
<DOCNO> 58035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun13.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğin cinsiyetini yüzde 100 biliyor 
</HEADLINE>
<TEXT>

     RIFAT DEMİR 

     Sağlık alanında dünya çapında çözümler sunan Siemens, görüntüleme cihazları alanında en prestijli firmalardan biri olan Acuson'u satın alarak ultrasonografide dünyanın en büyük firması haline geldi. 700 milyon dolara mal olan bu birleşme ile Siemens tıp alanında dünyanın en küçük ve güvenli ürünlerini pazara sunacak. 
     Tıp alanında görüntüleme ve teşhis cihazlarıyla hizmet veren Siemens, yeni ürünü "Sonoline Antares"i de Türkiye'de satacak. Bu ürünün en dikkat çekici tarafı küçük hacmine rağmen sağladığı yüksek görüntü kalitesiyle, anne karnındaki çocuğun cinsiyetini yüzde 100'e varan oranda kesinleştirebilmesi. 
     Tıp elektroniği pazarında lider firmalardan olan Siemens, Türkiye'de de satılacak bu yeni cihazla pazar payını artırmayı planlıyor. Cihazın fiyatı 150 bin euro ile 300 bin euro arasında değişiyor. 
     



 GÜNCEL 

























</TEXT>
</DOC>
