<DOC>
<DOCNO> 59635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/son/sontur08.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilcilerin dönüş çilesi 
</HEADLINE>
<TEXT>

     Bayram ve yeni yıl tatilinin bitmesi ile tatilcilerin dönüş trafiği başladı. Ankara - İstanbul karayolunun Bolu Dağı kesiminde bulunan Abant gişelerinde sürücüler uzun kuyruklar oluşturdu. 
     Karayolları 41. Şube yetkililerinden alınan bilgiye göre, dönüş trafiğinin yaşandığı Bolu'da D-100 karayolu ve E-5 otobanı üzerinde 4 çıkış, 2 giriş gişesi hizmet veriyor. Gişelerde geçtiğimiz yıllardan farklı olarak geçiş ücreti alınıyor. Ayrıca gişilerden Ankara istikametine giriş yapan sürücülerin gişelerde kuyruk oluşturmasını önlemek için karayolları görevlileri geçiş biletlerini sürücülere araçlarının camlarından veriyorlar. 
     Ankara'dan İstanbul istikametine çıkış yapan tatilciler ise Abant otoban gişelerinde uzun kuyruklar oluşturdu. Sürücüler geçtiğimiz yıllara göre yollarda trafik ekiplerinin denetimlerinin daha sıkı olduğunu, trafik ekiplerinin sürücüleri sık sık uyardığını kaydettiler. 
     Abant gişelerinde oluşan araç kuyruklarını değerlendiren karayolları 41. Şube yetkilileri gişelerde Ankara ve İstanbul yönüne gidecek araçların uzun kuyruklar oluşturmalı nedeniyle gişelerin yetersiz kaldığını belirttiler. 
     Karayolları yetkilileri, ''Normal zamanlarda günde 25-30 bin aracın geçtiği Bolu Dağı geçişini bayram ve yeni yıl tatillerinde ortalama 50 bin aracın kullandığını belirterek, bölgede görev yapan tüm ekiplerimiz 24 saat aralıksız görev yapıyor, alınan tedbirlerle geçtiğimiz yıllara göre trafik akışı daha hızlandırıldı'' diye konuştular. 




</TEXT>
</DOC>
