<DOC>
<DOCNO> 50991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/guncel/agun.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevik Kuvvet giriş-çıkışı denetliyor. Eylem sürüyor... 
</HEADLINE>
<TEXT>
Barikatlar yenilendi 
Polisin Barikatları kaldırmak için girdik’ dediği Küçükarmutlu’da yeni barikatlar kuruldu. Ailelerin iddiası Polis evlere ateş açtı’ 
     DİNÇER ŞEREF İstanbul 

     Sarıyer Küçükarmutlu’da, 4 kişinin ölümüyle sonuçlanan operasyonun ardından gerginlik sürerken, operasyonda yaralanarak hastaneye kaldırılan 10 kişiden 6’sı taburcu edildi. 
     TAYAD’lı aileler, Küçükarmutlu’da dün yaptıkları basın açıklamasında, polisin operasyonunu protesto etti. Açıklamada, polisin evlere ateş açtığı ve ölen 4 kişinin üzerinde kurşun yaraları bulunduğu öne sürüldü. 
     
     KOVANLARI GÖSTERDİLER 
     Geçici 25. Sokak’ta, ölüm orucu eyleminin yapıldığı evlerden birinin önüne de masa konularak, güvenlik kuvvetlerince kullanıldığı belirtilen göz yaşartıcı bombalar ve mermi kovanları gösterildi. Bu sırada, yanan evin çevresinde toplanan yaklaşık 30 kişi, marşlar söyleyip slogan attı. Evin çatısına da, eylemin sürdüğünü belirten pankart asıldı. 
     
     POLİS MÜDAHALE ETMEDİ 
     Küçükarmutlu’ya giriş ve çıkışlar da, panzer destekli Çevik Kuvvet tarafından kontrol altında tutuldu. Polis, basın açıklaması yapıp slogan atan gruplara müdahale etmedi. Önceki akşam düzenlenen operasyon sırasında iş makineleri ve panzerlerle yıkılan barikatlardan bazıları yeniden kurulurken, bunların önüne molotofkokteylleri ve taşların dizildiği görüldü. 
     
     ALTI TABURCU 
     Operasyonda ölen Sultan Yıldız, Arzu Güler, Bülent Durgaç ve Barış Kaş’ın cesetlerine, dün Adli Tıp Kurumu’nda otopsi yapıldı. Şişli Etfal Eğitim ve Araştırma Hastanesi’ndeki tedavileri tamamlanan Halil Aksu, Sinan Tokuç, Güzin Tolga, Nurgül Kayapınar, Eylem Göktaş ve Zeki Doğru da, güvenlik kuvvetlerinin nezaretinde, dün saat 15.30 sıralarında hastaneden çıkarıldı. Zafer işareti yapan bu kişiler, iki polis minibüsüyle emniyete götürüldü. 
     
     HAYATİ TEHLİKELERİ YOK 
     Vücudunda kurşun yarası bulunduğu öne sürülen Haydar Bozkurt ile yanık yaraları bulunan Hakkı Şimşek, Dursun Ali Pekin ve Ahmet Güzel’in tedavilerinin sürdüğü ve hayati tehlikelerinin bulunmadığı belirtildi. 
     
     CENAZELER GÖNDERİLDİ 
     Operasyonda hayatını kaybeden Sultan Yıldız, Arzu Güler, Bülent Durga ve Barış Kaş'ın cenazeleri, otopsilerinin ardından dün ailelerine teslim edildi. Güler ve Kaş Tunceli'ye, Yıldız Sivas'a, Bülent Durgaç ise Mersin'e götürüldü. 
     Bu sırada DGM çevresinde cenaze sahipleri ve yakınları, alkışlarla konvoyu uğurladılar. 
     
AVUKATIN İDDİASI Polis yaktı’      Avukat Behiç Aşçı baskının planlı olduğunu, evdekileri polisin yaktığını iddia etti. Otopsiye alınmadıklarını belirten Aşçı, operasyon hakkında ciddi şüpheleri olduğunu dile getirerek, "Polis, mahalleye girdikten sonra gerçek mermi ve çok sayıda bomba kullandı" görüşünü savundu. 
     Aşçı, "Arzu dışında hepsinin vücudunun çeşitli yerlerinde yanık vardı. Yakıldıklarını düşünüyorum. Eğer Arzu burada yanmışsa niçin sadece başında yanık vardı Bülent, Barış ve Sultan'da değişik yara izleri var. Kurşun olup olmadığını tam olarak ayırt edemedim. Otopsi raporu her şeyi ortaya koyacak" diye konuştu. 
     Diğer görgü tanıklarıyla da konuştuğunu ifade eden Aşçı, şöyle devam etti 
     "Sadece Haydar Bozkurt kendini yaktı. O da evin içinde değil sokakta. Eve çok sayıda bomba ve kurşun atılmış. İkinci direniş evi yerine de yanlış bir adrese girdiler." 
     
İki DHKP-C’li kendini yaktı      Tekirdağ F Tipi Cezaevi'nde yatan DHKP-C'li 36 yaşındaki Kemal Ayhan ile 39 yaşındaki Nail Çavuş, Küçükarmutlu'da polisin önceki gün gerçekleştirdiği operasyonu protesto için kendilerini yaktı. Aynı zamanda ölüm orucunda olan iki mahk m alevler arasından kurtarılarak hastaneye kaldırıldı. 
     Kemal Ayhan ile Nail Çavuş, cezaevindeki odalarında biriktirdikleri gazeteleri tutuşturarak kendilerini ateşe verdi. Anında müdahale eden infaz koruma memurları, Ayhan ile Çavuş'u diri diri yanmaktan kurtardı. 
     Tekirdağ Devlet Hastanesi'nde yapılan ilk müdahaleden sonra İstanbul Cerrahpaşa Tıp Fakültesi Hastanesi'ne sevk edilen eylemcilerden Nail Çavuş'un durumunun ağır olduğu açıklandı. n ÖZKAN DİKMEN DHA 
     
Oruç, ölüme varamayacak      Adalet Bakanlığı, ölüm orucu tutanlara zorla yedirme’ için yasal düzenleme yapıyor. Ölüm orucunu destekleyenlere de ağır cezalar verilmesi gündemde... 
     ANKARA Milliyet 

     Hayata Dönüş Operasyonu'yla çözülemeyen, F tipi cezaevleri açıldıktan sonra da devam eden, son olarak Küçükarmutlu'ya müdahaleye kadar varan gelişmelerin ardından Adalet Bakanlığı, ölüm oruçlarını durdurmak için çareyi "cezada" buldu. 
     Bakanlıkça hazırlanan ve ölüm orucuna girenlere tıbbi müdahale olanağı getirmenin yanı sıra orucu teşvik edenlere de ağır cezalar verilmesini öngören yasa tasarısı, TBMM Başkanlığı'na sunuldu. Tasarı yasalaşırsa yeni düzenlemeler şöyle olacak 

</TEXT>
</DOC>
