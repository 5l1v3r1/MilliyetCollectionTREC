<DOC>
<DOCNO> 77250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/siyaset/siy02.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduya en saygılı biziz’ 
</HEADLINE>
<TEXT>

     EZELHAN ÜSTÜNKAYA Ankara 

     Ankara kulislerinde dile getirilen "askeri yetkililerle CHP yönetiminin bir araya geldiği" iddialarıyla ilgili sorularımızı yanıtlayan CHP Genel Başkanı Deniz Baykal, TSK’yı günlük siyasetin içine çekme gibi bir anlayış içinde olmadıklarını söyledi. Baykal şöyle konuştu "TSK, parti politikaları ile ilişkilenmemeye özen gösteriyor. TSK’nın günlük siyaset dışındaki tavrını en iyi anlayan ve buna en fazla saygı gösteren parti biziz. TSK mensupları ile hiçbir zaman günlük siyaset anlamında temas içinde olmadık." 
     Görev başındaki komuta kademesi ile ilişkilerinde çok büyük dikkat sergilediğini ifade eden Baykal, "Gereksiz ilişki arayışları içine girmiyorum. Parti siyaseti anlamında hiçbir temasımız yok, olamaz. Bu iddia hem TSK’ya hem de bize saygısızlıktır. TSK’yı günlük siyasete alet etme gibi niyetimiz yok" dedi. 
     



 SİYASET 














</TEXT>
</DOC>
