<DOC>
<DOCNO> 87544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo15.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş "Okan'ın sakatlığı beni düşündürüyor" 
</HEADLINE>
<TEXT>

     17. Dünya Kupası finallerinde, yarın Brezilya ile ilk maçını yapacak A Milli 
     Futbol Takımı, son idmanını, maçın yapılacağı Munsu Stadı'nda gerçekleştirdi. 
     Basına kapalı olarak yapılan antrenmanda, yaklaşık 1 saat maçın taktiğini uygulayan millilerin oldukça hırslı olduğu öğrenildi. Dün yapılan idmanda sağ ayak baldırından sakatlanan Okan'ın takımdan ayrı olarak çalıştığı ve yarınki maç kadrosunda oynama şansı bulmasının az olduğu gözlendi. 
     Milli Takımlar Teknik Direktörü Şenol Güneş, ''Okan'ın sakatlığı beni düşündürüyor'' derken, oynamama olasılığı karşısında fazla sıkıntı çekmeyeceğini söyledi. 
     Ay-yıldızlıların son idmanını, bugün Güney Kore'ye gelen Futbol Federasyonu Başkanı Haluk Ulusoy da izledi. 
     Maçın yapılacağı statta, milli takımdan önce bir çalışma yapan Brezilya Milli Takımı'nda, teknik direktör Luis Felipe Scolari, antrenman sonrasında, Milli Takımlar Sorumlusu Selami Özdemir ve eenajer Çan Çobanoğlu ile samimi bir biçimde tokalaştıktan sonra yarınki maç için başarı diledi. 
     





</TEXT>
</DOC>
