<DOC>
<DOCNO> 96695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/spor/aspo.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in hızı kesildi 
</HEADLINE>
<TEXT>

Sarı -Lacivertliler, farklı Kaiserslautern galibiyetinden sonra Alpen Cup’ın finalinde Hamburg karşısında tutunamadı, kötü futboluyla herkesi şaşırttı 
     FENERBAHÇE, Alpen Cup’ın final maçında Almanya’nın Hamburg takımına yenilmekten kurtulamadı. Önceki gün Kaiserslautern’i farklı mağlup eden Sarı - Lacivertli takım bu kez tel tel döküldü. Pozisyona girmekte zorlanan, savunmasında çok hata yapan Fenerbahçe’de ilk onbirde görev alan Ortega beklenen futbolu ortaya koyamadı. 
     HAMBURG, 14. dakikada Hakan Bayraktar’ın kısa düşen topunu iyi takip eden Barbarez’in şık golüyle öne geçti. İkinci yarıda Revivo ile beraberliğe çok yaklaşan Fenerbahçe 86. dakikada Barbarez’e yine engel olamadı. 76. dakikada Fukal ile 77’de Johnson kırmızı kart görerek oyun dışı kaldı. Teknik Direktör Lorant dünkü maçta da Washington’a şans tanımadı. 
     

</TEXT>
</DOC>
