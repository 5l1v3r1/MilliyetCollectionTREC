<DOC>
<DOCNO> 58584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/yazar/pulur.html </URL>
<DATE> 2001/12/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Beşler"den biri... 
</HEADLINE>
<TEXT>

     ABBAS Güçlü'nün geçen cuma günkü yazısının başlığı "Bir İbret Belgesi"ydi. 
     Neydi bu belge 
     Beşi de anayasa hukukçusu olan beş profesörün Cumhurbaşkanı ile kamuoyunun dikkatine sundukları açık mektup... 
     Ne diyorlardı 
     "Alemdaroğlu'nu rektör seçmeyin " diyorlardı. 
     Alemdaroğlu, üniversitedeki seçimde en fazla oyu, hem de fark atarak aldı. 
     Peki, bu şeçimin önemi yok muydu 
     "Beşler" bu seçimi, totaliter ülkelerde yapılan şeçimlere benzetiyor ve şöyle diyorlardı 
     "Bütün dünya bu ülkelerde, gerçek demokrasinin olmadığını ve olmayacağını çok iyi bilir. Tarih, şekli demokrasinin bazen otoriter ve totaliter yönetimlerin meşruluk aracı olduğunu da göstermiştir. Şu halde şekli demokrasi ancak, demokrasinin içeriğine sağladığı katkı ölçüsünde anlamlı ve yararlı olabilir." 
     
     UZUN lafın kısası "Beşler" İstanbul Üniversitesi'nde otoriter ve totaliter bir yönetim vardır, bu yönetimin altında yapılan seçim, şekli demokrasidir, "kıymet - i demokrasiyesi" yoktur, diyorlar... 
     Bu da bir görüştür, acaba bu görüş tutarlı mıdır, en azından "Beşler"den biri için 
     
     1998 yılında Mersin Üniversitesi'nde rektör seçimi yapılır. En fazla oyu alan adayı, YÖK üç kişilik listeye bile koymaz, Cumhurbaşkanı Demirel de bir başka adayı rektör atar. 
     
     MERSİN Üniversitesi öğretim üyeleri bunu kınarlar, Atatürk Anıtı önünde toplanarak cüppelerini çıkarıp bırakırlar, içlerinden biri konuşur, şöyle der 
     "Üniversitesinin iradesine saygı gösterilmesini istiyoruz. Demokratik Türkiye yaratma özlemini dilinden düşürmeyen yöneticilerin burada ortaya çıkan iradeyi dikkate almalarını beklerdik." 
     Yani, Üniversitedeki seçime uyulmalıdır. 
     
     KİM söylüyor bunları 
     Alemdaroğlu atanmasın, diye açık mektup yayımlayan "Beşler"den biri... 
     Aday onlardan olunca "Yaşasın seçim " aday Alemdaroğlu olunca "Kahrolsun seçim " 
     Dedik ya, biz demokrasiyi çok severiz, bizim parti kazanırsa... 
     
     KEÇECİZADE İzzet Molla'nın bir beyti vardır 
     "Meşhurdur ki, fısk ile olmaz cihan harap, 
     Eyler onu müdahane - i aliman harap." 
     Türkçesi 
     "Cihanı ahlaksızlar harap etmez, cihanı alimlerin dalkavukluğu harap eder." 
     
     BİLİYORUZ soracaksınız "Kim bu " diye... 
     Hayır açıklamayacağız 
     Bir üniversite hocasının, en azından öğrencilerinin gözünde, tartışılır hale gelmesine gönlümüz razı değil. 
     O, kendisini bilir, eğer "açıklayın" derse açıklarız. 
     
     







İntikam keyfi 


İlaçta soygun 


Bir insan, bir bilim adamı Muzaffer Aksoy... 


Bilişim efendileri 


"Bir elinde cımbız..." 


Siz hala annenizin tarih kitabını mı okuyursunuz 


Üniversiteler krizden nasıl kurtulur 


Doğru erkeğin nesli tükendi mi 


"Beşler"den biri... 


Hergele Meydanı tartışması 


Vakıfbank da yok artık, sakın batmayın 


Hem mazlum hem zalim İbrahim Tatlıses 


Dünyadan niçin haberimiz yok 


Türkiye, Arjantin olur mu, olmaz mı 


Christmas 


</TEXT>
</DOC>
