<DOC>
<DOCNO> 61437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sonspo10.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi, Juventus'un ortağı oldu 
</HEADLINE>
<TEXT>

     Libya lideri Muammer El Kaddafi, İtalya'nın ünlü kulüplerinden F.C Juventus'un yüzde 5.31'lik hissesini aldı. 
     Kaddafi'nin sahibi olduğu ''Libyan Arap Foreign Investment Company''nin, Juventus'un 6.4 milyon dolarlık hissesini satın almasıyla siyah beyazlı kulübün resmen yüzde 5.31'lik ortağı haline geldiği açıklandı. 
     İtalyan Kulübü'nün önemli ortaklarından biri olan Kaddafi'nin 1976 yılında da 415 milyon dolarla Fiat'ın yüzde 15'lik hissesini aldığı daha sonra 1986'da devretmek zorunda kaldığı hatırlatıldı. 
     Juventus ve Fiat'ın onursal başkanı olan Gianni Agnelli'nin Kaddafi ile ikinci kez ortak olması da şaşırttı. 
     Kaddafi ayrıca, 1990 yılında İtalyan Gaz Şirketi'nin Eni yüzde 0.15'lik payını satın almıştı. 
     Bu arada, Libya liderinin 6 oğlundan biri olan El Saadi Muhammed'in Juventus'un fanatik taraftarı olduğu ve bazen maçları seyretmeye geldiği belirtildi. 
     






</TEXT>
</DOC>
