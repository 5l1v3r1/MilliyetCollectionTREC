<DOC>
<DOCNO> 64391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/spor/bbas.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
12 'PES' ADAM 100 - 62 
</HEADLINE>
<TEXT>

Basketbol Milli Takımımız, Litvanya karşısında dağıldı. İbrahim, Mirsad, Hidayet, Hüseyin gibi yıldızlarını mumla arayan ekibimiz, farklı yenilgiye engel olamadı 
     AY - Yıldızlılar, eksiklerin faturasını Litvanya karşısında ödedi, Avrupa Şampiyonası yarı final eleme grubunda beşinci maçında ilk mağlubiyetle liderliği rakibine kaptırdı. İbrahim, Mirsad, Hidayet, Hüseyin’den yoksun oynayan Milliler karşısında Litvanya, oyunun hemen başında üstünlüğünü kabul ettirdi. Hücumlardan boş dönen Milli Takım, Mehmet Okur ile direnmeye çalıştı. 
     İLK yarının sonlarında Harun’un devreye girmesiyle 19. dakikada farkı 7 sayıya kadar indiren Ay - Yıldızlı ekibimiz, bir türlü dengeyi sağlayamadı ve devreyi 47 - 35 yenik kapadı. Üçüncü periyodda da çabasından sonuç alamayan Milliler, Zukauskas ve Jasikevicius’un sayılarıyla iyice rahatlayan Litvanya’ya karşı maçtan koptu, 38 sayılık büyük farka razı oldu. 
     
     Örs Olağan dışı skor 
     LİTVANYA karşısında adeta dağılan Basketbol Milli Takımımızın coachu Aydın Örs "Zaten eksiklerimiz vardı. Hüseyin’in de son anda sakatlanması bizi oldukça zor durumda bıraktı. Gereken mücadeleyi gösteremedik" dedi. Çok kötü savunma yaptıklarını belirten Örs "Türk Milli Takımı bir maçta yüz sayı yememeli. Olağandışı bir skor. Hakemlerin de kötü oluşu ve kritik anlarda yaptıkları hatalar fark yememizde rol oynadı" diye konuştu. 
     
İstatistik LİTVANYA OYUNCU TS 2S 3S SA R Jasikevicius 15 3 5 2 6 3 3 1 Zukauskas 13 1 3 2 3 5 6 5 Stombergas 12 1 3 1 4 7 8 3 Siskauskas 13 4 5 1 3 2 2 4 Macijauskas 3 1 2 0 4 - 2 E.Zukauskas 19 8 10 - 3 5 12 Slanina 5 2 2 0 1 1 1 - Maskoliunas 1 0 1 0 1 1 2 3 Kaukenas 10 2 5 1 1 3 4 5 Praskevicius 9 7 4 - 1 1 9 TOPLAM 100 25 45 8 21 26 32 44      
TÜRKİYE OYUNCU TS 2S 3S SA R Kerem T. 9 2 6 1 2 2 2 3 Arda 2 0 1 - 2 2 - Kerem G. 4 1 5 - 2 5 5 Asım 4 2 6 - 0 3 3 Harun 8 2 5 1 8 1 2 2 Hakan 1 - - 1 2 2 Kaya 7 3 7 - 1 2 7 Mehmet 16 6 9 0 1 4 6 9 Haluk 5 1 2 1 2 - 2 Ömer 6 1 3 1 3 1 4 - TOPLAM 62 18 44 4 16 14 28 33      
     
Puan durumu TAKIMLAR O G M A Y P Litvanya 5 4 1 475 358 9 TÜRKİYE 5 4 1 385 372 9 Bulgaristan 5 3 2 459 438 8 Ukrayna 5 3 1 395 401 8 Hollanda 4 0 4 294 359 4 İsviçre 4 0 4 245 320 4      
     Diğer sonuç Bulgaristan - Ukrayna 109 - 86 
     
Olaylı maç Fener’in      BASKETBOL Bayanlar Birinci Ligi’nde zirve mücadelesi yapan iki takımın karşı karşıya geldiği maçta Fenerbahçe deplasmanda Botaş’ı 77 - 70 mağlup etti. Karşılaşmanın normal süresi 63 - 63 berabere bittikten sonra ortalık gerildi ve Fenerbahçe menajeri Murat Yosmaoğlu ile Botaş menajeri Şevket Erden yumruklaşmaya başladı. Uzatma bölümünün son iki dakikasında bu kez tribünde olaylar çıkınca hakemler ve gözlemci soyunma odasına gitti. Maç beş dakika durduktan sonra tamamlanabildi. 
     
     



 SPOR 
























</TEXT>
</DOC>
