<DOC>
<DOCNO> 97473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun11.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de uçabilen dinazor fosili bulundu... 
</HEADLINE>
<TEXT>

     Çinli bilim adamları, Çin'in Liaoning eyaletindeki Yixian bölgesinde uçabilen bir dinozor fosili bulduklarını bildirdi. 
     Bilim Akademisi Jeoloji Enstitüsü'nden profesör Ji Qiang, kuşlar ile dinozorlar arasında ''eksik olan bağ'' konusunda birçok tartışmanın yapıldığı bir dönemde bulunan bu fosilin, kuşların evriminin dinozorlardan başladığı tezini doğruladığını belirtti. 
     Ji, bu fosilin teropod dinozorlarıyla kuşlar arasında eksik olan bağın kurulmasında yardımcı olduğunu kaydetti. 
     Profesör Ji, buldukları bu fosile Shenzhouraptor Sinensis adını verdiklerini kaydederek, 140 milyon yıl önce yaşadığı sanılan bu küçük dinozorun iki ayaklı olduğunu açıkladı. 
     Profesör, bu fosilin şimdiye kadar bulunan tek dinozor-kuş çeşidi olduğunu söyledi. 
     Shenzhouraptor Sinensis'in dişlerinin bulunmadığı, 20 omurdan oluşan uzun bir kuyruğa sahip olduğu, göğsünün U şeklinde olduğu ve tüylerinin bulunduğu açıklandı. 
     





</TEXT>
</DOC>
