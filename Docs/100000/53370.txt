<DOC>
<DOCNO> 53370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/okur.html </URL>
<DATE> 2001/11/21/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yeni yol arkadaşı aranıyor 
</HEADLINE>
<TEXT>

     Bugün 21 Kasım 2001. Bir yıl öncesine dönün. 21 Kasım 2000’i hatırlayın. Özeleştiri yapmaktan lütfen kaçınmayın Bankacılık sistemi, geçen yıl yaşadığı TL sıkışıklığı nedeniyle hepimize "faizde fiyat riskinin" ne anlama geldiğini öğretti. 
     21 Kasım, ister istemez 19 Şubat 2001 krizinin hazırlayıcısı olarak karşımıza çıktı. Bankacılık sisteminin yeniden yapılandığı bugünü değerlendirirken geçen yılın 21 Kasım’ına özel yer ayırın, olur mu Dönemin Hazine Müsteşarı Selçuk Demiralp, Merkez Bankası Başkanı Gazi Erçel ve Bankacılık Düzenleme ve Denetleme Kurumu Başkanı Zekeriya Temizel de bugün susmasınlar, konuşsunlar. Hatayı anlamak, hatayı bilmek erdemdir. Korkmasınlar 
     
Başlı başına ders      Bakın bir yılda bu ülkede neler oldu. Öncelikle binlerce insan işsiz kaldı. Reel sektör tahrip oldu. Dengeler bozuldu. Enflasyonla mücadele programı çöpe gitti. İsterseniz, geçen yıl bu vakitler ne olmuştu Kısaca hatırlayalım. 
     Biliyorsunuz, Merkez Bankası bankalara doğrudan para vermez. Portföylerinde Hazine bonosu tutmasını ister. Bir oran koyar. Biz buna "disponibilite" diyoruz. Diyelim ki, bir bankanın acil olarak likiditeye ihtiyacı var. Bu durumda bankalar elinde tuttuğu acil varlıkları, yani disponibiliteyi götürüp Merkez Bankası’na verir ve karşılığında fonlanma olanağını bulur. İşte geçen yıl bu vakitler Türkiye’nin en büyük on bankasından biri olan Demirbank fonlanamadı. Sistem dışına çıkmak zorunda kaldı. Çünkü Türkiye IMF ile yaptığı stand - by anlaşmasına bağlı olarak "net iç varlıklar hedefini" yani parasal tabanı tutturma politikası, izliyordu. Ne IMF ne de Merkez Bankası bu hedefin delinmesine izin vermedi. 
     
Nedenler      Hoş, bir de genel tabloya bakalım. Programın başında her şey güzel gidiyordu. Gerçi cari açık nisan ayından bu yana kırmızı alarm veriyordu. Ama takan kim Piyasalar önce bu boşluğa arkasından da boşluğa takıldılar. Balayı bitmiş, siyasetçinin vizesinin ne olacağı tartışılıyordu. Öncelikle yapısal reformlar konusundaki tıkanma, krizi hazırlayan en önemli gösterge olarak karşımıza çıktı. Üstelik 3’üncü gözden geçirme ertelenmiş, mevsimsel olarak bankaların açık pozisyonlarını kapatma dönemi gelmişti. Tabii ki yabancı yatırımcılar da hızlı bir biçimde Türkiye pazarından çıkmaya başlamıştı. Türk lirası ihtiyacı arttıkça artmış, faizler yukarı doğru tırmanmaya başlamıştı. 
     Faizde fiyat riski 
     Faizler, tırmanmaya başlayınca bankaların portföyünde aslanlar gibi yatan Hazine bonolarının riske girdiği söylentileri ortalığı sarıp sarmaladı. Oklar, Demirbank’a çevrildi. Çünkü iç borcun yüzde 18’i bu banka üzerindeydi. Bono portföyü çok büyüktü. Demirbank, piyasa yapıcılığı sisteminin en önemli mihenk taşıydı. Kısacası Demirbank borçlanmanın patronu, Hazine ile Merkez Bankası’nın yol arkadaşıydı. 
     
Bölünme...      İşte TL sıkışıklığının arttığı bir ortamda bankalar, Demirbank’a borç vermemeye başladılar. Para piyasası bölündü. Özellikle üç büyük bankanın başlangıçta koyduğu bu tavır sinirleri iyice bozdu. Ve likidite ihtiyacı olan Demirbank bunu sağlayamayınca da ipler koptu. Olan oldu. 21 Kasım’da Merkez Bankası bir açıklama yaparak "likidite vereceğim" dedi. Ancak olan olmuş, taşlar yerinden oynamış, Türkiye’nin en büyük bankalarından biri olan Demirbank, sistem dışına çıkmıştı. Gerisini anlatmaya gerek yok. 
     Yol arkadaşlığı biterken bugün yeni yol arkadaşı aranıyor. 
     Haydi hayırlısı 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
