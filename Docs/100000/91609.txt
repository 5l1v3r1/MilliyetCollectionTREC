<DOC>
<DOCNO> 91609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo29.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo, Türkiye maçına kadar iyileşecek 
</HEADLINE>
<TEXT>

     Brezilya Milli Takımı Doktoru Jose Luis Runco, adalesinde ağrılar bulunan Ronaldo'nun durumunun iyiye doğru gittiğini ve yarın takımla antrenmana çıkmasını beklediklerini açıkladı. 
     Jose Luis Runco, Ronaldo'nun büyük bir olasılıkla Türkiye ile yapılacak yarı final maçına dek iyileşeceğini söyledi. 
     Runco, dünkü ultrasonda sakatlığın ciddi olmadığının belirlendiğini, bu tür kas zorlanmasına bağlı ağrıların genellikle 72 saatte geçtiğini bildirdi. 
     Ronaldo, sol baldırındaki ağrılar nedeniyle cuma günü İngiltere ile yapılan çeyrek final maçının 70. dakikasında oyundan çıkmıştı. 
     Takım sözcüsü, Ronaldo'nun cuma günkü maçta oynayan Marcos, Kleberson, Gilberto Silva ve kırmızı kartla oyun dışı kalarak cezalı duruma düşen Ronaldinho ile birlikte takımdan ayrı olarak salonda ağırlık kaldırdığını bildirdi. 
     Brezilya Milli Takımı ise Omiya Sahası'nda bugün bir antrenman yaptı. 
     





</TEXT>
</DOC>
