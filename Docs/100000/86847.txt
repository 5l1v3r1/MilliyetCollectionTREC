<DOC>
<DOCNO> 86847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sontur22.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdan azabı rahat bırakmayınca teslim oldu... 
</HEADLINE>
<TEXT>

     Trabzon'da kavga sırasında açtığı ateş sonucu yoldan geçen bir kişinin ölümüne neden olan sanık, vicdan azabına dayanamayarak teslim oldu. 
     Merkeze bağlı Akoluk Beldesi'nde, 18 Mayıs 2002'de kavga eden Şaban Vardar ile Hasan ve Şenol Güner kardeşleri, aralarına girerek ayıran Arslan Bayraktar 34 , olay yerinden araçlarıyla ayrılırken küfür eden Hasan ve Şenol Güner'in arkasından ateş açmış, Bayraktar'ın silahından çıkan mermilerden biri, o sırada yoldan geçen ve olayla hiçbir ilgisi olmayan Adem Başar'a 17 isabet etmişti. 
     Kafasından aldığı tek kurşunla ağır yaralanan Başar, kaldırıldığı Karadeniz Teknik Üniversitesi KTÜ Farabi Hastanesi'nde kurtarılamamıştı. 
     Olaydan sonra kaçan Bayraktar, dün jandarma ekiplerine teslim oldu. Adem Başar'ı kazayla öldürdüğünü ve vicdan azabına dayanamayarak teslim olduğunu söyleyen Bayraktar, çıkarıldığı mahkemece tutuklandı. 
     





</TEXT>
</DOC>
