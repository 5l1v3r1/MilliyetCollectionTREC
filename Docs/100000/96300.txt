<DOC>
<DOCNO> 96300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun40.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Birliği, İspanya'ya adadan çekilme çağrısı yaptı... 
</HEADLINE>
<TEXT>

     Arap Birliği Genel Sekreteri Amr Musa, Fas ile İspanya arasında, Akdeniz'de yerleşim olmayan adacık yüzünden çıkan krizin ardından adaya asker çıkaran İspanya'ya çekilme çağrısı yaptı. 
     Musa, güce başvurulmasından duyduğu endişeyi dile getirerek, İspanya'nın adadan askerlerini çekmesini ve tarafların bir an önce müzakerelere başlaması gerektiğini söyledi. 
     Bu arada, İspanya Dışişleri Bakanı Ana Palacio, krizi ele almak üzere önümüzdeki günlerde Amr Musa ile görüşeceğini açıkladı. 
     Görüşme talebi, İspanya'nın Fas'ı adanın statükosuna uyması için ikna etme ve krize diplomatik yollarla çözüm bulma arayışı olarak yorumlanıyor. 
     İslam Konferansı Örgütü İKÖ de Fas ile dayanışma içinde bulunduğunu açıkladı. 
     Fas haber ajansı MAP, İKÖ'nün gelişmeleri endişeyle izlediğini açıkladığını da duyurdu. 
     





</TEXT>
</DOC>
