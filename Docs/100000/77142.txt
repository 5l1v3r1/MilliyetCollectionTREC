<DOC>
<DOCNO> 77142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/soneko18.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Armani'nin 2001 net karı, 127 trilyon lira... 
</HEADLINE>
<TEXT>

     Moda dünyasının ünlü markası Armani, 2001 yılında net 110 milyon Euro yaklaşık 127 trilyon lira kar sağladı. 
     Merkezi Milano'da bulunan Armani Grup tarafından yapılan yazılı açıklamada, 2001 yılı cirosu 1 milyar 272 milyon euro olarak belirtilirken, bunun geçen yıla oranla yüzde 23 daha fazla olduğu ifade edildi. 
     Armani ayrıca, 2002'nin ilk 3 ayına bakıldığında, hedeflerinin iyimser şekilde devam ettiğini bildirdi. 
     2002 haziran ayı sonuna kadar, 4 fabrikanın alımı konusunun 
     tamamlanacağı vurgulanan açıklamada, bu fabrikaların arasında ''İ Guardi'' firmasının erkek ve bayan ayakkabı üretimi fabrikalarının bulunduğu belirtildi. Ayakkabı pazarına ilk defa giren Armani'nin, 2003 yılı ilkbahar-yaz koleksiyonuna ilk ayakkabı modellerini koyacağı da açıklandı. Armani'nin 2002 yılı projeleri arasında İstanbul'da ''Armani Casa'' açılması da yer alırken, bahar aylarında bu projenin gerçekleşmesi bekleniyor. 
     






</TEXT>
</DOC>
