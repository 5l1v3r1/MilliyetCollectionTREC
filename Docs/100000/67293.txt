<DOC>
<DOCNO> 67293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sonspo15.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay Yunanistan All Star maçında oynayacak 
</HEADLINE>
<TEXT>

     Yunanistan'ın Panathinaikos Takımı'nda forma giyen Milli basketbolcu İbrahim Kutluay'ın, 15 ve 16 Şubat tarihlerinde Drama kentinde gerçekleştirilecek 10. ''All Star'' karşılaşmalarında yer alacağı bildirildi. 
     Atina Haber Ajansı ANA , Yunan basketbol camiasının kalbinin hafta sonunda Drama'da atacağını belirttiği haberinde, Yunan Ligi'ni süsleyen yıldızlar listesinde, Türk basketbolcunun da olduğunu duyurdu. 
     ''All Star'' karşılaşmalarına katılacağı açıklanan oyuncuların listesi ise şöyle 
     Yunan takımı Thodoris Papalukas, Dimitris Papanikolau Pire Olimpiakos , Hristos Harisis, Nikos Hacivrettas İraklio , Kostandinos Sdrakas Kaod Drama , Yorgos Diamandopulos Panionios , Yorgos Sigalas PAOK , Frangiskos Alvertis, Lazaros Papadopulos Panathinaikos , Mihalis Kakiuzis, Dimos Dikudis AEK Atina , Kostas Tsartsaris Peristeri . 
     Yabancılar John Robert Holden, Chris Kar AEK Atina , Ryan Lortrich, Andres Gibert Kaod Drama , Alphanso Ford Pire Olimpiakos , İbrahim Kutluay, Dejan Bodiroga Panathinaikos , Adam Boitjik Peristeri , Norman Nolan PAOK , Torey Brags Aris , Jimmy Oliver Marusi , Loren Sciara Panionios . 
     Patra kentinde, geçen yıl gerçekleştirilen ve Yunanlı basketbolculardan oluşan ekibin, yabancı oyuncuları 86-85 yenmesiyle son bulan ''All Star'' karşılaşmalarında, İbrahim Kutluay, ''Spor kanalıyla Türk-Yunan yakınlaşmasına katkıda bulunması'' nedeniyle Yunanistan Dışişleri Bakanı Yorgo Papandreu tarafından bir plaketle ödüllendirilmişti. 
     






</TEXT>
</DOC>
