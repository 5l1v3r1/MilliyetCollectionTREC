<DOC>
<DOCNO> 85283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/soneko22.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'lerdeki fazla istihdamı belirleyecek komisyon toplandı 
</HEADLINE>
<TEXT>

     Kamu İktisadi Teşebbüsleri'nde KİT atıl istihdamın azaltılması için oluşturulan komisyonun ilk toplantısı Devlet Bakanı Mehmet Keçeciler başkanlığında gerçekleştirildi. 
     Yüksek Denetleme Kurulu binasında bugün sabah saat 10.00'da başlayan ve teknik düzeyde gerçekleştirilen toplantı, yaklaşık 4 saat sürdü. 
     Toplantıya, Maliye Bakanlığı, Yüksek Denetleme Kurulu, Özelleştirme İdaresi Başkanlığı, Devlet Planlama Teşkilatı, Hazine Müsteşarlığı, Devlet Personel Başkanlığı, Türkiye İş Kurumu Genel Müdürlüğü, Türk Ağır Sanayi ve Hizmet Sektörü İşverenleri Sendikası TÜHİS ile Kamu İşveren Sendikası'nın Kamu İş temsilcileri katıldı. 
     Komisyon, emeklilik hakkını elde etmiş 50 ve üzeri yaştaki işçiler ile atıl istihdam edilen işçileri, istihdam koşulları, işçinin üretkenlik ve performans ölçülerini de dikkate alarak sınıflandıracak. 
     Ayrıca komisyon kurum bazında her yıl emekli edilecek, diğer kamu kurum ve kuruluşlarına nakledilecek ve istek üzerine memur olarak atanacak işçilerin sayısını, unvanını ve niteliklerini belirleyecek. 
     IMF'ye verilen niyet mektubunda KİT'lerdeki atıl istihdam ilk belirlemelere göre 40-60 bin olarak tespit edilmiş ve 2002 Ekim ayına kadar atıl istihdamın üçte iki oranında azaltılacağı taahhüdünde bulunulmuştu. 
     





</TEXT>
</DOC>
