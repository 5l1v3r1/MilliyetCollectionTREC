<DOC>
<DOCNO> 98343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun13.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İran özgürlük hareketi kapatıldı. 
</HEADLINE>
<TEXT>

     İran'da faaliyetleri yasaklanan liberal İslamcı İran Özgürlük Hareketi İÖH resmen kapatıldı. 
     İRNA'nın haberine göre, Tahran Devrim Mahkemesi, bugün İbrahim Yezdi'nin Genel Sekreteri olduğu İÖH ve bu partiye bağlı olan grupları ''yasadışı'' ilan ederek kapattı. 
     Tahran Devrim Mahkemesi'nin Halkla İlişkiler Bölümü'nün açıklamasına göre, İÖH mensubu 21 kişi 9 ay ile 10 yıl arası hapis, 12 kişi 4 ay ila 2 yıl hapis ve 10 milyon 1250 dolar ila 30 milyon riyal 3750 dolar para cezasına, 8 kişi de 10 milyon ila 50 milyon 500 bin riyal yaklaşık 6350 dolar para cezasını çarptırılırken, 11 kişi beraat etti. 
     Açıklamada, 21 kişinin İÖH'ün idarecileri olduğu, hapis cezası verilen bu kişilerin ayrıca 10 yıla kadar bütün sosyal haklardan mahrum edildiği, siyasi çalışma yapmalarının yasaklandığı belirtildi. 
     İÖH mensubu bazı kişilerin davasının ise devam ettiği belirtildi. 
     Tahran Devrim Mahkemesi, bu kişileri ''ülke güvenliğine karşı yasadışı örgütlenmeye giderek, İran İslam Cumhuriyeti'nin değiştirmek, rejime karşıtı kişileri örgütlemek ve rejim düşmanlarıyla görüşmeler yapmakla'' suçladı. 
     İÖH üyeleri, ayrıca ''rejime karşı bildiri yayımlamak, demeç vermek, görüş bildirmek, yalan yayın yapmak, savaş malzemesi saklamak, uyuşturucu bulundurmak, rejimin gizli bilgilerini ele geçirmek ve İslami Devrimi'nin dini lideri Ayetullah Ruhullah Musevi Humeyni'ye hakaret etmekle'' suçlandı. 
     Bu arada İran Öğrenci Haber Ajansı'nın İSNA haberine göre, İÖH'ün avukatı Rıza Dadha, mahkemenin, İçişleri Bakanlığı'nın yazdığı mektubu dikkat almayarak bu kişileri İÖH üyesi olmakla suçladığını, ancak bakanlığın İÖH'yi yasadışı bir grup olarak tanımadığını söyledi. 
     Mahkemenin verdiği kararın adil olmadığını, bu nedenle davayı temyiz mahkemesine götürdüğünü belirten Dadha, Temyiz Mahkemesi Tahran Devrim Mahkemesi'nin kararını onayladığında, bu cezalara çarptırılan kişilerin isimlerinin açıklanacağını kaydetti. 
     İÖH Genel Sekreteri Yezdi, ABD'de tıbbi tedavi gördükten sonra 20 Nisan'da İran'a dönmüş ve ulusal güvenliğe zarar verdiği suçlamasıyla hakkında açılan davada 375 bin dolar kefaletle serbest bırakılmıştı. 
     Ayetullah Humeyni'nin Fransa'daki sürgünden İran'a dönüşünde beraberinde Tahran'a aynı uçakla gelen Yezdi, devrimden sonra kurulan ilk geçici hükümette Dışişleri Bakanlığı görevi yapmıştı. Yezdi, geçici hükümetin Başbakanı Mehdi Bazergan'ın 1995'de ölümü üzerine de İÖH Genel Sekreterliği'ne seçilmişti. 
     





</TEXT>
</DOC>
