<DOC>
<DOCNO> 78599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yasam/yas04.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gagarin vurulacaktı ’ 
</HEADLINE>
<TEXT>

İşte Rusya’nın uzay sırlarından bazıları Gagarin yanlış yere inince vuruluyordu uzaydaki ilk alkolik ve tiryaki de Ruslardan çıktı... 
     CENK BAŞLAMIŞ Moskova 

     Rus kozmonot Yuri Gagarin’e uzaydaki ilk insan’ unvanını kazandıran tarihi yolculuğun yıldönümünde, Rusya’nın uzay yolculuklarıyla ilgili bazı’ sırları da ilk kez su yüzüne çıktı. 
     Rusya’da Kozmonot Günü’ olarak kutlanan, Gagarin’in uzaya çıktığı 12 Nisan 1961’in yıldönümünde Komsomolskaya Pravda gazetesi, efsanevi kozmonotun Dünya’ya dönüşünde resmen açıklandığı gibi bir tarlaya değil, gizli bir askeri üsse indiğini yazdı. Gazeteye göre, 7 bin metre yükseklikten paraşütle atlayan Gagarin o kadar yoldan sonra’ bilmediği bir yere inmekle kalmadı, az kalsın vuruluyordu. Çünkü Gagarin’in Amerikan casusu sanan nöbetçi silahını doğrulttu ve Kimliğini göster’ diye bağırdı. Ve Gagarin, vurulmaktan son anda kurtuldu. 
     
     Kanyaksız çıkmam..’ 
     Moskovski Komsomlets gazetesi ise Rus kozmonotların uzay yolculukları sırasında sigara ve içki içtiğini yazdı. 
     Gazeteye göre, kozmonot Valeriy Ryumin de uzayda ilk sigara içen insan olarak tarihe geçti. Ryumin’in sigarayı uzaya nasıl götürdüğü ve nerede içtiği bir türlü anlaşılamadı. Ancak, yapılan hava tahlillerinde sigara dumanına rastlanınca gerçek ortaya çıktı. Uzayda 100 gün geçiren Grigori Greçko ise yanına aldığı 750 gramlık kanyak şişesiyle uzayda içki içen ilk insan oldu. İzvestiya gazetesi de, 1938’de Sovyet diktatörü Stalin tarafından onaylanan idam edilecekler listesinde yer alan ancak son anda affedilip 10 yıl hapisle kurtulan Sergey Korolyov’un, cezaevinden çıktığında uzaya gönderilen roketleri üreten ilk Sovyet mühendisi olduğunu yazdı. 
     



 YAŞAM 















</TEXT>
</DOC>
