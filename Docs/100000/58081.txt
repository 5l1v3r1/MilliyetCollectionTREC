<DOC>
<DOCNO> 58081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yazar/gunes.html </URL>
<DATE> 2001/12/20/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Kamu bankalarına yeni görev zararları mı geliyor 
</HEADLINE>
<TEXT>

     Bayram arifesinde kamu bankaları dövizde alıcı olmaya ve kuru tırmandırmaya başladı. Bu da Merkez Bankası MB ile danışıklı dövüş izlenimi verdi. Dün Radikal gazetesi yazarlarından Uğur Gürses de bunun yanlışlığa işaret etti. 
     Kamu bankalarının istihdam politikası için kullanılması ile kur politikası için kullanılması arasında fark olmayabilir. Çünkü her ikisi de zararlara neden olabilir. Mesela kurdaki düşüş sürerse yüksek kurlardan alınan dövizin zararını kimin karşılayacaktır 
     MB neden kendisi kura müdahale edemiyor da başkalarını kullanıyor Birincisi, bunun parasal hedeflerle uyuşmayacağını biliyor olabilir. Çünkü döviz aldığınızda piyasaya TL verirsiniz. İkincisi de, kura bizzat müdahale etmeyerek zorunlu olduğu politikaya uyuyor izlenimi vermek istiyor olabilir. 
     Bu tür durumlar kur rejimi tartışmalarını sürdürüyor. MB'nden beklenen politikalarla, uyguladığı politikalar arasında önemli farklılıklar oluşunca bu tartışmalar doğal hale geliyor. Para ikamesinden dolarizasyon kurtulmak istemeyen bazı çevreler kur konusunda enflasyonla paralellik istiyor. Ve bu müdahaleli kur sistemine dönme anlamına geliyor. Ve biliyoruz ki, o tür sistemler dış şoklara karşı dayanaksız. Krizlerle sonuçlanabiliyor. 
     Serbest dalgalı kurun ne anlama geldiğini tekrarlayalım. 
     1 Döviz kurunu piyasa aktörleri belirler. 
     2 Merkez Bankası MB kura gerek olmadıkça müdahale etmez. 
     Bu gereklilik ise kurun uzun vadeli denge uzanımından path çok farklı noktalara doğru manipüle edildiğinde doğar. Bir başka deyişle, kur olması gerekenden çok farklı bir yere doğru gitme olasılığı varsa ve MB bunu kolaylıkla doğru mecraya döndürebiliyorsa müdahale eder. Aksi takdirde devre dışı kalması gerekir. 
     3 Merkez Bankası'nın müdahaleleri genellikle döviz satarak değil, faizlerle oynayarak olur. Rezervler ise korunmaya çalışılır. 
     4 Sık müdahale yanlıştır. 
     Gelelim, kuru belirleyen etmenlere 
     1 kısa vadedeki etmenler 
     Cari işlemler yani ülkenin döviz gelir - gider durumu, 
     Sermaye akımları yani ülkeye giren çıkan diğer dövizler, 
     Yurtiçindeki davranışlar dövize dönüş veya dövizden kaçış, 
     MB'nin tutumu. 
     2 Döviz Kurunu uzun vadede belirleyen etmenler ise, 
     Cari işlemler, 
     Doğrudan yabancı sermaye yatırımları. 
     Bir başka deyimle, Kısa vadede bazı hareketler kuru etkilese de kalıcı olan ülkedeki uzun vadeli dengedir. Kur bu uzun vadeli denge değerlerinin "çok dışında" ise MB müdahale edebilir. 
     Ankara'daki ekonomi yönetimini üç konuda uyarmak isteriz. Birincisi, ilk defa yapısal olarak para ikamesi dolarizasyon sürecinden kurtulma olasılığı doğmuştur. Bunu ıskalamamak gerekir. İkincisi, 2002 yılını bu enflasyon yapısıyla sürdüremeyiz. Şimdiye dek enflasyonla mücadele için somut bir program ortaya konulmamıştır. Kurların istikrarı sağlanmadan bu başlatılamaz. Ve nihayet, martta iç borcun yüzde 8'i 3 katrilyon TL dövizdi, şimdi ise yüzde 32'si 34 katrilyon TL . Kur çok hızlı giderse kamu maliyesi dizgin tutmayacaktır. 
     İç enflasyonla kur arasındaki ilişkiye dayanarak yapılan kur müdahaleleri ne yazık ki, eskiye dönüşten başka anlam taşımaz. Bırakın artık dengeyi cari işlemler sağlasın Kimse de görev zararı taşımasın. 
     
     
     







Sayın Ecevit... 


Yüz göz olmak 


Bush - Ecevit zirvesi 


100 bin voltluk adam 


Failatün failün'süz edebiyat 


Kamu bankalarına yeni görev zararları mı geliyor 


İsteyen ABD olsaydı .. 


Köyden indim borsaya’ 


Usame'nin kasetleri yeni savaş senaryoları 


Husumet listesi 


Ecevit'in Irak politikası 


Bayramın bilançosu fena sayılmaz 


Kuş’lar ölmemeli 


Yolsuzlukla mücadelede IMF modeli 


</TEXT>
</DOC>
