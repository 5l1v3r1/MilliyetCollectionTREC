<DOC>
<DOCNO> 89595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yazar/sazak.html </URL>
<DATE> 2002/06/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş karar vermeli 
</HEADLINE>
<TEXT>

     Teknokrat Derviş, siyaset bana göre değil’ dese de şartlar onu aktif siyaset’ konusunda karar vermeye zorluyor. 
     Kemal Derviş’in sorunu birkaç ay öncesine dek koalisyonun MHP kanadıyla sınırlıydı. Başbakan Ecevit’in son basın toplantısında Derviş’in DSP’deki geleceğine ilişkin bir soruya verdiği Biz onu düşünmüyoruz’ yanıtı gösterdi ki, rahatsızlık süresince üretilen senaryolar Oran cephesindeki duygu bağlarını kopma noktasına getirmiş. Rahşan Hanım’a yakın milletvekilleri Cem’e bile Aklından liderlik geçiriyorsan Özkan ve Derviş’ten uzak dur’ telkinleri yapıyorlarmış. 
     Derviş, Ecevit’in rahatsızlanarak Başkent Hastanesi’ne götürüldüğü hafta sonu tatilini kesmeyen tek bakandı. Ankara’ya birkaç saat uzaklıkta olmasına karşın eşi ve dostlarıyla Peri Bacaları’nı gezmeyi yeğlemesi yadırgandı. 
     Bakanlar Kurulu’nun Ecevit’siz yapılan son toplantısında Derviş’i yol ayrımına getiren bir başka gelişme yaşandı. 
     Derviş’in erken seçim ekonomiyi etkilemez’ ısrarına karşılık, Merkez Bankası Başkanı Süreyya Serdengeçti, seçim ve yeni hükümet beklentilerinin ekonomiyi olumsuz etkileyeceğini’ duyurdu. 
     Merkez Bankası Başkanı, Kemal Derviş’le ters düşme pahasına Yüzde 3 büyümenin hedef değil, tahmin olduğunu’ söyledi. 
     Derviş, enflasyon düşerken, sıfır büyüme ve artan işsizlikle 2003’e girmesi halinde kıyamet kopacağını’ görüyordu. Derviş, istihdamda kıpırdanma olmadan, sanayi canlanmadan, yeniden sürdürülebilir kalkınmaya geçilmeden toplumun siyaset kurumu’na güvenini tümüyle yitireceğinin farkındaydı. 
     Türkiye’ye geldiği günden bu yana belki de ilk kez siyasi mesajlar vermeye çalıştı Derviş. Bürokrasiyi eleştirdi 
     Durumun çok iyi olduğunu iddia edemem. Şu anda son derece parçalanmış bir yönetim var. Son derece kısır çekişmeler içinde olan bir bürokratik yapı ve bu yapıyı toparlayacak güçlü bir eşgüdüm de yok.’ 
     İşler iyi gitmiyor 
     Derviş bunu söyleyince seçim tartışmasını açtığı günlerdeki gibi ilgili çevrelerde mutlaka bir bildiği var’ yargısı uyanıyor. Bu da piyasaları olumsuz etkiliyor. Borsa düşüyor, faiz, dolar yükseliyor. 
     Kemal Derviş’in artık bir karar vermesi gerekiyor. 
     Teknokrat kimliğiyle, partisiz bakanlık koltuğu’yla gelebileceği yere geldi. Geçen yılki Telekom krizi sırasında yakın dostlarınca ikna edilmese kabineden ayrılmış, partisini kurmuş’ olacaktı. O zaman erkendi ve Enis Öksüz nedeniyle kabineden ayrılsa programın başarısı’ bugünkü kadar net gözükmezdi. Ayrıca bekleyerek, DSP’de birinci adam’ olamayacağını gördü. İsmail Cem’in yanında ikinci adam’lık projesi de Ecevitler tarafından veto’ edildiğine göre Derviş’in önünde tek yol kalıyor 
     Kendi partisini kurmak 
     Son ihtimal, CHP’yi düşünmüyorsa eğer... Topluma mevcutların dışında seçenek sunabilecek tek kişi Derviş’tir. Niye başkalarının ardına gizleniyor Anlamak güç 
     
     







AKP’den sarı ışık 


Şakalar sambasında tef temposu... 


Solak mısınız.. 


Ecevit ve Çiller’in çağrıları 


Bahçeli’nin çıkışı, Derviş’in sıkıntısı 


En az 300 milletvekili seçilemeyeceği için .. 


"Kalkın Varalım Çin’in üstüne..." 


Neredeyse kendimi psikoterapist sanacağım 


Bir Kerkük sorunu eksikti 


Baltalar elimizde... 


Potaya takılanlar 


Eli sopalı meslek bekçileri... 


Derviş karar vermeli 


Masamda bulduğum kitaplar 1 


Enflasyon inerken faizin çıkması çok tehlikeli 


Futbolun eski başkanı Kemal Ulusu meydan okuyor 1 


</TEXT>
</DOC>
