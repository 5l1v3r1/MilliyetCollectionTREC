<DOC>
<DOCNO> 85350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/eko06.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel tüketim’e IMF düzeltmesi 
</HEADLINE>
<TEXT>

IMF, Bakanlar Kurulu’na verilen vergilerin beş katına çıkarma yetkisinin daraltılmasını ve fon paylarının bütçe içine alınmasını isterken, talebi olumlu karşılayan Maliye, Plan Bütçe Komisyonu’nda düzeltecek 
     HARUN GÜREK Ankara 

     Geçtiğimiz ay sonuna kadar yasalaşması gerekirken Meclis’e geçen hafta gönderilen özel tüketim vergisi ÖTV yasa tasarısına bu kez ekonomi yönetimi ve IMF’den itiraz geldi. Devlet Bakanı Kemal Derviş ve IMF tasarının değiştirilerek, Bakanlar Kurulu’na verilen yetkilerin daraltılmasını ve fon paylarının bütçe içine alınmasını istedi. 
     Bakanlar Kurulu’nun geçen hafta kabul ettiği tasarı, ÖTV’ye tabi ürünlerden daha önce kesilen fon ve payların aynen sürdürülmesini öngörüyor. Tasarı şehit dul ve yetimleri ile mera fonu gibi fonlar için alkollü içkiler ve tütün ürünlerinden yapılan kesintilerin bütçeye girmeden doğrudan ilgili hesaplara ya da banka hesaplarına aktarılmasını düzenliyor. 
     Tasarı, Bakanlar Kurulu’na tütün ürünleri, alkollü içkiler, taşıtlar, beyaz ve kahve rengi eşya gibi mallardan kesilecek ÖTV’nin miktarını beş katına artırma yetkisi de veriyor. 
     
     Önergelerle değişecek 
     Edinilen bilgilere göre Hazine, fonların geçen yıl bütçe içine alındığını, ancak kesintilerin bütçe dışında sürdürülmesinin şeffaflıkla çeliştiğine dikkat çekiyor. Aynı çelişkiye değinen IMF heyetinin de burada düzeltme istediği öğrenildi. Bakanlar Kurulu’nun vergi artırma yetkisinin çok geniş tutulduğunu da belirten IMF heyetinin itirazlarını Derviş’in de haklı bulduğu, Maliye Bakanlığı’ndan tasarıda değişiklik yapılmasını istediği belirtildi. 
     Maliye’nin istenen değişikliklere olumlu baktığı ve tasarının Plan Bütçe Komisyonu’nda görüşülmesi sırasında verilecek önergelerle düzelteceği kaydedildi. 
     
Otomobilde ÖTV yüzde 27 - 50 arasında Akaryakıt Mal türü ÖTV miktarı Kurşunsuz süper benzin 767.100 TL litre Kurşunsuz normal benzin 739.000 TL litre Kurşunlu normal benzin 739.000 TL litre Kurşunlu süper benzin 779.000 TL litre Motorin 516.378 TL litre Gazyağı 483.006 TL litre Bütan 357.375 TL litre Propan 357.375 TL litre Benzol 779.100 TL litre Solvent Nafta 779.100 TL litre Doğalgaz 5.000 TL metreküp      
     
Taşıt araçları Mal türü ÖTV miktarı Otobüs yüzde 1 Midibüs yüzde 4 Minibüs yüzde 9 Otomobil 1600 cc altı yüzde 27 Otomobil 1600 - 2000 cc arası yüzde 46 Otomobil 2000 cc üstü yüzde 50 Eşya taşıma araçları yüzde 4 Yatlar yüzde 8 Yolcu ve gezinti gemisi yüzde 6.7      
     
İçecekler Mal türü ÖTV miktarı Kolalı gazozlar yüzde 25 Biralar yüzde 48.7 Şaraplar yüzde 48.7 Alkollü diğer içkiler yüzde 212      
     
Diğer Mal türü ÖTV miktarı Sigara yüzde 49.5 Parfüm yüzde 6.7 Saç spreyi yüzde 6.7 Kitap ve gazete yüzde 6.7 Klima yüzde 6.7 Televizyon yüzde 6.7 Termosifon yüzde 6.7      
     



 EKONOMİ 




















</TEXT>
</DOC>
