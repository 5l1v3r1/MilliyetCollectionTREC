<DOC>
<DOCNO> 55226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sontur08.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da tehlike yaratan tanker boşmuş... 
</HEADLINE>
<TEXT>

     İstanbul Boğazı'nda bir süre sürüklendikten sonra kontrol altına alınan 238 metre uzunluğundaki ''West Virginia'' adlı tankerin, boş olduğu bildirildi. 
     İstanbul Liman Başkanlığı'ndan alınan bilgiye göre, Marmara Denizi'nden İstanbul Boğazı'na giriş yapan Malta bandıralı 238 metre uzunluğundaki boş tankerde, saat 11.30 sıralarında, Sarayburnu açıklarında makine arızası meydana geldi. 
     Arıza üzerine dalgalı denizde akıntıya kapılarak bir süre sürüklenen ve Ortaköy açıklarına kadar giden tanker, burada demir atarak kurtulmaya çalıştı. 
     Demirin atılmasıyla kendi etrafında 360 derece dönen tanker, daha sonra kontrol altına alınabildi. 
     Malta bandıralı tanker, daha sonra 2 römorkör tarafından Ahırkapı açıklarına çekilerek demirletildi. 
     






</TEXT>
</DOC>
