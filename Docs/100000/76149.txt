<DOC>
<DOCNO> 76149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sondun01.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Beytüllahim Belediye binasını işgal etti 
</HEADLINE>
<TEXT>

     İsrail ordusunun Beytüllahim Belediye binasını işgal ettiği bildirildi. 
     Bölgedeki muhabirler, İsrail askerlerinin, kent merkezinde bulunan belediye binasının kapısını patlayıcıyla açarak içeri girdiklerini söylediler. 
     İsrail ordusunca dün yeniden işgal edilen Beytüllahim Belediyesi'nin bulunduğu binada, ayrıca bir yerel televizyon kanalı ve belediyeye bağlı iletişim servislerinin bulunduğu belirtildi. 
     Bu arada, Batı Şeria'nın kuzeyindeki Cenin'deki mülteci kampında, 1 Filistinli'nin bu sabah İsrail askerlerince öldürüldüğü bildirildi. 
     Görgü tanıkları, en az 30 tankın, bütün yönlerden Cenin'e girdiğini, kentteki bir mülteci kampının girişinde Filistinlilerle İsrail birlikleri arasında şiddetli çatışma çıktığını bildirmişti. 
     Gazze ile İsrail arasındaki geçiş noktası Erez'de de 1 Filistinli'nin dün akşam öldürüldüğü bildirildi. 
     Filistinli güvenlik kaynakları, öldürülen kişinin cesetinin hala İsrail askerlerinin elinde olduğununu belirtirken, İsrail ordu kaynakları, Muhammed Salih adlı kişinin Filistin Halk Kurtuluş Cephesi'ne FPLP üye olduğunu ileri sürdü. 
     






</TEXT>
</DOC>
