<DOC>
<DOCNO> 65101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/magazin/amag.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Namaz da kılarım şort da giyerim’ 
</HEADLINE>
<TEXT>

BBG ve ONO’nun 02 Hacer’i, şöhrete hazırlık pozlarını Milliyet’e verdi ve kimsenin bilmediği yönlerini anlattı.. 
     NURDAN AKINER 

     Cocukken oyuncak bebeklerle zaman geçirmek yerine Silifke’de çıplak ayakla saklambaç oynayan 02 Hacer, şimdi de kurtlar sofrası İstanbul’da şöhretler dünyasında yolunu arıyor. 
     O, gözetlenerek üne kavuşanların yarışması Biri Bizi Gözetliyor’un BBG ödülü 150 milyarı, sadece yüzde 3 farkla Edi’ye kaptıran 02 Hacer. Ve yörük kızı’ Hacer, Milliyet için ünlü olmanın kuralına uyup Home Store’dan kostümleri giydi ve objektif karşısına geçti. Şöhrete giden en temiz yol’ diye tanımladığı BBG ile üne kavuşan 22 yaşındaki Hacer Kirişçi, albüm çıkartsa da şöhretin onu değiştirmeyeceğine inanıyor. 
     
     Lakabı, Hocanın kızı’ 
     Fotoğrafları çekilirken eteğinin fermuarını belli bir noktaya kadar açan ve arkasından da, "Ben Anadolu kızıyım. Sonra Şöhret Hacer’i değiştirdi’ derler. Banu Alkan, Ahu Tuğba pozları beklemeyin" diyen Hacer, bu konuda da şöyle konuşuyor 
     "Babam bana Hocanın karısı’ der. Namazımı kılar orucumu tutarım. Ama şortumu giyer bisiklete de biner, denize de girerim. Her şeyden önce sanatçı ruhlu bir insanım. İşim gereği dekolte pozlar da veririm ama beni seven halkı düşünmek zorundayım. BBG evinin içinde dizimin üstünde etek ve sırtı açık elbise giymedim. Ben iyi eğitimli, kültürlü, modern bir Anadolu kızıyım." 
     Bir ses yarışmasında 14 yaşındayken kazandığı parayı nasıl değerlendireceğini kara kara düşündüğünü söyleyen Hacer, o günleri de şöyle anlatıyor 
     "Kazandığım parayla giysi satın alıp, Silifke’de sattım. Bu ilk işim oldu. 16 yaşımda Kız Kalesi’nde sahneye çıktım. Ünüm yayıldı. Ardından düğün organizasyonları yaptım. Gaziantep, Adana, Mersin’de otellerde, tenis kulüplerinde ve özel gecelerde söyledim." 
     Türkmen yörüğü Hacer, doğasından söz ederken de şunları anlatıyor 
     "Biz gerektiğinde erkekten erkek oluruz. Kavgacı değilim ama haksızlığa tahammül edemem. İçimde uyuyan bir ayı var ve korkusuzluğum, cesaretim ondan kaynaklanıyor. Bir erkeğin bana karışması, şunu bunu giyme demesi hoşuma gidiyor, beni kıskandığını düşünüyorum. Ama benim üzerimde h kimiyet kurmaya çalışırsa bildiğimi okurum, çünkü kariyerim herşeyden daha önemli." 
     
     "Evimizi ipotekten kurtardım" 
     Hacer, 150 milyarı ya da son model otomobili kaybetse de üzgün değil. 02 Hacer, kimsenin bilmediği sırlarını da son olarak şöyle dile getiriyor 
     "Herkesin gözü olduğu bir paranın ya da otomibilin hayır getireceğini düşünmüyorum. Benim bir amacım vardı, o da albüm çıkararak babamın hayalini gerçekleştirmek. Ekonomik krizden dolayı iflas eden babam bir gün, Kendimi çuval gibi hissediyorum. Çocuklarım için hiçbir şey yapamadım’ demişti ve ben o gün bitmiştim. Bunu ilk kez size söylüyorum, çünkü diğerleri gibi evin içinde duygu sömürüsü yapmak istemedim. Çalışarak ailemi geçindirdim ve evimizi ipotekten kurtardım. Her şey onlar içindi. Yaşadığım zorluklardan sonra BBG ve benzeri yarışmalar bana vız gelir." 
     



 MAGAZİN 













</TEXT>
</DOC>
