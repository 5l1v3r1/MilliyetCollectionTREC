<DOC>
<DOCNO> 87452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gunz1.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Galata esnafı işe zararla başladı 
     ŞENOL DEMİRCİ İstanbul 

     İstanbul Büyükşehir Belediyesi, Galata Köprüsü’ndeki dükk nların dün faaliyete başlayacağını duyurmasına karşın bu gerçekleşmedi. Dükk nlarda çalışmaların sürdüğü gözlenirken, köprü esnafı işe zararla başladığını söyledi. 
     Büyükşehir Belediyesi, önceki gün yaptığı açıklamada, dükk nların 1 Haziran’dan itibaren açılacağını bildirmişti. Köprü altındaki 79 dükk nın elektriği geçtiğimiz günlerde bağlanırken, su bağlantıları yapılmadı ve temizlik işlerine başlanmadı. 
     10 bin dolarlık aylık kira bedellerinin peşin olarak tahsil edildiğini anımsatan esnaf, "İşe 15 milyar zararla başlayacağız. Dükk nları elden geçiriyoruz. Ne tuvaletler ne de mutfaklar çağın gereklerine uygun değil. Kapı ve çerçeveleri söküp ahşap kaplamalar yapıyoruz" dedi. 
     
     Köprüde kaza 1 ölü, 2 yaralı 
     Fatih Sultan Mehmet Köprüsü’nde meydana gelen zincirleme trafik kazasında 1 kişi öldü, 2 kişi yaralandı. Köprünün Asya’dan Avrupa yakasına geçişin yapıldığı kuzey yolu üzerindeki kazada, 34 TAA 75 plakalı taksi ile 34 CGN 18 plakalı kamyonet, 34 KA 3777 plakalı üzerinde vinç taşıyan kamyon, 20 ZE 934 plakalı iplik yüklü kamyon ve 34 AB 3015 plakalı özel bir otomobil çarpıştı. Kazanın, yavaşlayan ticari taksiye 34 AB 3015 plakalı otomobilin çarpmasıyla başladığı öğrenildi. Zincirleme kazada kamyonet sürücüsü Hüseyin Gümüşdil camdan fırlayıp hayatını kaybetti. Kamyon şoförü Ali Çakmak ile aynı araçta bulunan Yaşar Solmaz yaralandı. 
     
     CMUK’un 163. maddesi için iptal 
     ANKARA Milliyet 

     Anayasa Mahkemesi, Bolvadin Sulh Ceza Mahkemesi’nin, CMUK’un 163. maddesinin 4. fıkrasının iptali istemiyle yaptığı başvurunun gerekçeli kararını açıkladı. 
     Resmi Gazete’nin dünkü sayısında yayımlanan karara göre, Yüce Mahkeme, sulh ceza mahkemesinin görevine giren işler için düzenlenecek iddianamede, "sanığın açık kimliği, uygulanması gereken kanun maddesi ve esaslı delillerin gösterilmesinin" yeterli olacağını düzenleyen, Ceza Muhakemeleri Usulü Kanunu’nun CMUK ilgili hükmünü iptal etti. 
     Kararda, her sanığın kendisine yöneltilen bir suçlamaya karşı isnadın nedeni ve hukuki niteliğini, hangi suçu işlediğini, hangi eylemden sorumlu tutulduğunu bilmek hakkına sahip olduğu belirtildi. 
     
     Bilenser’de Yeşil’ parmağı 
     Bursa Büyükşehir Belediye Başkanı Erdoğan Bilenser’e silahlı saldırıda bulunan Mahmut Bulut 34 , saldırıya iş ortağı halasının oğlu ve "Yeşil" kod adlı Mahmut Yıldırım’a yakınlığı ile tanınan Zakir Selvi’nin azmettirdiğini iddia etti. Bursaspor Katlı Otoparkı’nı işleten Bulut, Emniyet’te verdiği ifadede saldırıya Selvi’nin azmettirdiğini açıkladı. Bulut’un iddiaları üzerine aranan ve "Yeşil"e yakınlığı ile tanınan Selvi bulunamazken, suç örgütünde yer aldığı iddia edilen amca çocukları Abdulmelik ve Fikret Selvi ile Engin Öztürk gözaltına alındı. Adliyeye çıkarılan sanıklar serbest bırakılırken, Selvi hakkında gıyabi tutuklama kararı çıktı. 
     
     Ayvaz suyunun fabrikası kapatıldı 
     TOKAT DHA 

     Sağlık Bakanlığı’nın kansere yol açan "arsenik" oranı fazla olması nedeniyle toplatılmasını kararlaştırdığı Niksar Ayvaz Suyu’nun fabrikası kapatıldı, 81 ilde de toplatılmaya başlandı. 
     Tokat Sağlık Müdürü Kadir Örgütçü, fare zehirinde kullanılan ve tabiatta iki türlü bulunan arsenik maddesinin Ayvaz suyunda 100 - 150 kat arttığını kaydetti. Normal sınırların bazı yerlerde litrede 0.05 veya 0.01 miligram olduğunu belirten Örgütçü, "Ayvaz suyunda çıkan oran ise geçen hafta litrede 0.124 miligram bu hafta ise 0.15 miligramdır. Bu nedenle fabrikayı kapattık ve suları toplatıyoruz" dedi. 
     Bu oranın ani ölümlere neden olacak düzeyde olmadığını ifade eden Örgütçü, "Bu miktarda arsenik sürekli alındığı takdirde altı ay sonra bir birikim olur ve arsenik zehirlenmesi ortaya çıkar" diye konuştu. 
     



 GÜNCEL 




















</TEXT>
</DOC>
