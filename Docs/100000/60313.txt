<DOC>
<DOCNO> 60313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/spor/BNBA.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyisi Hidayet 
</HEADLINE>
<TEXT>

Potadaki gururumuz, NBA’nın resmi internet sitesinde yapılan "Yılın En İyi Altıncı Adamı" anketinde, yüzde 35’lik oy oranıyla zirveye çıktı 
     NBA’NİN resmi internet sitesi nba.com’da düzenlenen "Yılın En İyi Altıncı Adamı" anketinde milli basketbolcumuz Hidayet Türkoğlu birinciliği aldı. Pasifik Grubu’nda Sacramento Kings takımının formasını giyen ve gösterdiği mükemmel performansla yıldızı parlayan milli oyuncumuz, dün itibariyle siteye gelen 17 bin 202 oyun büyük bir bölümünü toplayarak, yüzde 35’lik oy oranıyla birinciliğe ulaştı. 
     HİDAYET’İ yüzde 22 ile Los Angeles Clipperslı Quentin Richardson izlerken, Toronto Raptorslı Keon Clark da yüzde 17 ile üçüncülüğü aldı. Clark’ın ardından Milwaukee Bucks’tan Tim Thomas 12 , Indiana Pacers’tan Al Harrington 8 ve diğer oyuncular 6 yer aldılar. Bilindiği gibi Hidayet, bir süre önce "NBA’de ikinci sezonunu geçiren oyuncular arasında en iyi kim " konulu ankette de ikinci olmuştu. 
     
Clippers vize vermedi      NBA Ligi’nde oynanan tek maçta Los Angeles Clippers, Portland Trail Blazers’ı 112 - 97 mağlup etti. Los Angeles’taki karşılaşmada Clippers’ın genç ismi Jeff McInnis, 23 sayı ve 9 asist ile Lamar Odom ve Michael Olowokandi’nin yokluğunu aratmadı. Portland’da ise Damon Stoudamire 25 sayı kaydetmesine rağmen yenilgiye engel olamadı. 
     



 SPOR 






















</TEXT>
</DOC>
