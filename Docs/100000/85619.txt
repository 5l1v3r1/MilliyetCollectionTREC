<DOC>
<DOCNO> 85619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas05.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevreci profesörün yeni hedefi hayat kadınları 
</HEADLINE>
<TEXT>

Prof. Kural, "Onlarca erkek tanıyorlar, çevre bilincini ancak onlar yayar" deyip, son konferansını hayat kadınlarına veriyor 
     ÖNAY YILMAZ İstanbul 

     İTÜ öğretim üyesi Prof. Dr. Orhan Kural, Yaşanılabilir Bir Çevre İçin Elele’ konferans serisine, bugün Tünel’deki Tarık Zafer Tunaya Kültür Merkezi’nde devam edecek. Kural’ın konukları bu kez hayat kadınları olacak. 
     Konferans talebinin hayat kadınlarından geldiğini belirten Kural, "Benim için bu hanımlar, sosyetik hanımlardan çok daha kıymetliler, çünkü zor şartlarda vergi ödeyerek bir görev yerine getiriyorlar" dedi. 
     Bir dahaki konferansı Bayrampaşa Cezaevi’nde vereceğini belirten Kural şunları söyledi "Bu kadınlar her gün birçok erkekle muhatap oluyor. Onlardan bu insanlara sigaranın zararlarını anlatmalarını istiyorum. Muhatap oldukları insanlara çevre bilincini aşılayabilirler. Çünkü onlar ayrıca toplumun her kesiminden insanla bir araya gelerek bir yerde sosyal iletişim de kuruyorlar." 
     



 YAŞAM 






















</TEXT>
</DOC>
