<DOC>
<DOCNO> 87334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/yozdilek.html </URL>
<DATE> 2002/06/01/ </DATE>
<TIME>  </TIME>
<AUTHOR> MEHMET ÖZDİLEK  </AUTHOR>
<HEADLINE>
Kocaman bir hüzün 
</HEADLINE>
<TEXT>

     Açılış töreni büyülü ve göz kamaştıran bir gösteriyle başlayan Dünya Kupası’nın ilk maçında artık klasikleşmeye başlayan süpriz yine yaşandı ve bu kez kurban, son şampiyon Fransa oldu. 
     Kadrosu adeta yıldızlar topluluğunu andıran "Horozlar’ın" sesini her biri Fransa Ligi’nde top koşturan Senegal kesti. Fransa, elbete maç öncesi favori gösteriliyordu, ama Senegal’in yapacağı olası sürpriz de dilden dile dolaşıyordu. Karşılaşma bittiğinde Fransa’nın korktuğu başına geldi ve kupaya hazin bir mağlubiyetle giriş yaptı. 
     Fransa’nın ürkek ve çekingen futboluna karşılık, Senegal ne istediğini bilen, sahaya çok iyi yayılan ve kazanmanın tüm kurallarını yerine getiren bir takım görüntüsü içinde oldu. Hatlar arasında muhteşem bir uyum vardı. Attıkları golün yanı sıra kaçırdıklarıyla da iyi hazırlanıp gelmiş bir ekip portresi çizdiler. Dikkat ve takip edilmesi gereken bir takım olduklarını gösterdiler. 
     Fransa, takımın yarısı ve hatta belki de beyni olan Zidane’nın yokluğunu fazlasıyla hissetti. Kaptan’ın yanı sıra şans da onları yalnız bırakınca direkten dönen iki top ve giden üç puanın ardından onlara kocaman bir hüzün kaldı. 
     



 SPOR 




























</TEXT>
</DOC>
