<DOC>
<DOCNO> 76803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun20.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrial Filistinli yetkilileri Arafat ile görüştürmüyor 
</HEADLINE>
<TEXT>

     İsrail, Filistinli yöneticileri, karargahında kuşatma altında tuttuğu Yaser Arafat ile görüştürmüyor. 
     İsrail radyosu, üst düzeydeki yetkililere dayanarak verdiği haberde, Filistin yönetiminin Ramallah'ta Arafat ile görüşme isteğinin reddedildiğini bildirdi. 
     Radyoya göre, yöneticiler, Arafat'tan Amerikalı temsilci Anthony Zinni ile yaptığı görüşme hakkında bilgi alacaklardı. 
     Radyo, başvuruda bulunan Filistin heyetinde FKÖ yürütme komitesi üyeleriyle Filistinli bakanların bulunduğunu belirtti. 
     Zinni, dün Arafat ile 90 dakika görüşmüştü. 
     Filistinli baş görüşmeci Saib Erakat, CNN'e bu sabah yaptığı açıklamada, Arafat ile her türlü teması yitirdiklerini söylemişti. 
     Öte yandan, Rusya Dışişleri Bakanı İgor İvanov'un sorunun aşılması için ''gerekirse'' Ortadoğu'ya gideceği bildirildi. 
     Kremlin'den bir yetkili, İvanov'un Amerikalı dengi Colin Powell ile Ortadoğu konusunda sürekli temas halinde olduğunu söyledi. 
     Powell'ın, yarın Ortadoğu'ya hareket etmesi bekleniyor. 
     






</TEXT>
</DOC>
