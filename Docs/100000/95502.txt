<DOC>
<DOCNO> 95502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun07.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Peres ile Filistinli bakanların görüşmesi ertelendi 
</HEADLINE>
<TEXT>

     İsrail Dışişleri Bakanı Şimon Peres, Filistinli bakanlardan oluşan heyetle görüşmesini erteledi. 
     İsrail Başbakanlık kaynakları, Peres'in bu akşam Filistinli bakanlarla yapması beklenen görüşmeyi Başbakan Ariel Şaron'un itirazı nedeniyle iptal ettiğini, Şaron'un böyle bir görüşmenin Filistin Yönetimi'ni meşrulaştıracağını ve Filistin lideri Yaser Arafat'ı saf dışı bırakmak çabalarını olumsuz yönde etkileyeceğini düşündüğünü kaydettiler. 
     Aynı kaynaklara göre, bu tür görüşmelerin çok sık yapılmaması gerektiğini düşünen Şaron, toplantıların insani konularla sınırlı kalmasından yana tavır koyuyor. 
     Peres, hafta içinde Filistin İçişleri Bakanı Abdülrezzak el Yahya, Maliye Bakanı Selam Fayed ve Bakan Saib Erakat ile görüşmüştü. 
     





</TEXT>
</DOC>
