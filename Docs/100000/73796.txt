<DOC>
<DOCNO> 73796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun25.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da silah ve tank koleksiyonu yapan küşü tutuklandı 
</HEADLINE>
<TEXT>

     Hollanda'da, evinde tank, bazuka, roketatar, Scud füzesi dahil çok sayıda silah bulunan bir kişi tutuklandı. 
     Polis sözcüsü Esther Straathof, Noordwıjkerhout'da meydana gelen olayda, adı açıklanmayan bir kişinin iş adresi olarak gösterdiği yere düzenlenen baskında ayrıca, el bombası, otomatik silahlar, makinalı tüfekler ve çok sayıda mühimmat bulunduğunu bildirdi. 
     Tutuklanan kişinin silahlarla ilgili yasayı ihlal etmekle suçlandığını belirten Straathof, bu kişinin saldırı amacı taşımadığını, yalnızca özel koleksiyonu için silah topladığını söyledi. 
     Yerel Parool gazetesi ise adını Willem K. olarak açıkladığı kişinin, Scud füzesini Ukrayna'dan aldığını ve silah bulundurma izni olduğunu aktardı. 
     Yetkililer, zanlının, Vietnam, Kore ve Ortadoğu'daki savaşlarda kullanılan Centurion tankını nasıl getirebildiğini bulmaya çalışıyorlar. 
     






</TEXT>
</DOC>
