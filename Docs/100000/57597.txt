<DOC>
<DOCNO> 57597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/yazar/temelkuran.html </URL>
<DATE> 2001/12/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hem yazdım, hem oynadım 
</HEADLINE>
<TEXT>

Ne satılıyor o cep telefonu reklamında Masumiyetin kaybından duyulan yoksunluk ve hüzün mü Reklamlaşan bir hüzün, h l hüzün müdür acaba 
     Hep "iyimser" bir şey sanılır, oysa "umut", taşıdığı derin ve örtülü hüzün yüzünden sanki baştan kaybetmiş bir sözcüğüdür Türkçe’nin. Umutla kocaman açılmış çocuk gözleri de bu yüzden ince bir ağlamayı çağırır bakanda. Cümlesi hemen kurulacak kadar belirgin ve net olmasa da, her nasılsa sezersiniz ki, baştan kaybetmiş çocuklar böyle bakar yalnızca. Bu yüzden içinizi tutar, "fark edilmek" için ağzıyla kuş tutmak zorunda kalan Anadolu çocuğunun ellerini iki yana açıp, gözlerini kocamanlaştırıp "Nasıldım " diye sorması, çoktan "fark edilmiş" başka bir Anadolu çocuğuna, bir cep telefonu reklamında Öyle değil mi "Sosyetik" bir yılbaşı partisinden "Ben buraların adamı değilim" ifadesiyle çıkan Yılmaz Erdoğan’ın ayakkabı boyacısı çocukla karşılaşmasında yaşananlar, umut sözcüğünün yarattığı hüznü yeniden paketleyip size geri "satan" bir reklam değil midir Bu yüzden "başarılı" değil midir zaten 
     Ne var o diyalogda Yılmaz Erdoğan’ın güzel ve sosyetik kadının tatlı vedasını geçiştirerek, "eve yalnız giden" adam kılığında partiden çıkmasından sonra kurulan "Anadolulu" atmosferde içinizi tutan, dolayısıyla "satılan" nedir "Hem yazıp hem oynayan" yeni çocukla "eski" çocuğun karşılaşmasında "Küçüğüm başına çok şeyler gelecek senin de. Eğer başarırsan, bu kocaman gözlerini satmak zorunda kalacaksın bir cep telefonu reklamında" gibi sessiz cümleler kurulmuyor mu orada Uzun süredir skeçlerde, TV dizilerinde bir "komiklik" olarak gösterilen Doğulu aksan, bu iki insan arasında bir ortak dilin varlığına, aynı "iç ülkeden" geliyor olmanın yarattığı bir tür "eşitlik" yanılsamasına neden olmuyor mu 
     
     Reklamlaşan hüzün var mıdır 
     Reklamda altı çizilen "masumiyetin kaybından" duyulan hüzün, Yılmaz Erdoğan üzerinden satılırken hakikaten böyle bir hüzün yaşanıyor olabilir mi Erdoğan, karşısında duran bu çocuğun hesapsız gözlerini yıllar önce kaybetmiş olmanın yoksunluğunu yaşıyor reklamın söylediğine göre. Ama böyle bir sızıyı bir cep telefonu reklamına konu etmeye gönül düşürülüyorsa böyle bir hüzün hakikaten yaşanıyor olabilir mi Reklamlaşan bir şey var olabilir mi artık 
     
     İçimizdeki reklam 
     Reklama çıkmak artık ayıp değil. Böyle bir şeyi savunmak da "köhnelik" gibi geliyor kulağa. İhtiyar, demode bir söylem sanki "insan kendini bir malın satışına malzeme edebilir mi " diye sormak. O günler geride kaldı yani. Ama sanki şimdi bir "iç kale" daha ele geçiriliyor gibi. İnsanlar artık, kalb durumlarını da piyasaya sürüyorlar sanki. Piyasa üstünkörü bir satın almayla yetinmiyor artık. Söz konusu cep telefonu reklamında yapıldığı gibi, "satış", kişinin içine girip, en gizlisini, en kıymetlisini bulup onu koymasını istiyor tezg ha. Piyasa sadece yüzeye yayılmıyor yani içlerine, diplerine sızıyor insanın. 
     
     Denize dökülmek 
     Peki nasıl hisseder insan Tezg hı, içine de temas ettiren, nasıl hisseder 
     Şöhretin sunduğu bir "kendini meşrulaştırma" güzergahı vardır. Hayatının bir yerinde muhalif olup da sonra yekten muhalefet edemeyecek kadar "dahil olmuş", şöhret olmuş insanların geçtiği bir güzergah. Yol ilerledikçe, "Yanlış bir şey yapmıyorum ki, ihanet etmiyorum inandıklarıma" cümlesinin gitgide daha sık kurulduğu bir güzerg h bu. En sonunda, diğerlerinden hiçbir farkın kalmadığında bile "Ben yanlış bir şey demedim ki o cep telefonu reklamında" dedirtecek kadar güçlenen bir iç mekanizma bu. Farkının artık seni "daha insan" değil, "daha pahalı" kılacağı bir yer geliyor sonunda. Nasıl derler Denize dökülüyorsun yol bitince 
     
     







Türkiye ve Japonya 


Sessiz darbe... 


Arafat'ın son demleri 


Bayram ekonomisi 


Babasız çocukların bayram sabahı 


Bir "baget"in hatırlattıkları... 


Laeken'de Türkiye fotoğrafı 


Hem yazdım, hem oynadım 


Amerika'nın öpücüğü ne kadar önemli 


Bayramda yurtdışına 20 bin kişi gitti 


</TEXT>
</DOC>
