<DOC>
<DOCNO> 85772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/ekonomi/eko02.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklilikte üç yıl avantajı 
</HEADLINE>
<TEXT>

Emekliliğe kademeli geçişte yasanın yürürlük tarihi 1999’dan 2002’ye çekildi. Emekli olma yaşı, iki yılı kalmış kadınlarda 40’a, erkeklerde ise 44’e indirildi 
     ANKARA Milliyet 

     Emeklilikte kademeli geçişe, Anayasa Mahkemesi’nin iptalinin ardından yeni düzenlemeler getiren tasarının kabul edilen maddeleriyle yasanın yürürlüğü 1999 yılından 2002 yılına çekildi. Böylece çok sayıda vatandaşla birlikte 80 dolayında genç milletvekili de üç yıllık bir avantaj elde etti. 
     İktidar partilerinin verdiği bir önergenin kabul edilmesiyle sigortalılık süreleri uzatılıyormuş gibi gösterilerek, aslında, emekliliğine iki yıl kalan kadınlara 41 yerine 40 erkeklere de 45 yerine 44 yaşında emeklilik hakkı sağlandı. 
     
     Tüm sigortalılar için düzenleme 
     Kademeli Emeklilik Yasa Tasarısı dün Meclis Genel Kurulu’nda kabul edildi. Yasanın birinci maddesi, yaşlılık aylığından yararlanabilmek için yapılan düzenlemelerin bütün sigortalılar için geçerli olmasını öngörüyor. Maddeyle, Sosyal Sigortalar Yasası’ndaki "Bu kanunun yürürlüğe girdiği tarihten sonra ilk defa sigortalı olarak çalışmaya başlayanların yaşlılık aylığından yararlanabilmesi için" ibaresi, "yaşlılık aylığından yararlanabilmek için sigortalıların" biçiminde değiştirildi. 
     
     Erkeklerde yaş 44’e çekildi 
     Yasanın üçüncü maddesinde iktidar partilerinin verdiği bir önergenin kabulüyle daha önceki yasada baz alınan 8 Eylül 1999 tarihi, 23 Mayıs 2002’ye çekildi. Böylece emekliliğe geçiş tarihi olarak kabul edilen 23 Mayıs 2002’de, sigortalılık süresi 18 dahil yıldan fazla olan kadınlar 20 yıllık sigortalılık süresini ve 40 yaşını doldurmaları, sigortalılık süresi 23 dahil yıldan fazla olan erkekler 25 yıllık sigortalılık süresini ve 44 yaşını doldurmaları ve en az 5 bin gün sigortalılık süresi 17 dahil yıldan fazla 18 yıldan az olan kadınlar 20 yıllık sigortalılık süresini ve 41 yaşını doldurmaları, sigortalılık süresi 21 yıl 6 aydan dahil fazla 23 yıldan az olan erkekler 25 yıllık sigortalılık süresini ve 45 yaşını doldurmaları ve en az 5 bin gün malullük, yaşlılık ve ölüm sigortaları primi ödemiş bulunmaları şartı ile yaşlılık aylığından yararlanacak. 
     
SSK’lı kadınlar Sigortalılık süresi Prim gün sayısı Emeklilik yaşı 18 yıl ve üstü 5.000 40 17 - 18 5.000 41 16 - 17 5.075 42 15 - 16 5.150 43 14 - 15 5.225 44 13 - 14 5.300 45 12 - 13 5.375 46 11 - 12 5.450 47 10 - 11 5.525 48 9 - 10 5.600 49 8 - 9 5.675 50 7 - 8 5.750 51 6 - 7 5.825 52 5 - 6 5.900 53 4 - 5 5.975 54 3 - 4 5.975 55 2 yıl 8.5 ay - 3 5.975 56      
     
SSK’lı erkekler Sigortalılık süresi Prim gün sayısı Emeklilik yaşı 23’den fazla 5.000 44 21.5 - 23 5.000 45 20 - 21.5 5.075 46 18.5 - 20 5.150 47 17 - 18.5 5.225 48 15.5 - 17 5.300 49 14. - 15.5 5.375 50 12.5 - 14 5.450 51 11 - 12.5 5.525 52 9.5 - 11 5.600 53 8 - 9.5 5.675 54 6.5 - 8 5750 55 5 - 6.5 5.825 56 3.5 - 5 5900 57 2 yıl 8.5 ay - 3.5 5.975 58 0 - 2 6.050 59      
     
Erkekler en geç 58 yaşında emekli Emekliliğe kalan süre Emeklilik yaşı 0 - 2 yıl 44 2 - 3.5 yıl 45 3.5 - 5 yıl 46 5 - 6.5 yıl 47 6.5 - 8 yıl 48 8 - 9.5 yıl 49 9.5 - 11 yıl 50 11 - 12.5 yıl 51 12.5 - 14 yıl 52 14 - 15.5 yıl 53 15.5 - 17 yıl 54 17 - 18.5 yıl 55 18.5 - 20 yıl 56 20 - 21.5 yıl 57 21.5 - 22 yıl 58      
     
Kadınlar 40’ta emekli olabilecek Emekliliğe kalan süre Emeklilik yaşı 0 - 2 yıl 40 2 - 3 yıl 41 3 - 4 yıl 42 4 - 5 yıl 43 5 - 6 yıl 44 6 - 7 yıl 45 7 - 8 yıl 46 8 - 9 yıl 47 9 - 10 yıl 48 10 - 11 yıl 49 11 - 12 yıl 50 12 - 13 yıl 51 13 - 14 yıl 52 14 - 15 yıl 53 15 - 16 yıl 54 16 - 17 yıl 55      
     23 Mayıs 2002 tarihini takip eden aybaşı itibariyle kadınların 20, erkeklerin 25 tam yıl prim ödeme süresini doldurması gerekiyor. 
     
Yaşlılık aylığı da öne çekildi15 yılı doldurup kadınlarda 50, erkeklerde 55 yaşını bitirenlere isteği halinde aylık bağlanacak 
     Önergeyle yaşlılık maaşı bağlanmasında yürürlük tarihi 23 Mayıs 2002’ye çekilerek üç yıl öne alındı. Buna göre, 23 Mayıs’ta 15 yıllık sigortalılık süresini kadın ise 50, erkek ise 55 yaşını doldurmuş ve 3 bin 600 gün malullük, yaşlılık ve ölüm sigortası primi ödemiş olanlara istekleri halinde yaşlılık aylığı bağlanacak. 
     Hükümetin verdiği bir başka önergenin kabulüyle de sigortalılık süresi 2 yıldan fazla, 3 yıldan az olan kadınlar 20 yıllık sigortalılık süresini ve 56 yaşını doldurmaları ve en az 5975 gün prim ödemeleri şartıyla emekli olabilecek. Süre tasarıda 6050 gündü. 
     
     TÜFE zammı 
     Ek Madde 38’de yapılan değişiklikle, yasaya göre bağlanan gelir ve aylıklar ile telafi edici ödemeler, her ay ödeme tarihlerinde bir önceki aya göre DİE’nin açıkladığı en son temel yıllı kentsel yerler tüketici fiyatları indeksi TÜFE artışı kadar artırılarak belirlenecek. 
     



 EKONOMİ 






















</TEXT>
</DOC>
