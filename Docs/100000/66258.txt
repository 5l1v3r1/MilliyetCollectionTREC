<DOC>
<DOCNO> 66258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur11.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, yolsuzlukla mücadele için eylem planı hazırladı 
</HEADLINE>
<TEXT>

     Türkiye'nin IMF ile yaptığı 16.3 milyar dolarlık kredi anlaşmasının bir parçası olarak yakında yolsuzluk ve kötü yönetim ile mücadele için bir EYLEM planı açıklayacağı bildirildi. Devlet Bakanı Kemal Derviş tarafından hazırlanan ve Bakanlar Kurulu'nda imzaya açılan planının, aşırı istihdamdan finansal suçların yargı tarafından uygun bir biçimde ele alınmamasına kadar kamu alanının hemem hemem tüm sorunları için çözüm öngördüğünü belirtildi. 
     Financial Times Gazetesi, "Türkiye, Yolsuzluk ile Mücadele İçin Eylem Planı Açıklayacak" başlıklı haber yorumunda Kemal Derviş tarafından hazırlanan planının uygulaması konusunda spesifik vadeler getirdiğini kaydetti. 
     Gazete, siyasi partilerinin seçim kampanyalarının finansmanına ilişkin etkin kuralların da belirlenmesini öngören planın siyasi partiler ve adaylara yapılan hibelerin miktarını ve kaynaklarını bildirme zorunluğunu getirdiğine de dikkat çekti. 
     Dünya Bankasınca geçen yıl yayımlanan bir raporda mütteahitlerin kamu ihalelerinde kontratın yüzde 15'ini politikacılara kampanya katkısı olarak ödemek zorunda kaldıklarının öne sürüldüğü kaydedilen gazete, IMF kredisinin diğer bir ön koşulu olarak da Palamento'dan geçen yeni yasa ile kamu ihalelerinde değişiklik yapıtığına işaret etti. 
     Financial Times, IMF kredisinin 9.3 milyar dolarlık bölümünün bu hafta sonuna kadar serbet bırakılacağı, geri kalan bölümünün 2004 yılına kadar uygulanacak 3 yıllık stand-by anlaşmasının süresinde kullanılacağını belirterek eylm planının uygulamasının daha sonra yapılacak kullanımlara bağlanacağını öne sürdü. 
     Bunun yanısıra, kamu kuruluşlarında aşırı istihdamının azaltılmasının niyet mektubunda kamu kaynakları kullanımı konusunda en önemli iyileştirmelerden biri olarak nitelendirildiği ifade edilen yazıda, diğer önemli konunun Merkez Bankasının yeni kazandığı bağımsızlığı kullanarak enflasyonu yüzde 35 oranındaki yıl sonu hedefine kadar indirmesi olacağına dikkat çekilerek şöyle denildi 
     "Ancak, Dünya Bankası ve IMF, iflası önlemek için Türkiye'nin bu kuruşların kredilerine bağımlı hale getirilmesinde hükümetin kötü yönetiminin onyadığı rolü nedeniyle daha genel bir hedef olan daha iyi yönetim istiyor." Financial Times Gazetesi, Kemal Derviş'in hükümete katılmasından önce bakanlar düzeyinde bir komitenin Dünya Bankasının yardımıyla benzer reformların getirilebilmesi için 1999 yılından beri çabaladığını belirtirken de "Siyasi gözlemciler, Sayın Derviş ve onun gibi düşünen meslektaşları IMF ve Dünya Bankası şartlarını başka koşullarda siyasi direnişle karşılayacak değişiklikleri geçirmek için kullanmaya istekli olduklarına inaniyor" dedi. 
     






</TEXT>
</DOC>
