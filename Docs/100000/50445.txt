<DOC>
<DOCNO> 50445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/dunya/dun01.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TALİBAN’IN YENİ İDDİASI 
</HEADLINE>
<TEXT>
Helikopter düşürdük 
ABD, 'Bir helikopter mecburi iniş yaptı' derken, Taliban 'İki helikopter düşürdük. 50 ABD askeri öldü' diyor 
     DIŞ HABERLER SERVİSİ 

     Taliban, önceki gece başkent Kabil'in güneyinde, Gazne eyaletinin Navur bölgesinde 2 Amerikan helikopterini düşürdüğünü, toplam 40 - 50 Amerikan askerinin öldüğünü iddia etti. 
     Bir helikopterin kötü hava koşulları yüzünden mecburi iniş yaptığını ve 4 askerin yaralı kurtarıldığını kabul eden ABD ise, iki helikopter ile 50 asker kaybedildiği yolundaki Taliban iddialarını kesin bir dille yalanladı. 
     
     Üniformalı cesetler 
     Reuters'e açıklama yapan Taliban yetkilisi Kari Fazıl Rabi, Taliban güçlerinin açtığı ateş sonucu düştüğünü tahmin ettiği bir ABD helikopterinin yardımına gelen bir başka helikopterin yerden açılan ateş sonucu isabet alarak düştüğünü ve her iki helikopterde 40 - 50 Amerikan askerinin öldüğünü ileri sürdü. Rabi, "Üniformalı Amerikan askerlerinin cesetlerini helikopter enkazlarının içinde görebilirsiniz" diye konuştu. 
     



 DÜNYA 













</TEXT>
</DOC>
