<DOC>
<DOCNO> 88687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun12.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan casus uçağın kaybolduğunu kabul etti 
</HEADLINE>
<TEXT>

     Hindistan, insansız bir casus uçağının Pakistan sınırı yakınlarında rutin uçuşu sırasında kaybolduğunu bildirdi. 
     Pakistan, Hava Kuvvetleri'e ait jetlerin, Hindistan-Pakistan sınırı yakınındaki Lahor kenti civarında Hindistan'a ait insansız bir casus uçağını düşürdüğünü bildirmişti. 
     Hindistan Hava Kuvvetleri'nden bir yetkili, Pakistan'ın iddiasına değinmeden yaptığı açıklamada, casus uçağıyla dün geceden sonra bağlantı kuramadıklarını söyledi, ancak ayrıntılı bilgi vermedi. 
     Pakistanlı yetkililer, İsrail yapımı kameralar taşıdığını belirttikleri casus uçağının, Pencap eyaletinin başkenti Lahor'un Raca Cang kasabası yakınlarında düşürüldüğünü söylemişlerdi. 
     Yetkililer, casus uçağını düşürmekle, Pakistan'ın her karış toprağının savunmaları altında olduğunu bir kez daha gösterdiklerini ifade etmişlerdi. 
     





</TEXT>
</DOC>
