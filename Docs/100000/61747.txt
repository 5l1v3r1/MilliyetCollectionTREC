<DOC>
<DOCNO> 61747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun07.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rock Grubu Shidad, "cihadı" anımsattığı için adını değiştiriyor 
</HEADLINE>
<TEXT>

     Yeni Zelanda'nın en ünlü rock grubu Shihad, grubun adını ''cihat'' kelimesine benzemesi nedeniyle değiştirmeye karar verdi. 
     Grubun davulcusu Tom Larkin, internetteki sitesinde yaptığı açıklamada, yeni albümün kaydı için ABD'de 4 ay geçirdiklerini ve orada, 11 Eylül'deki saldırının ardından yayınlanan her türlü haberin ''ABD'ye karşı cihat'' ile ilgili olduğunu söyledi. 
     Larkin, ''bu sözcüğün gerçekten neyi simgelediğinin önemi yok. 
     Amerikalıların yüzde 99.9'una göre cihat, tüm Amerikalılara karşı terörist savaşı simgeliyor'' dedi. 
     Grup elemanlarının kariyerlerini tehlikeye atmamak için grubun ismini değiştirmeye karar verdiklerini belirten Larkin, gelecek albümlerinin ismini, şimdilik ''Daha Önce Shihad İsmiyle Bilinen Grup'' olarak belirlediklerini söyledi. Grubun yeni isminin ne olacağı konusunda açıklama yapılmadı. 
     13 yıl önce kurulan Shihad, ismini 1985'de çekilen David Lynck'in 
     yönettiği bilimkurgu filmi ''Dune''dan alıyor. 
     






</TEXT>
</DOC>
