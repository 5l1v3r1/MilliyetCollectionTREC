<DOC>
<DOCNO> 57911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sondun10.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın yeniden inşaası için 40 ülke biraraya geliyor 
</HEADLINE>
<TEXT>

     Yaklaşık 40 ülkenin temsilcileri, Afganistan'ın yeniden imar ve inşasını görüşmek üzere yarın Brüksel'de biraraya geliyorlar. 
     Müstakbel imar çalışmalarının eşgüdümünü sağlamaya yönelik toplantıya 40 kadar sivil toplum örgütü ve bir düzine kadar uluslararası örgütün temsilcileri de katılacak. Toplantı 2 gün sürecek. 
     Diplomatların ve uzmanların katılacağı toplantıda, önümüzdeki ay Japonya'da yapılacak bakanlar düzeyindeki toplantıya zemin hazırlanacak. 
     Brüksel toplantısı, 20 Kasım'da Washington'da kurulan Afganistan Grubu tarafından düzenleniyor. Gruba ABD, AB, Japonya ve Suudi Arabistan ortaklaşa başkanlık ediyor. 
     Afganistan'ın yeniden inşası için 5 yılda yaklaşık 10 milyar dolar gerekeceği tahmin ediliyor. 
     Brüksel toplantısında, Afganistan için özel yatırım fonu oluşturulması da ele alınacak. 
     






</TEXT>
</DOC>
