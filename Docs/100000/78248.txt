<DOC>
<DOCNO> 78248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/guncel/gun02.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Nermin ucuz kurtuldu 
</HEADLINE>
<TEXT>

Dilendirilmek için kaçırılan 6 yaşındaki kız çocuğu, üniversite öğrencisi Mine Karabacak sayesinde anne babasına kavuştu 
     ESKİŞEHİR DHA 

     Eskişehir’de sokakta oyun oynayan 6 yaşındaki Nermin Sucu, kaçırılıp dilendirildi. Nermin, 7 saat sonra bir bakkal dükk nının önünde ağlarken bulunurken, küçük kızı kahvelerde dilendiren Hasip Tuncer yakalandı. 
     Önceki gün akşam saatlerinde arkadaşlarıyla sokakta oyun oynayan Nermin Sucu’nun yanına yaklaşan bir kişi çikolata ve sakız vererek küçük kızı beraberinde götürdü. K ğıt toplayarak geçimini sağlayan Orhan Sucu ile annesi Ayşe Sucu, Nermin’i bulamayınca polise bilgi verdi. Yakınları ve polisler tarafından aranan Nermin, aynı gece saat 00.30 sıralarında bir bakkalın önünde görüldü. 
     Üniversite öğrencisi Mine Karabacak, bir kişinin kucağında gördüğü Nermin’in sürekli olarak, "Annemi ve babamı istiyorum" diye ağladığını görünce, yakındaki market sahibi Hakan Şınkalan’a durumu anlattı. Şınkalan, bu kişinin yanına gelip çocuğun neden ağladığını sorunca, kızı kandıran kişi Nermin’i ve elindeki ceketi bırakıp kaçtı. Şınkalan bunun üzerine polisi aradı. 
     Polisler küçük Nermin’i karakola götürüp ailesine teslim ederken, kaçan kişinin bıraktığı cekette Hasip Tuncel 46 adına bir kimlik buldu. Tuncel, kısa süre sonra yakalanarak gözaltına alındı ve çıkarıldığı mahkeme tarafından tutuksuz yargılanmak üzere serbest bırakıldı. 
     
     Sakızla kandırdı 
     Tanımadığı adamın kendisine sokakta çikolata ve sakız verdiğini, daha sonra lunaparka götürdüğünü söyleyen Nermin, "Kahvelerde dilencilik yaparak para topladım. Paraları yanımdaki adam aldı. Dilencilik yapmak istemediğimi söyleyince kolumu ve karnımı çimdikledi" dedi. 
     



 GÜNCEL 























</TEXT>
</DOC>
