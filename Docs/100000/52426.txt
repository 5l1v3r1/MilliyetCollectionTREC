<DOC>
<DOCNO> 52426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun07.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter için gece yarısı sinemaya gidecekler... 
</HEADLINE>
<TEXT>

     Romandan beyaz perdeye uyarlanan Harry Potter'ın ''Büyücünün Taşı'' filmini ilk görenler arasında olmak isteyen meraklılar için Amerika'daki bazı sinemalarda gece yarısı seansı konuldu. 
     JK Rowlings'in büyük ilgi gören romanından uyarlanan film, yarın gösterime giriyor. 
     Sinema çevreleri, filmin basit bir çocuk filmi olmadığını, 7'den 70'e herkesin beğeneceği bir yapıt olduğunu söylüyorlar. 
     
     Başlamadan rekora aday oldu 
     Dağıtımı ''Warner Bros'' şirketince yapılan ve 125 milyon dolara malolan ''Harry Potter''ın, ilk gün ve ilk hafta rekorlarını kıracağına kesin gözüyle bakılıyor. 
     Sinemaların bazılarının giriş bölümleri Harry Potter ile ilgili hediyelik eşya ve mankenlerle süslendi. 
     Rowling'in dördüncü kitabı olan ''Harry Potter ve Ateş Kabı'' adlı roman, geçen yıl Temmuz ayında satışa çıktığında, çocuklar gece yarısı kitapçıların önünde kuyruk oluşturmuştu. 
     






</TEXT>
</DOC>
