<DOC>
<DOCNO> 98823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yazar/bila.html </URL>
<DATE> 2002/07/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş’in acelesi yok 
</HEADLINE>
<TEXT>

     Meclis olağanüstü toplandı. Erken seçim önergesi komisyona havale edildi. Çarşamba günü Meclis Genel Kurulu’nda görüşülmesi bekleniyor. Kağıt üstünde erken seçimin 3 Kasım’da yapılması kararını alacak çoğunluk var. Küçük bir olasılık da olsa erken seçimin ertelenmesine ilişkin temaslar sürüyor. 
     Ankara erken seçim kararına doğru hızla yol alırken gözler bir yandan da Devlet Bakanı Kemal Derviş’te... 
     İsmail Cem’in liderliğindeki Yeni Türkiye Partisi’ndeki beklenti, bugün Türkiye’ye gelecek olan Derviş’in hükümetten ayrılması ve partiye katılması. Derviş’in, Yeni Türkiye hareketini desteklediğini, gönlünün bu hareketle birlikte olduğunu açıklaması Cem ve arkadaşlarındaki beklentiyi daha artırdı. 
     Peki Derviş, Türkiye’ye gelir gelmez bakanlıktan istifa edep Yeni Türkiye Partisi’ne katılacak mı 
     Beklentinin aksine Derviş, hemen istifa etmek eğiliminde değil. En azından dönerdönmez ayrılmayı ve aynı anda YTP’ye katılmayı düşünmüyor. Çok yakın çevresinden gelen bilgi Derviş’in acele etmeye niyeti olmadığı yönünde. 
     Bunun iki nedeni olduğu belirtiliyor 
     1- Ekonomi programının başında kalabildiği kadar kalmak. 
     2- Solda daha geniş bir platform oluşturabilmek. 
     Derviş’e atfedilen "liberal sosyal sentez" yaklaşımının Yeni Türkiye Partisi’yle ortaya çıkmadığı bu yaklaşımı, 1980’lerden beri telaffuz eden Derviş’in, basmayı düşündüğü tabanın YTP’den daha geniş bir sosyal coğrafyaya dayandığı... 
     Derviş’in, YTP hareketini "liberal sosyal sentez"e katkıda bulunacak bir hareket olarak görüp desteklediği, ancak, siyaset yapacağı alanı daha geniş tutmaya özen gösterdiği biliniyor. Bu geniş tabanı, değişik kesimleri kapsayacak büyüklükte bir sosyal coğrafyayı yakalayıp yakalayamayacağı elbette bilinmiyor. Ancak, bu arzusu nedeniyle sadece YTP’de politika yapma seçeneğinin kendisini huzursuz ettiği yakın çevresince dillendiriliyor. 
     Derviş’in niyeti hükümetteki sorumluluğunu sürdürmek... 
     Başbakan Ecevit talep etmez veya Bahçeli ve Yılmaz sürekli baskı yapmazlarsa Derviş’in program ve Hazine sorumluluğunu son ana kadar bırakmayacağı vurgulanıyor. 
     Sonuç olarak zorunlu kalmazsa Derviş’in hükümetteki görevini sürdürme eğiliminde olduğu söylenebilir. 
     
     







Anadilde yayın ve öğrenim 


Derviş’in acelesi yok 


3 Kasım’da artık seçim var ama... 


Derviş - Bayar katsayıları 


Sadakatin çağı biterken... 


Üniversiteyi kazananlara af geliyor 


Irak için alternatif planlar... 


Derviş’e Eczacıbaşı desteği 


Bakalım kaç Michael Jackson daha batacak 


Bu Meclis’in nesi kötü 


</TEXT>
</DOC>
