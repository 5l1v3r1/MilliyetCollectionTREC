<DOC>
<DOCNO> 65747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur25.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG'li otolardaki tehlike.. 
</HEADLINE>
<TEXT>

     Otomobillerinde, benzin yerine LPG kullananlar, periyodik bakımlarının geciktirilmemesi için uyarıldı. 
     Adapazarı'nda 7 yıldır LPG'li otomobillerin bakımını yürüten Coşkun Uysal 30 , vatandaşların, ekonomik olması dolayısıyla otomobillerinde benzin yerine LPG kullanmaya yöneldiğini belirterek, ''Ancak, LPG'nin içerdiği tehlike iyi bilinmiyor'' dedi. 
     LPG'li araçların periyodik bakımları geciktirilmesi halinde büyük tehlikeler yaşanabileceğini ifade eden Uysal, şöyle konuştu 
     ''Bu araçların gaz filtresi, tamir takımı ve hava filtresinin kilometre bakımları aksatılmamalıdır. Çünkü, bu bakımlar yakıt açısından önemlidir. Her 20 bin kilometrede gaz filtresi, 40 bin kilometrede ise tamir takımının değişmesi gerekir. Ayrıca, hava filitresi de devamlı temizlenmelidir. Bu araçların sahiplerinin dikkat edeceği bir başka konu ise gaz ayarıdır, bu ayar bozulabilir. Sürücü, bunu hissettiği zaman serviste gaz ayarı yaptırmalıdır.'' Bakımların zamanında yaptırılmamasının, tehlikenin yanı sıra araçların masrafı yüzde 20 ile 30 arasında değişen oranda artırabileceğini belirten Uysal, LPG fiyatının, son zamlardan sonra benzine yakınlaşması dolayısıyla, sektörlerinin darbe yediğini de sözlerine ekledi. 
     






</TEXT>
</DOC>
