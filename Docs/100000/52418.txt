<DOC>
<DOCNO> 52418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/yilmaz.html </URL>
<DATE> 2001/11/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gezgin İSO’da rövanş alıyor 
</HEADLINE>
<TEXT>

     Tamamlanmak üzere olan oda ve borsa seçimlerinin en tartışmalı geçeni, İstanbul Sanayi Odası İSO olacağa benziyor. İSO Meclis Başkanı Ömer Dinçkök ve Yönetim Kurulu Başkanı Hüsamettin Kavi, dün akşam meclis üyelerini Hilton’da düzenledikleri sohbet toplantısına davet etti. 
     Ev sahipliğini üstlendiği kokteyle katılamayacağını bir mektupla bildiren Dinçkök, 1992 yılından beri sürdürdüğü Meclis Başkanlığı görevine yeniden talip olmayacağını da, bu vesile ile belirtti. Hiçbir baskı altında kalmadan kendi rızası ile koltuğunu terk ettiğini açıkladı. 
     Hal böyle olunca, İSO Meclis Başkanlığı için 8 yıldır Yönetim Kurulu Başkanlığı görevini sürdüren ve üyeler tarafından da desteklenen Kavi’nin Meclis Başkanlığı’na kesin gözüyle bakılıyor. 
     
     Eriş liste çıkartıyor 
     İSO Yönetim Kurulu Başkanı için ortaya iki ayrı liste çıktı. Birincisi, Kavi’nin listesinde bir uzlaşmayla yönetime devam edenler. Bu formüle göre yeni başkan adayı, Tanıl Küçük. İkinci yolu da İktisadi Kalkınma Vakfı İKV Başkanı Meral Gezgin Eriş açıyor. 
     1973’ten 1979’a kadar bir dönem, 1981 - 1989’a kadar da ikinci dönem İSO Yönetim Kurulu Başkanlığı koltuğuna oturan Nurullah Gezgin’in de kızı olan Meral Gezgin Eriş’in, alternatif liste çıkartmasına, İSO çevreleri "Nurullah Bey’in rövanşı" olarak bakıyorlar. 
     
     İKV’nin önemi 
     Çünkü Gezgin 1989’da girdiği İSO seçimlerinde başkanlığı Memduh Hacıoğlu’na devretmek zorunda kalmıştı. Hacıoğlu’ndan sonra bir uzlaşma dönemi başlamış ve devamında da Hüsamettin Kavi aynı geleneğin temsilcisi olarak tek liste ile seçimlere girmişti. 
     Kavi’nin yerini boşaltması ile yeniden bir Gezgin muhalefeti ile karşı karşıya olan İSO’da kılıçlar çekilecek. Gezgin’e yöneltilen eleştiriler şu noktada ortaya çıkıyor 
     "AB’ye tam üyelik yolunda bu kadar kritik bir dönem yaşanırken, İKV’nin öneminin azaldığı söylenebilir mi 
     Neden İSO .." 
     Oda başkanlığı Ankara’ya giden iktidar alanı olarak algılanıyor. Aslında tüm mesele bu .. 
     
     Kızlar buluşacak mı 
     Kavi’nin yönetim kurulu içlerinden bir başkanla yola devam kararı aldı. Bu durumda mevcut yönetimden Koç Topluluğu’ndan Necati Arıkan, Sabancı Topluluğu’ndan Ali Sabancı’nın, yeni aday Meral Gezgin Eriş’in listesine nasıl baktığı bilinmiyor. Nurullah Gezgin’in İSO’daki başkanlık döneminde, Meclis Başkanı olan İbrahim Bodur’un kızı Zeynep Bodur Okyay da Kavi’nin yönetim kurulunda. Asıl merak edilen Bodur’un kızı ile Gezgin’in kızının aynı listede yer alıp, almayacakları... 
     
Koç olmasaydı...      Beko Elektronik Genel Müdürü Aydın Çubukçu, Japon kuruluşu JIPM tarafından her yıl 13 kadar şirkete verilen TPM Toplam Verimli Yönetim "Mükemmelik Ödülü" nü aldıklarını açıkladığı toplantıda, sorularıma şu yanıtları verdi 
     
Yabancılar Beko’ya talip oluyorlar mı 
     İki yıl önce 289 milyon dolar olan şirketin değeri, 40 milyon dolara düştü. Yabancı yatırımcı önce istikrar arıyor ve gelmiyor. 
     
Kriz öncesi yabancılarla ortaklık için görüşmeye başlamıştınız, nasıl sonuçlandı 
     İtalyan Seleco, Fransız Senitec ve Continantel Edison, İspanyol bir firma ile görüştük, vazgeçtik. Teknolojimizi kendimiz üretiyoruz. Önümüzdeki yıl ihracatımız yüzde 90 artacak. 
     
Macaristan’da Samsung ile TV tüpü fabrikası kurma girişiminiz ne oldu 
     400 milyon dolarlık yatırımın, 200 milyon dolarını biz gerçekleştirecektik. Dolar kuru 680 binlerden, 1milyon 500 binlere çıkınca yatırım yapmama kararı aldık. 
     
Yerli yatırımcı Bulgaristan’a, Macaristan’a gidiyor, böyle bir stratejiniz var mı 
     Bu ülkelerde yatırım olanakları için araştırmalar yaptık, çok cazip. İleriye dönük 10 yıl vergi muafiyetinin yanında, işçi ücretlerinin bir kısmını karşılıyor. Ayrıca organize sanayi bölgelerinde çalışanların ulaşımı gibi kimi özel teşfikler veriliyor. Türkiye’de boşuna uğraşıyoruz... 
     Koç Grubu olduğumuz için paramız burada kalsın istiyoruz. 
     
Japon modelinde hedef, maliyetlerde indirim sağlamak ve işçi başına verimliliği artırmak. Bir yıl içinde küçük iyileştirmelerle 2.2 milyon dolar tasarruf sağlamışsınız. Bu yıl 240 yeni eleman alıyorsunuz. Ücretlere yüzde 33.6 gibi zam yapmışsınız. 2001’de 20 milyon dolar yatırım kararı almışsınız. Ah devlet 
     Devlet de şirket gibi düşünülmeli. Sen geri kalırsan, global rekabet ortamında birileri gelir önüne geçer. 
     Çubukçu Doğu Avrupa ülkelerindeki yabancı sermaye olanaklarına ilişkin öyle çarpıcı örnekler veriyor ki, Türkiye’de yatırımcı olmak için Türk olmaktan başka nedenler de arıyor insan. Buldum galiba, "Bu Ülke İçin Seve Seve" diyenlerin varlığı. 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
