<DOC>
<DOCNO> 92381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/uras.html </URL>
<DATE> 2002/06/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
16 sermaye grubunun hayatı karardı 
</HEADLINE>
<TEXT>

     Son beş yılda 20 banka battı. Bunların 3’ü çok ortaklı bankalardı. Diğer 17 banka, 16 müteşebbisin ve sermaye gruplarının bankasıydı. Bu 17 bankanın 15’i, banka sahiplerinin banka fonlarını grupların verimsiz işletmelerine yönlendirilmesi nedeniyle güç duruma düştü. 
     Bankalardan aktarılan para ile işletmeler verimli hale getirilebilse idi, paranın geri ödenmesi mümkün olabilirdi. Fakat bankadan önce bankanın kaynaklarını emen işletmeleri batmıştı... Bankaların büyük ortakları, bankadan aktardıkları para ile batmış durumdaki işletmelerini yaşatmaya çalışmışlardı. Yapılan yanlış, bankaların sahiplerinin bankalardaki mevduatı kendi kaynağı gibi görmeleri, bu parayı kendi işlerinde istedikleri gibi kullanma cesaretini göstermeleri idi. Bir bankanın batması demek, o bankanın halktan topladığı mevduatı ödeyemeyecek duruma düşmesi demektir. Devlet "halkın zarar görmemesi" için, batan bankalarda buharlaşan mevduatın eksiğini tamamlıyor ama, kimin kesesinden tamamlıyor Halkın kesesinden... 
     Batan bankada, halkın gönüllü tasarrufları mevduatı banka sahibi tarafından harcanınca, devlet halkın zorunlu tasarrufları vergisi ile açığı kapatıyor. 
     Geliri düşük olan halk, tüketimini kısma pahasına bu gelirin bir kısmını gönüllü tasarrufa ayırıyor. Tasarrufların bir bölümü bankalara "mevduat" olarak gidiyor. Halkın gelirinin bir bölümünü de devlet vergi adı ile topluyor. Gönüllü ve zorunlu tasarruflar bu ülkenin kaynağını oluşturuyor. Yatırım ve üretimin artması bu kaynağa bağlı. Halkının geliri az olduğu için tasarrufu da az. Tasarruf az olduğu için "kaynak" az. 
     Her batan banka ülkenin kıt kaynaklarının israf olmasına, yok olmasına yol açıyor. 
     Bankalar, yönetime hakim kişi ve grupların, bankadaki kaynakları yanlış kullanması nedeniyle batıyor. Ama, kaynak israfı, bankaların batması ile bitmiyor. Yanlış kaynak tahsisi ile yapılan yanlış yatırımlar, yanlış işletilen şirketler de çöküyor. Ülkenin kıt kaynakları yok olup gidiyor. Bitmedi... Aşağıdaki tabloya bakınız. Son beş yılda Türkiye’nin isim yapmış kaç müteşebbisinin, kaç aile şirketinin, kaç sermaye grubunun da hayatının karardığını görünüz... 
     
Beş yılda batan bankalar 16 sermaye grubunu "salladı" Yıl Banka Bankanın büyük ortağı 1998 Bank Ekspres Korkmaz Yiğit 1999 İnterbank Cavit Çağlar 1999 Egebank Murat Demirel 1999 Yurtbank Ali Balkaner 1999 Sümerbank Hayyam Garipoğlu 1999 Esbank Yavuz Zeytinoğlu 1999 Yaşarbank Selçuk Yaşar 2000 Etibank Dinç Bilgin 2000 Bank Kapital Ceylan Ailesi 2000 Demirbank Halit Cıngıllıoğlu 2000 Ulusal Bank Halit Cıngıllıoğlu 2001 İktisat Bankası Erol Kerim Aksoy 2001 Sitebank Sürmeli Ailesi 2001 Bayındırbank Kamuran Çörtük 2001 Kentbank Mustafa Süzer 2001 Toprakbank Halis Toprak 2002 Pamukbank M. Emin Karamehmet 1997 T.Ticaret Bank. Banka Emekli Sandığı üyeleri 2001 Tarişbank Tariş Kooperatifi üyeleri 2001 EGS Bank Egeli sanayiciler      
     
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
