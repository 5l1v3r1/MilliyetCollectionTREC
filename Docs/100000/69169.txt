<DOC>
<DOCNO> 69169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur04.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahipleri dikkat Kira sözleşmesi yaparken unutmayın... 
</HEADLINE>
<TEXT>

     Yargıtay, kiranın her yıl artırabilmesi için kira sözleşmesine mutlaka bu yönde bir madde konulması gerektiğine karar verdi. 
     Yerel mahkeme, ev sahibinin, kiracısının kirasını ödemediği gerekçesiyle açtığı davada, davalıdan kira bedelinin tahsil edilmesine karar verdi. 
     Davanın temyiz istemini görüşen Yargıtay 13. Hukuk Dairesi, yerel mahkemenin kararını bozdu. 
     Yargıtay 13. Hukuk Dairesi gerekçesinde, taraflar arasındaki kira sözleşmesinde, kiranın her yıl artırılacağına dair bir hüküm bulunmadığına dikkati çekti. 
     Tarafların anlaşarak kirayı yükselttikleri, ancak bunu yasal delillerle ispat edemedikleri belirtilen gerekçede, kiranın artırılması hususunda kira tespit davası da bulunmadığı kaydedildi. 
     Gerekçede, yerel mahkemenin kararının bu nedenlerle kiracı yararına bozulduğu bildirildi. 
     






</TEXT>
</DOC>
