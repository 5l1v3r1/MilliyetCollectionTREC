<DOC>
<DOCNO> 89395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sondun02.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu, silahlı Filistinlilere ateş açtı 3 ölü 
</HEADLINE>
<TEXT>

     İsrail askerlerinin Gazze Şeridi'ndeki Netzarim Yahudi yerleşkesine giden ana yola giren silahlı Filistinlilere ateş açması sonucu 3 Filistinlinin öldüğü bildirildi. 
     İsrail ordusundan yapılan açıklamada, Netzarim yerleşkesini korumakla görevli askerlerin, Yahudi yerleşkesine giden anayol üzerine çıkan 3 Filistinlinin tavırlarından şüphelenerek ateş açması sonucu, silahlı oldukları belirlenen 3 Filistinlinin öldüğü belirtildi. 
     Filistinli güvenlik yetkilileriyle hastane yetkilileri ise İsrail ordusunca verilen bu bilginin ardından yaptıkları açıklamada, 24 yaşındaki bir Filistinlinin Netzarim Yahudi yerleşkesinden açılan tank ateşi sonucu öldüğünün belirlendiğini kaydettiler. 
     Filistinli yetkililer, İsrail tank ve buldozerlerinin ayrıca, bölge yakınındaki Filistin güvenlik noktalarını yıktığını ifade ettiler. 
     İsrail ordusu ise Filistin güvenlik noktalarının yıkıldığı yolundaki haberleri henüz teyit etmedi. 
     





</TEXT>
</DOC>
