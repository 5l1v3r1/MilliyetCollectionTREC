<DOC>
<DOCNO> 51440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun12.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Kaybolan uranyum teröristlerin elinde olabilir" 
</HEADLINE>
<TEXT>

     İtalya'da 1998 yılında kaybolan, 7 uranyum çubuğunun, terör örgütlerinin eline geçmiş olabileceği iddia edildi. 
     La Repubblica gazetesi, mali polis tarafından bir Amerikan fabrikasında el konulan ve daha sonra kayboldukları açıklanan 7 uranyum çubuğunun, terör örgütleri tarafından kullanılabileceğini yazdı. 
     Gizli servislerin kontrolünden sorumlu parlamento komisyonunun başkanı Enzo Bianco, uranyum çubuklarının kayıp olmasının ''endişe verici'' olduğunu söyledi. 
     Olayı tekrar gündeme getiren ve araştıran komisyonun, askeri ve diğer gizli servislerden, konuyla ilgili derhal açıklama talep ettiği belirtildi. 
     Sicilya adasında 1998 yılında, 11 mafya üyesi, terörist bir grubun üyelerine uranyum satmaya çalışırken yakalanmış, ancak mafya üyeleri, delil yetersizliğinden hafif cezalarla kurtulmuştu. Üzerinde pazarlık yapılan uranyum ise bulanamamıştı. 
     






</TEXT>
</DOC>
