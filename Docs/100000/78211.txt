<DOC>
<DOCNO> 78211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur02.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'ın özelleştirilmesine vize... 
</HEADLINE>
<TEXT>

     Anayasa Mahkemesi'nin, Vakıfbank'ın özelleştirilmesini öngören 4604 sayılı Yasa'nın iptal isteminin reddine ilişkin gerekçeli kararı Resmi Gazete'de yayımlandı. 
     Anayasa Mahkemesi, kapatılan FP'nin açtığı davada, 4604 sayılı Türkiye Vakıflar Bankası Anonim Ortaklığı Kanunu'nda Değişiklik Yapılmasına Dair Kanun'un iptal istemini oy birliği ile 5 Aralık 2001'de reddetmişti. 
     Yüksek Mahkeme'nin ret gerekçesinde, mazbut ve mülhak vakıfların özel mülkiyetinde bulunan varlıklarla karşılanan Vakıflar bankası hisselerine yasal ile getirilen satış yasağının yine bir yasa ile kaldırılmasının ve Banka'nın sarmaye ve idari yapılarında düzenlemeler yapılmasının Anayasa'nın hukuk devleti ve mülkiyet hakkı ilkelerine aykırı olmadığı kaydedildi. 
     İptali istenen Yasa, Türkiye Vakıflar Bankası'nın A ve B grubu hisselerinin halka arz ve satışına imkan sağlıyor. 
     Kanun, Vakıflar Genel Müdürlüğü'ne ait B grubu hisselerin, halka arz suretiyle satılabilmesine imkan sağlanırken, A grubu hisselerin satışı ve bu satışla ilgili usul ve esasları belirlemeye ise Bakanlar Kurulu yetkili kılınıyor. Bu arada kanunla B grubu hisselerin satışı yapılmadan A grubu hisselerin satışının yapılamayacağı hükme bağlanırken, A grubu hisselerin satışı ve bu satışla ilgili usul ve esasları belirlemede Bakanlar Kurulu'na yetki veriliyor. 
     





</TEXT>
</DOC>
