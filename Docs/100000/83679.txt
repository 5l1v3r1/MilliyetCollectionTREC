<DOC>
<DOCNO> 83679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yazar/sazak.html </URL>
<DATE> 2002/05/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB’den tarihi dönemeç 
</HEADLINE>
<TEXT>

     Başbakan Ecevit bugün işbaşı yapıyor. Geçen haftayı erken seçim’ tartışmalarıyla geçiren Türkiye’nin gündemindeki en temel sorunu, AB konusunda atılacak adımlar oluşturuyor. 
     İdam, Kürtçe yayın ve eğitim, Olağanüstü Hal’in 3 ilden daha kaldırılması. 
     Tarihi dönemece yaklaşıyoruz. 
     Türkiye’nin geleceği yıl sonunda Kopenhag’da çizilecek. 
     Mesut Yılmaz, Avrupa Günü’ nedeniyle yaptığı değerlendirmede Kopenhag zirvesindeki kararların ekim ayındaki İlerleme Raporu’na göre verileceğine dikkat çekti. Müzakere takvimine uygun iklimin oluşturulması yönünde fazla zaman yok. Hazirandan sonra Meclis zor çalışır, erken seçim tartışmaları nedeniyle milletvekilleri seçim bölgeleriyle daha sıkı iletişime girmek isteyeceklerdir. Dolayısıyla yapılması gereken, tatilden önce’ Kopenhag siyasi kriterleri doğrultusunda AB üyeliğinin öngördüğü yasal hazırlıkları tamamlamaktır. 
     TBMM tatile girmeden, reformlar gerçekleşirse AB ile müzakere sürecine geçilmesinin önündeki engeller kalkacak. 
     Ecevit, dinlenme hakkını kullanıp’ sağlığına kavuştuğuna göre liderler zirvesi de yapılacak demektir. Mayıs sonundaki MGK da çok önemli... AB konusundaki tarihi adımı atmak, Ecevit hükümetine düşüyor. Ekonomi gibi Türkiye’nin AB üyeliği de seçimden etkilenmemeli, özellikle idam konusu kampanya malzemesi yapılmamalıdır. 
     Kürtçe konusunda ise daha geniş uzlaşmaya ihtiyaç var. 
     Ulusal bütünlük konusundaki kaygılara Mesut Yılmaz, başka bir boyut getirdi ve asıl AB trenini kaçırırsak’ Türkiye’de toplumsal gerginliğinin artacağını savundu. Elbette Anadolu coğrafyasında bin yıldır var olan bir toplumun geleceği AB üyesi olamadı diye 10 yılda tehlikeye girmez ama 30 yıl önce Yunanistan’la, İspanya ve Portekiz’le paylaşılan eş zamanlı bir hedeften uzaklaşmanın bedelini bugün kişi başına 2 bin dolarlık yaşam standartıyla ödüyoruz. 10 yıl sonra da Romanya ve Bulgaristan’a mı öyküneceğiz 
     Yıl sonunda Kopenhag’da müzakere takvimini alamayan Türkiye’nin önüne gelecekte başka engeller çıkacak 
     Yeni üyelerle genişleyecek AB ailesi’nde giderek daha fazla ülkeyi ikna zorluğu... Ve Avrupa’daki seçimlerde esen muhafazakar’ rüzgarlar. Haziranda Fransa’da, ekimde Almanya’da seçimler yapılacak ve şu ana kadar Türkiye lehinde gözüken dengeler belki de değişecek. 
     Kıbrıs faktörünü de unutmayalım. 
     Böylesine zorlu bir koşuda, AB kulvarından çıkmak istemiyorsak haziranda Meclis gündemini Kopenhag ağırlıklı düzenlemek gerekiyor. Ki, ekimdeki İlerleme Raporu olumlu çıkabilsin. 
     Muhalefetin desteği açısından Çankaya’da bir liderler zirvesi’ de yapılabilir. Cumhurbaşkanı Sezer, toplum nezdindeki prestijini kullanabilir. Böylece AB üyeliği Mesut Bey’in şahsi meselesi’ olmaktan çıkar Türkiye’ye mal olur 
     
     







14 Mayıs 


K h çıkarım gökyüzüne... 


İdam zirvesi 


Gurbetçi inşaatçı zorda 


Demirel kimin tetikçisi, ne istiyor 


İşte verginin yol haritası 


"IMF" yufka ekmeği yedi mi 


AB’den tarihi dönemeç 


Sülale boyu dikiz 


Anneler Günü’nde gençlik ve Derviş’e dair 


Eğilmez ve Kumcu’dan iki hikaye Ekonomi Politikası 


</TEXT>
</DOC>
