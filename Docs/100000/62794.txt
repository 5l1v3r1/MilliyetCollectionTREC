<DOC>
<DOCNO> 62794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sonspo01.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım Moskova'da Fenerbahçe lokali açtı 
</HEADLINE>
<TEXT>

     Fenerbahçe Kulübü Başkanı Aziz Yıldırım, Moskova Fenerbahçeliler Derneği'nin yeni lokalinin açılışını yaptı. 
     Aynı binada daha geniş bir yere taşınan lokalin açılış töreninde konuşan Yıldırım, önceki merkezinin geçen sezon içinde hizmete girdiğini hatırlatarak, ''O zaman şampiyon olacağımızı söylemiştim ve olduk. İşler iyiye gitmeyince, yine buraya, şampiyon olacağımızı söylemeye geldim'' dedi. 
     Yıldırım, ''Geçen yıl da söylemiştim ama bu yıl Fenerbahçe'nin şampiyon olacağını daha da iddialı bir şekilde ifade ediyorum'' diye konuştu. 
     Törene katılan Türkiye'nin Moskova Büyükelçisi Nabi Şensoy da yeni lokalin daha büyük olduğunu vurgulayarak, ''Fenerbahçe'nin büyüklüğü, o küçük yere sığmadı. Biz daha da büyük lokallere layık bir camiayız'' şeklinde konuştu. 
     






</TEXT>
</DOC>
