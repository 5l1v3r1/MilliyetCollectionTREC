<DOC>
<DOCNO> 83402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/yasam/yas05.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi ve 3 çocuğunu satırla parçaladı 
</HEADLINE>
<TEXT>

Cinnet getiren Cemal Türkmenoğlu, önce eşi ile iki kızını, sonra yalvaran’ oğlunu yaşamdan kopardı 
     UFUK AKTUĞ DHA 

     Beş kişilik Türkmenoğlu ailesi bir ay önce taşınmıştı Bursa’dan Hatay’ın Belen ilçesine... Bir süre sonra Ayşe - Cemal Türkmenoğlu çiftinin arası açıldı. Ayşe Türkenoğlu 35 , inşaat işçisi eşi Cemal’i 40 terk etti ve üç çocuğuyla Bursa’daki yakınlarına gitti. Ancak ayrılık uzun sürmedi, kocasının ısrarı ve ailesinin isteğiyle geçen perşembe akşamı çocukları Mustafa 13 , Büşra 10 ve Feyza’yla 7 Belen’e geri döndü. 
     
     Evlerine döndükleri gün sonları oldu 
     Ve onlarla tanışma fırsatı bulamayan komşuları, dün saat 06.00 sıralarında Türkmenoğlu ailesinin evinden gelen çığlıkları duydu. 
     Mutfaktan aldığı kasap bıçağı ve satırla önce eşini, ardından küçük kızları Büşra ve Feyza’yı, son olarak da kaçmaya çalışırken yalvaran Mustafa’yı öldüren Cemal Türkmenoğlu, elinde bir çantayla evden kaçtı. İhbar üzerine eve gelen polise, korkunç manzara kalmıştı. Cep telefonundan ulaşan polise, "Ceyhan’dayım gelin alın" diyen, ancak daha sonra kendisiyle iletişim sağlanamayan Türkmenoğlu ise tüm aramalara karşın halen bulunamadı. 
     
     



 YAŞAM 
















</TEXT>
</DOC>
