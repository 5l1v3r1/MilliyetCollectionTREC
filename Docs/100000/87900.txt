<DOC>
<DOCNO> 87900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sonspo07.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Zidane ve Djorkaeff'in Uruguay maçında oynaması zor... 
</HEADLINE>
<TEXT>

     17. Dünya Kupası finallerinin açılış 
     maçında Senegal'e yenilerek büyük bir sürprize imza atan Fransa'da, yıldız futbolcular Zinedine Zidane ve Youri Djorkaeff'in sakatlıklarının düzelmemesi sıkıntı yaratıyor. Güney Kore ile yapılan hazırlık maçında baldırından sakatlanan takımın oyun kurucusu Zidane ve Senegal maçından Zidane'ın yerine orta alanda görev yapan, ancak yine sakatlığı nedeniyle oyundan çıkan Djorkaeff, bugün Seul'deki bir hastanede tıbbi testlerden geçirildi. Fransa Milli Takımı Sözcüsü Philippe Tournon, 2 futbolcunun kontrollerinin gün boyu süreceğini açıkladı. Senegal maçında kasıklarından sakatlanan ve ağrıları süren Djoerkaeff, antrenmanlarda takımdan ayrı olarak hafif çalışmalar yapıyor. 2 futbolcunun sakatlıklarında olumlu gelişme olmamasının, oyun kurucu bulmakta zorlanan teknik direktör Roger Lemmere'i büyük sıkıntıya soktuğu ifade ediliyor. 
     





</TEXT>
</DOC>
