<DOC>
<DOCNO> 78820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yasam/yas04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayaletten kaçarken köpeğe tutuldular 
</HEADLINE>
<TEXT>

Hayalet efsanesi yüzünden bekçiler Topkapı Sarayı Harem Dairesi’ne girmeyince sarayın koruması 4 köpeğe kaldı. Ancak köpekler bekçilere bile saldırmaya başladı 
     ÖMER ERBİL İstanbul 

     TOPKAPI Sarayı Harem Dairesi’nin döşemeleri yıllar önce restore edilirken çıkan iki iskelet, efsaneye dönüştü. Personel arasında Harem’de geceleri garip çığlıklar ve ayak sesleri duyulduğu kulaktan kulağa anlatılıyor. Bekçiler, geceleri Harem Dairesi’ne girmek istemiyince yetkililer, dört köpek beslemeye başladı. 
     
     Canını zor kurtardı 
     BEYAZ, Tarçın, Safran ve Karakız, sarayın ziyarete kapandığı saatten itibaren 2’nci Avlu’ya bırakılıyor. Ancak eğitimi olmayan köpekler, bekçilere bile saldırıyor. En son geçen pazar gece görevi yapan gündüz bekçisi Hamid Karakuş’u tanımayan köpekler üstünü başını parçaladı. Karakuş idareye şikayette bulundu. 
     
     Tanımadıkları içindir’ 
     TOPKAPI Sarayı Müdürü Filiz Çağman, "Karakuş nöbete yeni başladığı için tanımamışlardır. Yeni tanışırken böyle şeyler olur. Köpekler eğitimli sayılırlar. Hayaletlerden korkmayan bekçi yetiştiremeyiz Köpekler bekçilerle Harem’in içinde beraber dolaşıyorlar" diyor. 
     



 YAŞAM 














</TEXT>
</DOC>
