<DOC>
<DOCNO> 79232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yazar/bila.html </URL>
<DATE> 2002/04/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Okuyan Ameliyat yapmayan yanar 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, iyileştirici malzeme alımlarındaki yöntemin değiştirilmesi nedeniyle ameliyatlarını aksatan veya yapmayan doktorlar hakkında yasal işlem yapılacağını belirtti. 
     Okuyan, doktorların malzeme sorunu nedeniyle ameliyatları ertelemek veya yapmaktan kaçınmak gibi bir hakları olmadığını belirterek şu değerlendirmeyi yaptı 
     "Burada malzeme firmalarıyla doktorların ortak davranışları söz konusu olabilir. Eğer malzemesi olduğu halde bazı doktorlar ameliyatları yapmıyorlarsa, biz de bunu tespit edersek o doktorlar hakkında yasal işlem yaparız. Şimdi ben bu durumu incelettiriyorum. Kasti olarak ameliyat ertelemesi veya iptali varsa soruşturma konusu olacak. Hastaneleri denetlettiriyorum." 
     
Fiyat ihalesi      Bakan Okuyan, hastanelere genelge göndererek protez ve benzeri iyileştirici malzeme alımlarının bundan böyle ihale yöntemiyle alınacağı talimatını verdiğini vurguladıktan sonra izlenecek yöntemi şöyle açıkladı 
     "Binlerce çeşidi olan malzemeler için ayrı ayrı ihale yapılamayacağı doğrudur. Bu teknik bir sorun. Ancak bunu aşmanın yolu var. Biz tek tek malzeme ihalesi değil fiyat ihalesi yapacağız. İhaleye girecek firmalar fiyat teklifi verecekler. İhaleyi alan firmalar ihtiyaç oldukça malzemeyi verecekler ve taahhüt ettikleri fiyattan karşılığını alacaklar. Yani binlerce çeşit malzeme için ihale ve stok yapılmayacak. Fiyat ihaleyle belirlenecek ve o fiyatlardan yine doktorların taleplerine göre ihtiyaç oldukça malzeme verilecek." 
     
Engelliyorlar      Bakan Okuyan, malzeme satan firmalarla bazı doktorların işbirliği içinde fiyat ihalesini önlemeye çalıştıklarını da öne sürerek şu açıklamayı yaptı 
     "Biz ilk kez fiyat ihalesine çıkmıyoruz. Daha önce de çıktık. Ancak engellediler. İhale istemeyen firmalar fiyat ihalesine girip çok yüksek fiyatlar verdiler ve biz de ihaleyi yapamadık. Fiyatları çok yüksek tuttular. Kendi aralarında anlaşarak ortak hareket ediyorlar. Ancak bu kez engellemeleri başarılı olmayacak. İhaleyi sonuçlandıracağız." 
     Ameliyatları erteleyen doktorlar ise malzeme alım yöntemi ve fiyatları kesinleşmeden SSK'dan gelen hastalara ameliyat yapmalarının mümkün olmayacağını belirttiler. Yöntem ve fiyat belirlenmeden kullanılacak malzeme fiyatlarının daha sonra ödenmemesi veya daha düşük bir fiyat ödenmesi halinde SSK'lı hastaları tedavi eden özel sağlık kurumlarının açık vermeye başlayacağına dikkat çekerek, Bakanlığın malzeme alımını bir an önce açıklığa kavuşturması gerektiğini vurguladılar. 
     SSK'da genelge uyarınca malzeme alımları için ihale hazırlıkları başladı. 
     Okuyan, yeni sistemle alımlar yapılıncaya kadar ameliyatların durmaması için doktorların eski yöntemle protokol malzeme alabileceklerini de açıkladı. 
     Böylece iki sistem arasındaki geçiş döneminde hastaların zarar görmesinin önleneceğini kaydetti. 
     
By - pass'lar bekliyor      Eski SSK Genel Müdürü Kemal Kılıçdaroğlu ise protokol uygulamasının teknik zorunluluk olduğunu belirtti. Kılıçdaroğlu, şu değerlendirmeyi yaptı 
     "Fiyatı 50 milyar lirayı bulan malzemeler var bunların ihalesi ve stoku mümkün değil. Kalp kapakçıkları her insana göre değişir. Bunu ancak doktor hastayı görünce veya açınca saptar. Yaşamsal önem taşıyan malzeme için ihale beklenemez. Bakan, tomografi cihazı gibi ürünlerin ihaleyle kapakçık, stent gibi malzeme ihalelerini karıştırıyor. Protokol sistemi Emekli Sandığı tarafından uygulanıyor. Sistem işliyor ve yaygınlaşıyor. Yolsuzluk varsa o ayrı konu, onu yakalar kulağından tutar atarsınız. Ama bugün bu kargaşa yüzünden by - pass ameliyatları bekliyor, SSK hastasına bunu yapmaya kimsenin hakkı yok." 
     Tartışmalar ihale sürecinin SSK, doktorlar ve firmalar arasında sancılı geçeceğini gösteriyor. 
     
     







Özal'ın misyonu 


Genç kuşaklarla neler değişti, neler değişmiyor... 


Yağma Hasan 2 


Okuyan Ameliyat yapmayan yanar 


Türkiye'nin geri dönüşü olmayan Avrupa yolu 


Son mühendis 


Kolej zamları korkutuyor 


Ekonomi canlanıyor mu 


Pırıl pırıl gençler... 


Peki ama Ben ne yapıyorum ’ 


Borsada başkanlık’ yarışı 


Türkiye Jokey Kulübü 


Silifke'nin kalesi... 


Baleden başörtüsüne Cumhuriyet 


Jan Nahum çok mu hayalci 


Fantezi Savaşlar Çağı 


ABD’de hekimlerin derdi tıbbi hata sigortası’ 


</TEXT>
</DOC>
