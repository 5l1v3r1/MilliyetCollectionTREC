<DOC>
<DOCNO> 78769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/agun.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim İnce’den utandıran itiraf 
</HEADLINE>
<TEXT>
Tanıkları getirmeye gücümüz yetmiyor ki ’ 
Bostancı’da öldürülen Balkan kardeşlerin davasına bakan hakim, "Adresi belli tanıkları buraya getirmeye gücümüz yetmiyor. Hepsi korkuyor" diye isyan etti 
     İSMAİL POLAT İstanbul 

     Kadıköy Bostancı’daki evlerinde Ebru ve Işık Balkan kardeşlerin hunharca öldürülmesiyle ilgili davaya tanıkların bir türlü getirilememesi mahkeme başkanı hakim Nusret İnce’yi isyan ettirdi. "Mahkemenin gücü tanıkları getirmeye yetmiyor, gücümüz bu kadar" diyen Yargıç İnce, ardından avukatlara dönerek, "Yardımcı olun ne yapmamız gerekiyorsa onu yapalım" çağrısında bulundu. Davanın dünkü karar metninde de 4 sanığın, ya adreslerinde bulunamadığı ya da başka ilçelerde oldukları gerekçesiyle mahkemeye çıkarılmadığı vurgulandı. 
     
     12’nci duruşma yapıldı 
     Kadıköy 2. Ağır Ceza Mahkemesi’nde dün 12’ncisi görülen duruşmaya, tutuklu sanıklar Seylan Çördük ve Secattin Yıldız’ın getirilirken, tutuksuz sanıklar Fikret Aydın, Ahmet Kaplan Tan, Tarkan Altınok, Hasan Hüseyin Akdoğan ve Faruk Çiftçi katılmadı. Balkan kardeşlerin annesi Nuriye ve babası Yaşar Balkan’ın da hazır bulunduğu duruşmada, Çördük ve Yıldız’ın yakalanmalarından sonra tekrar dinlenmelerine karar verilen tanıklar da yoktu. 
     
     Sanıklara tahliye yok 
     Tanıkların ısrarla çağrılmalarına rağmen 7. celseye de gelmemelerine sinirlenen mahkeme başkanı Nusret İnce, "Tanıklar var ama bunları getirmeye gücümüz yetmedi. Ebru Cerit denen kişi geldi. Korkuyorum, gideceğim, talimat yazın’ dedi. Başka adres bildirdi. Talimat yazdırdık ama onu da alamadık. Getirtemiyoruz. Ben anlayamıyorum bunu. Yani adresi belli olan kişileri getirtemiyoruz." Bunun üzerine duruşma, sanıkların olay tarihinde yaptıkları telefon konuşmalarının tespit edilmesine ve tanıkların zorla getirilmelerine karar verilerek bir kez daha ertelendi. Tahliye talepleri reddedilen sanıklar cezaevine gönderildi. 
     
Her duruşma ayrı bir oyun’      Duruşma çıkışı sinir krizi geçiren anne Nuriye Balkan’a, Susurluk’ta öldürülen Avşar Sıla Çaldıran’ın annesi Nihal Çaldıran destek oldu. Kızlarının fotoğraflarını dağıtan anne Balkan, "Niye gerçekleri söylemiyorlar Bu insanlarda vicdan yok mu Mahkeme tanıkları getiremiyor. Buradan katillere ve sanıklara sesleniyorum. İçlerinde bir parça vicdan varsa gelip itiraf etsinler. Kahrolsun mafya. Burada her duruşma farklı bir oyun sahneleniyor. Türkiye’yi mafya mı yönetiyor Yeter artık bittim" diye isyan etti. Duruşma öncesi sanık Seydan Çördük ile karşılaşan anne Balkan, "Yalvarıyorum size ne olur gerçekleri söyleyin" dedi. 
     
Dava, bir yıl içinde arap saçına döndü      Mayıs 2001’de Balkan kardeşlerin öldürülmesinin ardından Fikret Aydın ve 4 adamı tutuklandı. Polis, cep telefonlarını takip ederek ulaştığı deliller çerçevesinde, Çördük ve Yıldız’ın katil olduğunu açıkladı. Ancak, Çördük aynı cezaevinde birlikte kaldığı Aydın’ın kendisine baskı yaptığını iddia ederek suçlamaları kabul etmedi. 
     
     Kapıcı teşhis etti ama... 
     Yıldız ise cinayeti işlediklerini itiraf ederek, o gün yaşananları ayrıntılarıyla anlattı. Polis ve savcılık aşamasında Çördük ve Yıldız, apartmanın kapıcısının eşi Sündüz Sütçü tarafından teşhis edildi. Mahkemeye getirilemeyen tanıklar arasında kuaför Pınar Şen, apartman görevlisi İsa Gül de var. 
     



 GÜNCEL 




























</TEXT>
</DOC>
