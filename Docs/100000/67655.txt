<DOC>
<DOCNO> 67655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo06.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de 2 grup lideri maçlarını kaybetti 
</HEADLINE>
<TEXT>

     ABD Profesyonel Basketbol Ligi'nde NBA , 15. hafta mücadelesine, bu sabaha karşı yapılan 7 maçla devam edildi. 
     Ortabatı Grubu lideri Dallas Mavericks, deplasmanda Portland Trail Blazers'a yenilerek, 51. maçında 15. yenilgisini aldı. 
     Bu maçta ev sahibi ekibi galibiyete taşıyan isimler olarak, 24 sayı ve 9 ribauntla Rasheed Wallace, 22 sayı, 8 ribaunt ve 9 asistle Bonzi Wells, 19 sayı, 7 ribaunt ve 8 asistle Damon Stoudamire ve 15 sayı ve 13 ribauntla da Dale Davis dikkati çekti. 
     Mavericks'de ise Alman pivot Dirk Nowitzki, 27 sayı ve 8 ribauntla oynamasına karşın yenilgiyi engelleyemezken, Juwan Howard, 19 sayı, 4 ribaunt ve 4 asist, Tim Hardaway de 19 sayı ve 4 ribauntla oynadı. 
     Merkez Grubu lideri Milwakuee Bucks ise kendi sahasında Cleveland Cavaliers'a yenilerek, 48. maçında 20. kez yenilgiyle tanıştı. 
     Karşılaşmada Bucks'da, Glenn Robinson 32 sayı, Ray Allen, 27 sayı, 5 ribaunt ve 8 asist, Tim Thomas 19 sayı, Michael Redd de 16 sayı ve 5 
     ribauntluk performans göstermelerine karşın takımlarını yenilgiden kurtaramadı. Konuk ekipte ise Wesley Person, attığı 33 sayıyla galibiyetin mimarı oldu. Cavaliers'da ayrıca Andre Miller, 27 sayı, 5 ribaunt ve 19 asist, Lamond Murray, 22 sayı ve 4 ribaunt, Michael Doleac, 12 sayı ve 11 ribaunt, Litvanyalı dev pivot Zydrunas Ilgauskas da 11 sayı ve 10 ribauntluk performanslarıyla galibiyete büyük katkı yaptı. Lige, yarın sabaha karşı yapılacak 6 maçla devam edilecek. 
     
     
NBA'de toplu sonuçlar Charlotte Hornets 113 Chicago Bulls 91 Miami Heat 112 Orlando Magic 95 New York Knicks 89 Toronto Raptors 82 Milwakuee Bucks 107 Cleveland Cavaliers 115 Minnesota Timberwolves 107 Phoenix Suns 92 Portland Trail Blazers 114 Dallas Mavericks 103 Golden State Warriors 92 Boston Celtics 75 
     






</TEXT>
</DOC>
