<DOC>
<DOCNO> 50201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/soneko21.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'ın hisselerinin satışı için ilk adım atıldı 
</HEADLINE>
<TEXT>

     Vakıfbank'ta A ve B grubu hisselerinin özelleştirilmesinde, danışmanlık firması olarak Merrill Lynch and Co adlı kuruluş seçildi. 
     Vakıfbank'tan yapılan açıklamada, bankanın A grubu hisseleri ile B grubundan Vakıflar Genel Müdürlüğü'ne ait olanların satışı ve satışla ilgili usul ve esasların, bir kararnameyle belirlendiği hatırlatıldı. 
     Açıklamada, kararname uyarınca kurulması gereken Değer Tesbit Komisyonu, İhale Komisyonu ve Danışman Firma Seçim Komisyonu'nun oluşumlarının, 21 Ağustos 2001 ve 1 Ekim 2001 tarihleri arasında tamamlandığı ve komisyonların görevlerine başladığı belirtildi. 
     Bu çalışmalar çerçevesinde, uluslararası piyasada deneyimi bulunan bağımsız bir kuruluştan, danışmanlık hizmeti alınmasıyla ilgili açılan ihalede, 8 danışmanlık şirketine davet mektubu gönderildiği kaydedildi. 
     Davet mektubu gönderilen fiirmalardan Merrill Lynch and Co, JP Morgan, Citigroup Salamon Smith Barney, ABN Amro ve Nomura İnternational PİC firmalarından teklif alındığı ve bu firmalardan, Merrill Lynch and Co'nun danışman firma olarak seçildiği duyuruldu. 
     






</TEXT>
</DOC>
