<DOC>
<DOCNO> 75080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun14.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bangladeş'te her 3 çocuktan biri cinsel istismara uğruyor 
</HEADLINE>
<TEXT>

     Bangladeş'te sosyal bilimcilerin yaptığı bir araştırmada, ülkedeki her üç çocuktan birinin cinsel istismara uğradığı ortaya çıktı. 
     Dünya Bankası desteğinde, Bangladeş ile birlikte Hindistan, Nepal, Pakistan ve Sri Lanka'dan uzmanların katıldığı çalışmada, İslam ülkesi olan Bangladeş'te çok yükek orandaki çocuk istismarının sorumlularının, en fazla aile üyeleri ya da diğer yakınlar olduğu kaydedildi. 
     Çalışmanın, cinsel saldırı ve istismarın kurbanlarda yarattığı psikolojik etki ve gelecekte yol açtığı zihinsel rahatsızlığa da dikkat çektiğini belirten Dr. Selahaddin Ahmed, istismarların boyutuyla ilgili çok net bilgilere ulaşmakta zorluk çekildiğini, çünkü bu tür saldırıların genelde aile çevresinde gizli kaldığını vurguladı. 
     Araştırmanın, ticari olmayan cinsel çocuk istismarını konu aldığı belirtilirken, fakir aile çocuklarına zorla fahişelik yaptırılmasının ise daha çok ortaya çıkabildiği ve basın yayın organlarında yer alabildiği kaydedildi. 
     






</TEXT>
</DOC>
