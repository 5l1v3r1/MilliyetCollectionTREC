<DOC>
<DOCNO> 88076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun19.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman hükümeti ISAF askerlerinin görev sürelerini uzatıyor 
</HEADLINE>
<TEXT>

     Alman hükümeti, Afganistan'daki Uluslararası Güvenlik Destek Gücü ISAF kapsamında görev yapan Alman askerlerinin görev süresini 6 ay süreyle uzatma kararı aldı. 
     Hükümetin kararı uyarınca, Afganistan'daki 1040 Alman askerinin Haziran ayı sonunda sona erecek görev süresi, 6 ay uzatılacak ve Haziran ayı ortalarında ek olarak 80 asker daha Kabil'e gönderilecek. 
     Öte yandan, Federal hükümetin geniş çaplı bir program kapsamında Almanya'da yaşayan 8000 Afgan mülteciyi ülkelerine göndermeyi planladığı bildirildi. 
     Ekonomik İşbirliği Bakanı Heidemarie Wieczorek-Zeul, söz konusu programla Afganistan'ın yeniden imarının teşvik edileceğini belirterek, ''Afganistan'daki ekonominin canlandırılmasını ve demokrasinin oluşturulmasını desteklemek istiyoruz'' dedi. 
     Alman bakan, yaklaşık 8000 Afgan mülteciye ülkelerinde iş imkanı sağlayacaklarını ve bir süre her birine, 100 euro ile destek olacaklarını ifade etti. 
     Almanya'da yaklaşık 70 bin Afgan yaşıyor. 
     





</TEXT>
</DOC>
