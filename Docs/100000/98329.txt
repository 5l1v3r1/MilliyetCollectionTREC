<DOC>
<DOCNO> 98329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/uras.html </URL>
<DATE> 2002/07/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ankara’da politika krizi var, otomobil krizi yok 
</HEADLINE>
<TEXT>

     Yerli ve yabancı otomobil satıcıları "yatıp - kalkıp" Ankara halkına dua etsin . Türkiye’de şu kriz döneminde ve de öncesinde otomobil satılıyor ise, Ankara halkı sayesinde satılıyor. 
     Nazar değmesin, Ankara halkı parayı bastırarak, durmadan otomobil satın alıyor. 
     Nereden çıkarıyorsun diye sual edeceksiniz... Ben de rakam vereceğim. 2000 yılında 12 aylık sürede trafik kayıtlarına göre otomobil sayısındaki artış Ankara’da 66 bin, İstanbul’da 27 bin. 2001 kriz yılında İstanbul halkı 19 bin otomobilin kaydını trafikten sildirmek zorunda kalmış. Açık anlatımıyla trafiğe kaydolan ile kaydı silinen dikkate alındığında net olarak İstanbul trafiğinden 19 bin otomobil eksilmiş. Buna karşılık Ankara halkının trafiğe kayıtlı otomobil sayısında 18 bin artış var. 
     
İstanbul’da azaldı, Ankara’da arttı      Gelelim bu yılın, 2002 yılının ilk dört aylık trafik kayıtlarına. İstanbul trafik kayıtlarına göre otomobil sayısında net 10 bin eksilme var iken, Ankara’da bin araç artışı görülmüş... 
     Bu rakamlar devletin rakamları. Bu rakamları Devlet İstatistik Enstitüsü’nün aylık "Motorlu Kara Taşıtları İstatistik Bülteni"nden naklediyorum. 
     Devlet İstatistik Enstitüsü her ay trafikteki giriş çıkış kayıtlarına göre, iller itibariyle motorlu taşıt araçları sayılarını yayımlıyor. 
     2002 yılının ocak - nisan döneminde Türkiye genelinde trafiğe kaydı yapılan araç sayısı 59.6 bin, kaydı silinen araç sayısı 2.1 bin, trafikte kaydı artan toplam araç sayısı 57.5 bin. 
     2002 Nisan ayı sonu itibariyle Türkiye genelinde trafiğe kayıtlı toplam araç sayısı 7.3 milyon. Bunun 4.5 milyonu otomobil, 239 bini minibüs, 119 bini otobüs, 841 bini kamyonet, 397 bini kamyon, 1 milyonu motosiklet. 
     
Kişi başına otoda Ankara rekortmen      Türkiye genelinde nisan ayı sonu itibariyle trafiğe kayıtlı 4.5 milyon otomobilin 970 bini İstanbul’da 666 bini Ankara’da, 342 bini İzmir’de 144 bini Adana’da... 
     Ankara otomobil sayısı bakımından ikinci sırada görünüyor ama, İstanbul’un nüfusu ne, Ankara’nın nüfusu ne Nüfusa göre otomobil sayısına bakıldığında görülüyor ki, Türkiye genelinde her 15 kişiye bir otomobil, İstanbul ilinde 10 kişiye bir otomobil düşer iken, Ankara rekor kırıyor. Ankara’da kundaktaki bebe, evdeki nine dahil 6 nüfusa 1 otomobil düşüyor... 
     Ya devletin trafik kayıtlarında bir yanlışlık var... Ankara’daki otomobil sayısı şişiriliyor... Ya da bu Ankara’da bir otomobil çılgınlığı var... 
     İyi de Ankara memur şehri... Acaba memurlar otomobil alacak parayı nereden buluyor Ben işin içinden çıkamadım... 
     Sadece ve sadece bilginiz için başka illerde otomobil sayısı azalırken Ankara’da nasıl arttığını gösteren rakamları tablolaştırdım. Yazının altında bilgilerinize arz ediyorum. 
     
Trafiğe kayıtlı otomobil sayısı  Ocak Aralık 2000 Ocak Aralık 2001 Ocak Nisan 2002 Kayıtlı toplam otomobil Kaç kişiye bir otomobil düşüyor Adana 11.135 3.876 175 144.748 13 Ankara 66.187 18.749 1.070 666.314 6 İzmir 26.304 9.672 1.011 342.415 10 İstanbul 27.579 -19.252 -10.606 970.029 10 Türkiye 344.630 116.972 11.040 4.545.664 15      
     Kaynak DİE 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
