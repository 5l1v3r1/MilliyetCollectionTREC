<DOC>
<DOCNO> 62664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/ekonomi/eko09.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide ÖTV’li dönem mayıs ayında başlıyor 
</HEADLINE>
<TEXT>

     Özel Tüketim Vergisi ÖTV , IMF’ye verilen taahhüt çerçevesinde nisan ayı sonuna kadar vergi sisteminde yerini alacak. 
     Maliye yetkilileri, ilgili tasarının mart ayında TBMM’ye sevkedilmesinin planlandığını bildirdi. AB ülkelerinde de uygulanmakta olan ÖTV halen Türkiye’de uygulanmakta olan 11 vergi ve fonu yürürlükten kaldıracak ve sistemde basitlik sağlayacak. 
     Düzenlemeyle, akaryakıt ürünleri ve solventler, otomobil, motosiklet, helikopter, uçak, tekne, yat ve kotralar, tütün mamülleri, alkollü ve kolalı içecekler, kıymetli taş, kürk ve parfüm gibi lüks mallar, oyun makinaları, tabanca ve av tüfekleri ile bazı dayanıklı tüketim malları, cep telefonları özel tüketim vergisine tabi tutulacak. 
     ÖTV ile birlikte halen KDV’de yüzde 26’lık vergiye tabi lüks mallar listesi ortadan kalkacak. Bu listedeki ürünler genel oran içine alınacak. Ancak bir bölümünden ayrıca ÖTV kesilecek. 



 EKONOMİ 














</TEXT>
</DOC>
