<DOC>
<DOCNO> 65246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur11.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş siyasete girmeye hazırlanıyor 
</HEADLINE>
<TEXT>

     Türk-İş Başkanı Bayram Meral, siyasetten şikayetçi olupta siyasetten uzak kalmanın doğru olmayacağını düşündüklerini belirtirken, şube başkanları ve bölge toplantılarının ardından ne şekilde siyasetin içinde yer alacaklarını belirleyeceklerini kaydetti. 
     Sanayi Bakanı Ahmet Kenan Tanrıkulu'nun Tüketici Yasası'na ilişkin basın toplantısına katıldıktan sonra basın mensuplarının sorularını yanıtlayan Meral, hem siyasetten şikayetçi olup, hem de siyasetten uzak kalmanın doğru olmadığını söyledi. Siyasetin bir bölümünde yer almak istediklerini kaydeden Meral, bu nedenle önce şube başkanlarıyla toplantılar yapacaklarını daha sonrada bölge toplantılarında bu konuyu değerlendireceklerini kaydetti. 
     Meral, "Siyasi yelpazenin hangi tarafında yer alacaksınız " sorusunu ise, "Siyasi yelpazenin tarafı mı kaldı. Sağı solu yok" diye yanıtladı. Meral, zamanın erken olduğunu, bölge toplantılarının ardından ne şekilde siyasetin içinde yer alacaklarını karar vereceklerini belirtti. 
     






</TEXT>
</DOC>
