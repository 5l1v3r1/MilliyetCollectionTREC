<DOC>
<DOCNO> 50802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/ekonomi/eko07a.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda düşüşe devam 
</HEADLINE>
<TEXT>

Ek kaynak beklentisiyle son iki haftadan bu yana hızla gerileyen dolar, dün 1 milyon 562 bin liraya indi 
     Kriz dönemlerinde hızlı yükselişiyle Türk halkının gündeminden düşmeyen dolar, ek kredi beklentisiyle inişe geçti. 1 Ekim’de 1 milyon 554 bin lira düzeyinde seyreden dolar, 19 Ekim’de 1 milyon 652 bin liraya kadar çıktıktan sonra 13 milyar dolarlık ek kaynak beklentisiyle son üç haftardır hızla değer kaybetti. Dün serbest piyasada öğlen saatlerinde 1 milyon 554 bin liraya kadar inen dolar, kapanışta 1 milyon 562 bin liraya çıkarken cumartesi gününe göre 1000 liralık düşüş gösterdi. Dolar bankalararası piyasada da alışta 1 milyon 555 bin ve satışta da 1 milyon 565 bin liradan işlem gördü. 
     Bankaların yanı sıra kurumsal müşterilerden de satış yapıldığını belirten bankacılar, dolarda son günlerde belirgin bir talebin olmadığını kaydettiler. 
     Kredi beklentisinin yüksek enflasyonu bile gölgede bıraktığını ifade eden bankacılar, bugünkü ihalede faizin yüzde 80’in altına inmesi halinde doların da 1 milyon 550 bin liranın altına gerileyebileceğini söylediler. 
     
     İki ihale birden 
     Öte yandan, borsa yüzde 2.21’lik yükseliş yaşadı ve endeks 10.291 puana yükseldi. 
     Hazine, bugün biri 147 günlük, diğeri de 231 günlük olmak üzere iki bono ihalesi düzenleyecek. 7 Kasım valörlü bonolardan 147 günlük olanının itfa tarihi 3 Nisan 2002, 231 günlük olanın da 26 Haziran 2002 olacak. 
     



 EKONOMİ 





















</TEXT>
</DOC>
