<DOC>
<DOCNO> 65377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun10.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızların ömrü uzuyor... 
</HEADLINE>
<TEXT>

     Fransa'da yapılan bir araştırma, sigara ve alkol tüketimindeki artışa rağmen, halkın ortalama yaşam süresinin giderek arttığını ortaya koydu. 
     Ulusal Yüksek Sağlık Komitesi'nin HCSP araştırmasına göre, 2000 yılında erkeklerde ortalama yaşam süresi 75, kadınlarda ise 83 olarak belirlendi. 
     Fransa, AB içinde ortalama yaşam süresinin uzunluğu bakımından 4. 
     sırada geliyor. 
     Araştırmaya göre, bölgesel ve sosyal farklılıkların yaşam süresi üzerinde önemli etkisi bulunuyor. Ülkenin güneyindeki erkekler ortalama 76 yıl yaşarken, bu rakam kuzeyde 71 olarak ortaya çıkıyor. 
     Yine araştırmaya göre, üst dereceli memurlar, işçilere oranla daha fazla yaşıyor. 
     Öte yandan, aşırı şişmanlık sorununun özellikle Fransa'nın Akdeniz bölgesinde ciddi bir biçimde arttığı bildirildi. 
     Araştırmaya göre, kalp hastalıkları kadınların ölümüne en çok neden olan hastalıkların başında gelirken, erkeklerin ölümüne neden olan hastalığın başında kanser geliyor. 
     






</TEXT>
</DOC>
