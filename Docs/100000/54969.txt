<DOC>
<DOCNO> 54969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/ekonomi/eko01.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes sokakta 
</HEADLINE>
<TEXT>

40 giyim ve gıda zinciri ile alışveriş merkezleri dev bir kampanya başlattı. İşçi ve memurlar ise İşsizliğe, Yoksulluğa, Yolsuzluğa Hayır’ mitinginde 
     EKONOMİ SERVİSİ 

Parası olanlar alışverişte      Bu hafta sonunda Galleria, Profilo, Capitol, Carrefour ve Migros alışveriş merkezlerinde yüzde 75’lere varan oranda indirim yapılırken, Alışveriş Merkezleri ve Perakendeciler Derneği AMPD de Açık Davet’ kampanyası başlatıyor. 
     Bu hafta sonu İstanbul dışında İzmir, Antalya, Balıkesir ve Gaziantep’te de indirim kampanyaları düzenleniyor. Antalya’da çoğunluğu giyim mağazası 229 işyerinin katılacağı kampanyada yüzde 50’ye varan oranlarda indirim olacak. Halk otobüsleri ve dolmuşlar da yüzde 50 indirimli hizmet verecek. 
     
     Açık davet kampanyası 
     Türkiye genelindeki 40’ı aşkın alışveriş merkezi, gıda ve giyim zincirinin, gönüllü katılımlarıyla bugün başlayacak Açık Davet’ kampanyasında ise yüzde 20 - 50 arası indirimler, 3’den 6’ya varan taksit imkanları, yüzde 15 - 50 arası nakit indirimi, kredi kartıyla tek ödemede yüzde 5 - 15 arası ek indirimler, alışveriş merkezlerinde çekiliş kampanyası, uzayan alışveriş saatleri, hediyeli satışlar, hediye çekleri gibi avantajlar bulunuyor. 
     
     Dayanışmaya davet 
     AMPD Başkanı Selim Yekta Işık "Kampanyanın, önümüzdeki dönemde perakende sektöründe interaktif bir dayanışmanın temelini oluşturarak, bir sinerji yaratacağını ve yeni iş yapış şekillerini de beraberinde getireceğini düşünüyoruz" dedi. 
     Belli bir süreyle sınırlandırılmayan kampanyaya Capitol, M1 Tepe, Migros Alışveriş Merkezi, Profilo, Zafer Plaza, Migros, CarrefourSa, Gima, Şok’un yanı sıra şu zincir mağazalar katılacak Adidas, Atalar, Benetton, Beymen, Chicco, Çarşı, Damat Tween, Divaresse, Fabrika, Hotiç, İGS, İnci Kundura, İpekyol, Kiğılı, Klik, Marks Spencer, Mavi Jeans, Mudo City, NetWork, Nine West, Park Bravo, Polo, Quiksilver, Roman, Sisley, Şişli Optik, Smart, Tefal, Topshop, Vakko indirim mağazaları, Yargıcı, YKM. 
     
Parası olmayanlar yürüyüşte      Emek Platformu Başkanlar Kurulu’nun kararları doğrultusunda bugün Türkiye çapında bir çok ilde "İşsizliğe, Yoksulluğa, Yolsuzluğa Hayır" mitingleri yapılacak. Emek Platformu, IMF politikalarının halkı daha da yoksullaştırdığını, işsizliğe mahkum ettiğini belirterek kamu çalışanları ve emekliler için öngörülen yüzde 10’luk zammı kesinlikle kabul etmeyeceklerini bildirdi. Platform, hükümetin zorunlu emeklilik, ikramiyelerin ertelenmesi, bir çok kamu kuruluşu müdürlüklerinin kapatılması gibi önlemlerine de karşı çıktığını açıkladı. 
     Türk - İş Başkanı Bayram Meral ile KESK Başkanı Sami Evren İstanbul’daki mitinge katılacak. Hak - İş Başkanı Salim Uslu Kocaeli’nde, DİSK Başkanı Süleyman Çelebi de İzmir’de bulunacak. Kamu - Sen Başkanı Resul Akay, TMMOB Başkanı Kaya Güvenç ve Türk Tabibleri Birliği Başkanı Füsun Sayek ile Platformun diğer başkanları Ankara’daki mitinge katılacaklar. 
     
     Miting yerleri 
     İstanbul’da saat 12.00’de Çağlayan Meydanı’nda yapılacak miting için saat 10.00’da yürüyüş başlayacak. Diğer illerdeki miting yerleri ve başlama saatleri ise şöyle 
     Ankara Kızılay Güvenpark saat 12.00, İzmir 1. Kordon Meydanı saat 13.00, Kocaeli Belsa önü saat 13.30, Bursa Gökdere Bulvarı saat 13.00, Edirne Antik Park Eski Cami yanı saat 13.00, Antalya Pazartesi Pazarı saat 12.00, Adana Uğur Mumcu Meydanı saat 12.00, Gaziantep İstasyon Meydanı saat 13.00, Samsun Cumhuriyet Meydanı saat 14.00. 
     
ŞAHANE İNDİRİM      İndirim kervanına yüzde 70’lere varan indirimle katılan Capitol Alışveriş Merkezi’ndeki kampanyaya iş ve sanat dünyasının önde gelen isimleri nden destek geldi. Capitol’de basın toplantısı düzenleyen isimler arasında yer alan "Şahane Pazar" adlı programla tanınan Süheyl - Behzat Uygur kardeşler, ekonomik krizden etkilenen tiyatroların da kapılarını kapatma noktasına geldiğini söyledi. Uygur kardeşler kampanyaya tiyatrolarında yapacakları indirimle destek vereceklerini belirttiler. Capitol’de indirim Yargıcı ve Tekin Acar Kozmetik’te yüzde 70’e vardı. Magic Güzellik Salonu’da indirime yüzde 30’luk bir rakamla destek verdi. Capitol kartı sahipleri sinema biletlerlerine 5 milyon yerine 3 milyon lira ödeyecek. Otoparklar dört saat ücretsiz hizmet verecek. 
     



 EKONOMİ 












</TEXT>
</DOC>
