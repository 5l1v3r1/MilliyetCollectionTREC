<DOC>
<DOCNO> 92942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/spo02.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington can sıktı 
</HEADLINE>
<TEXT>

Fenerbahçe’nin yeni golcüsü, söz verdiği tarihte yine kampa katılmadı. Brezilyalı futbolcunun, sezon başında sergilediği bu disiplinsiz davranış, yönetimi kızdırdı 
     YUSUF KOBAL 

     Problem çıkardı 
     FENERBAHÇE’DE günün konusu, Washington’un disiplinsiz davranışları oldu. Eski kulübü ile sıkıntı yaşadığı gerekçesiyle, yönetimden süre alan Brezilyalı futbolcu, söz verdiği tarihte kampa katılmayarak tepki çekti. Dün Almanya kampına gitmesi beklenen Washington’un, gelişini yeniden ertelediğini açıklaması, büyük bir disiplinsizlik olarak değerlendirildi. 
     
     Alman hocanın ısrarı 
     TEKNİK Direktör Lorant’ın dün yıldız futbolcunun menajeriyle görüşüp, kampa gelmesi için çağrıda bulunduğu öğrenildi. Ancak bu gelişmeye karşın Washington’dan yine ses çıkmadı. Brezilyalı futbolcunun, Almanya kampına gitmeden önce İstanbul’a uğraması durumunda, Sarı-Lacivertli yöneticilerin, gecikmenin sebebi hakkında detaylı bir savunma isteyeceği öğrenildi. 
     
Rapajc başladı      GEÇEN sezon sakatlık sorunları nedeniyle birçok maçta forma giyemeyen Hırvat futbolcu Rapajc, Almanya kampında da sıkıntı yarattı. Yan bağlarında sıkıntısının olduğunu iddia eden Rapajc’in MR’ı çekildi. Doktorlar, her hangi bir sorun olmadığını söylemesi üzerine, yıldız futbolcu idmana çıktı. Ancak 45 dakikalık düz koşunun ardından buz tedavisiyle idmanı bıraktı. 
     
Fener’den gol şov      FENERBAHÇE , Almanya’da oynadığı ilk hazırlık maçında amatör takımlardan TSV Dorfen’e gol yağdırdı 15 - 0 Sarı - Lacivertlilerin gollerini Ali Akdeniz 2 , Revivo 2 , Yusuf 2 , Ali Güneş 2 , Oktay 2 , Tuncay 2 , Ceyhun, Ogün ve Semih attı. Fenerbahçe’nin 7 şutu da direkten döndü. 
     



 SPOR 






























</TEXT>
</DOC>
