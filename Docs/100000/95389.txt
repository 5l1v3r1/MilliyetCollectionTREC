<DOC>
<DOCNO> 95389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/dunya/adun.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA Irak’a girdi 
</HEADLINE>
<TEXT>

İngiliz Daily Telegraph gazetesi, Amerikan ve İngiliz ajanlarının Irak’a sızarak Saddam’a karşı bir isyanın mayasını’ hazırlamaya başladığını ileri sürdü 
     DIŞ HABERLER SERVİSİ 

     ABD’nin Saddam Hüseyin’i devirmek için Irak’ı işgal operasyonuna hazırlandığı bugünlerde, Irak’a sızan Amerikan ve İngiliz ajanlarının halkı ayaklanmaya çağırdığı, bununla da kalmayıp Irak ordusu içinde Saddam’a karşı bir darbe tezg hlama çalışmalarına başladıkları bildirildi. 
     Haberi veren ve güvenilirliğiyle tanınan İngiliz The Daily Telegraph gazetesi kaynaklarını İngiltere Başbakanı Tony Blair ve ABD Başkanı George W. Bush yönetiminin üst düzey yetkilileri olarak tanımladı. Gazeteye göre, Irak’a giren Amerikan CIA ve İngiliz MI6 gizli servis elemanları, Saddam’ın yakın çevresi ve muhalif gruplar içinde faaliyetlerini yoğunlaştırdı. Ajanların "bir isyanın mayasını tutturmaya çalıştıklarını" bildiren gazete, böylece Saddam’ın içeriden devrilmesi yollarının arandığını yazdı. 
     
     Darbe de mümkün 
     Gazeteye bilgi veren yetkililer, Saddam rejiminin değiştirilmesi için yalnızca ajanların faaliyetlerinin yeterli olmayacağını, bunun yanında bir askeri operasyonun şart olduğunu vurguladılar. 
     Bush’un Saddam’ı devirmek için önüne 2004’e kadar bir zaman sınırlaması koyduğunu belirten bir yetkili "Bir sabah kalkıp Irak’ta rejimin hiç beklenmedik bir şekilde değiştiğini görebiliriz. Bu, zor ama imk nsız değil" diye konuştu. 
     Kaynaklar, Irak operasyonunun artık kaçınılmaz olduğunu, ABD’nin Saddam’ın saldırıdan kaçınmasını önlemek amacıyla, çıtayı "çok yükseköten "üzerinden aşılması imk nsız olan bir yüksekliğe" çıkardıklarını vurguladılar. 
     Telegraph, bu yıl sonuna doğru başlaması öngörülen işgal çerçevesinde Amerikan askerlerinin kuzeyden Türkiye’den, güneyden de Katar ve Kuveyt’ten Irak’a gireceklerini bildirdi. 
     Kaynaklar, askeri planlamanın Saddam’ın Türkiye ve İsrail’e karşı kimyasal ve biyolojik silahlarla saldırma ihtimali göz önüne alınarak en ince ayrıntısına kadar yapıldığını belirttiler. 
     Bu arada, The Times gazetesi de, İngiliz SAS komandolarının muhtemel bir savaşta, Saddam’ın kitle imha silahı ürettiği fabrikaları yok etmekle görevli olacaklarını bildirdi. "Şok Birlik" adı verilen yeni bir askeri birimin eğitimine başlandığını belirten gazete, bu birliğin de SAS komandoları ve deniz piyadeleriyle birlikte çalışacaklarını ve özel güçlerden beklenen ekstra hizmetleri yerine getireceğini kaydetti. 
     
Olası bir harek t Türkiye’siz olmaz      The Daily Telegraph, Irak’la ilgili bir analizde, ABD’nin Irak’a yönelik olası bir harek tı için Türkiye’nin işbirliğinin şart olduğunu belirtti. ABD Başkanı George Bush’un "saatini savaşa ayarladığını" vurgulayan gazete "Ancak bu savaşın ön şartı Türkiye’nin böyle bir harek t için işbirliğine yanaşmasıdır" dedi. Türkiye’nin muhtemel bir kara harek tına üs oluşturacağını ileri süren gazete "Washington halen sorunu çözmek için çalışıyor. Türkiye’nin Batı’ya büyük ölçüde ihtiyacı var. Refahı Batı ile ticaretine bağlı ve yakın geçmişte de ağır bir ekonomik kriz yaşadı. Eğer, ABD Türkiye’nin içinde bulunduğu krizden çıkmasını sağlarsa Ankara’yı yanına çekebilir. Bir zamanların süper gücü Türkiye’nin zaten ABD’nin yardımıyla bölgede yeniden bir süper güç’ statüsü kazanmaya itirazı yok" diye yazdı. 
     
ABD, Ankara’yı bağladı’ iddiası      Lübnan’da yayımlanan Es Safir gazetesi, Washington yönetiminin, Irak’a düzenlenmesi planlanan operasyonda topraklarını kullanmak için Türkiye ile yaptığı görüşmeleri tamamladığını ileri sürdü. ABD’nin aynı bağlamda Katar, Ürdün ve Kuveyt ile temaslarda bulunduğunu kaydeden gazete, diplomatik kaynaklara dayandırdığı haberinde, "ABD, Katar, Ürdün, Kuveyt ve Türkiye ile bu ülkelerin topraklarını ve hava sahasını Saddam yönetimini devirmek amacıyla Irak’a düzenleyeceği operasyonda kullanmak için yaptığı yoğun görüşmeleri bitirdi" denildi. Ürdün ile ABD arasında bir askeri anlaşmaya varıldığını ileri süren gazete, bu anlaşmaya göre, Amerikan güçlerinin 5 bin Ürdün askeriyle birlikte kara harek tıyla Irak’a gireceğini yazdı. Gazete, 2 bin 400 Amerikan askerinin şu an Ürdün’de bulunduğu ileri sürdü. 
     



 DÜNYA 











</TEXT>
</DOC>
