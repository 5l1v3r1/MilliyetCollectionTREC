<DOC>
<DOCNO> 63529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/spor/spo15.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hakan değişmedi      PARMA formasıyla, eski takımı Inter’e karşı oynayan ve bu sezon ilk kez sahalara çıkan Hakan Şükür, İtalyan basınında genelde bekleneni veremeyen isim olarak değerlendirildi. La Gazzetta dello Sport, "Bu takımla beraber oynama alışkanlığı olmadığı anlaşılıyor" derken, Corriere dello Sport, "Sadece kafa vuruşu" diye yazdı. Corriere della Sera ise futbolcumuzu Parma’nın en iyileri arasında gösterdi. Inter’de Emre’nin vasatın çok üstüne çıkmadığı belirtildi. 
     
Sampras yıkıldı      TENİSTE yılın ilk grand slamı olan Avustralya Açık’ta tek erkeklerde favorilerden ABD’li Pete Sampras, Rus Marat Safin’e dördüncü turda 2 - 6, 4 - 6, 7 - 6 ve 6 - 7’lik setlerle boyun eğdi. Bayanlarda ise ABD’li Jennifer Capriati, İtalyan Rita Grande’yi 6 - 3 ve 7 - 6’lık setlerle geçerek, ilk sekize kaldı. 
     
TEK BAYANLAR 4. TUR 7 A.Mauresmo Fra. - M.Weingartner Alm. 6 - 0, 4 - 6, 7 - 5 6 J.Henin Bel. - 12 E.Dementieva Rus. 6 - 0, 6 - 3      
     
TEK ERKEKLER 4. TUR M.Rios Şili - 23 N.Lapentti Ekv. 7 - 5, 6 - 1, 6 - 4 W.Ferreira G.Af. - A.Costa İsp. 4 - 6, 6 - 4, 6 - 4, 6 - 7, 9 - 7 7 T.Haas Alm. - 11 R.Federer İsviç. 7 - 6, 4 - 6, 3 - 6, 6 - 4, 8 - 6      
     
Ben Ofosu’nun ayağı kırıldı      FENERBAHÇE galibiyetiyle ikinci yarıya moralli başlayan Samsunspor’da dünkü antrenmanda Ben Ofosu’nun ayağı kırıldı. Ganalı orta saha oyuncusu, Furkan’la girdiği ikili mücadelede acı içinde yere yığıldı. Ayağı kırılan ve hastanede ameliyat edilen Ben Ofosu’nun 1.5 ay sahalardan uzak kalacağı açıklandı. 
     



 SPOR 

























</TEXT>
</DOC>
