<DOC>
<DOCNO> 97548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sonspo18.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Neuchatel Xamax 1 - Beşiktaş 2 
</HEADLINE>
<TEXT>

     Sezon hazırlıklarını İsviçre'de sürdüren Beşiktaş, İsviçre'nin 1. lig takımlarından Neuchatel Xamax takımıyla yaptığı maçı 2-1 kazandı. 
     Aralarında 100 kadar Türk'ün de bulunduğu bin 182 seyircinin izlediği ve İsviçre'nin Payerne Kasabası'nda yapılan maçın ilk yarısında Cordoba, Tolga, Ronaldo, Ali Eren, Tayfur, Serdar, Tümer, Pancu, İbrahim, Ali Cansu ve Zafer 11 ile sahada yer alan Beşiktaş 36. dakikada Xamaxlı Rey'in golüyle 1-0 yenik duruma düşmesine rağmen, 40. dakikada Ali Cansun'un golüyle devreyi 1-1 eşitlikle tamamladı. 
     İkinci yarıya kaleci Cordoba'nın yerine Gökseli oyuna alarak başlayan siyah-beyazlılar, bu yarıda Ali Eren, Ali Cansun ve Tolga'nın dışında tüm oyuncularını değiştirirken, bir tek kadroda yer alan Tunç'a görev vermedi. 
     Beşiktaş, karşılaşmanın 63 dakikasında Rumen oyuncusu Pancu'nun golüyle karşılaşmadan 2-1 galip ayrılan taraf oldu. 
     Transfer çalışmalarını sürdüren Beşiktaş'ın eski futbolcusu Pascal Nouma ile yeniden anlaştığı öğrenildi. 
     Beşiktaş Kulübü Yönetim Kurulu Üyesi Kıvanç Oktay'ın, İtalya'da bu transferle ilgili girişimlerde bulunduğu ve Fransız futbolcuyla büyük ölçüde anlaşma sağlandığı bildirildi. 
     2000-2001 sezonunda Beşiktaş forması giyen Nouma'nın son anda bir aksilik çıkmassa önümüzdeki günlerde siyah-beyazlı kulüple yeniden 2 yıllık sözleşme imzalaması bekleniyor. 
     





</TEXT>
</DOC>
