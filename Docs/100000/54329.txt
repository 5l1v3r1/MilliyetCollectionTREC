<DOC>
<DOCNO> 54329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun01.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın yabancı savaşçıları Cenk Kalesi'nde direniyor 
</HEADLINE>
<TEXT>

     Kuzey İttifakı'nın kuşatma altında tuttuğu Cenk Kalesi'ndeki Taliban yanlısı yabancı savaşçıların direnişi sürüyor. 
     Bölgedeki AFP muhabiri, eski kalenin içinden atılan havan toplarının, havaya siyah dumanların yükselmesine neden olurken, Kalaşnikof tüfeklerle düzenli aralıklarla ateş açıldığını bildirdi. 
     Amerikan AC-130 uçaklarının gece boyunca kerpiç kaleye sığınan Taliban yanlısı yabancı savaşçıların mevzilerini ağır şekilde bombalamasına karşın, Kuzey İttifakı askerleri, dün geceki 30-40 hava bombardımanının hiçbir sonuç vermediğini belirttiler. 
     Kuzey İttifakı'nın bölgedeki yerel yetkililerinden Komutan Azim, içeride 10'dan fazla yabancı savaşçı olmadığını savunurken, bunun oldukça iyimser bir tahmin olduğu sanılıyor. 
     






</TEXT>
</DOC>
