<DOC>
<DOCNO> 90511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun14.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te bomba dehşeti 
</HEADLINE>
<TEXT>

     Kudüs'te bu sabah 19 kişinin öldüğü, 50 kişinin yaralandığı belediye otobüsündeki intihar saldırısında cankurtaranların, itfaiyenin, polisin siren sesleri bile yaralıların iniltilerini bastıramadı. 
     Otobüsün şoförü, iki eli direksiyonda öldü. Otobüsün arka merdivenlerinden kan damlıyordu. 
     Özel otomobiliyle oradan geçerken otobüs havaya uçtuğunda yaralılara yardıma giden ilk kişi Şalom Sabagi, ''İki kızla bir adamın bedenini aldım. Uzun saç örgülü, başı midesine düşmüş kızı hiç unutmayacağım'' dedi. 
     İntihar saldırısına, Araplara ait alışveriş merkezinin yakınında girişildi. 
     Yakında lise olduğu için otobüse binenlerin önemli kısmı öğrenciydi. 
     İntihar saldırısı, işe okula gidilen sabahın yoğun saati 08 00'de meydana geldi. 
     Yakındaki lisenin öğretmeni Ruth Elmaliah, ''Patlama olduğunda kavşakta yeşil ışığı bekliyordum'' dedi. 
     İsrail Başbakanı Ariel Şaron'un yardımcılarından David Baker, ''Filistin Yönetimi, açık kalmış musluk gibi terör akıtmayı sürdürüyor'' diye konuştu. 
     Kudüs Belediye başkanı Ehud Olmert, ''Dün alınan istihbarat doğrultusunda polisin intihar saldırılarına karşı alarmda olduğunu'' söylemişti. 
     Filistin Ulusal Özerk Yönetimi FÖY , son saldırıyı hemen kınadı ve ''terör odağı diye FÖY'ün gösterilmesinin kabul edilemeyeceğini'' yineledi. 
     Barış görüşmeleri tıkandıktan sonra Eylül 2000'den beri, 1400'ü Filistinli, 0'u İsrailli 1930 kişi öldü. 
     





</TEXT>
</DOC>
