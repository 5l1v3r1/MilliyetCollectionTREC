<DOC>
<DOCNO> 99921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yasam/yas05.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dibe vuruş’ 
</HEADLINE>
<TEXT>

Arjantin ve Brezilya’daki krizin bulaşmasıyla ekonomisi çöken Uruguay’da sokaklara dökülen halk, bir lokma yemek almak için birbirini böyle eziyor 
     EKONOMİ SERVİSİ 

     Gelişmekte olan ülkeler için laboratuvar olarak kabul edilen ve "Latin Amerika’nın İsviçresi" olarak tanınan bölgenin istikrarlı ekonomisi Uruguay’a nazar değdi. Bölgenin büyük ekonomileri Arjantin ve Brezilya’yı sarsan kriz 1 Ağustos günü sonunda Uruguay’a da bulaşınca halk sokaklara döküldü. 
     
     Bir parça yiyecek için.. 
     Arjantin’de bir süredir izlenen market yağmalama görüntülerinin ortaya çıktığı ülkede halk bir lokma yiyecek için birbirini ezmeye başladı. Ekonomik dibe vuruşun son örneği, Uruguay’ın başkenti Montevideo’un banliyölerinden El Cerro’da dün yaşandı. 
     Başkent sokaklarını dolduran binlerce polis özellikle yiyecek satılan market ve dükkanlara yönelik yağmayı engellemeye çalışırken, bir süpermarket sahibinin bedava dağıttı yiyecekler, ibret verici görüntülere sahne oldu. Market sahibinin yağmadan’ korunmak amacıyla dağıttığı yiyeceklerden bir dirhem kapabilmek için, yüzlerce kişi birbirini ezdi. 
     Uruguay hükümeti de, mevduat çekilişinin sistemi sarsma tehlikesi üzerine bankaları geçici bir süre kapattı ve IMF’yi yardıma çağırdı. 
     
     IMF devreye girdi 
     Uluslararası Para Fonu IMF krizin bölgeselleşme eğilimi üzerine 1.5 milyar dolar acil kredi aktarmaya hazırlanırken, krizin yayılmasını istemeyen ABD’nin Bush hükümeti de, bölgeye ABD Hazine Bakan’ı Paul O’Neill’ı gönderiyor. 
     



 YAŞAM 


















</TEXT>
</DOC>
