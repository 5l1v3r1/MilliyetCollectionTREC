<DOC>
<DOCNO> 76072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/ekonomi/eko07a.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar bonoya hücum etti 
</HEADLINE>
<TEXT>

Hazine, 203 günlük bonoya gelen 4.3 katrilyonluk teklifin 3.5 katrilyon lirasını karşılarken net satış 2.6 katrilyon oldu. İki yıllık tahvilde ise net satış 805.6 trilyon 
     EKONOMİ SERVİSİ 

     Hazine, 203 gün 7 ay ve iki yıl vadeli ihalelerle piyasadan 3 katrilyon 450 trilyon, kamu kurumlarından 601 trilyon lira olmak üzere toplam 4 katrilyon 51 trilyon liralık borçlanma gerçekleştirdi. Özellikle 203 gün vadeli 7 ay bono ihalesine hücum eden bankaların bonoya yaptığı teklif tutarı 4 katrilyon 273.6 trilyon lira oldu. 
     
     Kamuya 541 trilyon 
     Hazine dün açtığı 203 gün vadeli bono ihalesine toplam 4.3 katrilyon liralık teklif gelirken nominal satış 3 katrilyon 460.8 trilyon lira oldu. Söz konusu bonodan piyasaya 2 katrilyon 644.4 trilyon, kamuya 541.4 trilyon liralık net satış yapıldı. Bononun yıllık bileşik faizi yüzde 62, basit faizi yüzde 55.35 olarak açıklanırken dönemsel getiri yüzde 30.87 olarak hesaplandı. 
     İki yıl vadeli üç ayda bir kupon ödemeli değişken faizli tahvile ise ilgi bonoya oranla azdı. 1.1 katrilyonluk teklif gelen tahvilden piyasaya 805.6 trilyon, kamuya 60 trilyon satıldı. Üç ayda bir kupon ödemeli tahvilin ilk kupon ödemesi yüzde 15.54 faiz üzerinden yapılacak. 
     
     Bono getirisi cazip 
     Uzmanlar, katılımın yüksek olmasını TL getirinin diğer yatırım araçlarına oranla yüksek olmasına bağlarken, ay içinde yapılacak olası faiz indiriminin getirileri daha da artıracağını belirtiyor. 
     
İki yıl vadeliye ilgi az İhale tarihi 2 Nisan 2002 Ödeme tarihi 17 Mart 2004 Teklif tutarı 1.1 katrilyon TL Net satış 805.6 trilyon TL Kamuya satış 60 trilyon TL Kupon faizi Yüzde 15.54 1 milyarın üç aylık getirisi 155.4 milyon      
     
Bono yüzde 23.6 getiriyor İhale tarihi 2 Nisan 2002 Ödeme tarihi 23 Ekim 2002 Teklif tutarı 4.3 katrilyon TL Net satış 2.6 katrilyon TL Kamuya satış 541 trilyon TL Bileşik faiz Yüzde 62 Dönem faizi Yüzde 23.6 1 milyarın 203 günlük getirisi 236 milyon      
     
     



 EKONOMİ 





















</TEXT>
</DOC>
