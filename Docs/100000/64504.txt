<DOC>
<DOCNO> 64504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/magazin/amag.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim kızlar küpü doldurma peşinde’ 
</HEADLINE>
<TEXT>

Şuh kahkahaları ve davetk r bakışları ile dikkat çekiyor. Politik söylemiyle ise bu ilk imajı yıkıveriyor... Tezatların kadını mı, farklılıkların Türkiye’ye özgü bir bileşkesi mi 
     BULUŞMALAR AHMET TULGAR 

     Tuğba Özay bana o upuzun kolları, upuzun bacaklarıyla girdaplar arasında yılmadan kulaç atan, bir şekilde gönüllü atladığı bir sudan zamanı gelince çıkacağı için batmamaya, dibe vurmamaya çalışan bir deniz kızı gibi geliyor. Belden aşağısı şov dünyası denilen bu dalgalı sulara uygun, alışkın. Ama belden yukarısı çok başka heyacanlara, duyarlılıklara açık. 
     Geçen hafta CHP Gençlik Kolları’na kaydını yaptıran, uzun süredir mankenlerin dernekleşmesi için umarsız bir çaba içinde olan Özay’ı bir serseri mayın sanmayın. O kahkahalarla patlayan, kendisinden hiç de beklenmeyen söylemlere ayrışan bir bomba 
     
     FARKININ SIRRI NE 
Ya, siz neden aynı kategoriye sokulduğunuz bütün o kızlardan farklısınız 
     Ben en lüksü de tanıdım, kralları, prensleri, bakanları, milletvekillerini, bunun yanı sıra gecekondusunu da tanıdım, en varoşunu da. Annem varoşta öğretmendi. Ve ben o aşağılanan insanlarla beraberdim. Müthiş mutluluk duyardım. Varoşta da ben popülerdim. Hayatımın her döneminde popüler oldum. Bunu ben yapmadım, insanlar aldılar, beni bir yere koydular. Annemin sınıfına girerdim. 90 kişi bir sınıfta okuyor. Hepsi bitli. Beni kucaklarlardı. Ben de çözemiyorum farkımın sırrını. 
     
Ama bu doğallığınızın, hakikiliğinizin toplumsal sınıflar arasındaki bu gezintinizden kaynaklandığını hisseder gibisiniz. 
     Bizim ortamımızdaki insanlar varoştan gelip parayı bulmuş sonradan görmelerdir. O sosyete dedikleri yani. Varoştaki insanları aşağılıyorlar ama çoğu ne namus anlayışına sahip ne aile kavramına ne de değer yargılarına. Ama para bu ülkede maalesef ki düdüklerin ötmesini sağlıyor. 
     
Babanız yazarmış, öyle mi 
     Türkiye’de hemen hemen bütün ilkokullarda babam İlhan Özay’ın Türkçe Dil Bilgisi kitapları okutulur. Ama babam şiir kitapları da yazıyor. Benim çocukluğum babamla birlikte o kitapların dizgisini yaparak, babam kitaba girecek resimleri çizerken onu izleyerek geçti. 
     
     BAKKAL NE DEMEKTİR 
Sonra gel, bu tür bir ailenin içinden çıkıp şov dünyasına gir. Başka yapacak bir şey bulamadınız mı 
     Çocukken, güzellikmiş, mankenlikmiş, bu tür şeylere takılmazdım. Sadece yazıyla ilgiliydim. 4 yaşında okuma yazma öğrendim. Anneme babama özenir, şiirler, hikayeler yazardım. Fıkra bile yazdım. Traji komik fıkralar. Anlatayım mı bir tane 
     
Olur. 
     Bir televizyon şirketi halkla röportaj yapıyor. İnsanlara soruyorlar "Bakkal ne demek " Ülkenin ekonomik koşullarından ötürü herkes yoksul, herkes aç bilaç. Sefalet içinde. Demek ki o zamanlar da bu durumdaymış Türkiye. Bir adam cevap veriyor "Bakkal, bir dükkanın önüne gidersiniz, işte görürsünüz bir dolu işte çerezler, çitoslar, kolalar, yemişler, ekmekler. Eh, onlara baka kalırsınız, bakkal işte budur" diyor. Bak-Kal yani. İşte o yaşta bunu düşünmüş olmam benim duyarlılığımdır. Ben o yaşta bile Filistin-İsrail olayları olduğunda, İsrail’in yaptıklarından o kadar etkilenmişim ki, masaya yumruk vurup tabakları filan kırmışım. Çocukluğumdan beri toplumsal olaylara duyarlı olmuşumdur. Belki de işte beni diğer mankenlerden, şov kızlarından ayıran özellik bu. 
     
H l yazıyor musunuz bir şeyler 
     Eskisi gibi yazamıyorum. Kendimi veremiyorum. Hayatın karmaşasına o kadar kaptırıyorum ki kendimi. 
     
     KIZLAR KÜP DOLDURUYOR 
Sevgilinizden ayrıldıktan sonra da şiir yazmadınız mı 
     Hayır. Ben şiirlerimde aşktan, ayrılıktan değil, toplumsal konulardan bahsederim. Ben şu kutuya bile Masadaki karton elma suyu kutusunu işaret ediyor duyarlı yaklaşabilir, şiir yazabilirim. 
     
Ne hissedersiniz bu kutu için mesela 
     Ne bileyim, mesela bu kutuyu çöpe atamam, acırım ona. Pek sağlıklı değilim galiba, bu tür paranoyalarımın olması bunu gösteriyor. Dün "Dekolte"nin çekimlerinde Ayşe Hatun Önal elindeki oyuncağı yere attı, gözlerim doldu. 
     
Siz mankenlerin dernekleşmesi için çalışıyordunuz. Ne oldu o iş 
     Batı’daki bütün modeller sivil toplum örgütlerinde çalışıyor. Bakın, bu ülkede bize kötü kadın gözüyle bakıyorlar. Eğer dernek kursak, bunlar olmazdı. Ama bizim kızlar o kadar duyarsız ki. "Ya, kuracağız da ne olacak Türkiye’de hiçbir şey olmaz" dediler. Bizim sektörün Fransa’da sendikası var. Bizi köle gibi 24 saat çalıştırıyorlar. Hadi, sıkıysa Fransa’da sekiz saati geçsinler. Ama bizim kızlar günü kurtarmaya, küpünü doldurmaya bakıyor. "Ertesi gün de zengin bir koca bulup, göçerim bu diyardan" diyorlar. 
     
     CHP’DEKİ HEYECAN 
Neden politika yapmak için Cumhuriyet Halk Partisi’ni tercih ettiniz 
     Görüşlerime daha yakın olduğu için, şu anki sistemde en iyi partinin o olduğunu düşündüğüm için. Laik, demokratik ve çağdaş bir Türkiye için. Bir de CHP gençlerle yeni bir yapılanma süreci içerisinde. 
     
CHP içinde hedefiniz ne 
     Şu anda parti çalışmalarına fazla bir vakit ayıramam ama hedeflediğim şeylerin adımını şimdiden atmam lazım. Şu anda Gençlik Kolları’ndayım. Arkadaşlarla tanıştım, onlar da çok heyecanlandı. 
     
Peki, CHP sizin duyarlılıklarınızı karşılamaya yetecek mi Neden daha sol bir partiye girmediniz 
     Onlara illegal gözüyle bakıldığı için tercihim CHP’den yana oldu. 
     
Ülkemizdeki ekonomik krize ilişkin neler düşünüyorsunuz 
     Bu krizin aşılabileceğini düşünmüyorum çünkü herkes h l kendi cebini doldurmaya bakıyor. Bu sistemin çöküp yerine yeniden bir yapılanmanın geçmesi lazım. 
     
Devrim mi gerekiyor yani 
     Tabii. Bu ülkeye bir devrim gerekiyor. 
     
     ERKEKLERLE İYİ OYNUYOR 
Ayrıldığınız sevgiliniz Baran Süzer çok zengin bir ailenin çocuğu. Siz zenginler sınıfını iyi tanıyorsunuz. Korkmuyorlar mı Arjantin’deki gibi bir sosyal patlamadan 
     Bu konular beni aşar. Yine de şunu söyleyeyim, zenginler bu halkta böyle bir patlama olmayacağından çok eminler. 
     
Peki, nasıl bu kadar emin olabiliyorlar 
     Bunun için tarihimize bakmak yeterli. Ne zaman başkaldırmışız ki biz Ay, yoruldum, çok üstüme geldiniz. 
     
Erkekler bu kadar çok politika ile ilgilendiğiniz için sizi sıkıcı bulmuyorlar mı 
     Ben erkeklerle iyi oynarım. 
     
     



 MAGAZİN 















</TEXT>
</DOC>
