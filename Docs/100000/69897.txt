<DOC>
<DOCNO> 69897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/dunya/tur.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bu sefer Hindu treni.. 
     Mısır’da iki hafta kadar önce vagonlarda yakılan piknik tüpleri yüzünden yüzlerce kişinin diri diri yandığı trenler, bu kez Hindistan’da yaşanan bir faciada başrol oynadı. Hindistan’ın batısındaki Gucarat eyaletinde, bundan 10 yıl önce yıkılan 16. yüzyıla ait Babri Camii üzerine tapınak yapmak isteyen Hindu eylemcileri taşıyan tren, Müslüman Hintliler’in saldırısına uğradı. Müslüman Hintliler, Sabarmati Express trenini, nüfusunun yüzde 30’u Müslüman olan Godhra kasabası istasyonu yakınlarında içindeki Hindularla birlikte ateşe verdi. Korkunç saldırıda en az 55 kişi diri diri yanarak can verdi, 88 kişi de yaralandı. Kentte düzenlenen dini törene katıldıktan sonra evlerine dönmek üzere trene binen Hindu eylemcilerin, Dünya Hindu Konseyi’ adlı bir milliyetçi grubun üyesi oldukları belirtildi. 
     



 DÜNYA 












</TEXT>
</DOC>
