<DOC>
<DOCNO> 75920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yasam/yas04.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar sayesinde yuvası kurtuldu 
</HEADLINE>
<TEXT>

John Nash’in 30 yıllık evini, köprü yapımı için yıkmaya kalkan mühendisler, matematikçinin Oscar ödüllü filmle popülerleşmesi üzerine projeyi değiştirdi 
     DIŞ HABERLER SERVİSİ 

     Oscar şampiyonu Beautiful Mind’ Akıl Oyunları isimli filmle milyonların tanıma fırsatı bulduğu dahi matematikçi John Nash, film sayesinde evsiz kalmaktan da kurtuldu. Nobel ödüllü Nash’in New Jersey’deki evini bir köprü yapımı amacıyla istimlak etmek isteyen kent yetkilileri, Oscar’ın etkisiyle bu girişimlerinden vazgeçti. Nash, duygularını "Bu harika" cümlesiyle dile getirdi. 
     
     Gürültü olsa da olur’ 
     Kent yetkilileri, köprüyü inşa etmek için John Nash’in, 30 yıldır eşi Alicia ile yaşadığı evin çevresinde yıkım girişimlerine da başlamıştı. Ancak, Nash’in popülaritesi plandı bozdu Şimdi şehir planlamacılar, Nash’in evinin hemen yanından geçen köprüyü genişletmeyi planlıyor. Bu, trafik gürültüsünün artacağı anlamına da gelse Alicia Nash, "Bu, evimi kaybetmek kadar beni üzmeyecek" diyor. 
     Avustralyalı oyuncu Russell Crowe’un "Akıl Oyunları"nda hayatından bir kesiti canlandırdığı John Nash, yıllarca mücadele ettiği şizofreni hastalığını yenmesinin ardından 1994’te bir Nobel’le ödüllendirilmişti. 
     



 YAŞAM 




















</TEXT>
</DOC>
