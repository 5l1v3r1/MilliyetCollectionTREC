<DOC>
<DOCNO> 64085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/spor/bbas.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırada Litvanya 
</HEADLINE>
<TEXT>

Hollanda galibiyetiyle grubunda yenilgisiz liderliğe yükselen Basketbol Milli Takımı, yarınki karşılaşma için Vilnius’a geçti 
     2003 Avrupa Erkekler Basketbol Şampiyonası Elemeleri’nde, A Grubu’nda yenilgisiz liderliğe yükselen A Milli Takım, Litvanya maçı için dün Hollanda’dan, Vilnius’a geçti. Hollanda’yı 89 - 73 yenen Ay - Yıldızlı ekibimiz, dün akşam yaptığı tek idmanla hazırlıklarını sürdürdü. Litvanya ile yarın akşam kritik bir sınav verecek Milli Takımımız’da, rakibiyle çarpışarak beyin sarsıntısı geçiren Tutku Açık, tedavi için İstanbul’a gönderildi. 
     MİLLİ Takım Başantrenörü Aydın Örs Hollanda karşısında 40 dakika boyunca üstün tarafın kendileri olduğunu belirtip, "Zaman zaman kötü savunma yaptık. Bunu Litvanya maçında tekrarlamamalıyız. Zor bir karşılaşma olacak. Rakibimizi evinde eksiklerimize rağmen yenmek için mücadele edeceğiz. Eğer yenersek grubu lider bitirme yolunda önemli bir avantaj yakalarız" dedi. Milliler bugün Vilnius’a yapacağı çift idmanla hazırlıklarını sürdürecek. 
     
A GRUBU TAKIMLAR O G M A Y P TÜRKİYE 4 4 0 323 272 8 Litvanya 4 3 1 375 296 7 Ukrayna 4 3 1 309 292 7 Bulgaristan 4 2 2 345 352 6 Hollanda 4 0 4 294 359 4 İsviçre 4 0 4 245 320 4      
     



 SPOR 
























</TEXT>
</DOC>
