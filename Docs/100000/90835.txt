<DOC>
<DOCNO> 90835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/ekonomi/eko03.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
El koyma sebebi İçini boşaltma 
</HEADLINE>
<TEXT>

El koyma kararında, ortakların banka kaynaklarını kendi lehlerine kullanmalarıyla ilgili maddenin uygulandığı Pamukbank’tan grup şirketlerine 2.5 milyar dolar kredi kullandırıldığı belirtildi 
     BDDK, Pamukbank’ın Yapı ve Kredi Bankası’na devrine ilişkin 11 Haziran tarihli başvuruda sunulan fizibilite raporunu uygulanabilir bulmadı ve gerekli tedbirler alınsa dahi bankanın mali bünyesinin güçlendirilmesine imk n olmadığını bildirdi. 
     Pamukbank’ın TMSF’ye devri kararında, bankanın yükümlülüklerinin varlıklarını aştığı, faaliyetine devamının mevduat sahiplerinin hakları, mali sistemin güven ve istikrarı bakımından tehlike arz ettiği belirtilerek, şöyle denildi. "31.12.2001 itibariyle 2 milyar dolar sermaye açığı olduğu tespit edildiğinden, Pamukbank’ın yönetim ve denetimi 4389 sayılı Bankalar Kanunu’nun 14. maddesinin 3 ve 4 numaralı fıkralarına istinaden TMSF’ye devredilmiştir." 
     
     Grup kredileri 
     14. maddenin 4’üncü fıkrası, bir bankanın yönetim ve denetimini elinde bulunduran ortakların, banka kaynaklarını, bankanın emin şekilde çalışmasını tehlikeye düşürecek şekilde kendi lehlerine kullandırmaları veya bankayı bu şekilde zarara uğratmaları halinde BDDK’nın, bankanın temettü hariç ortaklık haklarıyla, yönetim ve denetimini Fon’a devretmesini öngörüyor. El koyma kararında Pamukbank’tan grup şirketlerine açılan kredi miktarının yaklaşık 2.5 milyar doları bulmasının da dikkate alındığı öğrenildi. 
     BDDK açıklamasında, Pamukbank ile iş ilişkisi bulunanların, mudilerin ve diğer alacaklıların endişe etmelerini gerektirecek bir durum olmadığı belirtildi. Pamukbank’la birlikte 1997’den bu yana Fon’a devredilen banka sayısı 20’ye ulaştı. 
     
Yapı ve Kredi’de ne olacak      Yapı ve Kredi’nin sahibinin kim olacağını hakim hissedarlarla yapılan pazarlıklar belirleyecek. Ya TMSF, Karamehmet ve Çukurova Grubu hisselerini satın alarak, bankanın sahibi olacak, ya da hakim hissedarlardan hisselerini satmalarını isteyecek. Bir başka ancak zayıf olasılık ise şöyle Yeminli murakıpların hazırlayacağı raporlar sonunda, bankanın içinin boşaltılmadığı ortaya çıkarsa, hakim hissedarlar banka sahibi olma koşulunu tekrar kazanabilecek. Bu durumda hakim hissedarlar hisseleri satmak zorunda kalmayacak ve bankanın sahibi olmayı sürdürecek. 
     



 EKONOMİ 























</TEXT>
</DOC>
