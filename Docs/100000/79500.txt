<DOC>
<DOCNO> 79500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur13.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi dava eden Türk imam anlatıyor... 
</HEADLINE>
<TEXT>

     ABD'deki Dünya Ticaret Merkezi'ne yapılan saldırı sonrası zanlı olarak tutuklanan Konyalı İmam İbrahim Türkmen, ABD'den sınır dışı edildikten sonra geldiği Konya'da maddi sıkıntı içinde yaşıyor. 
     ABD'de 11 Eylül terör saldırısından sonra sınır dışı edilen İbrahim Türkmen, Konya'ya dönünce yeniden imamlık yapmak için müftülüğe başvurduğunu söyledi. 
     Ancak 2 yıldır yeni imam ataması yaplmadığını öğrendiğini anlatan Türkmen, ''Bana kadro olmadığı söylendi. ABD'de cezaevine girdiğim günden beri maddi sıkıntı içinde yaşyorum. 4 kız çocuğum var, akrabalarımın desteği olmasa ayakta duramam. Amerikan rüyası için bıraktığım mesleğime bile geri dönemiyorum'' dedi. 
     Avukatları William Goodman ve Robert T. Barry'nin ABD Adalet Bakanı John Ashcroft ve FBI Başkanı Robert Mueller aleyhinde dava açtığını hatılatan Türkmen, ''Bana yapılan haksızlığın hesabının sorulmasını istiyorum. İnsan hakları savunucusu olan ABD bana yapılan haksızlığı düzeltmelidir. Bu olaylarlardan sonra tüm hayatım değişti. 
     Cezaevinde yaşadıklarımı unutamıyorum'' diye konuştu. 
     İbrahim Türkmen, New York'da inşaatlarda çalışırken 11 Eylül saldırısı ile ilgili olduğu gerekçesi ile FBI tarafından gözaltına alınarak sorgulandıktan sonra New Jersey Cezaevi'ne konulmuştu. 
     Avukatları aracılığıyla ABD Adalet Bakanı John Ashcroft ve FBI Başkanı Robert Mueller aleyhinde dava açan Türkmen, tutuklu kaldığı 4 aylık süre içinde ayrımcılığa ve kötü muameleye maruz kaldığını iddia ediyordu. 
     Türkmen için ABD'de açılan dava, 11 Eylül saldırısı sonrası yaşananlarla ilgili olarak ilk açılan dava olma özelliğini taşıyor. 
     





</TEXT>
</DOC>
