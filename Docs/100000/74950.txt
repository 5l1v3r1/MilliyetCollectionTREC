<DOC>
<DOCNO> 74950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur02.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralanan Yüzbaşı ''Saldırgan tüm şarjörü üzerimize boşalttı'' 
</HEADLINE>
<TEXT>

     El Halil yakınlarında Binbaşı Cengiz Toytunç'un şehit olduğu, İsviçreli kadın gözlemcinin öldürüldüğü olayda yaralanan Yüzbaşı Hüseyin Özarslan, kendilerine saldıran kişinin, silahındaki şarjörün tamamını üzerlerine boşalttığını söyledi. 
     Özarslan, kaldırıldığı hastanede yaptığı açıklamada, aracın arkasında oturduğu yerden saldırganı gördüğünü belirterek "Aracın farları yanıyordu ve biz onu gördük. Filistin Polis Gücü üniforması giymişti. Kalaşnikof taşıyordu" dedi. 
     "Ona Uluslararası Geçici Mevcudiyet'ten TIPH olduğumuzu, bize ateş etmemesini söyledik" diye konuşan Özarslan, "Ancak bizi umursamadı, bize doğru ateşe devam etti ve ön koltukta oturan meslektaşlarım anında öldü. Sürücünün kanı yüzüme sıçradı. Tüm şarjörü boşalttı, en az 30 mermi... Daha sonra kaçtı." diye konuştu. 
     
</TEXT>
</DOC>
