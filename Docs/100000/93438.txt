<DOC>
<DOCNO> 93438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/tamer.html </URL>
<DATE> 2002/07/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Şahenk Tüccarlığımız işe yaradı’ 
</HEADLINE>
<TEXT>

Çukurova, Yapı Kredi - Pamukbank birleşmesi için zamanında düğmeye basamazken, Doğuş Grubu 3 bankasını zaman yitirmeden birleştirmeyi nasıl başardı 
     Garanti Bankası Ekim 2001’de Osmanlı Bankası ile birleşti. O günlerde Pamukbank’ın da Yapı Kredi ile birleşeceği haberleri basında yer alıyordu. Doğuş Grubu Yönetim Kurulu Başkanı Ferit Şahenk bu birleşmeyi başardı, Çukurova Grubu Yönetim Kurulu Başkanı Mehmet Emin Karamehmet başaramadı. 
     Neden 
     İkisi de ikinci kuşak patrondu, ama hem aralarında kuşak farkı vardı, hem de Karamehmet ikinci kuşak olmakla beraber, Pamukbank ve Yapı Kredi’yi satın alan kişiydi. 2 banka da onun bebeğiydi. Yoksa patronlar ya da kurucular, kendilerinin yoktan var edip büyüttükleri şirketlerini elden çıkartmakta daha cimri mi davranıyorlar 
     
Ayhan Bey ne yapardı      Ayhan Şahenk hayatta olsaydı, Osmanlı Bankası’nın 2 ay arayla önce Körfezbank’la birleşip, ardından Garanti’nin kanatları altına girmesi bu denli kararlılık ve cesaretle gerçekleştirilebilir miydi 
     Borçluluk durumlarından teknoloji altyapı ve kurum kültürlerine 2 grubun bankalarının birbirinden hayli farklı olduğunu bilmekle birlikte, Ferit Şahenk’le randevumuza giderken kafamda bu soru vardı. 
     
Tüccarlık felsefemiz’      Sorunun yanıtı bana göre HAYIR. Ferit Şahenk’e göre EVET, çünkü "Doğuş Grubu uzun süre tüccarlığıyla tanındı. Kolay alıp, kolay sattı." 
     Doğrudur, rahmetli Ayhan Bey her zaman "Fiyatını bulduğunda satılmayacak malım yoktur" derdi. Basiretli tüccarlık yönü ağır basardı. Ama bu birleşme operasyonu alma - satma değil, birini diğerinin içinde eritme, küçülme. 
     Bana göre ne Ayhan Bey, ne de işin kurucusu bir başka patron, Garanti - Osmanlı - Körfezbank birleşmesi türü bir konsolidasyonu bu kadar cesaretle ve hızlı tamamlayabilirdi. 
     
Ferit Bey’in katkısı      Ferit Şahenk’e itirazımın gerekçelerini sıralayınca, yelkenleri biraz suya indirdi "Grubumuzda başlangıçtan beri ağırlıkta olan tüccarlık felsefemize, benim yatırım bankacılığından gelmiş olmamı da ekleyebilirsiniz. Garanti Yatırım’ın başında bulunduğum yıllarda işimiz bu ve benzeri operasyonlardı. Ölçek ekonomisine ulaşmak, aslında sadece bizim için değil, Türkiye’deki her kurum için gerekli. Fonlama maliyetlerini düşürerek, operasyonel verimliliği artırmanız gerek ki, bu rekabet ortamında ayakta kalabilesiniz. Artık verimsiz çalışan kuruma hayat hakkı yok. Daralan bir finans sektörü ve küçülen bir ekonomide sağlıklı iş yapabilmenin tek yolu bu." 
     
Herkes doğruları biliyor da...’      Şahenk’in dediği doğru. Aslında patronların tümü de bu doğruları biliyor da, iş uygulamaya gelince kimse kılını kıpırdatmak istemiyor. Zaten Ferit Şahenk de Garanti - Osmanlı birleşmesini açıkladığı gün ne demişti 
     "Bugün Türkiye’de ekonomik programa uygun olarak yapılması gerekenleri yapan tek grup biziz. Bunu söylemekten de gocunmuyorum, çünkü istese de istemese de bizim yaptığımızı herkes yapmak zorunda kalacak." 
     Ferit Bey’in yanıldığı nokta, diğer patronların da kendisi gibi rasyonel düşünüp ayaklarının yere bastığını sanmasıydı. Nitekim son görüştüğümüzde bana "Ne yapılması gerektiğini tek gören biz değiliz. Önemli olan bunları görmek değil, uygulayabilmek..." şeklinde bir itirafta bulundu 
     
Birleşmenin meyveleri      "Birleşme sonucu Körfezbank’ın kurumsal bankacılık ve PTT dağıtım kanalı, Osmanlı’nın ticari bankacılık ve mevduat saklama hizmetleri ve Garanti’nin bireysel bankacılık ve küçük - orta işletmeler ağırlıklı bankacılığı bir araya gelince, çok iyi bir resim ortaya çıktı. Bunun nemasını da aldık. Verdiğiniz hizmetin kalitesi iyiyse, maliyetlerinizi de düşürmüşseniz karşılığını hemen görüyorsunuz. 2001’in 12 ayında elde ettiğimiz komisyon gelirini, bu yılın ilk 5 ayında sağladık." 
     Garanti, Osmanlı ve Körfezbank ayrı kurum kültürüne sahip 3 farklı bankaydı. Tıpkı Yapı Kredi ve Pamukbank gibi... Yapı Kredi - Pamukbank birleşmesinin, diğer sorunlar çözülmüş olsa bile çok farklı bir altyapı ve teknik sistemler nedeniyle mümkün olamayacağı vurgulanıyordu. Doğuş Grubu bankalarında birleşme sonrasındaki bu geçiş kısa sürede nasıl sağlanabildi 
     
Sistemlerimiz konuşuyordu’      Şahenk çok önemli bir noktanın altını çizdi "Bizim en önemli şansımız, 3 bankadaki sistemlerimizin birbirleriyle konuşuyor olmasıydı. Operasyon altyapısı ve sistemlerimizi 5 yıl önce birleştirmiştik. Bu yüzden birleşmede önemli bir sorun yaşanmadı. Tek eksiğimiz Osmanlı’nın ATM altyapısı, yıl sonuna kadar onu da halledeceğiz. 
     Kurumları kağıt üzerinde daha kolay birleştiriyorsunuz, ama iş insanları aynı çatı altında toplamaya gelince, kurum kültürleri çok farklıysa yürümüyor. Neyse ki biz böyle bir sorun da yaşamadık, çünkü grubun insan kaynakları Humanitas adlı şirkette ve tek çatı altında toplanmıştı." 
     
Mecburiyetten birleşmedik’      Karamehmet’in Yapı Kredi ve Pamukbank’ı kağıt üzerinde dahi birleştirmeye sahiden niyeti var mıydı, kuşkuluyum. Ferit Şahenk ise neşteri eline alırken samimiydi. Nitekim "Biz bankalarımızı bir mecburiyet sonucu birleştirmedik" diyor. BDDK’dan herhangi bir uyarı gelmediğinin özellikle altını çiziyor. "Sermaye yeterlilik rasyomuz hiçbir zaman sıfırlara inmedi" diyor. "En kötü olduğu zamanlar yüzde 5 civarı olabilir, şimdi yüzde 13" diye rakam da veriyor. Ekonomi durgunluktan çıkıp da büyümeye geçtiğinde verimliliği yüksek, maliyeti düşük bir banka olarak her türlü rekabete hazırlıklı hale geldiklerini iftiharla belirtiyor. Garanti’nin sadece bankacılık sektöründe değil, leasingden sigortaya, portföy yönetiminden factoringe finans sektörünün değişik alanlarında yaygın bir hizmet ağına sahip olduğunu hatırlatarak Türkiye sınırları dışına taşıp, bölgesel bankacılık için fırsat kolladıklarını dile getiriyor. 
     
Intesa ile ortaklık      İtalya’da bankacılık sektörünün bir numarası Intesa ile ortaklık h l gündemde. Çünkü Türkiye sınırlarını aşıp da bölgesel bankacılığa soyunduklarında, yanlarında deneyimli ve güçlü bir yabancı ortak olsun istiyor. Ama tabii 11 Eylül öncesi şartlarıyla değil. O günler geride kaldı. Şahenk’e göre "Şimdi memleket de, Garanti de daha iyi durumda. Pazarlık şartlarını yeniden ele almak gerek. İki kurum da birbirlerini en ince ayrıntısına kadar inceledikleri için, şartlar olgunlaştığında başka ortakla sıfırdan başlamak yerine, bir noktaya gelinmiş olanla kalınan yerden devam edilmesi daha kolay." 
     
İş dünyası ona hayran      Türk iş dünyasında ikinci kuşak patronlar arasında, işi Ferit Şahenk’ten daha zor olan başka biri olmadı bugüne kadar. Zamanlama açısından babasının hastalanarak işten çekilmesi ve ölümü, Cumhuriyet tarihinin en derin ekonomik kriziyle üst üste geldi. Yetmiyormuş gibi neredeyse tümüyle havlu atacak duruma gelmiş Türk bankacılık sektöründe 3 bankaları vardı. 
     Şahenk 3 bankayı cesaretle tek çatı altında topladı, 250 milyon dolar taze kaynak koymaktan da kaçınmadı. 
     Doğuş büyüklüğünde başka hiçbir grup, Ferit Şahenk’in gözünü kırpmadan yaptığı operasyonu bu denli hızla bitirip, bu kadar cesur savunamazdı. Zaten iş dünyası, yaşlısıyla - genciyle Ferit Bey’e hayran ve neden hayran olduklarını anlamak da zor değil. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
