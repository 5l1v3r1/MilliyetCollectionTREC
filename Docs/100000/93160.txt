<DOC>
<DOCNO> 93160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo14.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figo Gazetesi "Türkiye'nin gücü" 
</HEADLINE>
<TEXT>

     Fransa'da yayınlanan Le Figaro gazetesi, Türk Milli Futbol Takımı'nın, Dünya Kupası-2002 finallerinde en teknik ve kolektif futbolu oynayan takımlardan biri olduğunu bildirdi. 
     Le Figaro, Dünya Kupası'nın ilginç anıları ve dikkati çeken olayları ile ilgili derlediği haberde, ''Türkiye'nin gücü'' başlığıyla A Milli Takım'ın başarısına da geniş yer verdi. 
     Fransız gazetesi, A Milli Takım için, ''Bir heyecan, güzel bir sürpriz, kazanma ruhu örneği'' gibi ifadeler kullanırken, üçüncülük maçı sonrası Türk ve Güney Koreli futbolcuların kol kola seyircileri selamlamasının ise kupanın en güzel görüntülerinden birini oluşturduğunu yazdı. 
     Le Figaro, Dünya Kupası'nın Hasan Şaş gibi bir yıldızın tanınmasını sağladığını da bildirdi. 
     





</TEXT>
</DOC>
