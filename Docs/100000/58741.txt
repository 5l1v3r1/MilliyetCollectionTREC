<DOC>
<DOCNO> 58741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/soneko11.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TİSK Başkanı Baydur, Okuyan'a cevap verdi 
</HEADLINE>
<TEXT>

     Türkiye İşveren Sendikaları Konfederasyonu TİSK Başkanı Refik Baydur, Çalışma ve Sosyal Güvenlik Bakanı Yaşar Okuyan için, ''sayın Bakanın bir takım davranışları gündeme getirmesini bekliyoruz'' dedi. 
     Baydur, Türkiye İnşaat ve Tisisat Müteahhitleri İşveren Sendikası'nın İNTES düzenlediği ''İnşaat sektörünün gündemindeki sorunlar'' toplantısında yaptığı konuşmada, İş güvencesine karşı olmadıklarını belirtti. 
     Ancak bu konudaki açıklamaları nedeniyle Bakan Okuyan'ı eleştiren Baydur, ''ne yazık ki sayın bakan, bu konuyu siyasi meta haline getirdi. Ben bu memleketin bakanlarının bu kadar hafif olacağını düşünmüyorum'' dedi. 
     Çalışma Bakanı'nın, ''SSK'yı iki yılda ıslah etmezsem çeker giderim'' sözüne atıfta bulunan Baydur, ''SSK'da eski tas eski hamam. 
     Sayın Bakanın bir takım davranışları gündeme getirmesini bekliyoruz'' diye konuştu. 
     Baydur'un bu sözleri ise TİSK başkanının, üstü örtülü şekilde Bakan Okuyan'ın istifa etmesini istediği şeklinde yorumlandı. 
     






</TEXT>
</DOC>
