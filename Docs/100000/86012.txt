<DOC>
<DOCNO> 86012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/siyaset/asiy.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e ikinci şok 
</HEADLINE>
<TEXT>

Erdoğan hakkındaki malvarlığı soruşturmasının sadece "1 milyon dolarlık haksız edinme" soruşturması olmadığı, "banka hortumlama" ve Albayraklar’la da ilişkisi olduğu öğrenildi 
     ERSAN ATAR, ABDULLAH KARAKUŞ 

     AKP lideri Recep Tayyip Erdoğan hakkındaki "haksız mal edinme" soruşturması, partinin kapatılmasına kadar gidebilecek bir sürece girerken, ikinci soruşturmanın da "banka hortumlama" hakkında olduğu öğrenildi. 
     Haksız mal edindiği gerekçesiyle başlatılan soruşturma için dün Ankara Başsavcıvekili Bekir Selçuk’a 1 saat 10 dakika ifade veren Erdoğan, Selçuk’un odasında ikinci bir şok yaşadı. 
     
     Tayyip-Albayrak bağlantısı 
     Erdoğan hakkında Ankara DGM’ye suç duyurusunda bulunan Konya Ereğli’den Ali Altın adlı bir kişi, Ereğli’deki Sümerbank Pamuk Sanayi A.Ş.’nin 1997’de özelleştirilmesi sürecinde, Albayrak’ın fabrikaya talip olduğunu, Erdoğan’ın da, banka hortumlayarak, Albayraklar’a gerekli krediyi bulduğunu savundu. Ankara DGM bu dosyayı görevsizlikle Konya Ereğli’ye iletti. Ereğli Başsavcılığı ise, dosyayı Ankara Başsavcılığı’na gönderdi. Erdoğan’ın avukatları da Altın hakkında suç duyurusunda bulundu. 
     Ankara Başsavcılığı’ndaki soruşturmanın, sadece Erdoğan’ın "1 milyon dolarım var" sözlerine dayanmadığı da ortaya çıktı. Başsavcılığın özellikle, Erdoğan’ın yurtdışından maddi yardım alıp almadığı üzerinde durduğu belirlendi. Dosyada bu yönde bulguların yer aldığı ve soruşturmanın bu yönde devam ettiği belirtildi. Erdoğan’ın yurtdışından böyle bir para alarak partisine aktardığının belirlenmesi halinde de, AKP hakkında, "yasak yardım" hükmünden kapatma davası açılabileceği kaydedildi. 
     
     Şirketlerim k r etti’ 
     Başsavcılığın, soruşturmanın başlangıç aşamasından itibaren, Yargıtay Başsavcısı Sabih Kanadoğlu’nu sürekli bilgilendirdiği de ortaya çıktı. Selçuk’un sorusu üzerine Erdoğan, 1 milyon dolarlık malvarlığını da, "Krizde herkes zarar ederken, benim şirketlerim k r sağladı" sözleriyle savundu. Erdoğan’ın ifade sırasında tek tek mal dökümü yapmadığı ve 10 gün içinde yazılı mal beyanında bulunacağını söylediği de ifade edildi. 
     



 SİYASET 












</TEXT>
</DOC>
