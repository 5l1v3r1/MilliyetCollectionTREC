<DOC>
<DOCNO> 80372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko28.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "IMF amir, hükümet memur.." 
</HEADLINE>
<TEXT>

     AK Parti Genel Başkanı Recep Tayyip Erdoğan, hükümetin Uluslararası Para Fonu'na IMF taahhütleri çerçevesinde akaryakıta yaptığı sürekli ve yüksek zamlar ile dar gelirli vatandaşı cezalandırdığını belirterek, ''IMF amir, Hükümet memur'' dedi. 
     4. Petrol Şurası'nda konuşan Erdoğan'ın sözleri salondaki katılımcılar tarafından alkışlarla karşılandı. 
     Erdoğan, ''yani hükümet millete rağmen, millet çıkarına rağmen bu politikalara devam ederek, tüketiciyi ve dolayısı ile akaryakıt bayilerini ezmeye sürdürecektir. Bu hükümet kimin hükümetidir Bu hükümet milletimizin emrinde değilse, kimin emrindedir IMF amir, Hükümet memur'' diye konuştu. 
     Yaşanmakta olan ekonomik krizin yarattığı sıkıntılara son zamanlarda sürekli ve yüksek oranlı yapılan akaryakıt zamlarının da eklendiğini kaydeden Erdoğan, bununla varolan bunalımın daha da artırıldığını savundu. 
     Dar gelirli tüketicilerin, ABD'deki zengin tüketicinin iki katı vergi ödediğini ifade eden Erdoğan, akaryakıt fiyatlarındaki artışın hükümetin vergi gelirlerini artırmaya yönelik politikalarının bir sonucu olduğunu söyledi. 
     Erdoğan, şöyle devam etti 
     ''Son yıllarda vergi gelirleri içinde dolaylı vergilerin payı büyümüştür. Bu, vergide adaletsizliğin büyüdüğünün çok önemli bir göstergesidir. Yüksek gelir grubundaki rantiyeden vergi alınamazken dolaylı vergilerle dar gelirliden banka dolandıranlara, bankaların içini boşaltanlara kaynak aktarılmaktadır.'' Erdoğan, bayilerin sıkıntılarının da farkında olduğunu, büyük yatırımlar yapmalarına rağmen bunun dönmediğini belirterek, bu yanlıştan tez zamanda dönülmesini temenni etti. 
     





</TEXT>
</DOC>
