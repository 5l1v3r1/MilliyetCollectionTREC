<DOC>
<DOCNO> 73471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur04.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarıyla anne karnında tanıştı 
</HEADLINE>
<TEXT>

     İzmir'in Konak İlçesi'nde meydana gelen trafik kazasında, bir bebek, trafik canavarıyla anne karnında tanıştı. 
     Doğum için Torbalı'dan İzmir'e getirilen genç kadını taşıyan ambulans, önüne aniden çıkan taksiyle çarpıştı. Kazada, taksi şoförü yaralandı. 
     Sabaha karşı Karabağlar Yeşillik Caddesi Orcaner Kavşağı'nda, Torbalı Yazıbaşı Beldesi Belediyesi'ne ait 35 AAR 26 plakalı ambulans, hamile olan Pınar Yılmaz'ı 18 Yenişehir SSK Doğum Hastanesi'ne getirirken, tali yoldan önüne çıkan 35 T 7198 plakalı taksiyle çarpıştı. 
     Doğum için İzmir'e gelen Pınar Yılmaz, yakınları tarafından bir taksiyle Yenişehir SSK Doğum Hastanesi'ne götürüldü. Genç kadın, burada tedavi altına alındı. 
     Hasan Bulut'un kullandığı ambulansın çarptığı taksinin şoförü Mehmet Karakurt 38 , şoför mahallinde sıkıştı. Olay yerine gelen İzmir Büyükşehir Belediyesi İtfaiye Müdürlüğü AKS-110 ekibi, Karakurt'u kurtarmak için büyük çaba harcadı. Karakurt'a, 112 Acil Servis Ambulans'ında bulunan sağlık görevlileri, ilk müdahaleyi araçta yaptı. 
     Mehmet Karakurt, yapılan çalışmalar sonucu güçlükle sıkıştığı yerden çıkarılabildi. Yeşilyurt Atatürk Eğitim ve Araştırma Hastanesi'ne götürülen Karakurt, burada tedavi altına alındı. 
     Takside müşteri olarak bulunan Ramazan Özel 40 , Gürol Çavuş 33 
     ve Yusuf Yaman'ın 29 ise kazayı yaralanmadan atlattıkları belirlendi. 
     






</TEXT>
</DOC>
