<DOC>
<DOCNO> 68600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas01.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kale direği eceli oldu 
</HEADLINE>
<TEXT>

Belediye parkında zemine sabitlenmeyip öylece bırakılan kale direği, futbol oynayan 10 yaşındaki Furkan’ı öldürdü 
     M. AKİF ERDEM İstanbul 

     Üsküdar Reşat Nuri Güntekin İlköğretim Okulu 4. sınıf öğrencisi 10 yaşındaki Furkan Yıldırım önceki gün Validebağ Sitesi’nin yakınındaki belediye parkında futbol oynamaya gitti. 
     Kale önünde rakip takım oyuncusuyla ikili mücadeleye giren Furkan’ın kafasına aniden kale direği düştü. Ağır yaralanan Furkan, çevredeki vatandaşlarca hemen Öğretmen Hastanesi’ne kaldırıldı. 
     
     Onsuz nasıl yaşarım ’ 
     İlk müdahalenin ardından Özel Acıbadem Hastanesi’ne sevk edilen Furkan, doktorların tüm müdahalelerine rağmen kurtarılamadı. 
     Kara haber eve tez ulaştı. Oğlunun ölüm haberini alan anne Hatice Yıldırım, fenalıklar geçirirken "Bayramı göremeden öldü. O olmadan ne yaparım, nasıl yaşarım" diye feryat etti. 
     
     Babası Dava açacağım 
     Küçük Furkan’ın ölümü oturdukları siteyi yasa boğarken, Koşuyolu Validebağ Sitesi’nde apartman görevlisi olarak çalışan baba Adem Yıldırım, oğlunun ölümünden İstanbul Büyükşehir Belediyesi’ni sorumlu tutarak şunları söyledi 
     "Çocukların sürekli oynadığı bir yerde gereken önlemleri almadılar. Göz göre göre oğlum can verdi. Parkın bakımını yapmayanların vicdanı rahat mı Rahat uyuyabilecekler mi " 
     Kale direklerinin uzun zamandır zemine monte edilmediğini belirten site sakinlerinden emekli Tümgeneral Bahattin Arıkan da şunları söyledi "Bu sorumsuzluk bir çocuğun hayatına mal oldu. Çocukların oyun oynadığı parkta, böylesine acı bir olay yaşanmasına neden olanların en ağır şekilde cezalandırılması gerekiyor." 
     



 YAŞAM 




















</TEXT>
</DOC>
