<DOC>
<DOCNO> 58471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/soneko10.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı "Arjantin'in durumu Türkiye'den çok daha iyi..." 
</HEADLINE>
<TEXT>

     Ankara Ticaret Odası ATO Başkanı Sinan Aygün, önemli bir kriz yaşayan Arjantin'in ekonomik göstergeler itibariyle Türkiye'den çok daha iyi bir durumda olduğunu ancak Türkiye'nin taşıdığı şuur, birlik beraberlik bilinci ve Türklük şefkatinden ötürü Arjantin gibi olmayacağını söyledi. 
     Aygün, Açık Hava Reklamcıları Derneği'nin ADER bugün ATO'da yapılan İç Anadolu Bölgesi 1. Oluşum toplantısında yaptığı konuşmada, Uluslararası Para Fonu'ndan IMF alınan son kredinin ''kriz bitti'' havasını yarattığını ancak alınan paranın borç olduğunu ve bu paranın faizini ekonomiden sorumlu Devlet Bakanı Kemal Derviş'in dahi bilmediğini öne sürdü. 
     Yardım almakla sorunların çözülemeyeceğini belirten Aygün, Türkiye'nin en önemli sorununun güven sorunu ve buna bağlı olarak da üretim yapamamak olduğunu ifade etti. 
     ''Şu anda biz sadece pansuman yapıyoruz tedaviye başlayamadık'' diyen Aygün, borçlanmanın olabileceğini ancak Türkiye'nin yavaş yavaş elinin kolunun bağlandığını söyledi. 
     Yaşanan ekonomik krizin Türkiye için aslında iyi olduğunu kaydeden Aygün, ''Kriz Türkiye'nin geleceği açısından iyi oldu. Toparlanmaları gerekiyordu. Artık Türkiye'nin yeniden yapılanması lazım. Devletin özel sektörün yapacağı işlerle ilgilenmemesi lazım'' diye konuştu. 
     Reklamcıların yakındığı vergilere de değinen Aygün, şunları kaydetti 
     ''Devlet tabii ki vergi alır. Çünkü paraya intiyacı var. Çöp vergisi, atık su vergisi gibi isimler, kılıflar hep bulunur. Devletin, belediyelerin paraya ihtiyacı var. Bütçeleri ne kadar çoğalırsa o kadar çok iş yaptıracaklarına, o kadar çok rüşvete, haksızlığa zerk olacaklar. 
     Biz mücadele veriyoruz. Kendi devletimize bize karşı uyguladığı ağır yaptırımlardan dolayı haklarımızın kazanılmış haklarımızın mücadelesini veriyoruz.'' 
     






</TEXT>
</DOC>
