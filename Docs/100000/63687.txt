<DOC>
<DOCNO> 63687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun06.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis eşlerinin sır ölümleri.. 
</HEADLINE>
<TEXT>

Adli bilimler uzmanlarına göre, polis eşlerinin ölümünün cinayet mi, intihar mı’ olduğu tespit edilemiyor. Ölümler yatak odasında oluyor ve mutlaka ateşli silah kullanılıyor 
     AYTEN GÖRGÜN İstanbul 

     Adli Tıp Enstitüsü Hukuk Müşaviri ve Adli Bilimler uzmanı Tanıl M. Başkan, polis eşlerinin ölümüyle ilgili adli vakalarda orijinin "cinayet mi, intihar mı" olduğu tespitinde adli tıpta sorunlar yaşandığını söyledi. 
     "Cinayet olayına intihar süsü verilebiliyor, intihar olayı da ölenin yakınları tarafından cinayet iddiasına dönüşüyor" diyen Başkan, adli tahkikat sırasında intihar gibi gözüken bazı vakaların aslında cinayeti örtbas etmek için tasarladığı iddiasında bulundu. 
     10 yıldır adli vakalarla uğraşan Başkan’ın, Türkiye’de meydana gelen polis eşlerinin intiharıyla ilgili bulduğu ortak noktalar şunlar 
     "Görgü tanığı yok. İki kişi arasında geçiyor Karı ve koca. Ölüm olayı müşterek oturdukları ikametg hlarında meydana geliyor. Olayın gerçekleştiği yer yatak odası. Suç aleti olarak mutlaka ateşli silah var. Kendini balkondan atmak, zehirleme, bilekleri kesmek gibi basit intihar yöntemleri kullanılmıyor." Kolay ve neticesi kesin olan kendini asmanın kadınlar arasında en sık rastlanan intihar tipi olmasına rağmen, polis eşlerinin ölümünde hiç rastlanmadığını belirten Başkan, şöyle devam etti 
     "Polis eşe ait silah şakağa, ağız içi ve boyun gibi ölümcül bölgelere yöneltiliyor. Ölen eşi olduğu yerde bırakıp polise haber vermek yok. Olayın mağdurunu mutlaka bir hastaneye kaldırma çabası var." Başkan, polis eşi intiharlarının çözülememesini, Türkiye’de olay yeri incelemesinin sağlıklı bir şekilde yapılamamasına bağlıyor. Delil toplama, muhafaza ve bunların kriminal laboratuvarlara aktarılması konusunda hatalar olduğunu söyleyen Başkan, şöyle devam etti "Adli vakada çeşitli şubelerin görevlilerince olay yeri ziyaret edilerek deliller bozuluyor ve olay yeri bütün özelliğini kaybedebiliyor. Ölümlü adli vakalarda da olaya ilişkin en önemli delilleri üzerinde bulunduran ceset Adli Tıp Morg İhtisas Daireleri’nde muhafaza ediliyor ve otopsiyle ilgili raporun tanzim olunması ise aylar sonrayı bulabiliyor." 
     



 GÜNCEL 

















</TEXT>
</DOC>
