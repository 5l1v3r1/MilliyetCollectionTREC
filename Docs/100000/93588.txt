<DOC>
<DOCNO> 93588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/magazin/amag.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Stelyo bizden ne istiyor 
</HEADLINE>
<TEXT>

Mehmet Ali Erbil’in, boşanmanın eşiğine gelişinin sorumlusu olarak gösterdiği İffet Erkuvan soruyor Stelyo Pipis’in çıkarı ne ki, aralarının bozulması için böyle uğraşıyor 
     YAŞAR ÇAKMAK 

     Eşi Sedef Erbil’le boşanma noktasına gelen Mehmet Ali Erbil’in, evliliğinin sarsılmasının sorumlusu olarak gösterdiği kayınvalidesi İffet Erkuvan, içini Milliyet’e döktü... 
     
Nil Demirkazık, hakkınızda ağır ithamlarda bulundu iddiaları doğru mu 
     Adım, kızını satan kadın’a çıktı. Ben Mehmet Ali Erbil’in 5 kuruş parasını gördüysem Allah belamı versin. Mehmet Ali’nin bir leblebisi bile boğazımdan geçmedi. Ben artık onun kayınvalidesi filan değilim. Mehmet Ali’nin menajeri Stelyo ile Nil Demirkazık bizden ne istiyor Sedef’in boşanmasından Stelyo ne kazanacak anlamıyorum. Nil, Ankara’da "Beni böyle konuşmaya Stelyo zorluyor" diyormuş. Zaten tek başına bütün bunları yapamaz. Nil hakkında Stelyo ve Mehmet Ali ile konuşmak istedim ama ulaşamıyorum. 
     
Evinizden dışarı çıkmıyorsunuz, şu andaki psikolojik durumunuz nasıl 
     Çok acı çekiyorum, bir yıldır ağlamaktan gözlerim çöktü. Evimden dışarıya çıkamıyorum. Caddede yürürken, karşıdan iki kadın geliyordu. Biri diğerine beni göstererek "İşte kızını satan kadın" dedi. Elinde bebek arabası vardı, içinde de kadının 3-4 yaşlarındaki kızı... "İnşallah yıllar sonra senin kızın da elinde evlilik cüzdanıyla gelir ve Mehmet Ali’yle evlendim’ der, dördüncü karısı olur" dedim. Bu dünya kimseye kalmaz. Bana kızını satan kadın sıfatını yakıştırdılar, beni yanlış tanıttılar, onları Allah’a havale ediyorum. Sonunda bana hayali silikon da taktırdılar. Ben, kızımın düğününde göründüğüm gibiyim. Hiçbir değişiklik yok. 
     
Mehmet Ali Erbil’den 100 bin dolar istediniz mi 
     Mehmet Ali, sağda solda benim kendisine büyü yaptığımı söylüyormuş. Ben muskacı mıyım Sözde kızım için 100 bin dolar istemişim. Ne çirkin şey, bir anne kızına karşılık damadından para ister mi Kaldı ki bu adam 100 bin doları kumar masalarında yemiştir. Benim kızımla nasıl evlendiysen yarın bir gün de senin kızlarınla senin gibi biri evlenebilir. 
     
Evliliklerinin bitme noktasına gelmesinin sorumlusu siz misiniz, sevgilinizle evlenecek misiniz 
     Önce bu evliliğe karşı çıktım ama yapacak hiçbir şey yoktu, çünkü kızım evlilik cüzdanıyla bana çıkıp gelmişti. Ben de onlara sadece mutluluklar diledim. Üstelik özel hayatımın deşilmesinden hoşlanmıyorum. Sanatçı değilim, sanatçı olsam benim özel hayatımı bilmeye hakkınız var. Bıktım artık kullanılmaktan, herkes benim sırtımdan para kazanıyor. 
     
     



 MAGAZİN 












</TEXT>
</DOC>
