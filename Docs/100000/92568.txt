<DOC>
<DOCNO> 92568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo03.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN SAHAYA İNDİ 
</HEADLINE>
<TEXT>

Galatasaray sezonun ilk çalışmasını dün Florya Metin Oktay Tesisleri’nde yaptı. Teknik Direktör Fatih Terim’e büyük ilgi gösteren taraftarlar uzun süre "Hasan’ı satan Fenerli olsun" diye bağırdı 
     ERHAN TELLİ 

     Yoğun tezahürat 
     GEÇTİĞİMİZ sezonun şampiyonu Galatasaray 2002 - 2003 sezonunun ilk antrenmanını dün Teknik Direktör Fatih Terim yönetiminde Florya Metin Oktay Tesisleri’nde gerçekleştirdi. Yaklaşık bir saat süren çalışmaya yoğun tezahürat altında çıkan Sarı - Kırmızılılarda yeni transferler Muhammed Sarr, Duro, Murat ve Müslim ilgi ile izlendi. Antrenmana ülkesinden dönmeyen Mondragon ile Belçika’da bulunan Bülent Akın katılmadı. 
     
     Koreliler de izledi 
     TARAFTARLAR Fatih Terim’e "imparator" diye uzun süre tezahürat yaparken yönetime de "Hasan’ı satan Fenerli olsun" diyerek mesaj yolladılar. Bu arada antenmanı Koreli televizyoncular da baştan sona takip etti ve futbolcularla röportajlar yaptılar. Başkan Özhan Canaydın da izlediği çalışmayı yönetici Orhan Yüzen de tıpki fotomuhabirleri gibi görüntüledi. Galatasaray bugün yapılacak çift idmanla hazırlıklarına devam edecek. 
     
     Victoria tamam 
     GALATASARAY’DA geçen sezon kiralık olarak forma giyen Victorai’nın bonservisi için kulübü Cortuval ile prensip anlaşmasına varıldı. Kolombiyalı futbolcu için 900 bin dolardan kapı açan Cortuval, sıkı pazarlıklar sonunda 600 bin doları kabul etti. Resmi anlaşmanın, 600 bin doların kulübe yatırılmasından sonra gerçekleşeceği açıklandı. Öte yandan Victoria’nın maç başına 5 bin dolar alacağı belirtildi. 
     
Cim-Bom’un Baliç atağıGalatasaray, Real Madrid’in gönderme kararı aldığı Boşnak yıldıza yeniden kancayı taktı. İspanyollar, Aslan’ın Baliç için verdiği teklife sıcak baktı 
     HALİL ÖZER 

     Tek sorun kazancı 
     GALATASARAY’DA, Baliç transferi tekrar gündeme geldi. Real Madrid Kulübü, Boşnak futbolcuyu elden çıkarma kararı alınca, Sarı - Kırmızılı yönetim, yeni bir teklifle, tekrar devreye girdi. Teknik Direktör Fatih Terim’in, mutlaka alınmasını istediği Baliç için, Real Madrid de yeşil ışık yaktı. Bu transferdeki tek sorun, Baliç’in oynamasa bile, İspanyollar’dan yılda 2.5 milyon dolar kazanıyor olması. 
     
     Fedakarlık yaparsa 
     KADROSUNU 33 kişiye indirecek olan Real Madrid’in, Baliç’i Galatasaray’a verirken, her türlü fedak rlığı yapacağı iddia edildi. İspanyollar’ın bir yıllık kiralama ücreti olarak sembolik bir rakam isteyecekleri de bildirildi. Galatasaray, Baliç’in, bir yılda kazandığı 2.5 milyon dolardan indirim yapmasını bekliyor. Real Madridli yöneticiler de, Baliç ile görüşüp, Sarı-Kırmızılı takımla anlaşmasını isteyecek. 
     
Sağlık devrimi      GALATASARAY’DA, ameliyat ve tedavi için futbolcuları yurtdışına gönderme devri artık tarihe karışıyor. Fatih Terim’in isteğiyle Florya’da tam kapasiteli sağlık birimi kuracak olan Sarı - Kırmızılılar, tüm tedavi metodlarını burada uygulayacak. Sağlık Kurulu Başkanı Prof. Dr. Mehmet Kurtoğlu, futbolcuların evde yedikleri yemeklerden, psikolojilerine kadar herşeyin kontrol altında olacağını açıkladı. 
     
Altyapı desteği      VEDAT DANACI 

     YURTİÇİ ve yurtdışında futbol okulları açarak, geleceğin yıldızlarını keşfetmeye hazırlanan Galatasaray’da, projeler hayata bir bir geçiyor. Dün Florya’ya gelen Galatasaray Edirne Futbol Okulu öğrencileri, Teknik Direktör Fatih Terim’i ziyaret ettiler. 
     



 SPOR 
































</TEXT>
</DOC>
