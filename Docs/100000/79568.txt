<DOC>
<DOCNO> 79568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/spor/spo03.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sabırlı olun" 
</HEADLINE>
<TEXT>

Teknik Direktör Lucescu, oyuncularından geçen yıl oynadıkları Ankaragücü maçını unutmalarını istedi, "Bu kez sinirlenmeyin, disiplini elden bırakmayın" uyarısını yaptı 
     ERHAN TELLİ 

     Yüreğinizi koyun’ 
     GALATASARAY Teknik Direktörü Mircea Lucescu, Ankaragücü maçı öncesi kampa aldığı oyuncularıyla bir toplantı yaparak çeşitli uyarılarda bulundu. Futbolcularından doksan dakika boyunca sabırlı olmalarını isteyen Rumen teknik adam, "Oyun disiplinini sakın bırakmayın. Sinirlenmeyin, panik yapmayın. Yüreğinizi sahaya koymanız bu maçı kolaylıkla kazanmanıza yetecektir" dedi. 
     
     Hata istemiyorum’ 
     LUCESCU, futbolcularından geçen yıl oynadıkları maçı da unutmalarını istedi. Sarı - Kırmızılı takımın hocası, "O zaman bazılarınızın aklı bir karış havadaydı. Bazılarınız ise şampiyonluğu cebinde sanıyordu. Bu kez aynı hataların tekrarlanmasına izin vermeyin. Sahaya çıkın, seyircinizi de arkanıza alarak Galatasaray’a yakışır bir futbolla oynayın" ifadelerini kullandı. 
     
Kart alarmı      ANKARAGÜCÜ maçı öncesinde sarı kart sınırında bulunan dört oyuncu teknik heyet tarafından uyarıldı. Mondragon, Hasan Şaş, Bülent ve Fleurquin bu akşamki mücadelede sarı kart görmeleri durumunda Kocaelispor deplasmanında cezalı duruma düşecekler. Teknik Direktör Lucescu, bu oyuncularla özel bir görüşme yaptı ve "Rakibe karşı müdahalelerinizde dikkatli olun. Hakemle gereksiz diyaloğa girmeyin" dedi. 
     
Serdar Tatlı’ya ilginç yorumÖzer Saraçoğlu, "Hayat bu. Atlar da koşarken sakatlanıyor" diye konuştu 
     ANKARAGÜCÜ maçını yöneteceği açıklanan Serdar Tatlı’nın sakatlanarak yerine İsmet Arzuman’ın atanması Galatasaray’da sıkıntı yaratmadı. Futbol şube sorumlularından Özer Saraçoğlu, Tatlı’nın durumuna ilginç bir yorum getirerek, "Hayat bu. Atlar da koşarken sakatlanıyor, futbolcular da, hakemler de. Serdar Tatlı da antrenman yaparken sakatlanmış" dedi. 
     FUTBOL şube sorumlularından Burak Elmas da son dakikada gelen değişikliğin normal karşılanması gerektiğini söyledi. Elmas, "Bu herkesin başına gelebilir. Sonuçta maça hazırlanırken bir şanssızlık yaşamış. Sakat sakat maç yönetecek hali yok. Bir başka ismin maça atanması gayet doğal. Bunun arkasında başka bir şey aranmamalı" açıklamasını yaptı. 
     
Hasan için özel bandaj      SARI-Kırmızılılar, hazırlıklarını dün akşam yaptığı çalışmayla noktaladı. Sakatlığı büyük ölçüde düzelen Hasan Şaş ve Suat da takımla birlikte antrenmana katıldı. Hasan’ın bu maçta özel bandajla sahaya çıkacağı bildirildi. Ankaragücü karşısında Vedat’ın yerine savunmada yine Emre Aşık’ın görev alacağı belirtildi. Teknik Direktör Lucescu ileri uçta yine Ümit Karan - Arif ikilisine şans tanıyacak. 
     



 SPOR 




























</TEXT>
</DOC>
