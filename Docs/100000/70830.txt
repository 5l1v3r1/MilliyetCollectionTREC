<DOC>
<DOCNO> 70830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/siyaset/siy04.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ta protokol şoku 
</HEADLINE>
<TEXT>

     ÖZGÜR EKŞİ Bağdat 

     Irak Devlet Başkanı Yardımcısı Taha Yasin Ramazan, Türk hükümeti ve halkından, ABD’nin Irak’a yönelik tehditlerine karşı Irak halkının yanında yer almasını isterken, Irak İçişleri Bakanı Mahmaud Dhiab Al - Ahmed, Dış Ticaret Müsteşarı Kürşat Tüzmen ile kendisini ziyaret etmeye gelen işadamlarını, protokol karmaşası nedeniyle reddetti. Tüzmen - Ahmed görüşmesine katılmak üzere İçişleri Bakanlığı’na gelen yaklaşık 50 işadamı otobüsten inmelerine izin verilmeden geri çevrilirken, görüşmeye sadece Dış Ticaret Müsteşarlığı bürokratları katıldı. 
     
     Mesaj alışverişi yok 
     Ancak daha sonra Türk işadamlarının protokol hatası nedeniyle görüşmeye alınmadığı ortaya çıktı. Görüşmede durumu öğrenen Ahmed, "Müsteşardan benim adıma işadamlarından özür dilemesini rica ediyorum" derken, Tüzmen de, "Ahmed, işadamlarıyla bakanlık üst düzey yetkililerinin bugün görüşeceğini söyledi" diye konuştu. Türkiye’den herhangi bir mesaj götürmediğini belirten Tüzmen ise Ramazan’dan da Türkiye’ye götürmek üzere bir mesaj almadığını söyledi. 
     Öte yandan Irak Sağlık Bakanı Umeed Midhat Mubarek de, Türk işadamlarına Irak’ın sağlık sorunlarını Türkçe anlattı. 


 SİYASET 











</TEXT>
</DOC>
