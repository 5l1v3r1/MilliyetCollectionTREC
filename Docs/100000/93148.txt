<DOC>
<DOCNO> 93148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo02.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi Kırkpınar'ın ilk kez bir hanım ağası oldu... 
</HEADLINE>
<TEXT>

     Tarihi Kırkpınar Yağlı Güreşleri'nde, 2003 yılı ağası seçilen Zübeyde Kavraz, 641 yıllık geçmişe sahip Kırkpınar'da ilk kez bir kadın olarak ağa seçilmesinin sevindirici olduğunu belirterek, ''Maço spor olarak görülen yağlı güreşi estetik buluyorum'' dedi. 
     Uluslararası Fuar Yapım Şirketi Parantez'in genel müdür yardımcısı Zübeyde Kavraz 36 , izleyizi olarak geldiği Sarayiçi Er Meydanı'ndan ağa olarak ayrıldığını söyledi. 
     Kırkpınar tarihininin ilk hanım ağası olmaktan dolayı mutlu olduğunu da ifade eden Kavraz, ''Ağa olduktan sonra aldığım tepkiler olumlu oldu. İsanlar beni ağlayarak kutladılar. Demek ki 'kadın ağa olsun' diye bir bektenti de varmış. Bir ilki gerçekleştirdiğim için kendimi mutlu hissediyorum. Maço spor olarak görülen yağlı güreşi estetik buluyorum. Sumocuların yanında bizim güreşçilerimiz çok estetik'' dedi. 
     Evli ve 4 çocuk annesi olan Kavraz, Kırkpınar'ın daha iyi olacağını ve Kırkpınar'a farklı bir boyut getireceğini kaydetti. 
     Kavraz, Sarayiçi Er Meydanı'nda dün yapılan ağalık açık artırmasında, ağalığı 85 milyar liraya almıştı. 
     





</TEXT>
</DOC>
