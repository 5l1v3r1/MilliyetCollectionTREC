<DOC>
<DOCNO> 73251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/soneko05.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Borsa'da bu hafta IMF heyetinin sonuç raporları ve bu konuda yapılan açıklamalarla, ABD Başkan Yardımcısı Dick Cheney'in Türkiye ziyareti ve Irak konusundaki gelişmeler dikkatle izlenecek. 
     Şeker Yatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, Borsa'da yön tayininin gittikçe zorlaştığını belirtti. 
     Piyasada etkili olan gelişmenin, POAŞ halka arzına katılmak isteyen yatırımcıların nakit yaratma isteği olduğunu dile getiren Yüksel, Irak tedirginliğinin ise gerçek bir gerileme gerekçesinden çok bahane gibi göründüğünü ifade etti. 
     Orta ve uzun vadeli hareketin yukarı yönlü trendini koruyup korumayacağının kısa vadede görüleceğini bildiren Aslı Yüksel, şunları kaydetti 
     ''Bu hafta IMF heyetinin sonuç raporları ve bu konuda yapılan açıklamalar, ABD Başkan Yardımcısı Dick Cheney'in Türkiye ziyareti ve Irak konusunda yapılacak açıklamalar etkin olacak. Bu açıklamaların sürpriz bir söylemi taşımayacağını ve ılımlı, satır aralarında mesajlar barındıran her zamanki açıklamaların devamı niteliğinin ötesine geçemeyeceğini düşünüyoruz.'' 
     






</TEXT>
</DOC>
