<DOC>
<DOCNO> 90038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sonspo03.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın milli gururu... 
</HEADLINE>
<TEXT>

     17. Dünya Kupası finallerinde 
     grubundan çıkma başarısı gösteren A Milli Futbol Takımı'nda Galatasaraylı futbolcular, milli forma altında attıkları gollerle sarı-kırmızılı kulübün gururu oldu. Galatasaraylı futbolcular, A Milli Takım forması altında kaydettikleri gollerle, Türkiye'nin 2. tura yükselmesinde büyük pay sahibi olurken, ortaya koydukları performansla da gelecek sezon için Galatasaray teknik heyetini sevindirdi. 
     
     HASAN ŞAŞ YILDIZLAŞTI 
     Millilerde özellikle Hasan Şaş, ortaya koyduğu futbol ve attığı gollerle Dünya Kupası'nın yıldız adaylarından biri olduğunu gösterdi. 
     Hasan Şaş, milli takımın kupadaki 5 golünün 2'sini atarak takımın en golcü futbolcusu olurken, yaptığı asistlerle de katkısını arttırdı. 
     A Milli Takım'da bir başka Galatasaraylı futbolcu Bülent Korkmaz da gol atma başarısı gösterdi. 
     Bu arada geçen sezon Galatasaray'dan İtalyan'nın AC Milan takımına giden, ancak bu sezon başında sarı-kırmızılı takıma kiralık olarak geri gelen Ümit Davala da kupada 1 gol kaydetti. 
     Millilerin Çin'i 3-0 yendiği maçta, Galatasaraylı oyuncular Hasan Şaş, Bülent Korkmaz ve Ümit Davala golleri attı. 
     
     EMRE BELÖZOĞLU DA ATTI 
     A Milli Futbol Takımı'nın kupada 5 golden 1'ini ise eski Galatasaraylı Emre Belözoğlu attı. 
     Galatasaray'da yetişen ve daha sonra İtalya'nın FC Inter takımına transfer olan Emre Belözoğlu, Kosta Rika maçında takımına 1 puan kazandıran golü kaydetti. 
     





</TEXT>
</DOC>
