<DOC>
<DOCNO> 83582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sonspo02.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings, Dalla'ı uzatmada geçti 115 - 113 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda Sacramento Kings, deplasmanda Dallas Mavericks'i uzatmada 115-113 yenerek 7 maçlık seride 3-1 öne geçti, Hidayet Türkoğlu, 4 sayı attı. 
     Dallas'ta yapılan maçta oyuna sonradan giren Hidayet Türkoğlu, toplam 35 dakika oynadı ve bu süre içinde 8 şuttan 2'sini değerlendirerek 4 sayı attı. Hidayet, 2 kez kullandığı 3 sayılık atışlarda da başarılı olamadı. Hidayet Türkoğlu, 1'i hücumdan 7 ribaund aldı, 1 asist, 1 blok yaptı ve 1 top çaldı. 
     Takımda ilk 5'te forma giyen Chris Webber 30 sayı, 10 ribaund, sağ ayak bileğindeki sakatlığı nedeniyle oynayamayan Predrag Stojakoviç'in yerine forma giyen Bobby Jackson 26 sayı, Mike Bibby 24 sayı, Doug Christie 12 sayı, Vlade Divac 8 sayı, 14 ribaund gerçekleştirdi. 
     Normal süresi 109-109 biten maçın son 4.45 dakikasında Chris Webber, uzatmanın başında da Vlade Divac 6. faullerini alarak oyun dışı kaldılar. 
     Mavericks'de Dirk Nowitzki 31 sayı, 11 ribaund, 7 asist, Michael Finley 28 sayı, 9 top kaybı yapan Steve Nash 24 sayıyla maçı tamamladı. 
     İki takım arasındaki 5. maç, 14 Mayıs Salı günü Sacramento'da yapılacak. 
     Lige yarın Charlotte Hornets-New Jersey Nets, Boston Celtics-Detroit Pistons, San Antonio Spurs-Los Angeles Lakers maçlarıyla devam edilecek. Seride Nets, Celtics ve Lakers, 2-1 önde bulunuyor. 
     





</TEXT>
</DOC>
