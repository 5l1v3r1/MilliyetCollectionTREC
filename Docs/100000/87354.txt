<DOC>
<DOCNO> 87354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/guclu.html </URL>
<DATE> 2002/06/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenler yeniden öğrenci olacak 
</HEADLINE>
<TEXT>

     Avrupa Birliği iğneden ipliğe her şeyimizi etkilemeye devam ediyor. Uyum çerçevesinde tüm öğretmenlere yeniden öğrencilik yolu gözüküyor. AB’de öğretmen olabilmek için en az yüksek lisans yapmış olmak gerekiyor. Bu yüzden bundan sonraki öğretmen alımlarında tezsiz yüksek lisansı olmayanlar öğretmen olarak atanmayacaklar. Mevcut öğretmenler ise Anadolu Üniversitesi Açıköğretim Fakültesi kanalıyla yüksek lisans eğitiminden geçirilecekler. 
     Milli Eğitim Bakanlığı önceki yıllarda da yine açıköğretim kanalıyla lisans tamamlama programları açmış ve 2, 3 yıllık öğretmen okullardan mezun olanların üniversite mezunu olabilmelerine olanak sağlamıştı. 
     MEB ile Anadolu Üniversitesi arasında bu konuda görüş birliğine varıldı. Uygulamaya ise önümüzdeki bir, iki yıl içerisinde geçilecek... 
     
Yabancı dille eğitim      Anadolu liselerinde yabancı dille eğitime son veriliyormuş. Gerekçeleri de çok komik. İlki yeterince dil bilen öğretmen bulunamadığı için dersler zaten Türkçe yapılıyordu. İkincisi ise anadilde eğitime önem vereceğiz. 
     Her iki gerekçenin de tutarlı bir yanı yok. Mademki yeterince öğretmeniniz yoktu neden bu kadar anadolu lisesi açtınız Madem açıldı neden dil bilen öğretmenler yetiştirmediniz İlla da kaldırılacaksa neden öğretmeni bulunmayan okullarda değil de tüm okullarda bazı derslerin yabancı dille yapılmasından vazgeçiliyor .. 
     Serbest bırakırsınız imk nı olan devam ettirir. Öğretmeni olmayan Türkçe eğitime döner. Galatasaray Lisesi ve İstanbul Erkek’te yabancı dili kaldırdığınızda bu okullara iyilik mi yapmış olacaksınız .. 
     Hele hele en komiği sadece yüzde 30, 35 oranında yapılan yabancı dille eğitim kalktığında öğrencilere çok daha iyi Türkçe öğretilecekmiş. İşte en büyük kandırmaca bu. Bazı derslerini yabancı dille yapan anadolu liseleri ve kolejlerde öğrenim gören öğrencilerin hepsi genel öğrenci oranı içinde yüzde 5’i geçmez. Şimdi bunlar Türkçe’yi kötü konuşuyor ve kullanıyor da diğerleri iyi mi Kesinlikle hayır. Üstelik tam aksine yabancı dille öğrenim yapan okullardan mezun olanlar, yabancı dil öğrenirken Türkçe’yi de daha iyi öğreniyorlar... 
     Anadolu liselerinde yabancı dille eğitime son verilerek, çok başarısız bir deneme olan süper liseler modeli getiriliyor ki bu sistemin de uzun süre ayakta kalması mümkün değil... 
     Özeti özeti MEB tehlikeli bir oyuna alet oluyor. Üç beş politikacı ve dernek böyle istiyor diye kırk yıllık başarılı bir sistemi alaşağı etmek kimseye bir şey kazandırmaz... 
     
Liseler 4 yıla çıkacakmış      Liselerin hiçbir ön hazırlık yapılmadan 4 yıla çıkartılması, 8 yıllık kesintisiz eğitimde olduğu gibi pek çok sorunu da beraberinde getirecektir. 
     4 yıla üç - beş yıllık bir süreçte kademeli olarak geçilmesi daha sağlıklı olur. Bu arada liselerdeki alan sayısı da 6’dan ikiye indirilecekmiş. Sadece Fen ve Sosyal diye iki bölüm olacakmış ki bu çok yanlış olur. Haydi diyelim ki bunları ÖSS’ye girişte Sözel ve Sayısal puana uyarladınız, ya beden eğitimi, güzel sanatlar ve yabancı dil alanları ne olacak 
     Üniversiteye giriş sistemi karmakarışıktı, anlaşılan o ki önümüzdeki yıllarda daha da karışacak. Ayrıca işte ÖSS zamanı geldi. Hani fen ve meslek liselerinden mezun olanların mağduriyetleri önlenecekti Verilen sözler bu yıl da mı havada kalacak 
     Yazıklar olsun bu konuda söz verip de gerçekleştirmeyenlere ve mağduriyeti devam ettirenlere .. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
