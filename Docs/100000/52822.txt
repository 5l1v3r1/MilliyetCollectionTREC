<DOC>
<DOCNO> 52822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur02.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'ye başvurular pazartesi günü sona eriyor 
</HEADLINE>
<TEXT>

     2002-Öğrenci Seçme Sınavı'na ÖSS 5 Kasım Pazartesi günü başlayan başvurular, 19 Kasım Pazartesi günü sona erecek. 
     Başvuru süresi içinde T.C kimlik numaralarını öğrenemeyen adaylar, belgelerini teslim ettikten sonra dilekçe ile ÖSYM'ye numaralarını bildirebilecek. Bu adaylar, başvurma belgelerinde T.C kimlik numarası alanını boş bırakarak, süresi içinde okullarına veya ÖSYM Sınav Merkezi yöneticiliklerine teslim edecekler. 2002-ÖSS'ye başvuru süresi kesinlikle uzatılmayacak. 
     2002-ÖSS Türkiye'deki tüm il ve bazı ilçe merkezleriyle Kuzey Kıbrıs Türk Cumhuriyeti'nin başkenti Lefkoşa'da 16 Haziran 2002 Pazar günü yapılacak. 
     Yabancı Dil Sınavı ise 23 Haziran 2002 Pazar günü, devlet üniversitesi rektörlüklerinin bulunduğu kentler ile Lefkoşa'da gerçekleştirilecek. 
     ÖSS'yi kazanmak için sözel, sayısal, eşit ağırlıklı ve dil puan türlerinin en az birinden 105 puan almak gerekiyor. Üniversitelerin lisans programlarını tercih edebilmek için ise en az 120 puan alma koşulu bulunuyor. 
     






</TEXT>
</DOC>
