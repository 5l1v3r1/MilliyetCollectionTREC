<DOC>
<DOCNO> 66730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/spor/spo02.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi tam zamanı 
</HEADLINE>
<TEXT>

Fenerbahçe Teknik Direktörü Lorant, deplasman fobisini Yozgatspor maçında yeneceklerini iddia etti, "Samsun ve Ankaragücü maçlarını düşündükçe üzülüyorum, sinirleniyorum" dedi 
     YALÇIN TÜRK 

     Atak oynayacağız’ 
     FENERBAHÇE Teknik Direktörü Werner Lorant, bu hafta çok iyi çalıştıklarını söyledi, "İlk deplasman galibiyetini almanın zamanı geldi" diye konuştu. Alman hoca Samsun ve Ankaragücü maçlarını düşündükçe üzüldüğünü, hatta sinirlendiğini kaydetti, "Çünkü bunları hiç haketmemiştik. Yozgatspor karşısında atak oynayacağız. Sadece koşmayacağız, agresif bir şekilde saldıracağız" dedi. 
     
     Evde kalırlar’ 
     KADROYA almadığı oyuncular için de "Çalışmadılar, evde kaldılar" yorumunu yapan Lorant, "Ben hakeden futbolcularıma öncelik tanırım. Futbol bir performans prensibine dayanır. Antrenmanlarda iyi olan formayı alır. Büyük ve değerli bir kadrom olduğu için mutluyum. Sakatlıkların, özellikle de Johnson’ın düzelmesi beni memnun etti. Çünkü sakat futbolcu görmeye dayanamıyorum" diye konuştu. 
     
     Saha tartışması 
     YOZGATSPOR’U ciddiye aldıklarını da sözlerine ekleyen Alman çalıştırıcı şöyle devam etti "Onları kesinlikle küçümsemiyorum. Son sıradalar ve buradan kurtulmak için kazanmamaya çalışacaklar. Bunun bilinci içindeyiz." Bu arada Lorant, Yozgat’ta kamp yaptıkları otelin sahasını karla kaplı görünce "Neden burası temizlenmedi" diyerek görevlilerle tartıştı. Fenerbahçe daha sonra Yozgat’ın tesislerinde çalıştı. 
     
Yeni projeUzman’ların kontrolü sonunda çürük çıkan Sosyal Tesisler’in yeniden yapılmasına karar verildi 
     FENERBAHÇE’NİN Kalamış’taki Sosyal Tesisleri’nin yenilenmesi üzerine yapılan proje, uzman raporları sonrasında değiştirildi. Tesislerin restorasyonu için inceleme yapan uzmanlar, ilk depremde hiç bir binanın sağlam kalmayacağını tespit ettiler. Başkan Aziz Yıldırım bunun üzerine projeyi değiştirerek tesislerin yıkılıp, yeniden yapılmasını istedi. 
     ÖNCEKİ projeye göre maliyetin yüksek olması nedeniyle tadilattan geçirilmesi düşünülen Faruk Ilgaz Tesisleri için eski proje tekrar raftan çıkartıldı. Yıldırım, toplam miktarı beş milyon dolara yaklaşan yeni sosyal tesisler için start verildiğini açıkladı. Yıldırım’ın, "Buraya herkes ailesi ile geliyor. En ufak bir kötü sonucun vebalini kimse taşıyamaz" dediği belirtildi. 
     
Köln kancası      ALMANYA’NIN Köln kulübü uzun süredir peşinde koştuğu Christoph Daum’dan olumlu yanıt alamayınca rotasını Fenerbahçe Teknik Direktörü Lorant’a çevirdi. Alman hocayı takımın başına getirmek için harekete geçen Köln kulübü yöneticileri Lorant’a transfer teklifinde bulundular. Ancak Fenerbahçe’den ayrılmayı düşünmediğini söyleyen Alman hoca öneriye olumsuz yanıt verdi. 
     
Hasan’a başsağlığı      FENERBAHÇELİ futbolcular müstakbel kayınpederini kaybeden ve başsağlığı için dün Ankara’ya giden Galatasaraylı Hasan Şaş’ı havalimanında teselli etmeye çalıştılar. Rüştü başta olmak üzere Fatih ve Ümit Özat yıldız futbolcuyu bir an olsun yalnız bırakmadılar, acısını paylaştılar. Sarı - Lacivertli diğer oyuncular da Hasan Şaş’a başsağlığı dilediler. 
     
Aaa, ben yokum ’Mustafa Doğan, Yozgat maçının kadrosunda ismini göremeyince şaşkınlığını gizleyemedi 
     TEKNİK Direktör Lorant tarafından İstanbul’da bırakılan beş futbolcudan biri olan Mustafa Doğan, perşembe akşamı ismini tahtada göremeyince dondu kaldı. İlk tepkisini "Aaa ben yokum" diyerek dile getiren tecrübeli futbolcu ilk kez sakatlığı bulunmamasına rağmen kadro dışı bırakıldığını belirtti, "Demek ki hocanın bir bildiği varmış" yorumunu getirdi. 
     

</TEXT>
</DOC>
