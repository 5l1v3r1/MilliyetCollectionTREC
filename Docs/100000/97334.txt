<DOC>
<DOCNO> 97334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo13.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de yeni sezon hazırlıkları tam hız sürüyor 
</HEADLINE>
<TEXT>

     Yeni sezon hazırlıklarını Avusturya'nın Going Kasabası'nda sürdüren Fenerbahçe'de durmak yok. 
     Alman Hertha Berlin ve Avusturya'nın SV Hall takımıyla üst üste iki maç yapan Fenerbahçe, bugünkü antrenmanla hazırlıklarını sürdürdü. 
     Teknik direktör Werner Lorant yönetiminde yapılan antrenmanda sarı-lacivertliler, ısınma hareketlerinden sonra üç gruba ayrılarak 5'e 2 top kapma ve pas çalışması gerçekleştirdi. Bu çalışmanın ardından Lorant, oyunculara gruplar halinde topla ve topsuz depar çalışması yaptırdı. Takımdan ayrı çalışan İsmail'e ise normal tempodan daha yüksek bir çalışma uygulandı. n, koşu ve gevşeme hareketleriyle sona erdi. 
     İdmana sakatlıkları bulunan Simao, Ali Akdeniz, Tuncay ve Ali Güneş katılmadı. İsmail ise fizyoterapist eşliğinde önce koşu yaptı, sonra da topla çalıştı. 
     Kulüp doktoru İsmail Başöz, sakatlığı süren Simao'nun birkaç gün içinde düz koşulara başlayabileceğini belirtirken, Ali Akdeniz'in nadir görülen bir burkulmasının olduğunu ve tedavisinin sürdüğünü söyledi. Başöz, Tuncay'ın da tedavi ve sportif rehabilitasyonuna devam edildiğini kaydederken, Ali Güneş'in dizine aldığı bir darbe nedeniyle ağrısı olduğunu, Serhat'ın ise tedavisi sonrasında antrenmana katıldığını, ancak kanamasının tamamen geçmediğini söyledi. 
     Fenerbahçe, bu akşam yapacağı idmanda yeni sezon hazırlıklarını sürdürecek. 
     





</TEXT>
</DOC>
