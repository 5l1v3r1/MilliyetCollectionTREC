<DOC>
<DOCNO> 74529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo06.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da olay... Hakem maçı fazla oynatınca... 
</HEADLINE>
<TEXT>

     Belçika Birinci Futbol Ligi'nde, dün oynanan maçta hakem Willems, maçı fazla oynatınca galibiyeti kaçıran Eendracht Aalst taraftarının saldırısına uğradı. 
     Geçen hafta iflasını ilan eden Eendracht Aalst Kulübü'nün Germinal Beerschot ile yaptığı maç, 3-2 Aalst'ın üstünlüğüyle devam ederken hakem 2 dakika uzatma eklediğini bildirdi. Ancak hakem Willems, uzatma dakikasının aşmasına rağmen bir türlü düdüğünü çalmadı. Bu sırada Germinal Beerschot, 3-3 beraberliği sağladı. Bu duruma oldukça sinirlenen Aalst'lı taraftarlar, maçın bitiminden sonra sahaya inerek orta hakeme saldırdı. Bacağından darbe alan hakemin sakatlığının ciddi olmadığı bildirildi. 
     Eendracht Aalst Kulübü'nün, Belçika Futbol Federasyonu tarafından ağır cezaya çarptırılması bekleniyor. 
     






</TEXT>
</DOC>
