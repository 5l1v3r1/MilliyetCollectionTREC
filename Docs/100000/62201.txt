<DOC>
<DOCNO> 62201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko02.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 11 Eylül yüzünden 1.8 milyon kişi işsiz kalacak 
</HEADLINE>
<TEXT>

     New York'taki Dünya Ticaret Merkezi ve Washington' daki Pentagon binasına 11 Eylül'de yapılan terörist saldırıların, 1.8 milyondan fazla kişinin işini kaybetmesine neden olacağı bildirildi. 
     ABD'deki terörist saldırılardan en fazla etkilenen kentlerin başında 150 bin kişinin işsiz kaldığı New York geliyor. 
     Bu konudaki araştırmanın ABD'nin 315 kentini kapsadığı ve merkezi California'nın Santa Monica kentinde bulunan ''Milken Enstitüsü'' tarafından yapıldığı bildiriliyor. İncelemeye göre krizden özellikle lokantacılık, havayolu taşımacılığı ve finans sektörleri etkilendi. 
     ''Şimdiye kadar 248 bin kişinin işsiz kaldığını'' kaydeden rapor, ''yıl sonuna kadar 1.6 milyon kişinin daha işini kaybedeceğini'' belirtiyor. En fazla iş kaybının 150 bin kişiyle New York'ta meydana geldiği vurgulanan raporda, New york'u 69 bin kişiyle Los Angeles ve 68 bin kişiyle Chicago'nun izlediği ifade edildi. Las Vegas'ta ise iş 
     kaybı oranının yüzde 5'i bulduğu belirtiliyor. 
     ''Saldırılar yüzünden ekonomik açıdan krize giren kentlerin bir kısmının önümüzdeki yıldan itibaren toparlanmaya başlayabileceği, ancak New York'ta 2004 yılından önce düzelme beklenmediği'' de raporda yer aldı. 
     ABD Çalışma Bakanlığı ise 11 eylül 2001'den aralık sonuna kadar tüm ABD'de 1.1 milyon kişinin işini kaybettiğini belirledi. 
     En ağır darbeyi hava ulaşımı sektörünün yediğine dikkat çeken ''Milken raporu'', bu sektörde iş kayıplarının yüzde 20'yi bulduğunu vurguladı. Amerikalıların uçak yolculukları için yaptıkları harcamayı 11 Eylül'den sonra 12.5 milyar dolar azalttıkları ve bunun, toplam 
     hacmin yüzde 38'ine denk geldiği bildiriliyor. 
     






</TEXT>
</DOC>
