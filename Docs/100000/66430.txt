<DOC>
<DOCNO> 66430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko34.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de ikinci seans böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 244.96 puan kayıpla, 2. seansı yılın en düşük seviyesi 11,702.06 puandan tamamladı. 
     2. seansta hisse senetleri ortalama yüzde 2.05 oranında değer 
     kaybetti. 
     Seans, 1. seanstaki 310.39 puanlık gerilemenin ardından, 38.32 puan kayıpla 11,908.70 puan seviyesinde açıldı. Endeks, seansın ilk yarısını da 129.59 puanlık kayıpla 11,817.43 puandan geçti. 
     Borsa'ya yukarı doğru yön verebilecek beklentilerin olmamasına ve Irak konusundaki tedirginliğe bağlanan satışların etkisiyle endeks en düşük 11,579.94 puanı gördü. Seans içinde en yüksek 11,959.40 puan kaydedildi. 
     Hisse senetleri günlük bazda da ortalama yüzde 4. oranında değer kaybettiler. 
     Kapanışta mali endeks 450.81 puan kayıpla 15,546.48 puana, sınai endeks 135.66 puan kayıpla 10,083.60 puana, hizmetler endeksi de 132.70 puan kayıpla 7,342.57 puana geriledi. 
     Böylece ilk seansa göre mali grup hisseler ortalama yüzde 2.82, sınai grubu hisseler yüzde 1.33, hizmetler grubu hisseler de yüzde 1.78 değer kaybettiler. 
     2. seansta işlem gören toplam 300 hisse senedinden 242'si değer 
     yitirirken, toplam 17 hisse senedi değer kazandı. 41 hissenin fiyatında ise değişiklik olmadı. Seansta, 231 trilyon 554 milyar 599 milyon liralık işlem hacmi oluştu. İki seansın işlem hacmi toplamı da 425 trilyon 922 milyar 519 milyon lira olarak gerçekleşti. 2. seansta Yapı Kredi Bankası, Garanti Bankası, İş Bankası C, Koç Holding ve Akbank en yoğun işlem gören hisse senetleri oldular. 
     






</TEXT>
</DOC>
