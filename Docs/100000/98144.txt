<DOC>
<DOCNO> 98144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun29.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya hükümeti "Kursak denizaltısını yakıt sızıntısı batırdı" 
</HEADLINE>
<TEXT>

     Rusya hükümeti, 12 Ağustos 2000 tarihinde, modern nükleer denizaltısı Kursk'un Barents Denizi'nde batmasına, bir torpilden yakıt sızması sonucu meydana gelen patlamaların neden olduğunu bildirdi. 
     Ülkenin yaşadığı tarihi felaketin nedenini araştıran Başsavcı Vladimir Ustinov, Devlet Başkanı Vladimir Putin ile görüşmesinden sonra yaptığı açıklamada, denizaltının batmasına ve 118 kişinin ölümüne neden olan patlamaların yabancı bir denizaltı ya da İkinci Dünya Savaşı'ndan kalma bir mayından değil, torpilin yakıt sızıntısından kaynaklandığını söyledi. 
     ''Moskova saatiyle 11 28'de, 4. torpil borusundaki deneme amaçlı torpilin patlaması, denizaltının pruva bölümünde torpil dolum odalarındaki patlamaları tetikledi ve felakete neden oldu'' diyen Ustinov, ilk patlamada 23 kişinin kurtularak denizaltının kıç bölümünde toplandığını, ancak hepsinin korbonmonoksit gazıyla zehirlenerek 8 saat içinde öldüğünü kaydetti. 
     Başsavcı, olayla ilgili olarak kimsenin suçlanmayacağını ve dava açılmayacağını belirtti. 
     Rusya, Kursk felaketinden sonra, eski model torpilleri kullanım dışı bırakmıştı. 
     





</TEXT>
</DOC>
