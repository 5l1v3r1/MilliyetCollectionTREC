<DOC>
<DOCNO> 74774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko09.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir eylemi boş TBMM’yi şenlendirdi 
</HEADLINE>
<TEXT>

     GÜNSELİ ÖNAL Ankara 

     DYP Karabük Milletvekili Mustafa Eren, hükümetin, Karabük Demir ve Çelik İşletmeleri KARDEMİR ile ilgili sözünü tutması için yarın akşama kadar Genel Kurul Salonu’ndan ayrılmayacağını kürsüden açıklayarak dün Meclis’te oturma eylemi başlattı. 
     Eren’i gece ziyarete gelen DYP lideri Tansu Çiller, 1 liraya özelleştirdikleri kurumun başına profesyonel bir yönetim getirdiklerini ve k ra geçmesini sağladıklarını, ancak DYP iktidarından sonra Türkiye’nin başsız kalması sonucu kurumun zarar etmeye başladığını söyledi. 
     TBMM’ye çok neşeli gelen Çiller, hafta sonu için programını soran parti yöneticilerine, "Hiç zaman yok. Aynı anda iki yerde birden olamıyorum. Yakında beni ışınlayacaklar" karşılığını verdi. Eylemdeki Eren’i gece yalnız bırakmayan DYP yöneticileri, boş Meclis’te espriler yapıp kahkahalar atarak neşelendi. 
     Genel Başkan Yardımcısı Nevfel Şahin, oturma eylemi yapacağını duyunca Eren’e, "Mustafacığım, ne yaptın sen Çanakkale Seramik Fabrikası da yüzde 20 kapasiteyle çalışıyor. Diğer fabrikalar da öyle. Esnaf kepenk kapatıyor. Şimdi haftaya eylem sırası bana gelecek" dediğini söyledi. Şahin, Eren’e destek vermeye gelen yönetici ve milletvekillerine, "Arkadaşlar, en iyisi her hafta nöbetleşe 20’şer milletvekili, bu hükümet gidene kadar oturma eylemi yapalım. Ayda bir sıra gelir" önerisinde bulundu. 
     



 EKONOMİ 























</TEXT>
</DOC>
