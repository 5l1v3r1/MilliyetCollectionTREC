<DOC>
<DOCNO> 98706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur13.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li Bakan Vural "Erken seçimle ilgili TBMM'de olacağız" 
</HEADLINE>
<TEXT>

     Ulaştırma Bakanı Oktay Vural, TBMM'nin olağanüstü toplantısı konusunda, ''Erken seçimle ilgili orada olacağız. İnşallah erken seçim kararı da alacağız'' dedi. 
     Ulaştırma Bakanı Vural, ''Ulaş-Net Projesi'' protokolünün imza töreninde gazetecilerin sorularını yanıtladı. 
     Bir gazetecinin, ''Meclis bugün olağanüstü toplanacak. AB'ye uyum yasaları Meclis'ten çıkabilir mi '' sorusuna Vural, şu yanıtı verdi 
     ''Bilemiyorum. Onu, 'çıkaracağız' diyenlere sormak lazım. Biz 7 tanesi dışında diğerlerinde destek vermeye hazırız. O bakımdan inanıyoruz. Hem imza attığımız seçimin yenilenmesinin çıkacağına inanıyoruz, hem de bizim 7 tane uygun görmediğimiz, -13 tanesinden 7 tanesini uygun görmüyoruz- diğerleri konusunda eğer bir destek arzu ediliyorsa seçim kararından sonra o desteği de vereceğimiz zaten ifade edilmişti. Bunların hepsi bugün belli olacak. Varsayımlarla hareket etmek doğru değil. Ama biz erken seçimle ilgili orada olacağız. İnşallah erken seçim kararı da alacağız.'' Vural, ''Tasarının ikiye bölünmesinin mümkün olmadığı söylenmişti'' sözleri üzerine, ''Bence işleri kolaylaştırmak lazım. Türkiye'nin işlerini zorlaştırmak yerine kolaylaştırmak daha uygun olur'' diye konuştu. 
     





</TEXT>
</DOC>
