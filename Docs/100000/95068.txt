<DOC>
<DOCNO> 95068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/okur.html </URL>
<DATE> 2002/07/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bekle-gör’ 
</HEADLINE>
<TEXT>

     "Acemiler mangası" işbaşında. Yanlış anlamayın İsimlerini istifa nedeniyle öğrendiğimiz DSP milletvekilleri, eski partilerinin sağ kolunu şimdi "tam kol" olarak kendilerine öncü seçtiler. 
     Öncülük kolay mı Öncü görüşüyor, piyasa yeni oluşumu bekliyor. Oysa öncünün istifasıyla birlikte peş peşe sıralanan istifalara kimse çok fazla takılmamış, odasında oturan Devlet Bakanı Kemal Derviş, sakinleştirici olarak kullanılmıştı. 
     İki günde ne değişti Piyasalar neden "bekle - gör" stratejisine geçti Bildiğiniz gibi piyasalar her zaman risk primini göze alır. Bugünden yarına değerlendirme yaptığımızda, siyasetçinin manevrası konjonktür olarak piyasaların rengini etkiler. O yüzden acemiler mangasına verilen prim, kısa sürelidir. Heyecanlanmaya, heveslenmeye gerek yoktur. Yazılanlar, çizilenler paranın rotasını izleyenlerin de duygusal dünyalarını karıştırır. Oysa paranın rotasında göstergeler bellidir. Önümüzdeki dönemde istikrarın nasıl sağlanacağı, AB yolculuğunda ne yapılacağı, kamunun yüklü borç stokunun nasıl çevrileceği sihirli anahtardır 
     
Uçurum büyüyor      Bu soruların yanıtını bulmak, zorlu süreci aşmak öyle kolay değildir. Soruların yanıtını güçlü bir siyasi oluşum verir. Bugün siyasette siyasetçilerin birbirini alt etme yarışı olanca hızıyla sürmektedir. Sıkıntının kaynağı ise ekonomideki tıkanmadan başka bir şey değildir. 
     O yüzden elin oğlu, durmadan açıklama yapmakta, Türkiye’nin ülke notunu durağandan negatife, Türkiye’nin döviz kredi görünümünü durağandan negatife çevirmektedir. Çok değil, daha 11 Eylül sürecinde "bu son şansımız" diyenler bugün geçmişi unutarak oyunu sürdürmektedir. Şu rakamlara bakın ve asıl gündemin ne olması konusunda değerlendirmeyi siz yapın. 
     Ekohaber.net’te Mustafa Sönmez’in DİE’nin milli gelir serilerinden yararlanarak yaptığı bu çalışma önemlidir. "Çalışan nüfusun yüzde 35’ini oluşturan ücretlilerin milli gelirden aldığı pay, dolar bazında yüzde 30 azalarak, 58 milyar dolardan 41 milyar dolara indi. Kar, faiz ve rant sahiplerinin gelirleri ise 2001’de yüzde 27 azalarak, 101.6 milyar dolardan 73.7 milyar dolara düştü." Toplum, tablonun değişmesini isterken, siyasetçi post derdinde hesabını sürdürmektedir. Acıklı olan bu değil mi 
     Nihayetinde erken seçimlerle yol almaya alışmış bu ülke, iç dinamiklerinin etkisiyle bir türlü kavuşamadığı istikrarı, görünen o ki, daha uzun süre aramaya devam edecek. Hatırlatalım Kamu iç ve dış borç stoku mayıs sonu itibariyle 160 milyar dolar. 
     Konuşma sırası acaba kimde 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
