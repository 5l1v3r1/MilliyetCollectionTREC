<DOC>
<DOCNO> 74222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo21.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Bursaspor 1 maç bitti 
</HEADLINE>
<TEXT>

     Birinci Süper Futbol Ligi'nde Galatasaray ile Bursaspor arasında yapılan maç, 2-1 sarı - kırmızılıların üstünlüğüyle sonuçlandı. İlk devrenin hemen başında Fatih'le öne geçen Bursaspor'a Galatsaray'ın cevabı Berkant ve Arif'le geldi. 
     
     İlk yarı 

     1. dakikada Hasan'ın ceza alanı dışından şutunda, top az farkla auta gitti. 
     4. dakikada Murat'ın orta sahadan uzun pasında, ceza alanı dışında 
     topla buluşan Fatih, yerden sert bir vuruşla Mondragon'un yanından meşin yuvarlağı filelere gönderdi 1-0 19. dakikada Batista'nın pasıyla ceza alanında topla buluşan Berkant, arkadan gelen Arif'e çıkardı. Bu futbolcunun sert şutunda, meşin yuvarlak üstten auta çıktı. 22. dakikada Hasan'ın soldan ortasında, Serkan'dan önce kaleci Serdar topu yumruklayarak tehlikeyi önledi. 27. dakikada Ender ile ver-kaç yaparak ceza alanına giren Okan'ın şutunda, top kaleci Mondragon'dan döndü. 28. dakikada kaleci Serdar'ın elinden kaçırdığı topa Arif müdahale etti. Bir anda müsait pozisyonda topa sahip olan Serkan'ın vuruşunda meşin yuvarlak, altı pas içerisindeki Mustafa'dan döndü. 35. dakikada kaleci Serdar'ın ceza sahası içinde Victoria'ya yaptığı hareketi hakem Mustafa Çulcu penaltı olarak değerlendirdi. 37. dakikada penaltı atışını kullanan Berkant, topu filelere gönderdi 1-1 Karşılaşmanın ilk yarısı 1-1 berabere sonuçlandı. 
     
     İkinci yarı 

     Bursaspor, karşılaşmanın ikinci yarısına Ender'in yerine Kifu'yu oyuna alarak başladı. 
     50. dakikada Hasan'ın ceza alanı içine gönderdiği topta, altı 
     pasta Serkan'ın vuruşunda top, az farkla auta gitti. 
     52. dakikada Hasan'ın soldan yerden ortasında, Bursaspor 
     savunmasının müdahale edemediği topa ceza alanı içinde altı pasta kaleciden önce dokunan Arif, meşin yuvarlağı ağlara göndererek, takımını öne geçirdi 2-1 60. dakikada Bursaspor'da, Murat'ın yerine Serkan, 
     Galatasaray'da, Arif'in yerine Niculescu oyuna girdi. 
     71. dakikada Galatasaray'da, Hasan'ın yerine Ayhan, 72. 
     dakikada da Bursaspor'da, Faruk'un yerine Tayfun oyuna dahil oldu. 
     73. dakikada Berkant ile ver-kaça giren Niculescu, altı pasta topu 
     Serkan'a çıkarmak isterken, kaleci Serdar son anda topu ayaklarıyla uzaklaştırdı. 
     83. dakikada Galatasaray'da, Niculescu sarı kart gördü. 
     87. dakikada Niculescu'nun pasıyla sağdan ceza alanına giren 
     Berkant'ın sert şutunda, top yan ağlarda kaldı. 
     Karşılaşma, Galatasaray'ın 2-1 üstünlüğüyle sona erdi. 
     






</TEXT>
</DOC>
