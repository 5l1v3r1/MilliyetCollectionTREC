<DOC>
<DOCNO> 53780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur10.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöp kamyonuyla park edilmiş otomobillerin arasında sıkıştı 
</HEADLINE>
<TEXT>

     Ankara'nın Gölbaşı İlçe Belediyesi'nde temizlik işçisi olarak çalışan Abdullah Yılmaz, çöp kamyonuyla park etmiş araç arasına sıkışması üzerine arkadaşları tarafından hastaneye kaldırıldı ''Hayati tehlikesi yok'' denilerek eve gönderildikten bir süre sonra da yaşamını yitirdi. 
     Alınan bilgiye göre, Seğmenler Mahallesi'nde gece vardiyasında çöp toplayan Abdullah Yılmaz 48 , çöp aracının geri manevrası sırasında, çöp toplama aracıyla park etmiş bir otomobilin arasında sıkıştı. 
     Arkadaşları tarafından Gölbaşı Sağlık Ocağı'na götürülen Yılmaz, buradan SSK Dışkapı Hastanesi'ne sevk edildi. 
     Hastanede muayene edilen ve ''Hayati Tehlikesi Yoktur'' şeklinde rapor verilen Yılmaz, Gölbaşı polis Karakolu'na ifade verdikten sonra evine gitti. Evinde bir süre sonra tekrar rahatsızlandığı belirtilen Yılmaz, kazadan yaklaşık 6 saat sonra öldü. Yılmaz'ın cesedi Gölbaşı Cumhuriyet Savcısı Ali Zeki Öz'ün talebi üzerine otopsi için Adli Tıp Kurumu'na gönderildi. 
     






</TEXT>
</DOC>
