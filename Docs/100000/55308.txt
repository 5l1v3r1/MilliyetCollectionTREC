<DOC>
<DOCNO> 55308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun10.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya havaalanlarında grev 
</HEADLINE>
<TEXT>

     İtalya'da, havaalanları çalışanları, hükümete sundukları isteklerin gözönüne alınmamasını protesto etmek için bugün yerel saatle 12.00-16.00 arasında greve gidiyor. 
     Havaalanlarında yer hizmetlerinde çalışanların bağlı olduğu sendikalar, 11 Eylül terörist saldırıları sonrasında kriz yaşanan sektörde işten çıkarma ve bazı haklarda kesintilere karşı sundukları taleplerin hükümet tarafından dikkate alınmamasını protesto için greve kararı aldıklarını açıkladılar. 
     Trenlerde temizlik görevlisi olarak çalışanların da süresi dolan sözleşmelerinin yenilenmesinde anlaşma sağlanamaması üzerine bugün 24 saat greve gidecekleri bildirildi. 
     Metro, otobüs ve trenlerde çalışanlar da 10 Aralık Pazartesi günü 09.00-13.00 saatleri arasında greve giderek, hükümetin işten 
     atılmaları kolaylaştıran bir yasa teklifi sunmasını protesto edecek. 
     






</TEXT>
</DOC>
