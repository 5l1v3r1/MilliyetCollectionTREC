<DOC>
<DOCNO> 93199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/ekonomi/eko05.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran ayı ihracatı yüzde 5.1 arttı 
</HEADLINE>
<TEXT>

Türkiye’nin haziran ayı ihracatı, geçen yıla göre yüzde 5.1 artarak 2.7 milyar dolara ulaştı. Sanayi ihracatında en yüksek artış hazırgiyim, otomotiv ve elektronik ihracatında oldu 
     EKONOMİ SERVİSİ 

     2002 Haziran ayı ihracatı bir önceki yıla göre yüzde 5,1 artarak 2 milyar 751 milyon 403 bin dolar olarak gerçekleşti. Sanayi ürünleri ihracatı yüzde 9,9 artarken, tarım ürünleri ihracatı geçen yılın aynı dönemine göre yüzde 24,2 azaldı. İlk altı aylık ihracat artışı yüzde 5,9 oldu. Türkiye İhracatçılar Meclisi TİM ihracat kayıt rakamlarını açıkladı. TİM açıklamasına göre, haziran ayında ihracatı en çok artan sanayi ürünü yüzde 21.1 artışla otomotiv oldu. Elektrik elektronik ve makina ihracatı da yüzde 13,3 arttı. 
     Haziran ihracat rakamlarını değerlendiren TİM Başkanı Oğuz Satıcı, "Türkiye ihracatının olumsuz şartların etkisine maruz kalacağı endişesi hakimse de, euronun hızlı değer artışının yarattığı olumlu etki önümüzdeki ayların ihracat rakamlarına yansıyacak" dedi. 
     
     Rekabet yoğunlaşacak 
     Uzakdoğu’daki rakiplerin, euronun değer artışı ile birlikte Türk ihracatçılari ile aynı avantaja sahip olduğuna dikkat çeken Satıcı daha sonra şöyle konuştu 
     "Rekabet, emek yoğun sektörlerde artacak. Bu sektörler, rakiplere göre enerji fiyatları, işgücü maliyetleri ve vergiler dolayısıyla rekabetçi olmayan maliyetlerle çalışıyor." 
     



 EKONOMİ 


















</TEXT>
</DOC>
