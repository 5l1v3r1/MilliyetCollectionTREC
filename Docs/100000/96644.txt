<DOC>
<DOCNO> 96644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur29.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanedeki yangın kontrol altına alındı... 
</HEADLINE>
<TEXT>

     Ankara Eğitim ve Araştırma Hastanesi'ndeki yangın, kontrol altına alındı. 
     Yangının başlamasının ardından hastaların alt katlara tahliyesi tamamlanırken, durumu ağır olan bazı hastalar da çevredeki çeşitli hastanelere gönderildi. 
     Bu arada, olay yerine gelen Ankara Valisi Yahya Gür, gazetecilere yaptığı açıklamada, yangının, henüz bilinmeyen bir nedenle Kardiyoloji Bölümü'nün üstündeki mutfağın çatısında çıktığını söyledi. 
     Yangının tamamen kontrol altına alındığını belirten Gür, yangının yayılma tehlikesinin de kalmadığını bildirdi. 
     Çatıda bulunan izolasyon maddelerinin aniden tutuştuğunu ve bu sebeple alevlerin zaman zaman parladığını anlatan Gür, olayda yaralı veya can kaybı olmadığını kaydetti. 
     





</TEXT>
</DOC>
