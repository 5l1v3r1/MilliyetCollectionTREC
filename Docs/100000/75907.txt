<DOC>
<DOCNO> 75907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo02.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Aranıyor 
</HEADLINE>
<TEXT>

Sorunlara çare bulmak için Fenerbahçe’nin başına getirilen Lorant, Denizli’nin performansına yetişemedi. 12 maçlık periyotta Alman hoca sınıfta kaldı 
     YUSUF KOBAL 

     DEVRE arasında Fenerbahçe’nin başına getirilen Lorant, ligdeki 12 resmi maçta aldığı sonuçlarla, Mustafa Denizli’nin gerisinde kaldı. Sarı - Lacivertli yönetimin, "Takım kötü yönetiliyor" diyerek sorumluluğu verdiği Alman hocanın performansı "halefi"ne yetişemedi. Denizli ilk yarıdaki 12 maçta topladığı 28 puanla, 26’da kalan Lorant’dan daha başarılı bir tablo çizdi. 
     DENİZLİ’NİN Fenerbahçesi 12 maçta 9 galibiyet, 1 beraberlik, bir de yenilgi aldı. Lorant ise 8 galibiyet 2 beraberlik ve 2 yenilgi ile hayal kırıklığı yarattı. Alman hocanın döneminde Fenerbahçe geçmişten gelen sorunlarından da arınamazken, takımın kötü futbolunu ve istikrarsızlığını sürdürmesi de dikkati çekti. Denizli’nin görevine son verilmesinin yanlış olduğu tartışılmaya başlandı. 
     
Teknik adamların tablosu  O G D B A Y P A Denizli 12 9 1 2 25 12 28 13 Lorant 12 8 2 2 22 11 26 11      
     
     
"Haksız atıldım"Mustafa Doğan, Gençlerbirliği maçında gördüğü ikinci sarı kartın hatalı olduğunu ileri sürdü ve "Ben kontrollü bir savunma oyuncusuyum" dedi 
     GENÇLERBİRLİĞİ maçında gördüğü kırmızı kartı "haksızlık" olarak yorumlayan Mustafa Doğan, "Bu kartla takımın aldığı beraberlik benim için çok kötü oldu" dedi. Çıktığı dakikaya kadar rakibine pozisyon vermediğini hatırlatan tecrübeli futbolcu, "Hakeme itiraz etmedim diye kart haklı sayılamaz" yorumunu yaptı. 
     LİGDE ilk defa kırmızı kart gördüğüne de değinen Mustafa Doğan, "Ben kontrollü bir savunma oyuncusuyum. Ne hocamızdan ne de takım arkadaşlarımdan kart konusunda bir tepki gördüm. Uzun zamandır oynamama rağmen uyum sorunu da çekmedim. O pozisyonda rakibe daha farklı müdahale edemezdim. Tekme de atmadım" diye konuştu. 
     
Ceyhun şaşkınlığı      GAZİANTEPSPOR maçında ikinci yarı oyuna girmesine rağmen iyi oynayan ve bir de gol attıran Ceyhun’un, Gençlerbirliği maçı kadrosuna alınmamasının şaşkınlığı sürüyor. Yöneticiler Lorant’ın tavırlarına anlam veremediklerini belirtirken, "Böyle kapanan bir rakibe karşı, uzaktan şutlarda etkili olan bir futbolcu neden oynatılmaz" diye konuştular. 
     
Özdemir sitem etti      FENERBAHÇE 2. Başkanı Nihat Özdemir, teknik heyet ve futbolculara sitemde bulundu. Özdemir, "Futbolcularımız ve teknik direktörümüzün unutmaması gereken birşey var. Maç hakemin düdüğü ile biter. Dün akşamki maçta son anlardaki biraz gevşek davranmamız liderliğimize engel oldu" diye konuştu. 
     
Hasan Özaydın bugün anılıyor      GEÇTİĞİMİZ yıl vefat eden Fenerbahçe’nin eski Başkanlarından Hasan Özaydın, bugün Çengelköy’deki kabri başında anılacak. Çengelköy Spor Kulübü’nün de kurucusu olan Özaydın’ın sevenleri bugün önce saat 10.00’da kulüp binasında toplanacak, 12.00’de de kabrine hareket edecek. 
     



 SPOR 


























</TEXT>
</DOC>
