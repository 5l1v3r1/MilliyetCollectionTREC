<DOC>
<DOCNO> 69753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yasam/yas05.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya atlattı Anadolu perişan oldu 
</HEADLINE>
<TEXT>

     DOĞAN HABER AJANSI 

     BOLU 
     Kar yağışı nedeniyle Bolu Dağı önceki akşam 2.5 saat trafiğe kapandı. Düzce Kaynaşlı mevkiinde 5 kilometrelik konvoy oluştu. Dağın trafiğe açılabilmesi için 250 ton tuz kullanıldı. 154 köy yolunda ulaşım yapılamıyor. Taşımalı sistemle eğitim gören ilköğretim okulları bir gün tatil edildi. Kar kalınlığı Bolu’da 20, Düzce’de 15, Bolu Dağı’nda ise 25 santimetreye ulaştı. 
     
     ZONGULDAK 
     Önceki gece hızı zaman zaman 80 kilometreyi bulan fırtına yüzünden Kozlu sahil yolunda elektrik direği ve şehir merkezinde ağaçlar devrildi. Birçok yere elektrik verilemedi, maddi hasarlara yolaçan baca yangınları oldu. Erdemir’e Rusya’dan hurda saç getiren Kampuçya bandralı 1500 grostonluk "Evro Asia" adlı kuru yük gemisi Ereğli sahil şeridinde karaya oturdu. 
     
     ADANA 
     Fırtına elektrik tellerinin kopmasına neden oldu. Sabah saatlerinde hızı 80 kilometreyi bulan fırtına, enerji nakil hatlarında hasara yol açtı. Şehir içinde 52 kilometre hızla etkili olan rüzgarda elektrik telleri koptuğu için kentin bazı mahallelerine elektrik verilemedi. 
     
     VAN 
     Dün sabah başlayan kar yağışı, ulaşımı felç etti. Yoğun kar yağışı yüzünden AnkaraVan uçak seferi iptal edilirken, Van, Hakkari ve Bitlis’te 195 yerleşim birimiyle ulaşım bağlantısı kesildi. Hava sıcaklığında 5 derece dolayında düşüş kaydedilen bölgede, kent merkezlerinde 5 santimi bulan kar kalınlığı yüksek kesimlerde yarım metreyi aştı. 
     
     
     



 YAŞAM 





















</TEXT>
</DOC>
