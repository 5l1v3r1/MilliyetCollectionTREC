<DOC>
<DOCNO> 55846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/soneko05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko, Alman Grundig'e TV üretecek... 
</HEADLINE>
<TEXT>

     Beko Elektronik A.Ş., Alman Grundig firmasıyla yıllık yaklaşık 1 milyon adet TV ihracatını içeren 3 yıllık sözleşme imzaladı. 
     Elektronik tüketici cihazları üretiminde dünya markası olan Grundig'in tüm dünyaya sattığı 37, 51 ve 55 ekran televizyonları, bundan sonra Beko Elektronik üretecek. 
     Avrupa'daki birçok firmada incelemeler yaptıktan sonra Beko Elektronik'te karar kılan Grundig, bu yıl sonundan itibren 3 yıl boyunca her yıl 1 milyon adet TV satın alacak. 
     Beko Elektronik Genel Müdürü Aydın İ. Çubukçu, 2003 ve 2004 yılı için bu rakamların artabileceğini bildirdi. 
     Grundig firmasıyla görüşmelerin Mayıs ayından bu yana sürdüğünü belirten Çubukçu, şöyle dedi 
     ''Grundig ile yaptığımız anlaşma, bugüne kadar üzerinde yoğunlaştığımız kalite ve teknoloji yatırımlarının bir sonucudur. 
     Anlaşmayla birlikte revize ettiğimiz ciro hedefimizin 550 milyon dolar olacağını tahmin ediyoruz.' Çubukçu, 2002 yılında toplam 3 milyon adedin üzerinde televizyon ihraç etmeyi planladıklarını açıkladı. 
     






</TEXT>
</DOC>
