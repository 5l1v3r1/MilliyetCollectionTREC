<DOC>
<DOCNO> 88683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun08.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meg Ryan, ''Kelebek gibi uçup, arı gibi sokacak'' 
</HEADLINE>
<TEXT>

     Sinemanın, narinliği ve sempatikliğiyle tanınan yıldızı Meg Ryan, bir boks menajerini canlandırdığı yeni filmi için boks öğreniyor. 
     Internetteki ''screendaily'' sitesinin haberine göre, Ryan, ''Against the Ropes'' adlı yeni filminde, ''kelebek gibi uçup, arı gibi sokacak''. 
     Romantik filmlerin sempatik kadını olan Ryan, bu rollerden sıyrılıp kendine başka bir yön çizmeye hazırlandığı filmin çekimleri sırasında, antrenörler tarafından sıkı bir boks eğitiminden geçiriliyor. 
     Rolüne yoğun antrenmanlarla hazırlanan Ryan, bu sporu öğrenmekten çok mutlu. Boksun, dışarıdan bakınca ''kavga sporu'' gibi göründüğünü, ancak özünde bilimsel ve sanatsal bir uğraş olduğunu farkettiğini dile getiren güzel yıldız, ''Boks dünyası, Hollywood'un bir nevi metaforu. 
     İçinde galibiyet var, sevgi var, hırs var. Ringin dışında ise politika, entrika ve kirlenme var'' dedi. 
     Aktör Charles S. Dutton'ın ilk yönetmenlik denemesi olan film, sonbaharda ABD sinemalarında gösterime girecek. 
     





</TEXT>
</DOC>
