<DOC>
<DOCNO> 63119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sondun05.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Hindistan sınırında yine çatışma 
</HEADLINE>
<TEXT>

     Pakistan ile Hindistan askerlerinin, sınırda gece boyunca karşılıklı ateş açtığı bildirildi. 
     Pakistan'ın Pencap eyaletindeki Hindistan sınırında çatışma olduğunu kaydeden görgü tanıkları, gece boyunca karşılıklı ateş açıldığını anlattı. 
     Tanıklar, Hindistan güçlerinin Becvat bölgesine havan topu ateşi açtığını, Pakistan güçlerinin de karşılık verdiğini söyledi. 
     Pakistan ve Hindistan askerleri, Hindistan parlamentosuna 13 Aralık'ta düzenlenen ve Yeni Delhi'nin, merkezi Pakistan'da bulunan Keşmirli militanları sorumlu tuttuğu saldırıdan bu yana hemen hemen her gün sınırda çatışıyor. 
     İngiltere'den ayrı ayrı bağımsızlıklarını kazandıkları 1947'den bu yana 3 kez savaşan Hindistan ile Pakistan, aralarındaki gerginliğin 13 Aralık'tan itibaren tırmanmasıyla, sınırlarına son on yılların en büyük askeri yığınağını yapmıştı. 
     






</TEXT>
</DOC>
