<DOC>
<DOCNO> 58992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/dunya/adun.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet planı 
</HEADLINE>
<TEXT>

Bush, büyük bir saldırı durumunda kaybedilecek her liderin yerine 12 kademeli bir yedek listesi hazırladı 
     DIŞ HABERLER SERVİSİ 

     11 Eylül’den bu yana üst düzey terör alarmında olan ABD’nin Başkanı George W. Bush, en önemli federal hükümet kuruluşları başkanlarının "görev yapamaz" duruma gelmesi halinde yönetim boşluğunu doldurmak amacıyla yedek isimler belirledi. Bush’un bu kararı, ölüm, suikast, istifa ya da yetersizlik durumlarında ülkenin bir kaosa sürüklenmemesi için aldığı öğrenildi. Bazı kurumlar için 12 kademeli bir yedek listesi hazırlandığı, bu kurumlara "zorunluluk" durumunda göreve getirilmek üzere bir hiyerarşi dahilinde 12 ayrı yedek başkan tayin edildiği öğrenildi. 
     Geçtiğimiz hafta boyunca çok gizli tutulan bir dizi toplantının ardından alınan karara göre, bu kurumların başkanlarının fonksiyon dışı kalması durumunda, belirlenen 12 yedek isim sırayla kademeli olarak göreve getirilecek. Ticaret Bakanı Donald Evans ve yardımcısı iş göremez hale gelirse, bakanlığın tüm görevlerini bakanlık genel konseyi üstlenecek. 
     11 Eylül saldırıları sırasında Başkan Yardımcısı Richard Cheney, Başkan Bush’un bir saldırı sonucu hayatını kaybetmesi olasılığı gözönüne alınarak, bilinmeyen bir yere götürülüp bir süre gizlenmişti. 
     



 DÜNYA 











</TEXT>
</DOC>
