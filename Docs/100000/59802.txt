<DOC>
<DOCNO> 59802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/siyaset/siy06.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li Çakar Patrikle barıştı 
</HEADLINE>
<TEXT>

     SALİHA ÇOLAK Ankara 

     Salkım Hanımın Taneleri filminde Ermeni soykırımı kabul edildiği gerekçesiyle, TRT’yi ve film ekibini topa tutan MHP’li TBMM İdare Amiri ile Ermeni cemaati arasındaki buzlar eriyor. Türkiye Ermenileri Patriği Mesrob II, Çakar’a Ramazan bayramında gönderdiği kutlama mektubunda, "barış" mesajı verdi. Patrik, "Bizler, azınlıklar olarak, vatandaşlık bağlarımızın yanı sıra, iki semavi dinin örtüşen öğretilerini de bu birlikteliğe haz katan bir unsur olarak görüyoruz" dedi. Patriğin bayram tebriğine sıcak bir yanıt verip yeni yılını kutlayan Çakar da şöyle yazdı 
     "Bu muhteşem müşterekliğin manevi ikliminde T.C. Devleti’nin Anayasal nizamı içinde, eşit ve saygın vatandaşlar olarak milli birlik ve beraberliğimizin çimentosu olan vatana ve devlete sadakatimizin ebediyyen devamı dileğiyle yeni yılınızı kutlar, sevgiler sunarım." Bu arada Çakar, Patriğin, Vakıflarla ilgili isteğini de incelemeye aldı. 
     



 SİYASET 


















</TEXT>
</DOC>
