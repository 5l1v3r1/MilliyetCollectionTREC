<DOC>
<DOCNO> 64423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yazar/guclu.html </URL>
<DATE> 2002/01/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ankara eğitimi önemsemiyor 
</HEADLINE>
<TEXT>

     Türkiye'de nüfusun dörte biri öğrenci. Üçte ikisi de veli. Öğretmenlerin sayısı ise yarım milyonu aşkın. Bir başka deyişle evinde eğitim sorunları konuşulmayan aile hemen hemen yok gibi. Bazı istisnalar hariç. Başbakan ve yardımcıları gibi... 
     Türkiye'de bugün yaşanan sorunların tamamına yakının temelinde eğitimsizlik yatıyor. Ekonomik krizden intiharlara kadar uzanan süreçte akıl ve mantık yerine ya particilik hakim ya da vurdumduymazlık... 
     Çarpık eğitim sistemi yediden yetmişe hemen herkese zarar verir noktaya gelmesine karşın Ankara hala yeni sorunlar yaratmanın peşinde. Miilli Eğitim Bakanının son yaptığı açıklamalar da tam bir cehalet örneği 
     
     İngilizce eğitim kalkacakmış 
     Anadolu liseleri ve kolejlerde yabancı dille eğitime son verilecekmiş. Onun yerine tüm liselerde yabancı dil öğretilecekmiş. Doğru giden bir o vardı. Onu da bozsun ki önceki bakanlardan geri kalmasın. 
     Anadolu liselerindeki yabancı dil öğretim metodu, dünya eğitim litaratürüne de giren çok başarılı bir sistem. Sadece zengin çocuklarının değil, fakir fukara çocuklarının da yabancı dil öğrenip eğitimin en üst kademelerine kadar yükselmelerine olanak sağlıyor. Ama bozmak için elimizden geleni yapıyoruz. Önce hemen her köşeye bir anadolu lisesi açarak tabele okullar haline getirdik. Ardında karşılarına süper lise gibi bir ucube yarttık. O da yetmedi şimdi kime ne zararı varsa hepten kaldırılacakmış... 
     Konuya nereden yaklaşsanız elle tutulur bir yanı yok. Herkese bir değil bir kaç yabancı dil öğretilecekmiş. Kargalar bile buna güler. Hangi hoca ile bunu yapacaklar .. 
     Bu arada temel eğitim de 8 yıldan 12 yıla çıkartılacakmış. Önce bir 8 yılı gerçekleştirsinler. Okuma çağında olup da okula gidemeyen milyonlarca çocuk, milyonlarca yetişkin var. Hele önce onlara bir okuma yazma öğretsinler ki bu konuda samimi olduklarına inanalım. 
     
     Hocaların maaşı 45 
     Başbakanlığı sırasında Ret Kit gibi elinden ve dudağından sigayı eksik etmeyen Mesut Yılmaz'la ilgili 42 yazı yazmıştım. Şimdi yılan hikayesine dönen hocaların maaşıyla ilgili yazdıklarıma bakıyorum 45'i bulmuş. Yeni bir rekor. Anlayacağınız Ecevit de lüzümsuz rekorlar kırma da Yılmaz'dan geri kalmadı. 
     7 ay önce çıkan kararnamede artırılmış maaşların 15 Ocak'ta verilmeleri öngörülüyordu. Üzerinden iki hafta geçti hala ses soluk yok. Üzerinde çalışıyorlarmış. Yazık çok yazık... 
     Araştırma görevlilerini ve ardından uzman idari personeli de kapsayacak bir maaş düzenlemesi yapılmadığı takdirde üniversiteler çok sıkıntılı bir döneme girecektir. Bizden son bir kez daha hatırlaması... 
     
     Yeni üniversite yasası 
     TBBM'de üzerinde fazla konuşulmadan el altından çıkartılmaya çalışılan yeni bir yasal düzenleme var. Hocalara zam konusunda cimri davranan hükümet öğrenci ve velilere ağır mali yükümlülkler getirecek yasa konusunda çok hevesli görünüyor. 
     Parasal konularda tıkanma konusuna gelen üniversitelere elbette yeni kaynaklar gerekiyor. Ama bunun tek yol öğrenci olmamalı. Fakir öğrencilere başarılı oldukları sürece destek sağlayacak burs sistemi hayata geçirilmeden böylesi bir yasa yeni sorunlar getirir... 
     Özetin özeti En öncelikli sorunlardan birisi olmasına karşın eğitime hiç bir zaman sıra gelmiyor. Sonuçlar yerine onları doğuran nedenleri ele almadığımız sürece başımız daha çok ağrıyacaktır... 
     
     







Çocuğumuza 


Kürtçe eğitim 


Nazım'dan Bukowski'ye, Batur'a mahkeme kapıları 


Şeytanı taşlamak 


"Keşke burada olsaydın" 


Ankara eğitimi önemsemiyor 


Esas uyum AB ile olmalı 


Bütün iyi erkekler kapılmış 


"Marko Paşa"dan 50 yıl sonra... 


Solda boş koltuk 


İşler sahiden açılıyor mu 


Şimdiki büyükler harika 


Tımarhanelik tarih yazıları 


Ekonomide büyüme nasıl ve ne zaman 


Defterdar Frankfurt'a "gitti - geldi" 


Emlak Konut'un suları durulmuyor 


</TEXT>
</DOC>
