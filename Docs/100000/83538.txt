<DOC>
<DOCNO> 83538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/yas03.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus dazlakların hedefi Türk oldu 
</HEADLINE>
<TEXT>

Rusya’da yaşayan Vural Özmen adlı Türk, metro istasyonunda dazlaklarca öldüresiye dövüldü 
     CENK BAŞLAMIŞ 

     Moskova’da giderek daha büyük bir tehlike haline gelen ırkçıların son kurbanı Türk vatandaşı Vural Özmen oldu. Önceki gün Bagranitovskaya metro istasyonunda iki gencin saldırısına uğrayan Özmen, hastaneye kaldırıldı. Beyin sarsıntısı geçiren Özmen’in bel bölgesine şiddetli darbeler aldığı belirlendi. 
     
     İkisi de öğrenci 
     Saldırıyla ilgili İgor Borisovskiy ve Dimitriy Petronko adlarında iki kişi gözaltına alındı. Irkçı gençlerden birinin üniversite, diğerinin de lise öğrencisi olduğu belirlendi. Polis, saldırganların yasadışı örgütlere üye olup olmadığını araştırıyor. Sadece esmerlere değil, Moskova’daki bütün yabancılara savaş açan dazlaklar, özellikle metro ve pazarlarda ölüm ve yaralanmayla sonuçlanan çok sayıda saldırı gerçekleştirdi. 
     



 YAŞAM 


















</TEXT>
</DOC>
