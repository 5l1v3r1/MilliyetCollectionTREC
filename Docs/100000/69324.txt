<DOC>
<DOCNO> 69324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur12.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevşehir'de fırtına, tribünün çatısını uçurdu.. 
</HEADLINE>
<TEXT>

     Nevşehir'de dün gece etkili olan şiddetli fırtına, Gazi Stadı'ndaki kapalı tribünün çatısını uçurdu. 
     Dün gece etkili olan ve hızı saatte 80 kilometreye ulaşan fırtına, elektrik tellerini kopartarak, kentin bazı bölgelerini elektriksiz bıraktı. 
     Şiddetli fırtına, 40'a yakın evin çatısında zarara yol açarken, Mustafa Parmaksız Caddesi üzerinde bulunan Gazi Stadı'ndaki kapalı tribünün çatısını uçurdu. Etrafa dağılan alüminyun saçlar, güçlükle toplanabildi. 
     Öte yandan, Niğde'de, Alpagut Mahallesi'nde MHP merkez ilçe binasının çinko çatısı, fırtınanın etkisiyle uçarak 50 metre sürüklendi. Enerji nakil hatlarına da zarar veren fırtına, merkeze bağlı Ovacık Köyün'deki lahana fidesi ekili seralarda hasara yol açtı. 
     






</TEXT>
</DOC>
