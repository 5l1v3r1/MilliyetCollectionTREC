<DOC>
<DOCNO> 79052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sondun02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki çılgın loto talihlisi hayatında ilk kez bilet almış... 
</HEADLINE>
<TEXT>

     ABD'nin 7 eyaletini kapsayan 300 milyon doları aşan ikramiyeli lotoyu kazananlardan birinin, ilk kez bilet alan bir genç kız olduğu bildirildi. 
     Georgia eyaletinde oturan Erika Greene adlı 20 yaşındaki talihlinin payına 110 milyon 333 bin 333 doların düştüğü, ancak genç kızın peşin ödeme yöntemini seçtiği 58 milyon 938 bin 743 dolar alacağı belirtildi. Bu miktardan da yaklaşık üçte bir oranında vergi kesilecek. 
     Erika Greene, çekilişe 2 saat kala cebinde kalan 10 dolarla 10 loto bileti satın aldığını ve bu sayede milyoner olduğunu söyledi. 
     Greene, ilk biletin rakamlarını kendisinin seçtiğini, diğerlerini ise bilgisayar aracılığıyla oynadığını ifade etti. 
     Kazanan numaraların bilgisayar tarafından belirlendiği anlaşıldı. 
     Diğer 2 talihli biletin İllinois ve New Jersey eyaletlerinde satıldığı, ancak kazananların kimler olduğunun henüz belirlenemediği ifade edildi. 
     Büyük lotoyu kazandıran şanslı numaralar 7-10-25-26-27 ve 23 olarak açıklanmıştı. 
     





</TEXT>
</DOC>
