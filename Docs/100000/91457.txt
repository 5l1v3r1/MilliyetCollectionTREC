<DOC>
<DOCNO> 91457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo28.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız televizyonu millilerimizi övdü 
</HEADLINE>
<TEXT>

     Fransa'da Dünya Kupası finallerini naklen veren TF1 televizyon kanalı, Türk Milli Futbol Takımı'nın Senegal karşısında haklı bir galibiyet aldığını bildirdi. 
     TF1 yorumcuları, Türk Milli Futbol Takımı'nın özellikle ikinci yarıda oyunun hakimiyetini ele aldığını ve çok gol fırsatı kaçırdığını belirtti. 
     Türk Milli Futbol Takımı'nın, Senegal karşısında daha teknik ve fizik kondisyon olarak daha güçlü göründüğünü kaydeden TF1, özellikle Milli Takım'ın defansından övgüyle söz etti. 
     TF1, Milli Takım'ın hücum oyuncularının son vuruşlarda etkisiz kaldığını kaydederken, özellikle Hakan Şükür'ün konsantrasyon eksikliği içinde olduğunu kaydetti. 
     





</TEXT>
</DOC>
