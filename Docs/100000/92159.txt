<DOC>
<DOCNO> 92159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/cemal.html </URL>
<DATE> 2002/06/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bekle Almanya, Türkiye geliyor 
</HEADLINE>
<TEXT>

     İlginç bir konuşma. İki ayrı dünyadan, bambaşka iki kültürden gelen iki kişi arasında geçiyor. Biri sonuna kadar gerçekçi, öteki hayal etmesini biliyor. 
     Biri 
     Futbolda Hollanda’nın yetiştirdiği dünya çapında bir teknik direktör, Guus Hiddink. 
     Diğeri 
     Güney Kore’nin 2 milyar dolarlık Hyundai grubunun varisi Chug Mong - joon. 
     Tarih, 2001’in Ocak ayı. 
     Güney Kore’de cumhurbaşkanlığı seçimlerine girmesi beklenen Hyundai’nin varisi, Güney Kore Futbol Takımı’nın yönetimini alması için Hiddink’e bastırıyor, al bu takımı Dünya Şampiyonu yap diye. 
     Hollandalı gönülsüz, diyor ki 
     "Finallere sadece 18 ay kaldı. Bu kadar kısa sürede Güney Kore’yi dünya şampiyonu yapamam." 
     Koreli işadamı tınmıyor 
     "Niye olmasın Futbol harcıalem bir spor değil mi Herkes oynamıyor mu futbolu " 
     Hiddink sınırları zorlamıyor 
     "Güney Kore’nin ikinci tura geçmesini yani ilk 16’ya kalmasını sağlayabilirim. Ondan ötesini beklemek gerçekçi olmaz." 
     Güney Koreli işadamının eşi bu arada Hiddink’in kulağına eğilip fısıldıyor 
     "Bakın, eşimin göbek adının hayal anlamına geldiğini bilmelisiniz." 
     Güney Kore’nin geçen hafta sonu ilk 4’e, yani yarı finale kalmasından sonra Hiddink, bir İngiliz spor yazarına şu itirafta bulunuyor 
     "İnanılmaz bir şey ama hayal devam ediyor." Rob Hughes, The Sunday Times, 23.6.02 
     Evet, hayal ederek yola çıktı Güney Kore. 
     Büyük başarı elde etti. 
     Yalnız ilk turu geçmekle kalmadı. Portekiz, İtalya, İspanya gibi Avrupa devlerini teker teker devirdi. 
     Ama ne yazık ki Almanya dün Güney Kore’nin hayallerine son noktayı koydu. Her zamanki düz futboluyla yaptı bu işi. 
     Pırıltısız, gösterişsiz oynadı. 
     Ama yüksek konsantrasyon ve klasik Alman disipliniyle, tank gibi, sonuç almasını bildi, finale çıktı. 
     İyi ki Güney Kore kalmadı finale 
     Daha korkulu bir rakip olurdu. 
     Diyebilir miyim .. 
     Bir bakıma evet. 
     Çünkü Güney Kore seyirci avantajıyla, ters gelen futboluyla bizim için çok daha zorlu bir rakip olurdu. 
     Buna karşılık Almanları biliyoruz. 
     Tanıyoruz. 
     Onları birçok kez yendik. 
     Alman takımlarıyla çok oynadık. 
     Alman altyapısından yetişmiş birçok futbolcumuz var. Ümit Davala, Yıldıray, İlhan Mansız, Arif... Üstelik Almanya belki de son on yılın en kötü takımı... 
     Başka nedenler de sayılabilir. 
     Ama Almanya’nın finalde bizim dişimize göre bir takım olduğunu söyleyebilirim. 
     Bir nokta daha var 
     Başarıya tok olanla, başarıya aç olan arasındaki fark... Almanya Milli Takımı formasını giyenlerin göğsünde üç yıldız. Bunların her biri, birer dünya şampiyonluğunu simgeliyor. 
     Brezilya’daysa bu yıldızlardan tam dört tane var. 
     Dile kolay Dört dünya şampiyonluğu... 
     Bize gelince, bir tane yıldız bile yok. 
     İlk kez yarı finale çıkıyoruz. 
     Dünyanın ilk 4’nün içindeyiz. 
     Yani demin söylediğim gibi 
     Başarıya açla tokun kavgası 
     Brezilya’dan aşağı kalır yanımız yok. 
     Onun için diyorum ki 
     Türk futbolunda bugün tarihi bir gün 
     Onun için diyorum ki 
     Milli Futbol Takımımızın tarihi yürüyüşünü Brezilya da durduramayacak. 
     Onun için diyorum ki 
     Bekle Almanya, Türkiye geliyor 
     Hayal ediyorum. 
     Ama hayalci değilim. 
     Takımımızın yıldızlarından Emre Belözoğlu’nun dediği gibi 
     Dünyada ay yıldızlı modayı başlatacağız 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
