<DOC>
<DOCNO> 99225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur39.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Seçimi zaten biz de istiyorduk" 
</HEADLINE>
<TEXT>

     SP Genel Başkanı Recai Kutan, TBMM'nin erken seçim kararını değerlendirirken, ''Zaten seçimi biz de istiyorduk. Hayırlı olsun'' dedi. 
     Siyasi partilerin genel başkanları ve diğer yöneticileri, karar alındıktan sonra gazetecilerin sorularını yanıtladılar. 
     SP Genel Başkanı Recai Kutan, gazetecilerin sorusu üzerine, ''Zaten seçimi biz de istiyorduk. Hayırlı olsun'' dedi. 
     Bir sorusu üzerine Kutan, ANAP Genel Başkanı Mesut Yılmaz ile geçtiğimiz günlerde yaptıkları görüşmede, ''ABD'nin Irak'a yapacağı olası bir müdahalenin seçimi ertelemesine yol açıp açmayacağı'' konusunun da gündeme geldiğini söyledi. 
     Kutan, ''ABD'nin Irak'a yapacağı operasyon seçimi etkiler mi '' diye Yılmaz'a sorduğunda, Yılmaz'ın, ''etkileyeceğini zannetmiyorum. Çünkü ABD'de de Kasım ayında seçim var. O nedenle operasyonun Aralık ayında olacağını zannediyorum. O vakte kadar da seçim bitmiş olur'' dediğini aktardı. SP Genel Başkanı Kutan, şöyle konuştu 
     ''Bu bana göre tatmin edici bir cevap değil. Bir operasyon olursa en az bir iki ay önceden hazırlık olur. Anlaşıldığı kadar ABD Türkiye'den ciddi anlamda destek bekliyor. 
     Irak operasyonu bize göre belirsiz. Türkiye ne doğrudan ne dolaylı hiçbir katkı da bulunmamalıdır. Ne lojistik desteği sağlamalı ne de üslerden Irak'a müdahale imkanı tanımalıdır.'' ''Irak operasyonu olsa bile seçim ertelenmemeli mi diyorsunuz '' sorusuna Kutan, ''Hayır operasyon olacaksa gayet tabii seçim olmamalıdır. Hem seçim hem ırak operasyonu olacak... Türkiye eğer doğrudan ve dolaylı bu operasyonun içinde olmayacağız diyorsa seçim gayet tabii yapılmalıdır'' karşılığını verdi. 
     AK Parti Grup Başkanı Bülent Arınç, milletvekili erken genel seçim kararının ''hayırlı olmasını'' dileyerek, ''demokrasilerde meşruiyetin kaynağı seçimdir'' dedi. 
     Arınç, parlamentonun ortak iradesi ile seçim kararı alındığını söyledi. Bülent Arınç, şöyle konuştu 
     ''Ülkemiz için hayırlı olmasını diliyorum. Gelinin nokta bu hükümetle Türkiye'nin yürüyemeyeceği idi. Sıkıntıların aşılması ancak seçimle olur. Çünkü demokrasilerde meşruiyetin kaynağı seçimdir. Bu yolu parlamentonun bütünüyle benimsemiş olması fevkalade takdire değer bir davranıştır. Sonuçta ülkemize, milletimiz için hayırlı olmasını diliyorum.'' YTP Genel Başkanı İsmail Cem de gazetecilerin seçim kararını sorması üzerine, ''hayırlı olsun'' dedi. 
     





</TEXT>
</DOC>
