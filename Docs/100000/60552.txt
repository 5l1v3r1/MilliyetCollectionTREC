<DOC>
<DOCNO> 60552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sondun09.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecrübeli turist Türkiye'yi tercih ediyor 
</HEADLINE>
<TEXT>

     Uluslararası Denizyolları Derneği CLIA ve Uluslararası Denizyolları Konseyi ICCL tarafından ABD'de yapılan araştırma, gemi yolculuğuna çıkan deneyimli turistlerin özellikle Türkiye, Ege adaları ve Akdeniz'i tercih ettiklerini ortaya çıkardı. 
     Araştırmaya katılanların yüzde 90'ı ''deniz yolculuğuna ilgi duyduklarını'' belirttiler. 
     Aşk gemileriyle deniz yolculuğu yapmak isteyen turistlerin kararını etkileyen en önemli faktörün gidilecek limanlar olduğu belirlendi. Turistlerin en fazla tercih ettikleri limanlar arasında Karayipler, Bahama adaları, Hawaii ve Alaska bulunuyor. Buna karşılık tecrübeli turistler, Türkiye, Ege adaları ve Akdeniz'i tercih ediyor. 
     Aşk gemisi işleten denizcilik şirketleri Batı Akdeniz'den Baltık ve İskandinavya'ya, Güney Pasifik'ten Uzakdoğu ve Afrika'ya, hatta dünya gezisine kadar çok değişik turlar düzenliyor. 
     Gemilerde yolculara sunulan zengin mutfak, spor ve eğlence olanakları ile liman turları da yolcuları cezbeden unsurlar arasında yer alıyor. 
     






</TEXT>
</DOC>
