<DOC>
<DOCNO> 83124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/astro/index.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı ortaklıklar 
</HEADLINE>
<TEXT>

Son günlerdeki gerginlik hala devam ediyor ama bugün aynı zamanda işbirliği yapmak, yeniliklere girişmek ve değişikliklere gitmek için elverişli şartlar var. Koç'lar yine aktif olabilecekleri bir gündeler. Kendilerinden çok söz ettirebilirler. İkna edici olabilirler ve arkadaşlarından da destek görebilirler. Boğa'lar çok aceleci davranmamalılar. Duygusal nedenlerden ötürü kendilerini yalnız hissedebilirler. İyimser olmaya bakmalılar. İkizler yaratıcı olabileceği bir günde. Gruplarla çalışmalar ya da zihinsel konular akıcı işler söz konusu. Geleceğe yönelik değişik planlar da yapabilecekler. Yengeç'ler bugün de işle ilgili konularla meşgul olabilirler. Bu arada ilerici düşünceler ya da onlara çok daha farklı gelebilecek önerilerle de karşılaşabilirler. Aslan'lar yapıcı olabilecekleri bir gündeler. Aşırı risk almamalılar ama bu arada tamamlayabilecekleri çok şey söz konusu. Sevgide mutlu olmaları daha kolay. Başak'lar eğer borçları varsa uygun çözümler ve yeni olanaklar bulabilirler. Eş ya da ortaklarının parasından yararlanabilecekleri fırsatlar olabilir. 
Ay 19 31 Boğa burcuna geçecek. Akşam daha dingin ve kararlı enerjilerle dolu. Terazi'ler bugün de ilişkilerden yana hareketli bir gün geçirebilirler. Verimli ortaklıklar ve ilişkiler söz konusu. Başkalarının kaynaklarından yararlanabilecekler. Akrep'ler eğer sağlıkla ilgili sorunları varsa değişik çözüm yolları arayabilirler ve kendilerini iyi hissedebilirler. İş ortamında da farklı uygulamalar onlara motivasyon getirebilir. Yay'lar sevgi ilişkilerinde daha cömert ve iyimserler. Yaratıcı konular onlara fazla heves getiriyor. Şanslı bir gündeler. Oğlak'lar dünden gelen koşturmacanın ardından bugün rahat edebilecekler. Hafta sonu yaklaşırken onları dinlenmeye daha fazla zaman ayırabilecekler. Kova'lar farklı düşüncelerini uygulama olanağına sahipler. Ani fikirler çok verimli sonuçlar getirebilir. Hızlı bir gündeler. Balık'lar ise daha çok akşam rahat edebilirler. Gün içinde yakın çevre ile ilgilenmek ve parasal konularda yeni kararlar vermek söz konusu olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
