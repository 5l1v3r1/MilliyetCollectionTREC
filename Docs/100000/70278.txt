<DOC>
<DOCNO> 70278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur07.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesaba itiraz eden müşteriyi döverek hastanelik ettiler 
</HEADLINE>
<TEXT>

     Edirne'de, hesaba itiraz eden bir genç, işyeri çalışanları tarafından dövülerek, komaya sokuldu. 
     Emniyet yetkililerinden alınan bilgiye göre, Çilingirler Çarşısı'ndaki Cafe Bar'da arkadaşlarıyla birlikte içki içen Yüksel Kirezlik, getirilen hesaba itiraz etti. 
     Kasaya hesabı ödemek için giden Kirezlik, işyerinde garson olarak çalışan Ramazan Özdamar'ın kendisine 10 milyon lira borcunun bulunduğunu ve gelen hesaptan bu paranın düşülmesini istedi. Çıkan tartışma sonucu, kasiyer Vedat Erdoğan ve Ramazan Özdamar, Kirezlik'i bar dışındaki Edirne Posta Müdürlüğü yakınında döverek, komaya soktular. 
     Başına aldığı şişe darbeleriyle kan kaybeden Kirezlik, Trakya Üniversitesi Tıp Fakültesi Hastanesi'ne kaldırılırken, Özdamar ve Erdoğan gözaltına alındı. 
     






</TEXT>
</DOC>
