<DOC>
<DOCNO> 70462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko04.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergiler 2002’den sonra inecek 
</HEADLINE>
<TEXT>

Maliye Bakanı Sümer Oral, bu yıl mali politikaları gevşetmenin mümkün olmadığını belirterek, Ama 2002’yi geçelim, vergiler aşağıya çekilecek’ dedi 
     MERT İLKKUTLUĞ İzmir DHA 

     Maliye Bakanı Sümer Oral, bu yılda reel ekonomiyi canlandırıp, yatırım iklimi ve hevesi yaratmak istediklerini, bunu yaparken maliye politikalarında gevşeme olmadığını söyledi. 
     Ege İhracatçı Birlikleri ve Gelirler Kontrolörleri Derneği’nce düzenlenen Vergi Reformu ve KDV İadesinde karşılaşılan sorunlar’ konulu panelin açılışında konuşan Oral, "Bana sürekli vergiler, maliye politikasında gevşemeyle ilgili talepler geliyor. Bazen ben de Maliye Bakanı olarak devamlı vergi alınsın diye uğraşan birisi havasında mıyım ’ diye düşünüyorum. Ama kesinlikle öyle değil" dedi. 
     
     Turgutlu’da Bağları var 
     "Ben de üretimden, yatırımdan yanayım. Ama dengeler fevk lede hassas. Türkiye uzun yıllardır, dengesizliğe dayanan dengede gitti" diyen Oral, reel ekonominin sıkıntılarını bildiğini söyledi. Oral, "Turgutlu’da, Alaşehir’de bağlarım var. Durumunuzu anlıyorum" dedi. 
     Bakan Oral, partisinin ilçe teşkilatlarını ziyaret ederken de şöyle konuştu "Bazı vergi indirimlerine biz de gideceğiz. Ama 2002 yılı bunun için uygun değil. Belki gelecek yıl bunu yapacağız. AB ülkeleriyle uyum sağlayacak bir vergi bürokrasisi yaratacağız. Özel Tüketim Vergisi ile 14 değişik vergiyi tek vergi altında toplayacağız. Bu basitlik sağlayacak. KDV’de bundan sonra beş orandan üç oranlı yapıya döneceğiz. Türkiye, sağlam ekonomiye sahip olabilmek için bunları yapmak zorunda." 
     Oral, bir esnafın şikayeti üzerine de "KDV’yi aşağıya çekmek lazım. Ama şimdi çekersek programı uygulamamız sıkıntıya girer. 2002’yi geçelim, vergiler aşağıya çekilecek" dedi. 
     



 EKONOMİ 



















</TEXT>
</DOC>
