<DOC>
<DOCNO> 50132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo04.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da Sümer çelişkisi 
</HEADLINE>
<TEXT>

     BORDO - Mavili kulübün Başkanı Özkan Sümer, dünkü basın toplantısında yöneticilerin aksine, Galatasaray maçından sonra özellikle federasyonun hedef alınmasına tepki gösterdi. Sümer, "Haluk Ulusoy’un bu işe neden bulaştırıldığını anlamış değilim. Federasyon, Trabzon’a zarar vermeyi iş edindi noktasına gelindi. Şu anda ilişkiler kopmuş değil. Kırgınlıklar varsa da düzeltilir" dedi. 
     BAŞKAN Ulusoy’un, yönetimi eleştirmesinin de hata olduğunu vurgulayan Sümer, "Sakıncalı ve yanlış. Bundan kaçınmalı" ifadesini kullandı. Hakem Mutlu Çelik ile ilgili tartışmalara girmediğini hatırlatan Sümer, "Gelişmeleri üzüntüyle izliyorum. Beni de bunun içine sokmak istiyorlar. Aynı gemideyiz, rotayı kimse emellerine göre belirleyemez. Bu, anarşiyi doğurur" açıklamasını yaptı. 
     
     Bülent’e iki maç 
     GALATASARAY karşılaşmasında kale arkasında ısınırken, hakem Mutlu Çelik tarafından küfür ettiği gerekçesi ile oyundan atılan Trabzonspor yedek kalecisi Bülent’in cezası belirlendi. Profesyonel Futbol Disiplin Kurulu Bülent’e iki maç ceza verdi. 
     



 SPOR 
























</TEXT>
</DOC>
