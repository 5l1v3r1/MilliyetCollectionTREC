<DOC>
<DOCNO> 84541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun28.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları fare kök hücrelerinden akciğer hücresi yarattılar 
</HEADLINE>
<TEXT>

     Bilim adamları, organ nakli için akciğer hücreleri üretilmesi hedefine, fareler üzerinde yaptıkları başarılı bir deneyle daha da yaklaştılar. 
     İmperial College London'dan bilim adamları, ilk kez, farenin kök hücrelerini belli bir tür akciğer hücresine başarıyla dönüştürdüler. 
     Bunun, günün birinde tahrip olmuş akciğer dokusunu yenilemeyi mümkün kılabileceği belirtiliyor. 
     Fare embriyolarının kök hücrelerini kullanan bilim adamları, bunları akciğer hücreleri olarak geliştirmek üzere özel bir moleküler solüsyonun içine koydular. 
     Bilim adamları, aynı deneyi insan dokuları üzerinde yapmaya da başladıklarını söylediler. 
     Bu deneyde de başarılı olunması halinde, bir alıcıdan alınan organ yerine kök hücrelerden üretilmiş dokular kullanılabilecek ve böylece vücudun organı reddetmesi durumu da ortaya çıkmayacak. 
     Araştırmayı yapan birimin müdürü Prof. Julia Polak, bu içerikte bir araştırmanın ilk kez yapıldığını belirterek, bunun akciğer dokusu elde edebilme çalışmaları için önemli bir yapı taşı oluşturduğunu söyledi. 
     Araştırma Tissue Engineering Journal dergisinde yayınlandı. 
     





</TEXT>
</DOC>
