<DOC>
<DOCNO> 59647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/dunya/dun02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağışlanacak tarafı yok 
</HEADLINE>
<TEXT>

Ecevit'ten AB'nin terörde çifte standardına sert tepki 
     Ankara MİLLİYET 

     Başbakan Bülent Ecevit, PKK ve DHKPC'nin AB'nin terör örgütleri listesine alınmamasını ağır bir dille eleştirerek, "İnanılacak şey değil. Bağışlanacak tarafı yoktur" dedi. 
     Ecevit dış politikaya ilişkin soruları yanıtlarken, AB terör listesinde PKK ve DHKP-C'nin dahil edilmemesi konusunda sert konuştu. Yeni bir liste beklediklerini söyleyen Ecevit şöyle konuştu 
     "Bu olacak şey değil, akıl alacak şey değil. PKK ve DHKP-C'nın terör örgütleri olduklarından kimsenin kuşkusu yok. Buna rağmen AB'nin bu iki örgütü terörizm listesine almamış olmasının anlaşılabilir yanı yoktur. Bize bildirildiğine göre önümüzdeki günlerde veya haftalarda ikinci bir liste daha çıkacakmış. Onda PKK ve DHKP-C bulunacakmış diyorlar inşallah doğrudur. Fakat bu konuda ilk listeye bu iki örgütün girmemiş olmasının bağışlanacak tarafı yoktur." 
     



 DÜNYA 











</TEXT>
</DOC>
