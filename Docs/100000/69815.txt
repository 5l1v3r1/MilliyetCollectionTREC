<DOC>
<DOCNO> 69815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/soneko14.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Nitelikli Sanayi Bölgeleri anlaşmasına dahil edilecek 
</HEADLINE>
<TEXT>

     Türkiye-ABD Ekonomik Ortaklık Komisyonu toplantıları çerçevesinde Türkiye'nin ABD ve İsrail arasında olan Nitelikli Sanayi Bölgeleri Anlaşması'na dahil edilmesi ilke olarak kabul edildi. 
     Türkiye'nin de dahil olacağı bu bölge için yeni bir anlaşma ya da yasal bir çerçeve hazırlanmayacak, mevcut anlaşmaya Türkiye de dahil edilecek. 
     Yetkililer yeni ve bağımsız bir nitelikli endüstri bölgeleri anlaşması yapılmasının uzun bir süreç alacağını, bu nedenle Türkiye'nin varolan anlaşmaya dahil edildiğini vurguluyorlar. 
     Öte yandan tekstil kotalarının kaldırılmasıyla ilgili net bir sonuç alınamazken, bu konunun yaklaşık 1 ay sonra yapılacak olan ABD Ticaret Temsilciği ve Türkiye Dış Ticaret Müsteşarlığı arasındaki görüşmelerde netlik kazanacağı kaydedildi. 
     Bu arada Dışişleri Bakanlığı'ndan bir grubun bugün öğleden sonra Amerikan heyetine Afganistan'ın yeniden imarı çerçevesinde her iki ülkenin ortak yatırım imkanları konusunda bir brifing vereceği belirtiliyor. 
     ABD Dışişleri Bakanlığı Ekonomi Ticaret ve Tarımdan Sorumlu Bakan Yardımcısı Alan Larson, A.A muhabirinin sorusu üzerine görüşmelerin olumlu geçtiğini kaydetti. 
     






</TEXT>
</DOC>
