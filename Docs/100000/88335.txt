<DOC>
<DOCNO> 88335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo02.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FİFA'dan artist Rivaldo'ya "Bir daha yapma..." 
</HEADLINE>
<TEXT>

     Uluslararası Futbol Federasyonları Birliği FİFA Türkiye-Brezilya maçında hakemi aldatarak Hakan Ünsal'ın oyundan atılmasına neden olan Brezilyalı futbolcu Rivaldo'nun numara yapmaya devam ettiği takdirde daha büyük cezalarla karşı karşıya kalacağını bildirdi. 
     FİFA Sözcüsü Keith Cooper, hakemi aldattığı için 11 bin 500 İsviçre Frangı para cezası verilen Rivaldo'nun bu şekilde davranmaya devam etmesi durumunda FİFA Disiplin Komitesi tarafından çok daha büyük cezalara çarptırılabileceğini söyledi. 
     Disiplin Komitesi Başkanı Marcel Mathier ise FİFA'nın bu gibi numaraların cezasız kalmamasını istediğini ifade ederek, Rivaldo gibi dünya çapında klas bir futbolcunun böyle davranmasının üzücü olduğunu söyledi ve "Bunun anlamı taraftar, hakem, oyuncu herkesin hilekar olmasıdır" dedi. 
     





</TEXT>
</DOC>
