<DOC>
<DOCNO> 58938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo02.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ilk yarıda hangi hakemlerle kazandı 
</HEADLINE>
<TEXT>

     Beşiktaş'ın ligin ilk yarısında yaptığı 17 maçta, 11 değişik hakem görev yaptı. 
     Ali Aydın ve Murat Ilgaz 3'er kezle, en çok Beşiktaş maçı yöneten hakemler olurken, Mustafa Çulcu ve Muhittin Boşat da 2'şer kez siyah-beyazlı takımın lig maçında düdük çaldı. 
     Bu hakemlerin dışında Musa Eryılmaz, Mutlu Çelik, Metin Tokat, Ünsal Çimen, Serdar Tatlı, Orhan Erdemir ve Erol Ersoy da Beşiktaş'ın 1'er maçını yönettiler. 
     Ligde 3 kez yenilen Beşiktaş, bunların 2'sini Mustafa Çulcu'nun yönettiği maçlarda aldı. 
     Çulcu'nun ligin ilk yarısında yönettiği 2 maçta da yenilen siyah-beyazlılar, diğer yenilgilerini ise Muhittin Boşat'ın düdük çaldığı karşılaşmada elde etti. 
     Siyah-beyazlılar, Çulcu ile evindeki Trabzonspor ve Ankara'da oynanan Samsunspor maçlarını kaybederken, Muhittin Boşat'ın yönettiği İstanbulspor maçında da sahadan boynu bükük ayrıldı. 
     Beşiktaş, özellikle Gaziantepspor maçında siyah-beyazlı taraftarlar, yönetim ve futbolcuların tepkisini çeken Ali Aydın ile bu sezon maç kaybetmedi. 
     ''Kara Kartallar'', Aydın'ın yönettiği Diyarbakırspor, Çaykur Rizespor ve Gaziantepspor maçlarından 3'er puanla ayrıldı. 
     Beşiktaş'ın ligin ilk yarısında maçlarını yöneten hakemler şöyle 
     

Hakemler Ali Aydın 3 maç 3 galibiyet Murat Ilgaz 3 maç 2 galibiyet, 1 beraberlik Mustafa Çulcu 2 maç 2 yenilgi Muhittin Boşat 2 maç 1 yenilgi, 1 beraberlik Musa Eryılmaz 1 maç 1 galibiyet Mutlu Çelik 1 maç 1 galibiyet Metin Tokat 1 maç 1 galibiyet Ünsal Çimen 1 maç 1 galibiyet Serdar Tatlı 1 maç 1 galibiyet Orhan Erdemir 1 maç 1 galibiyet Erol Ersoy 1 maç 1 galibiyet      






</TEXT>
</DOC>
