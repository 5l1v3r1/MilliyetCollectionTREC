<DOC>
<DOCNO> 99342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sondun21.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel ısınma dev kalamarların üremesine neden oluyor. 
</HEADLINE>
<TEXT>

     Avustralyalı bir bilim adamı, küresel ısınmanın dev kalamarların üremesine neden olduğunu belirtti. 
     ''Institute of Antarctic and Southern Ocean Studies'' adlı enstitüden bilim adamı George Jackson, sulardaki yüzde 1'lik ısınmanın küçük kalamarların boylarını iki katına çıkardığını kaydetti. 
     Jackson, geçen ay Avustralya'daki Tasmanya plajında 200 kiloluk dev bir kalamarın bulunmasının bu görüşünü desteklediğini belirterek, ''Sadece gövdesi yaklaşık 2 metre olan bu dev kalamarı çevirmek için dört kişi gerekti'' dedi. 
     Avustralya'daki Tasmanya plajında, herbirinde uzun ince kaslar bulunan sekiz bacaklı dev bir kalamar bulunmuş, kalamarın yaklaşık 15 metre uzunluğundaki iki bacağının kopmuş olduğunun tespit edildiği açıklanmıştı. 
     





</TEXT>
</DOC>
