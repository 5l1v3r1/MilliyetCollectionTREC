<DOC>
<DOCNO> 82479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/dunya/dun01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç kehanet... 
</HEADLINE>
<TEXT>

Dünyanın en zengin ikinci adamı Warren Buffett, ABD’nin geleceği hakkında karamsar bir tablo çizdi Er veya geç bir nükleer saldırıya maruz kalacağız. Washington ve New York başlıca hedefler 
     DIŞ HABERLER SERVİSİ 

     Bill Gates’ten sonra dünyanın en zengin ikinci adamı, Coca Cola, American Express ve Washington Post gibi pek çok ünlü markanın patronlarından, dolar milyarderi Amerikalı işadamı Warren Buffett, ABD’nin eninde sonunda nükleer bir saldırıya hedef olacağı öngörüsünde bulundu. 
     
     Belki şimdi, belki yarın... 
     Sahibi olduğu sigorta şirketi "Berkshire Hathaway Incönin 10 bin hissedarının katıldığı genel kurulunda konuşan Buffett, ülkesinin güvenliği konusunda karamsar bir tablo çizdi. ABD’nin büyük bir terör saldırısına maruz kalmasının kaçınılmaz olduğunu ileri süren milyarder yatırımcı ABD karşıtı duyguların kıskançlık ve nefretten kaynaklandığını söyledi. 
     Bu duyguların esiri olan çevrelerin nükleer silah yapımı için harekete geçtiğini anlatan Buffett, "Bu ülkede bir vakit gelecek, nükleer bir saldırı göreceğiz. 
     Bu olacak. Belki 10 yıl, belki 10 dakika veya 50 yıl içinde... Kaçınılmaz bir gerçek bu. Washington ve New York en önde gelen hedefler. Çünkü teröristler ulusumuzun travma geçirmesini istiyor. Öldürebildikleri kadar çok insan öldürmeyi hedefliyorlar" dedi. 
     Teröristlerin nükleer silahların yanı sıra biyolojik ve kimyasal silahlarla da saldırabileceklerini savunan 71 yaşındaki ünlü yatırım sihirbazının bu sözlerinin sahibi olduğu ve 11 Eylül saldırıları sonrasında 2.4 milyar dolar tazminat ödeyen sigorta şirketinin mali kaygılarıyla ilgili olup olmadığı merak konusu oldu. 
     Buffett ve Berkshire Hathaway’in İkinci Başkanı Charlie Munger, Nebraska’daki toplantıda 6 saat süreyle hissedarların sorularını yanıtladı. 
     
Dedikleri bir bir çıkıyor      Warren E. Buffett, küçük yaştan beri k rlı yatırım olanaklarını önceden görebilen sezgi gücü nedeniyle, "Omaha k hini" olarak tanınıyor. 10 milyar doları aşan kişisel servetiyle Microsoft şirketinin sahibi Bill Gates’in ardından dünyanın ikinci en zengin kişisi olan Buffett, yatırım bankacılığının yanı sıra bir ara Kongre’ye de seçildi ve Nebraska’dan Cumhuriyetçi Parti temsilciliği yaptı. Coca Cola, American Express ve Washington Post’ta hisseleri bulunan Buffett, sahibi olduğu Berkshire şirketinin 1960 ortalarından itibaren 4 bin kat büyümesini, şirket hissedarlarının da milyoner olmasını sağladı. 
     



 DÜNYA 











</TEXT>
</DOC>
