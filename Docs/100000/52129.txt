<DOC>
<DOCNO> 52129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur15.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli eski futbolcu Mecnur, spekülasyondan gözaltında 
</HEADLINE>
<TEXT>

     Fenerbahçeli eski futbolcu Mecnur Çolak, ''borsada manipülasyon yaparak, yaklaşık 800 milyar lira haksız kazanç elde ettiği'' gerekçesiyle kendisini arayan cumhuriyet savcılığına teslim oldu. 
     Bir dönem Sarıyer ve Fenerbahçe formasını giyen Mecnur Çolak, borsada manipülasyon yaptığı gerekçesiyle kendisini arayan savcılığa başvurdu. 
     Savcılığın, sorgusunun yapılması için İstanbul Mali Şube Müdürlüğü görevlilerine teslim ettiği Çolak'ın, borsada manipülasyon yaparak yaklaşık 800 milyar lira haksız kazanç elde ettiği iddiasıyla sorgulanmasına başlandı. 
     Çolak, 7 Mart 2000 tarihinde Bakırköy Cumhuriyet Başsavcılığı'na yapılan suç duyurusu üzerine de gözlem altına alınmış, sevk edildiği adliyede serbest kalmıştı. 
     Başsavcılığa yapılan suç duyurusunda, Mecnur Çolak'ın, hisse senedi işleminden doğan 1.3 trilyon liralık borcu, aracı kuruma ödemeyerek, ''dolandırıcılık yaptığı'' öne sürülmüştü. 
     






</TEXT>
</DOC>
