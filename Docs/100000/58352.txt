<DOC>
<DOCNO> 58352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur09.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankadan para ile çıkan genç kızı öldürüp çantasını aldılar 
</HEADLINE>
<TEXT>

     Antalya'da, bir otelde resepsiyonist olarak çalışan Aysel Karakuzulu 26 , bankadan 11 bin mark çektikten sonra evine dönerken, kafasına bir el ateş edildi ve parası gasp edildi. Hastanede tedavi altına alınan genç kız, kurtarılamadı. 
     Belek'teki Club Mega Saray Otel'de resepsiyonist olarak çalışan Aysel Karakuzulu 26 , dün bir banka şubesinden, hesabındaki 11 bin Alman Markı'nı çektikten sonra Cebesoy Caddesi'nde Nazlıhan Apartmanı'ndaki evine giderken, apartman girişinde arkasından gelen ve kimliği henüz belirlenemeyen bir kişinin silahlı saldırısına uğradı. Saldırgan, genç kızın kafasına tabancayla bir el ateş ettikten sonra, para dolu çantayı alarak, kaçtı. Ağır yaralanan Aysel Karakuzu, Akdeniz Üniversitesi Hastanesi'ne kaldırıldı. Yoğun Bakım Servisi'nde tedavi altına alınan Aysel Karakuzu, tüm çabalara karşın bu sabah öldü. 
     Polis yetkilileri, olayla ilgili soruşturmanın genişletilerek sürdürüldüğünü bildirdiler. 
     Bu arada, Aysel Karakuzu'nun 11 bin markı, Gaziantep'teki bir yakınına göndermek üzere bankadan çektiği öğrenildi. 
     






</TEXT>
</DOC>
