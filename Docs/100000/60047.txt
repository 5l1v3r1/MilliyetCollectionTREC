<DOC>
<DOCNO> 60047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sontur07.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı, Atatürk suikastçilerine iadeyi itibar istemiş 
</HEADLINE>
<TEXT>

     CHP Mardin Milletvekili Muharrem Doğan, Başbakan Abdullah Gül'e, Bayındırlık ve İskan Bakanı Zeki Ergezen'in de eski Refah Partisi Milletvekili Hasan Mezarcı ile birlikte Ulu Önder Atatürk'e suikast girişiminde bulunanlara iadeyi itibar verilmesine ilişkin Meclis Araştırması Önergesine imza koyduğunu, Hükümeti kurma aşamasında bilip bilmediğini sordu. Doğan, Başbakan'a, bu durumda Ergezen'i azletmeyi düşünüp düşünmediği sorusunu da yöneltti. 
     CHP'li Doğan, Başbakan Gül tarafından sözlü olarak yanıtlanmak üzere TBMM Başkanlığı'na sunduğu soru önergesinde şöyle dedi 
     14 Ocak 1994 tarihinde Refah Partisi Milletvekili Hasan Mezarcı'nın Yüce Önder Atatürk'e yönelik suikast girişiminde bulunanlara iadeyi itibar istediği Meclis Araştırma Önergesi'ne imza verenler arasında 58. Hükümette Bayındırlık ve İskan Bakanı olarak görev alan Zeki Ergezen'in bulunduğunu hükümeti kurma aşamasında biliyor muydunuz 
     Atatürk'e suikast düzenleyenlerin suç işlemedikleri iddiasıyla Cumhuriyetimizin kurucusu Büyük Önder Atatürk'e suikast düzenleyenlere iadeyi itibarının verilmesi fikrini işleyen ve TBMM Başkanlığı'nca işleme konulmayıp iade edilen böyle bir önergeye imzasıyla destek veren bir kişinin Cumhuriyet hükümetinde bakan olarak görev yapması doğru mudur Önergede yer alan iddia ve düşünceleri değerlendirdikten sonra adı geçen bakan ile aynı hükümette uyumlu bir şekilde çalışma imkanınız olacak mıdır 
     -Söz konusu bakan hakkında Anayasa'nın 109. maddesinin son fıkrası hükmünü işletip görevden azledilmesi yönünde bir işlem yapmayı gerekli buluyor musunuz 
     





</TEXT>
</DOC>
