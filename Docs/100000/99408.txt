<DOC>
<DOCNO> 99408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko48.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz tevdiat hesapları 1 haftada 555 milyon dolar arttı 
</HEADLINE>
<TEXT>

     Bankalardaki toplam döviz mevduat hesapları, bir haftada 837 milyon dolar artarak 19 Temmuz itibarıyla 57 milyar 956 milyon dolara çıktı. 
     Merkez Bankası'nın geçici verilerine göre, 12 Temmuz'da toplam döviz mevduat hesapları 57 milyar 119 milyon dolar idi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 555 milyon dolar artarak, 44 milyar 960 milyon dolara çıktı. 
     Yurtiçi döviz tevdiat hesapları DTH toplamı 528 milyon dolar çıkarak, 43 milyar 402 milyon dolar oldu. Yurtdışı DTH de 27 milyon dolar çıkarak, 1 milyar 558 milyon dolar olarak gerçekleşti. 
     Bankalararası interbankta döviz tevdiat hesapları ise 16 milyon dolar artarak, 543 milyon dolar oldu. 
     19-26 Temmuz 2002 tarihleri arasında, kredi mektuplu DTH ve süper döviz hesapları ise 3 milyon dolar azalarak 12 milyar 993 milyon dolara indi. 
     





</TEXT>
</DOC>
