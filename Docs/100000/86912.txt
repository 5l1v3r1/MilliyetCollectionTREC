<DOC>
<DOCNO> 86912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/spor/spo20.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

2008 için dış destek tamam      2008 Avrupa Futbol Şampiyonası’nı Türkiye ile Yunanistan’ın ortaklaşa düzenlemesi girişimine iki ülkenin dışişleri bakanları İsmail Cem ve Yorgo Papandreu’dan tam destek geldi. Cem, "Yunan meslektaşımla birlikte, bu tasarıyla şahsen ilgileniyorum" dedi. Papandreu ise, "Bu önemli derecede büyük bir tanıtım fırsatları projesidir" görüşünü ortaya koydu. 
     
Sepp Blatter koltuğu bırakmadı      FIFA başkanlığına Sepp Blatter dört yıllığına yeniden seçildi. G.Kore’nin başkenti Seul’de yapılan ve 8 saat süren kongrede, 66 yaşındaki Blatter, hakkında usulsüzlük yaptığı gerekçesiyle yürütülen kampanyaya rağmen 195 oydan 139’ünü aldı. Rakibi FIFA Asbaşkanı ve Afrika Konfederasyonu Başkanı Kamerunlu Issa Hayatou 56 oyda kaldı. 
     
Hüseyin Beşok NBA yolcusu      İSRAİL’İN Maccabi Tel Aviv takımında forma giyen Hüseyin Beşok’a, NBA’den Houston Rockets, Atlanta Hawks ve Toropto Raptors transfer teklifinde bulundu. Menajeri aracığıyla milli pivota teklif götüren üç kulübün, Dünya Şampiyonası öncesi anlaşma zemini arayacağı öğrenildi. Hüseyin, "NBA’de oynamak en büyük hayalim. Ancak Avrupa’da kalırsam, tercihim Maccabi olur" dedi. 
     
İbrahim kalıcı      YUNANİSTAN’IN Panathinaikos takımında forma giyen İbrahim Kutluay, yeni sezonda da kulübünde kalacağını açıkladı. Yunan kulübünün, İbrahim ve Yugoslav Bodiroga arasında seçim yapacağına ilişkin haberleri değerlendiren milli oyuncu, "Bunlar sadece söylenti. Kulübümle iki yıllık anlaşmam var. Onlar benden, ben de onlardan memnunum" dedi. 
     



 SPOR 
































</TEXT>
</DOC>
