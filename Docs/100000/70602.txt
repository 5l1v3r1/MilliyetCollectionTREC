<DOC>
<DOCNO> 70602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sontur21.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de sokak kavgası yeniden başladı.. 
</HEADLINE>
<TEXT>

     İstanbul Valisi Erol Çakır, dün silahlı, taşlı ve sopalı kavga sonucu 12 kişinin yaralandığı, bugün de olayların sürdüğü Esenler'deki sokaklarda, gece sokağa çıkma yasağı ilan edileceğini bildirdi. 
     Esenler Karabayır Mahallesi Sakarya Caddesi'nde, saat 14.30 sıralarında toplanan yaklaşık 30 kişilik 2 ayrı grup arasında, yeniden taşlı sopalı kavga çıktı. 
     Molotofkokteyli de atılan kavgaya panzer destekli olarak müdahale eden güvenlik kuvvetleri, fazla büyümeden olayı kontrol altına aldı. 
     Çevredeki bir kıraathaneye giren güvenlik kuvvetleri, bazı kişileri yakaladı. 
     Bu gelişme üzerine olay yerine gelerek incelemede bulunan İstanbul Valisi Erol Çakır, ''İlçe Kaymakamlığı'nca, olayın olduğu sokaklarda, akşam gün batımından sabah gün ağarıncaya kadar sokağa çıkışı engelleyecek bir tedbir alınıyor. 
     Sokağa çıkma yasaklanıyor. Bu, ilçe kaymakamlığınca ilan edilecek'' dedi. 
     Olayla ilgili bugün 21 kişinin daha gözlem altına alındığını ifade eden Vali Çakır, güvenlik güçlerinin kavganın taraftarlarını ikna çalışmalarını sürdürdüğünü ve olayın kontrol altında bulunduğunu ifade etti. 
     

     
</TEXT>
</DOC>
