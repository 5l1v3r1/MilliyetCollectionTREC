<DOC>
<DOCNO> 87287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/ekonomi/eko05.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz’de gemiler battı 
</HEADLINE>
<TEXT>

Karadeniz ekonomisi arka arkaya iki krizle çökmüş durumda. Nereye gitsek aynı sloganla karşılaştık Çay, tütün, finduk, biz iki krizle bittuk". Bölgeden yeni bir göç dalgası yaşanıyor. Bütün oda başkanları aynı soruna dikkat çekiyor Karadeniz’de umutlar kapkara oldu. Vatandaş sinir küpüne döndü 
     Anadolu'nun dönüşü 
Orhan Tekeoğlu 

     Trabzonspor’u küme düşmekten kurtaran Trabzonlular, şimdi de küme düşen kent ekonomisini kurtarmaya çalışıyor. Önce Rusya Krizi’ni, arkasından Şubat Krizi’ni yaşayan kentte ticaretin durduğu belirtiliyor. Trabzon Ticaret ve Sanayi Odası Başkanı Şadan Eren, "Ağaç devrildi ama kökünden kopmadı. Yeni filizleri var. Bu filizleri korumaya çalışıyoruz" diyor. Trabzonlu’nun şimdilik keseden yediğini anlatan Eren, "İnsanlar birikimlerini yedi, sıra yüzük, alyans ve bileziklerde" diyor. 
     
     Karadenizli asabileşti’ 
     Krizden sonra Karadenizli’nin korktuğunu ve asabileştiğini anlatan Eren, tünelin ucunda henüz aydınlık olmadığını belirtiyor. Trabzonu fuar ve kongre şehri’ yapmak için yola koyulduklarını anlatan Eren yeni projeyi şöyle anlattı 
     "Dünya Ticaret Merkezi kurmak için kolları sıvadık. Anadolu’da kurulacak ilk ve en büyük ticaret merkezi olacak. 2003’te faaliyete geçecek olan 57 bin metrekarelik kongre fuar merkezinin temeli haziranda atılacak. Vakfıkebir ve Beşikdüzü organize bölgeleri de yıl sonunda faaliyete geçecek." 
     Ulaşım sorunlarına değinen Doğu Karadeniz İhracatçılar Birliği DKİB Yönetim Kurulu Başkanı Ahmet Hamdi Gürdoğan da bölgenin geleceğinin ihracata bağlı olduğunu söylüyor. Gündoğan, "Tarım arazimiz kısıtlı. Sanayimiz gelişmemiş. Ama Türk Cumhuriyetleri ve Rusya’ya yakınız. İhracata yönelmemiz zorunlu" diyor. 
     
     Ayda 85 milyona nasıl geçinsin 
     ÇAYSİAD Başkanı Rahmi Üstün, dünya çay üretiminde beşinci sırada yer alan Türkiye’nin kalite sorunları yüzünden ihracatta 25’inci sırada yer aldığına dikkat çekiyor. Üstün, "Çaykur’un alımları azaldı. Dört dönümden 4 ton çay bugünkü fiyatlarla aylık 85 milyon gelir demek. Çay üreticileri fakirlik sınırının da altında" diye konuştu. 
     
     Dünya Ticaret Merkezi kuruyorlar 
     Trabzon'lu işadamları, il ekonomisine ilk darbeyi Rusya Krizi'nin, ikinci darbeyi Şubat Krizi'nin vurduğunu, kent ekonomisinin küme düştüğünü belirtiyorlar. 
     Krizde ildeki 70 fabrikanın 25'i kapandı. Binlerce kişi işini kaybetti. Üniversite kenti Trabzon'da 33 bin öğrenci var. Ancak ticari hayat durgunluktan henüz kurtulamamış durumda. 
     Kredi alan şirketler zor günler geçiriyor. Bazı şirket sahiplerinin servetlerini satıp borçlarını kapatmaya çalıştıkları belirtiliyor. Kentteki organize sanayi bölgesinde hiçbir hareket yok. 
     İşadamları, sanayiciler bir yandan 'durumu korumaya' bir yandan da yeni çıkış yolları bulmaya çalışıyor. 
     Yeni hedef Trabzon'u fuar ve kongre kenti haline getirmek. Bunun için Dünya Ticaret Merkezi Projesi başlatıldı. Haziran'da temel atılıyor. 2003'te de bitirilmesi hedefleniyor. 
     İhracatının yüzde 70'ini BDT ülkelerine yapan Trabzon asıl çıkışı ihracatta arıyor. Hedef pazar BDT. 
     Vakfıkebir ve Beşikdüzü organize sanayi bölgelerinin yıl sonuna kadar faaliyete geçirilmesi hedefleniyor. 
     15 Ağustos - 15 Eylül arasında Soçi'de Türk İhraç Ürünleri fuarı düzenlenecek. Fuar, Rusya'da bozulan Türk malı imajının da düzeltilmesi için tarihi fırsat olacak. 
     
Ro Ro’yla Rusya seferine çıkıyorlarÇay denince akla gelen Rize’de çaydan umutlar kesilmiş durumda. Sanayiciler çay yatırımından bin pişman. Krizden çıkış için birleşip bir Ro Ro gemisi alarak Rusya’ya kuru gıda satacaklar 
     Ticaret ve Sanayi Odası Başkanı Ayhan Hacıfazlıoğlu, çay deyince akla gelen Rize’de, sanayicinin çaya yatırım yapmaktan çok pişman olan Rizeli’nin artık çaya güvenmediğini söyledi. 
     Çay fiyatının son 25 yılda sürekli geriye giderek 62 sentten 17.8 sente düştüğünü anlatan Hacıfazlıoğlu, "Uzun yıllar çay parasıyla kalkındık. Değirmenin suyunun bir gün kesileceğini düşünmeliydik. Rizeli, umursamazlığının bedelini ödüyor. 400 bin nufüslu ilin 100 bini işsiz. Özel sektör birçok çay fabrikası açtı. Ama pişman oldu. Çayını özel sektöre satan parasını alamıyor" dedi. 
     
     Artık burada ekmek yok’ 
     Hacıfazlıoğlu’nun verdiği bilgiye göre Rize’de 204 bin üretici, 767 bin dekar alanda çay üretiyor. Bu üretimin toplam değeri 400 milyon dolar Yani, üretici başına 2 bin dolar bile etmiyor. Her ailede 4 - 5 nüfus olduğu gözönüne alındığında, çaydan geçimini sağlayan beş kişilik bir ailede kişi başına gelir 400 dolar. Türkiye ortalamasının bile beş katı altında Bu paranın üreticinin cebine girmesindeki sancılı süreç de cabası. Kısacası çayda ekmek tükenmiş durumda. 
     
     Hedef Rusya Tam yol ileri 
     Bu durum Rizeli’yi yeni arayışlara itiyor. Yeni iş kurmak isteyenler ve işletme sermayesi ihtiyacı olanlardan gelen kredi talebinde artış olduğu belirtiliyor. Rizeli geleceğini ihracatta arıyor. İlden yapılan ihracatta geçen yılın ilk dört ayına göre yüzde 15’lik bir artış yaşandı. Tarımsal alanda çaya alternatif olarak kivi ve karaüzüm düşünülüyor. 
     Ancak Rizeli’nin asıl planı başka. Türkiye’de organize sanayi bölgesi OSB olmayan üç ilden birisi olmaktan kurtulmak, bu OSB’de atılacak sanayi temeli ile Batum, Tiflis, Gence, Poti, Bakü ve Sochi’ye ihracat yapmak Bu plan uygulamaya konulmuş. Oda, bir Ro Ro gemisi alıyor. Birkaç ay içinde Rusya’ya kuru gıda, inşaat malzemesi gibi ürünler ihraç edecekler. 
     
Hiç bu kadar isyank r olmamıştık’      Samsun Ticaret ve Sanayi Odası Başkanı Adnan Sakoğlu, daha önceleri bölgenin ticaret merkezi olan Samsun’da son durumu şöyle anlatıyor 
     "Henüz canlanma belirtileri yok, ama umutluyuz. İhracatta yüzde 10’luk bir artış var diyebiliriz. Organize bölgede son bir yıl içinde dört yeni firma faaliyete geçti. Ancak çalışan sayısı düştü. Krizden en fazla etkilenen illerden biriyiz. Ancak umutsuzluk fayda getirmiyor, iyimserlik ortamı yaratmak istiyoruz." 
     Krizde yaklaşık 4 bin kişinin işini kaybettiğini, fakülte mezunlarının 150 milyon liraya çalışacak iş aradıklarını anlatan Sakoğlu, "11 yıldır oda başkanlığı yapıyorum, Üyelerimizin bu kadar isyank r olduğu bir yıl görmedim" diyor. 
     
Önce İstanbul’un canlanması lazım’      Ordu Ticaret ve Sanayi Odası Başkanı Ömer Aydın, "Kıpırdanmalar var ama kayda değer değil" diyor. Ordu’nun Trabzon ve Samsun arasında sıkıştığını ve bugünkü karayolu ile Ordu’nun hiç bir zaman kalkınamayacağını’ belirten Aydın, "Sürdürülebilir ve rekabet edilebilir üretim istiyoruz. Ordu’da dört şirket Türkiye’nin en büyük 500 şirketi arasına giriyor. Ama yolumuz yok. Bu yol ile mucizeler yaratıyoruz. Öncelikle İstanbul canlanacak sonra biz. Sanayici Ordu’da çok zor durumda. Henüz istihdam sağlayamadık, sanayinin çarkları dönmeye başlamadı. Durumu korumaya çalışıyoruz" diye konuşuyor. 
     Ordu Ticaret Borsası Başkanı Necdet Gürsoy da fındık konusunda dert yanıyor. Aynı zamanda fındık ihracatçısı olan Gürsoy, "Sokaktaki on kişiden sekizi kendi kendine konuşuyor. Fındık para etmediği sürece Ordu’da işler düzelmez. Avrupa Birliği’nin Türk fındığına karşı aflotoksin oranının yüksek olduğu gerekçesiyle başlattığı engelleme, ihracatın hızını kesti. Dünyadaki pazar payımız yüzde 90’dan 70’e indi" şeklinde konuşuyor. 
     
Fındık bitti, ahududuya bakıyoruz’      İlin ekonomisindeki son gelişmeleri anlatan Giresun Ticaret ve Sanayi Odası Genel Sekreteri Sedat Ceyran, "Fındıkta bitik durumdayız" diyor. Yeni çözüm yolları aradıklarını ve alternatif ürünlere yöneliş başladığını ifade eden Ceyran, son durumu şöyle özetliyor 
     "Ahududu ve Karaüzüm başlıyor. 16 çiftçi deneme üretimine başladı. Fındık artık para etmiyor. Sanayimiz Ordu’ya kaydı. Fındık ihracatçıları İstanbul Yaklaşımı’nı bekliyor. Yoksa hepsi bırakıp sektörden çekilecek." 
     
     Köylüler kente inmiyor 
     Köylülerin masraftan kaçınmak için kente inmediklerini paraya kavuşan Giresunlunun Giresun’u terkettiğini anlatan Ceyran, sunta fabrikasının yanı sıra otomobil satışlarının düşmesi sonucu Renault ve Ford bayilerinin de kapandığını belirtiyor. 
     Fiskobirlik Yönetim Kurulu Başkanı Hüseyin Durusu, birliğin ürün alımlarından kaynaklanan borç yükünün altında olduğunu anlatıyor. 
     Giresun’da bölgenin en büyük sanayicilerinden İhsan Fatoğlu, yurtdışından buğday ithal edip un haline getirerek ihraç ediyor. Kriz onu pek fazla etkilememiş. Yılın ilk dört ayının ihracatında da önemli bir artış gerçekleştirmiş. Türkiye’nin ilk 500 şirketi arasında yer almasına karşın çok fazla tanınmayan Giresunlu Fatoğlu Gıda’nın, 1978 yılında kurulan tesislerinde 300 kişi çalışıyor. 
     
Bölgenin analizi Büyük kentlere yeni bir göç dalgası başladı      Karadeniz’de kriz öncesi nispeten durmuş olan büyük şehirlere göç’ün yeniden başladığı belirtiliyor. İşadamları, oda başkanları bu ikinci göç dalgasında da gençlerin bölgeden çekildiklerini anlatıyorlar. 
     Araştırmalara göre, gelir dağılımı en bozuk bölge olan Karadeniz’de fındıktan, çaydan umudunu kesen bölgeyi terk ediyor. Çay fiyatı son beş yılda yarı yarıya azaldı. Fındıktan para kazanılmıyor. Balıkçılık öldü, tütün para etmiyor. Çaydan sağlanan kişi başına yıllık gelir çok düşük. Türkiye ortalamasının beşte biri Üniversiteli gençler 200 milyon maaşlı işler için kuyruğa giriyor. İşte bu durumun, birincisi 1970’li yılların sonunda başlayan ikinci göç dalgasına yol açtığı belirtiliyor. 
     
     Espri yapamaz olduk’ 
     Bölge ekonomisiyle ilgili araştırmamıza başladığımız Rize’de, Ne güzel her yer yemyeşil diyorum’ taksi şoförüne. Orası oyle de uşağum, içumuz kapkara" diyor. İsmail Reis ise "İnsanları cüldürmek için espri yaparduk, şimdi cendi cendimuze cülmeye başladuk, hayra alamet değil" diyor. Bu iki Karadenizli’nin sözleri Karadenizli’nin son durumunu özetliyor. 
     
     Çaykara emekli cenneti oldu 
     Karadeniz’e bir de tersine göç de var. Karadenizli emekliler de bölgeye dönerek köy ve yaylalara yerleşiyor. Yayla turizmi alanında yeni bir iş kapısı umudu yaratan bu tersine göçte en çekici ilçe ise Çaykara. İsviçre’nin doğal güzelliğini andıran Çaykara’da Ziraat Bankası, ilçe nüfusuna oranla Türkiye’de en çok kişiye emekli maaşı ödeyen şubelerin başında geliyor. 
     
     Benzinden değil yıkamadan kazanıyoruz’ 
     Trabzon’un önde gelen işadamlarından Mustafa Erdem, altı petrol istasyonundan üçünü kapattı. "Krizden önce günlük yüklü miktarda nakdim olurdu. Krizden sonra akaryakıt satışından değil, araba yıkamadan para kazanıyorum" diyen Erdem, Trabzon ekonomisini şöyle özetledi 
     "Sanayi can çekişiyor. Turizmi bilinçli olarak bitirdiler. Limanda sen - ben kavgası yüzünden ihracat yapılamıyor. Trabzonspor’un ligdeki göstergesi, Trabzon’daki ticaretin aynasıdır. Trabzon küme düşmedi ama ticaretimiz amatör lige düştü. Makine Mühendisleri Odası Başkanı parfümeri dükkanı açtı. Krizden sonra sinir ve kalp rahatsızlıklarında büyük artış oldu. 
     
Siyaset Karadenizli vekiller bölgeye sahip çıkmıyor’      Karadeniz halkı Karadenizli siyasilerden şikayetçi. Seçim dönemlerindeki vaatlerin hiçbirinin yerine getirilmediğini söylüyorlar. Bölge halkı ve işadamları, erken seçimin çözüm olmayacağını, ancak bugünkü hükümetle de gitmeyeceğini söylüyorlar. 
     Trabzon Ticaret ve Sanayi Odası Başkanı Şadan Eren, "Bizler Ankara’ya kadar gidip sorunlarımızı ısrarla anlatıyoruz" diyor. Samsun Ticaret ve Sanayi Odası Başkanı Adnan Sakoğlu ise Ankara’ya güvenmek durumundayız’ diyor. 
     Bölgede siyasetçiden birçok beklenti var. En çok dile getirilen talep yol sorunu. Bir de çay, fındık ve tütüne uygulanan taban fiyatı düşüklüğü yanı sıra üreticinin parasını zamamında alamaması... 
     
Yarın Doğu’nun umudu Medeniyetler Yolu’ projesinde      
     



 EKONOMİ 



















</TEXT>
</DOC>
