<DOC>
<DOCNO> 51856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun13.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "7 eyaletten çekildik" 
</HEADLINE>
<TEXT>

     Afganistan'daki Taliban yönetimi, 7 eyaletin kendi denetimlerinden çıktığını doğruladı. Taliban'ın Pakistan Büyükelçisi Abdüsselam Zaif, Taliban güçlerinin, kuzeydeki 7 eyaletten çekildiğini açıkladı. 
     Zaif, Taliban güçlerinin sivil kayıplardan kaçınarak düzenli bir biçimde bu eyaletlerden çekildiğini söyledi. 
     Bu arada, Kuzey İttifakı Sözcüsü Muhammed Abil, Kuzey İttifakı'nın, Kunduz eyaletindeki köylerin ileri gelenlerine ve Taliban komutanlarına telsizle bir mesaj gönderdiğini açıkladı. 
     Mesajda, Taliban ile birlikte çarpışan Pakistanlı, Arap ve Çeçen gönüllülerin teslim edilmesi istendi. 
     Kendilerine karşı en büyük direnişin yabancı gönüllülerden geldiğini anlatan Abil, "Bize karşı savaşanları göstermek üzere, bu yabancıları canlı ele geçirmek istiyoruz" dedi. 
     






</TEXT>
</DOC>
