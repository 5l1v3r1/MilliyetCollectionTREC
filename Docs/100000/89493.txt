<DOC>
<DOCNO> 89493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sontur10.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, gazetecilerin yazılı sorularını yazılı yanıtladı... 
</HEADLINE>
<TEXT>

     Başbakan Bülent Ecevit, DYP Genel Başkanı Tansu Çiller'in ve DYP'nin idam cezasının kaldırılmasıyla ilgili olarak öne sürdükleri koşulların, üyelik sorunu yokuşa sürme anlamına geldiğini bildirdi. 
     Başbakan Ecevit, Oran Şehri'ndeki çalışma ofisinin önünde bekleyen gazetecilerin yazılı olarak yönettikleri soruları, Başbakanlık Basın Müşaviri Cem Avcı aracılığı ile yanıtladı. 
     Başbakan Ecevit'e yöneltilen sorular ve yanıtları şöyle 
     Soru ''İdam cezasının kaldırılması konusunda SP ve AKP yeni koşullar öne sürdü, Çiller'in destek vermeyeceği belli oldu, şimdi ne olacak Meclis'ten hala umutlu musunuz '' Cevap ''İdam cezasının kaldırılması konusunda SP ile AKP tarafından ileri sürülen koşullar üzerinde kanımca kolaylıkla uzlaşıya varılabilir. Güçlük, sayın Tansu Çiller'den kaynaklanıyor. Sayın Çiller, öteden beri AB'de üyeliğimize büyük önem verdiğimizi söyler. 
     Bu durumda sayın Çiller'in ve DYP'nin idam cezasının kaldırılmasıyla ilgili olarak öne sürdükleri koşullar üyelik sorununu yokuşa sürme anlamına gelir. Çünkü AB'de üyelik hakkının elde edilebilmesi için AB'nin öne sürdüğü olmazsa olmaz koşullardan biri idam cezasının kaldırılmasıdır.'' Soru ''Devlet Bahçeli, 'bu değişiklikler için uygun hükümet zorunlu. AB, Meclisle değil, hükümetle muhatap olur' dedi. Bu açıklamayı nasıl değerlendiriyorsunuz'' Cevap ''AB'de üyeliğimiz bir ulusal sorundur. Ancak, bu konuda elbette hükümete düşen görevlerde vardır.'' Soru ''Diğer partilerle diyaloga geçmek için Bahçeli ile uzlaştınız mı '' Cevap ''İdam konusunda diğer partiler ile diyalog kurmamıza sayın Bahçeli'nin herhangi bir itirazı yok.'' Soru ''Mesut Yılmaz, sorunun sadece idam olmadığını, MHP'nin anadilde yayın ve öğrenime de itirazları olduğunu söyledi. Yılmaz'ın 'Ecevit ile MHP körler sağırlar diyalogu oynuyor' sözlerine yanıtınız ne olacak '' Cevap ''AB'de tam üyelik olanağını elde edebilmemiz için sadece idam sorununu aşmak yeterli değildir. Ayrıca anlatım özgürlüğü ve kültür hakları ile ilgili başka bazı koşulların da yerine getirilmesi gerekir. Ama bunlar üzerinde anlaşmanın zor olmayacağını sanıyorum.'' Soru ''Sağlık kontrollerinizin 2-3 günde bire düşürülmesi, ne anlama geliyor '' Cevap ''Değerli hekimlerin sağlık kontrollerini seyrekleştirme kararına varmaları, durumumun iyileşmekte olduğunu gösterir.'' Ecevit, ''AB için referandum yapılsın mı '' sorusunu ise yanıtlamadı. 
     





</TEXT>
</DOC>
