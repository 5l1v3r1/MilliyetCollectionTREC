<DOC>
<DOCNO> 81754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko10.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lio Yağ’ın hedefi dünya markası olmak 
</HEADLINE>
<TEXT>

     EKONOMİ SERVİSİ 

     Lio Yağ Sanayi Yönetim Kurulu Başkan Yardımcısı Ragıp Arsan, zeytinyağı ihracatında yurtdışı pazarını genişleterek bir dünya markası olmayı hedeflediklerini söyledi. 
     Lio’nun ana stratejisinin yurtdışı pazarlarda güçlenmek olduğunu vurgulayan Arsan, "Hedefimiz bir dünya markası olmak" dedi. ABD’de Mirax adlı şirketin yüzde 51’ini satın aldıklarını hatırlatan Arsan, bu şirket aracılığıyla ABD’de Lio markasını büyütmeyi hedeflediklerini kaydetti. Lio Yönetim Kurulu Başkanı Şevket Aksoy da Orman Bakanlığı ile imzalanan protokolle 10 bin dönüm araziye 250 bin zeytin ağacının dikileceğini, sektöre yılda 4 bin 500 ton daha zeytinyağı ve 8-9 milyon dolar katkı sağlanacağını söyledi. 
     Zeytin Ormanları Projesi ile toplam 13 milyon ağacın dikilmesinin öngörüldüğünü anlatan Aksoy, Türkiye’de kişi başına tüketilen zeytinyağının yılda bir litre olduğuna ve zeytinyağının Türkiye’de İspanya’dan daha pahalı olduğuna dikkat çekti. 
     



 EKONOMİ 























</TEXT>
</DOC>
