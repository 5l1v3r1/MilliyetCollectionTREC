<DOC>
<DOCNO> 78347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sonspo07.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - Çaykur Rizespor 0 maç bitti 
</HEADLINE>
<TEXT>

     Birinci Süper Futbol Ligi'nde Diyarbakırspor, Çaykur Rizespor ile yaptığı maçı 1-0 kazandı. 
     Maçın ilk yarısını 0-0 eşitlikle tamamladı. 
     Yaklaşık 16 bin seyircinin izlediği karşılaşmaya ev sahibi Diyarbakırspor daha atak başladı, fakat etkili pozisyona giremedi. 
     8. dakikada Şener'in sağdan ortasında, ceza alanı içinde topla 
     buluşan Ümit'in vuruşunda, top yandan auta çıktı. 
     15. dakikada Deniz'in kulandığı serbest atışta Celalettin topu 
     kafayla sol köşeye gönderdi ve kaleci topu son anda kornere çeldi. 
     23. dakikada Ömer'in soldan ortasında, Celalettin topun gelişine 
     vurdu. Kaleye giden topu savunma son anda uzaklaştırdı. 
     28. dakikada maçın hakemi Metin Tokat, sahaya yabancı madde 
     atılmaması için anons yaptırdı. 
     38. dakikada Murat Alaçayır'ın pasıyla ceza alanı çaprazında 
     buluşan Kona'nın vuruşunda, top yandan auta çıktı. 
     42. dakikada Turan'ın sağdan ortasında, savunma oyuncuları 
     Şener'den önce topu uzaklaştırarak büyük bir tahlikeyi önledi. 
     43. dakikada Serkan'ın sağdan ortasında topu, uzanan kaleci Şenol, 
     Tetteh'in önünden aldı. 
     Kalan dakikalarda her iki takımın çabası gol getirmeyince, karşılaşmanın ilk yarısı 0-0'lık skorla tamamlandı. 
     Maçın ikinci yarısına, ev sahibi Diyarbakırspor, Murat Alaçayır'ın yerine Bülent'i xx alarak başladı. 
     51. dakikada Kona'nın topuk pasında, ceza alanı çaprazında topu 
     önünde bulan Bülent'in sert vuruşunda, top kalecide kaldı. 
     54. dakikada Celalettin'in pasında kale alanı içinde uygun durumda 
     topla buluşan Kona'nın vuruşunda, top yandan auta çıktı. 
     57. dakikada topla ceza alanı içine giren Fazlı, uygun durumda 
     sert vurdu. Savunma topu gol çizgisi üzerinden çıkardı. 
     60. dakikada Bülent'in sağdan ortasında, Fazlı'nın kafa vuruşunda, 
     top kalecide kaldı. 
     62. dakikada Da Silva'nın sağdan ortasında, kaleci Murat boşa 
     çıktı. Boş durumdaki Fazlı'nın önüne düşecek topu Turan kornere gönderdi. 
     66. dakikada Diyarbakırspor'da, Ergin'in yerine Selçuk x oyuna 
     dahil oldu. 
     Çaykur Rizespor'da, 71. dakikada Ümit Ozan'ın yerine Mutlu x , 76. dakikada da Erhan'ın yerine Nicolas x oyuna dahil oldu. 
     78. dakikada Diyarbakırspor, istediği gole kavuştu. Bülent'in 
     sağdan ortasında, ceza alanı dışında bekleyen Deniz'in estetik olarak güzel volesinde, top yere çarptıktan sonra kalecinin solundan filelere gitti. 80. dakikada golden sonra Deniz ile bir diyalog içine giren ve hakeme itirazda bulunan Çaykur Rizesporlu Oumar kırmızı kartla oyun dışında kaldı. 84. dakikada Diyarbakırspor'da, Fazlı'nın yerine Moura , Çaykur Rizespor'da da Şener'in yerine Okan oyuna dahil oldu. 86. dakikada Diyarbakırspor'da, rakibine sert giren Selçuk sarı kart gördü. 89. dakikada soldan aldığı topla ceza alanına giren Kona, uygun durumdaki Fazlı ve Bülent yerine kaleye vurunca, top yandan auta çıktı. 90. dakikada Diyarbakırspor kalecisi Şenol, topu oyuna geç sokunca sarı kartla cezalandırıldı. Maçta başka gol olmayınca, Diyarbakırspor karşılaşmayı 1-0 kazandı. 
     





</TEXT>
</DOC>
