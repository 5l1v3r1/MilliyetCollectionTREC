<DOC>
<DOCNO> 62859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/guncel/gun04.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sübyancı hakkı’ tartışma yarattı 
</HEADLINE>
<TEXT>

Sübyancı olma hakkını savunuyorum’ diye yazan Gülay Göktürk’ün yazısı için Erbakan’ın Demokrat Gazetecileri’ yorum yapmadı 
     İSTANBUL Milliyet 

     Gülay Göktürk, Bursa’daki çocuk pornosu haberlerinin ardından, Sabah Gazetesi’ndeki köşesinde, "Sübyancı olma hakkını savunuyorum" diyerek şaşırtıcı bir yorum getirdi. Bu yazıya, 1.5 yıl önce Necmettin Erbakan’ın kendisine yakın bulduğu isimlere verdiği yemeğe katılan gazetecilerin hiç değinmemeleri dikkat çekti. Yemekte Göktürk de vardı. 
     Çocuk pornosu haberi üzerine Göktürk, 9 Ocak tarihli yazısında, mevcut cinsel ahlakın, çocuk bedeninin arzulanmasını en büyük cinsel suç olarak gördüğünü belirterek, "Ben arzunun bu lanetlenişini haklı bulmuyorum. Yani insanların çocuklara zarar vermedikleri sürece, sübyancı olma hakkını savunuyorum" diye yazdı. Bu arada, Göktürk’ün eşi Metin Göktürk’ün de, 2000 yılında bugün yayınlanmayan Yeni Binyıl Gazetesi’nde iki yazısını, çocuk pornosuna ayırarak, sübyancılığı savunduğu ortaya çıktı. 
     
     İslami basında ses yok 
     Ancak, Göktürk’e, sempati duyan İslami basında, bu yazıyla ilgili hiçbir görüşe yer verilmedi. Erbakan’ın 16 Eylül 2000 tarihinde, Hıdiv Kasrı’nda yemeğe davet ederek, "Demokrat Gazeteciler Birliği" kurmayı önerdiği gazeteciler de, yazılarında Göktürk’ün bu yaklaşımına hiç yer vermediler. Görüşünü almak istediğimiz, yemeğe katılan gazetecilerden Yeni Şafak yazarı Ali Bayramoğlu, görüşmek istemedi. Aynı gazetenin yazarı Ahmet Taşgetiren, bu tartışmaya girmeye gerek görmediğini söyledi. 
     Milli Gazete yazarlarından Necdet Kutsal ise, Göktürk’ün iyi niyetine inandıklarını, sübyancılığı savunduğuna inanmadıklarını belirtti. 
     



 GÜNCEL 















</TEXT>
</DOC>
