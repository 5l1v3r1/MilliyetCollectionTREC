<DOC>
<DOCNO> 62297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/gun10.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim’in borcu baş ağrıtacak... 
</HEADLINE>
<TEXT>

     ABD'nin önde gelen gazetelerinden New York Times'ta yer alan Douglas Frantz imzalı bir yazıda, Motorola'nın Telsim'den alacağı 2 milyar doların, Başkan George W. Bush'un davetlisi olarak ABD'ye giden Başbakan Bülent Ecevit'in "başını ağrıtacağı" belirtildi. Yazıda, "Türkiye'nin lideri, acil ekonomik yardım için ABD'ye ricaya gidiyor" ifadesi de kullanıldı. Frantz, Ecevit'in hayal kırıklığını, Bush'un, Telsim'in Motorola'ya olan 2 milyar dolarlık borcu konusunu öne sürmesi durumunda yaşayacağını iddia etti. ABD'deki birçok lobinin ve devlet yetkililerinin, Türk hükümetine, Telsim'i borçlarını ödemeye ikna etmesi için baskı yaptığını belirten Frantz, bu konuda bir türlü başarı sağlanamadığını vurguladı. Frantz, analistlerin, "Türkiye'nin yabancı sermaye çekmesinin önündeki en büyük engelin Telsim olduğu" görüşüne de yer verdi. 
     



 GÜNCEL 




















</TEXT>
</DOC>
