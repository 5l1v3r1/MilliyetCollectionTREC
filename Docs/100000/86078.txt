<DOC>
<DOCNO> 86078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun14.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler kraliçelerinden memnun 
</HEADLINE>
<TEXT>

     İngiltere Kraliçesi İkinci Elizabeth'in gelecek hafta kutlayacağı tahta çıkışının 50. yıldönümünde yapılan araştırma, halkın yüzde 75'inin Kraliçe'nin ''iyi işler yaptığını'' düşündüğünü ortaya koydu. 
     The Daily Telegraph gazetesinin internet üzerinden kamuoyu yoklamaları yapan You-Gov adlı araştırma kurumuna yaptırdığı araştırmaya göre, İngiltere'de 20 milyona yakın kişi, sempatisini, ''gelecek hafta sonunda Kraliçe'nin tahta çıkışının 50. yıldönümü dolayısıyla özel bir şişe şampanya açıp onunla birlikte kadeh kaldıracağını'' belirterek dile getirdi. 
     Bu arada Kraliçe'ye duyulan sempatinin, geçen ay kızkardeşi ve annesini art arda kaybetmesiyle de arttığı belirtiliyor. 
     Halkın yüzde 66'sı Kraliçe'nin 50. yıl kutlamalarını ''dört gözle beklediğini'' belirtirken, halkın yüzde 35'i, bu kutlamaların bir bölümüne bizzat katılmak istediğini ifade etti. 
     





</TEXT>
</DOC>
