<DOC>
<DOCNO> 83406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/yazar/akyol.html </URL>
<DATE> 2002/05/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa Türkiye’yi böler mi 
</HEADLINE>
<TEXT>

     TANINMIŞ işadamı Şarık Tara bir toplantı düzenledi. İşadamları ve gazeteciler var. Konuşmacı, Başbakan Yardımcısı Mesut Yılmaz. Açış konuşmasını Şarık Tara yapıyor 
     - Türkiye 1970’lerde AB’ye girseydi bugün kişi başına gelirimiz 10 bin dolar olacaktı Kişi başına elektrik tüketimimiz 1400 değil 4 bin kw saat, enflasyon yüzde 3, dış ticaretimiz 150 milyar dolar olacaktı. Hukuk devleti gerçekleşmiş, demokrasi oturmuş olacaktı... Ve Tara, Menderes’in 1954 yılında Yabancı Sermayeyi Teşvik Kanunu çıkardığını belirterek, 25 Nisan 1954 tarihli Sabah gazetesinde, "Sivas’ta 80 bin kişiye hitap eden İnönü"nün manşetteki sözlerini okuyor 
     - Afrika kabilelerinin bile kovduğu yabancı sermayeyi bu gül gibi ülkemize sokmayacağız 
     Şara, bugün kişi başına gelirin Afrika’da 300, Avrupa’da 25 bin dolar olduğunu hatırlattı. Meral Gezgin Eriş de şunu söyledi 
     - İspanya AB’ye girince beş yılda 52 milyar dolar yabancı sermaye yatırımı geldi İspanya asıl bundan kalkındı 
     
     MESUT Yılmaz konuşuyor 
     - İlk girişimi Menderes’in yaptığını hatırlarsak, geçen elli yıl, maalesef, Avrupa ile ilişkilerimizde kaçırılan fırsatların, değerlendirilemeyen imkanların tarihidir. 
     Yılmaz, AB için hazırladığımız Ulusal Program’da "uzlaşma sağlamak için bazı yönlerin muğlak yazıldığını" söylüyor 
     - AB buna itiraz etmedi, çünkü tartışmayı sonra yapacak. AB’de Türkiye’yi hemen alalım diye heyecan duyan yok. 
     Tartışmanın sonra yapılması, Türkiye’nin zaman kaybetmesi demek 
     - Türkiye üye olamaz da Bulgaristan ve Romanya üye olursa, 10 yıl sonra bu iki ülke bizim iki katımız zengin olur Korkarım öyle bir durumda Türkiye’de toplumsal gerginlik artar, farklılıklar keskinleşir... 
     Yoksulluk duygusunun etnik sorunları kışkırtacağı, sosyolojik bir gerçektir. 
     
     YILMAZ, hükümetin Ulusal Program’daki taahhütleri büyük ölçüde yerine getirdiğini, üç kritik konunun kaldığını söyledi Biri Kıbrıs, görüşmeler sürüyor... İkincisi idam, Yılmaz bir çözüm getirileceğinden umutlu... Üçüncüsü ise anadilde yayın ve öğrenme serbestisi... 
     - Bunları tanırsak ülke bütünlüğü tehlikeye girer diye kaygı duyanlar var. Bu kaygı haksız değil. Ama AB’ye girmezsek ülke bütünlüğünü korumamız daha zorlaşır... 
     Yılmaz, ekonomik refahın birleştirici rolünü anlatıyor, Avrupa’da da etnik sorunların olduğunu ama hiçbir AB ülkesinin bölünmediğini hatırlatarak diyor ki 
     - Terör örgütü fiilen Med TV’de bölücü yayın yapmıyor mu AB bizden bölücü olmayan, denetimli bir yayına izin vermemizi istiyor. Ülkemizde Kürtçe kitap, gazete yayını var, demek ki zaten öğreniyorlar. İdam mı Zaten uygulamıyoruz. 
     Yılmaz, etnik diller serbest bırakıldığında başlangıçta talep patlaması olsa da sonradan talebin hızla düştüğünü anlattı. Bu görüşlere katılıyorum AB üyeliği Türkiye’yi güçlendirir, kaynaştırır. Ve Yılmaz’dan bir haber 
     - OHAL’in kaldırılması için hükümet ve Çankaya olarak görüş birliğindeyiz. MGK’da bölge güvenliği konusunda askerlerin görüşünü alacağız. Sanırım kalkacak. 
     
     







Avrupa Türkiye’yi böler mi 


Bayat konular tiryakiliği ve lise-üniversite diplomalarının ne işe yaradığı... 


Paris’in göbeği... 


Koşullar uygun olsa bırakırım 


Siyasette yeni arayışlar 


Ecevit’in sağlığı, koltuğu ve istikrar 


2 tabu’ sözcük 


Kavuştuk işte... Niye hala mutsuzuz 


Vakıf üniversiteleri Ankara’da tartışıldı 


Altıncı kuralı hatırla 


Onurlu insanlar yüzüne tükürülünce yarabbi şükür, demez... 


100. yılında BJK 


Betil, bu kez toplum gönüllüsü olarak karşımızda 


Lucescu Neden Türkçe Öğrenmedi 


Bankalarda sermaye eksiği yerine fazlası çıkacak 


</TEXT>
</DOC>
