<DOC>
<DOCNO> 82722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/siyaset/siy03.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP toz duman 
</HEADLINE>
<TEXT>

Erdoğan parti tüzüğünde değişiklik yaptı, kurucular ve vekiller ayaklandı. Ortak fikir Değişiklikler antidemokratik 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan’ın parti tüzüğünde önseçim ve kesin ihraçla ilgili yaptığı antidemokratik değişiklikler AKP’de kavgaya neden oldu. İkinci adam Abdullah Gül’ün "önseçim" değişikliğini istemediği ve tepki gösterdiği öğrenildi. 
     Toplantıda Genel Başkan Yardımcısı Abdülkadir Aksu da önseçim değişikliğine tepki gösterek, "İlk hali için eyvah demiştim. Yeni hali için şimdi 2 kere eyvah diyorum" dedi. Hukukçu Genel Sekreter Ertuğrul Yalçınbayır başta olmak üzere bazı kurucu ve milletvekilleri de değişikliğe tepki gösterdi. Partiden geçici ihraç edilen kurucu Mehmet Gazioğlu da, "Yapılan değişiklikler Anayasa’ya ve insan haklarına aykırıdır. Politikaya saygısızlık, hakaret hatta küfür. O da afedersin b... değil kaka. İkisi de pislik" dedi. Gazioğlu, ayrıca kendisinin ihraç kararıyla ilgili Yalçınbayır’a itiraz dilekçesi verdi. Erdoğan’ın konuşma kasetlerini de eleştiren Gazioğlu, "Tayyip Bey’in orduya yönelik sözlerini görüyoruz. İdeolojik anarşist birinin söyleyeceği sözleri Tayyip Bey’in o zamanda politika aracı olarak yapmış olması çok büyük bir kusur. Türk halkından özür dilemeli" dedi. 
     
     Erdoğan yalanladı 
     Erdoğan ise Japon Büyükelçi Takenaka’yı kabulünde, "Önseçimi kaldırmış değiliz. Neye dayanarak söylüyorlar " derken, ihraçlarla ilgili değişiklik için ise, "Bu partimizin hukukunu korumaya yönelik bir karar" ifadesini kullandı. 
     



 SİYASET 














</TEXT>
</DOC>
