<DOC>
<DOCNO> 85344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/ekonomi/eko02.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçimden dört partili koalisyon çıkar’ 
</HEADLINE>
<TEXT>

     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, Siyasi Partiler Yasası ve seçim sistemi değiştirilmeden erken seçime gidilmesi halinde siyasette daha parçalı bir yapının ortaya çıkaracağını söyledi. Dördüncü Teknoloji Kongresi’nin açılışına katılan Özilhan, gazetecilerin soruları üzerine, şunları söyledi 
     "Bundan evvelki dönemde üç partili koalisyon olur demiştik, şimdi asgari dört partili koalisyon oluyoruz diyoruz. Üç partili koalisyonda şartların ne kadar zor olduğunu gördük. Dörtte ve beşte çok daha fazla olur. Türkiye seçim ve partiler yasasındaki değişikliği sağlamalı ve AB ile ilgili çalışmaları yerine getirip makro ekonomik dengeler düzene oturduktan sonra seçimi düşünmeli." 
     
     Vekalet işletilsin’ 
     Özilhan, Başbakan Ecevit’in tedavisi süresince başbakanlığa vekalet mekanizmasının bir an önce işletilmesi ve başbakan yardımcılarının devlet işlerini uyum içinde sürdürmeye devam etmelerinin şart olduğunu söyledi. 
     Erken seçim ihtimali üzerinde konuşma zamanı olmadığını belirten Özilhan, "Ama seçim ve siyasi partiler yasalarının değiştirilmesi üzerine konuşmanın tam zamanıdır" dedi. Türkiye’nin tarihinin en kritik dönemini yaşadığını belirten Özilhan, "Önümüzdeki birkaç ay Türkiye’nin geleceğini belirleyecek. Ülkemizi yönetenlerin durumu ne denli kavradıkları ise belirsiz" diye konuştu. 
     
İstanbul Yaklaşımı işlemeye başladı’      İstanbul Sanayi Odası Meclis Başkanı Hüsamettin Kavi, İstanbul Yaklaşımı’ndan yararlanacak olan firmaların bankalarla çalışmaya başladığı ve böylece birkaç ay sürmesi beklenen sürecin başladığını belirtti. 
     Dördüncü Teknoloji Kongresi’ne katılan Kavi, gazetecilerin soruları üzerine şunları söyledi "İstanbul Yaklaşımı konusunda bir - iki eksik düzenleme konusundaki anlaşma bu hafta tamamlanır. Büyük firmaların yani ekonomiye ağır etkisi olan şerketlerin borçlarının yeniden yapılandırma sürecine girmiş bulunuyoruz. Ayrıca ağustos ayının sonuna kadar BDDK ve diğer ilgili kuruluşlar varlık yönetim şirketinin sistematiğini kurmaya çalışıyor, bu şirketin kuruluş tüzüğü ve işleyiş tarzı da birkaç ay içinde belirlenecek." 
     
     Seçimin adı konmasın’ 
     Hüsamettin Kavi, başka bir soru üzerine de "Türkiye bir - birbuçuk yıl sonra seçime gidecekse bunun adını şimdiden komanın gerekli ve doğru olduğu kanaatinde değilim" diye konuştu. 
     



 EKONOMİ 




















</TEXT>
</DOC>
