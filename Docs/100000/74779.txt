<DOC>
<DOCNO> 74779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/agun.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
O göbek atacak, ailesi kurtulacak... 
</HEADLINE>
<TEXT>

Televizyon kanallarını dolaşıp dansözlere taş çıkartacak şekilde göbek atan 6 yaşındaki B., ailesinin geleceğe yönelik en önemli yatırımı’ 
     GÜLAY FIRAT İstanbul 

     Son günlerde ekran karşısına geçenler, küçücük bir kızı, üzerinde dansöz kıyafetiyle göbek atarken görüyor. Etrafına gülücükler saçan ve yaşadıklarını oyun sanan küçük B, Adanalı ailenin dört çocuğundan üçüncüsü. Büyüdüğünde doktor olmak istiyor ama profesyonel bir dansöz olma yolunda hızla ilerliyor. 
     
     4 YILDIR GÖBEK ATIYOR 
     Küçük kız Bağcılar’daki 3 odalı bir evde babası Vedat, annesi Dilek, kardeşleri Hüseyin 19 , S. 17 , S. 4 , anneannesi, büyükbabası, dayısı ve dayısının 5 yaşındaki kızıyla yaşıyor. Babası, kızının daha 2 yaşında oynamaya başladığını, bu yeteneği keşfedince de kendisine Asena’nın CD’sini aldıklarını gururla’ anlatıyor. 1.5 yıl önce Adana’dan gelen ailenin geçimini, hediyelik eşya imalatı yapan baba Vedat ile Hüseyin sağlıyor. Baba, "Biz dans etmeyi bilmeyiz, ama kızımda öyle bir yetenek var ki, biz de şaşırdık. Amacımız kızımız farkedilsin, ilgi çeksin, dizi ve reklamlarda oynasın" diyor. 
     
     TESADÜFEN KEŞFEDİLMİŞ 
     Minik B, 6 yıllık ömrünün yarısını misafirler önünde göbek atarak geçirmiş. Babasına göre artık "star" olan B’nin keşfiyse, yine bir misafirlikte göbek şovu sergilerken oluyor. Baba o günü şöyle anlatıyor "Şu an Hülya Avşar’ın müzisyenlerinden olan Özcan Şenyaylar’a misafirliğe gitmiştik. B’nin namını duymuş, Oynasın da bir bakalım’ dedi. Kızım da oynadı. Şenyaylar, Bu kadar küçük bir kızın aynen Asena gibi oynaması çok ilginç. Onu televizyona çıkaralım’ dedi. Bize aracı oldu ve kızım Hülya Avşar Show’a çıktı." 
     
     ASENA’YLA BİLE YARIŞIR 
     Küçük dansöz B, bir haftada tüm Türkiye’nin ilgi odağı oluverdi. Küçük kız bu sürede, aralarında Seda Sayan Show’un da bulunduğu 3 büyük televizyon programına çıkıp göbek attı. Dansı o kadar ilgi çekti ki İbrahim Tatlıses bile reyting fırsatını kaçırmadı. "İbo Show"a da davet edildi ve hemen aynı günün akşamında Maksim Gazinosu’nda Asena ile göbek attı. Tüm bunları oyun sanan B, Asena’nın kendisine "Kızım ol" dediğini ama annesini çok sevdiği için "Olmaz" dediğini gülerek anlatıyor. Asena’nın CD’sini imzaladığını ve uğur getirmesi için bir kolye hediye ettiğini de hemen sözlerine ekliyor. 
     
Bir an önce keşfedilse keşke...      Akciğer hastası olduğunu söyleyen anne Dilek, kızıyla gurur duyuyor "Bir an evvel keşfedilmesini istiyorum. Çalışamıyorum. B. şimdiye kadar katıldığı programlardan para almadı. Ama ünlü olursa onun sayesinde ben de bir an evvel tedavime başlayabilirim. Tek ümidim kızım" diye konuşuyor. Diğer çocuklarının okumadığını söyleyen baba ise şöyle konuşuyor "Biz iyiyi kötüyü biliyoruz, ona göre hareket ediyoruz. Teklif gelirse bir kaç programa daha çıkar, reklam ve dizi film teklifi alırsa iyi olur. Ama almazsa da, onu bir daha programlara, içkili mekanlara çıkartmam. 
     
PSİKİYATRİSTLER UYARIYOR      Evinde oynaması normal’ 
     Çocuk Psikiyatristi Tanju Sürmeli Küçük bir kız çocuğunun ev halkının içinde oynaması normal, ama 5 - 6 yaşındayken onun televizyonlara çıkartılması ve giyimine kadar şekillendirilmesi çocuğun koşullandırılmasına neden olur. Geleceğini etkiler. Ebeveynlerin kendi istekleri için çocuklarını kullanması da yanlıştır. 
     
     Televizyona çıkarmak hata’ 
     Psikiyatrist Sedat Özkan Beş altı yaşındaki bir kız çocuğunun dansa değil, eğitime ihtiyacı var. Dansözler gibi yetişkinlerin önünde göbek atması onu olumsuz etkiler. Nedeni, bu yaşta bedenini anlamadığı bir şekilde kullanmayı öğrenmesidir. Doğru değerlendirme yapamayacağı bir yaşta çocuğu televizyonlarda dansöz gibi oynatmak, kişiliğinde izler bırakır. 
     



 GÜNCEL 



























</TEXT>
</DOC>
