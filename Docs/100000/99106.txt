<DOC>
<DOCNO> 99106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun35.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da bavuldan kaçan 300 kobra paniğe neden oldu. 
</HEADLINE>
<TEXT>

     Mısır'ın başkenti Kahire'den gelen bir yolcunun bavulundan kaçan yaklaşık 300 kobra yılanı, Suudi Arabistan'ın Riyad havaalanında paniğe neden oldu. 
     El Cezire adlı Suudi gazetesinin havaalanı yetkilileri ve görgü tanıklarına dayanarak verdiği haberde, kobraların gümrük memurunun kontrol için söz konusu yolcunun bavulunu açtırması üzerine kaçtığı belirtildi. 
     Havaalanı gümrük müdürü Muhammed el-Dahil, kobraların, tarım bakanlığı yetkilileriyle yapılan işbirliği sonucu öldürüldüğünü kaydetti. 
     Yetkililer, yolcunun bu kadar sayıda yılanı taşıma nedeni konusunda bir açıklama yapmadı. 
     Yolcunun gözaltına alınıp alınmadığı konusunda bilgi verilmeyen haberde, olay sonucunda ölü veya yaralı bulunmadığı kaydedildi. 
     





</TEXT>
</DOC>
