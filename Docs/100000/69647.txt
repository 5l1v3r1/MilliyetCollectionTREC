<DOC>
<DOCNO> 69647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur02.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilgaz'da kaybolan dağcılar kurtarıldı 
</HEADLINE>
<TEXT>

     Ilgaz'ın Hacettepe Zirvesi'nde mahsur kalan dağcılar kurtarıldı. 
     Çankırı Valisi Halil Ulusoy yaptığı açıklamada, 24 saatlik başarılı bir çalışmayla, doğayla mücadele edilerek mahsur kalan dağcıların kurtarıldığını söyledi. 
     Reşat Dülger ve Gökhan Koç'un AKUT ve Jandarma Dağ Kurtarma Timleri'nce dağdan indirildiklerini belirten Ulusoy, yaralı Koç'un Ilgaz Devlet Hastanesi'nde tedavi altına alındığını kaydetti. 
     Dağda mahsur kalanlardan Serdar Kılıç ile AKUT üyeleri Uğur Serindağ ve Durukan Türe'nin yoruldukları gerekçesiyle dönüşe yakın bir yere kamp kurduklarını ifade eden Ulusoy, "Öğleden sonra onlar da intikal edeceklerdir" dedi. 
     Ulusoy, ölen Songül Coşkun'un cenazesinin taşınmak için hazırlandığını, havaların normale dönmesi halinde helikopterle alınacağını belirtti. 
     Yaralı Gökhan Koç, sağlık durumunun iyi olduğunu söyledi. 
     






</TEXT>
</DOC>
