<DOC>
<DOCNO> 71678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo18.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen'in çevresinde 4000 emniyet mensubu görev yapıyor 
</HEADLINE>
<TEXT>

     Galatasaray ile Beşiktaş arasında bu akşam yapılacak derbi maç öncesinde, Ali Sami Yen Stadı çevresinde adeta ''kuş uçurtulmazken'', olağanüstü güvenlik önlemleri alındı. 
     Ali Sami Yen Stadı'nda biletleri olmayan sporseverler stada yaklaştırılmazken, taraftarlar oluşturulan noktalarda tepeden tırnağa arandı. 
     Mecidiyeköy ve çevresinde derbi maç için yaklaşık 4 bin emniyet mensubu görev yaparak güvenliği sağladı ve olay çıkmasını engelledi. 
     
     Stat kapıları saat 12 00'de açıldı 
     Karşılaşma için Ali Sami Yen Stadı kapılarını uzun bir aradan sonra ilk kez saat 12.00'de açıldı. Taraftarlar bu andan itibaren tribünleri doldurmaya başladı. 
     Maç öncesinde Galatasaray Kulübü'nün 23 Mart'da yapılacak kongresi için anket yapıldı. Taraftarlara, ''Mehmet Cansun'u mu, Özhan Canaydın'ı mı '' tercih ettikleri soruldu. 
     Bu arada Galatasaray Kulübü başkan adayı Özhan Canaydın'ın, 15 Mart Cuma günü programını internetteki ''www.canaydin.com''da açıklayacağı bildirildi. 
     
     PAF Ligi maçını Beşiktaş kazandı 
     Galatasaray ile Beşiktaş arasında yapılan PAF Ligi maçını siyah-beyazlılar 1-0 kazandı. 
     Florya Metin Oktay Tesisleri'nde yapılan karşılaşmada Beşiktaş'a galibiyeti getiren golü 70. dakikada Berkant attı. 
     Siyah-beyazlılar böylece son 10 maçta 8. galibiyetini aldı. 
     






</TEXT>
</DOC>
