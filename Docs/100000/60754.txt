<DOC>
<DOCNO> 60754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur16.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit Körfezi'nde 3,5 metre uzunluğunda köpek balığı yakalandı 
</HEADLINE>
<TEXT>

     İzmit Körfezi'nde yakalanan köpek balığı, Real Alışveriş Merkezi'nde satışa sunulmadan önce meraklılarının görmesi için sergileniyor. 
     Mağaza Müdürü Sedat Demirkan, A.A muhabirine yaptığı açıklamada, market reyonunda 3 gün sonra satışa çıkarılacak olan 3,5 metre boyundaki ve 600 kilogram ağırlığındaki köpek balığının, meraklılarının görmesi için sergilendiğini söyledi. 
     Köpek balığının, kendilerine balık temin eden Dicle Balıkçılık İthalat ve İhracat firması tarafından yakalandığını bildiren Demirkan, şöyle konuştu 
     ''İki gün önce yakalanan balığı, satış öncesi sergilemeyi uygun gördük. Görevlilerimiz, vatandaşları köpek balığı etinin lezzeti konusunda da bilgilendiriyorlar. Bu balığın etinin kilosunu 1 milyon 900 bin lira olarak belirledik. Özellikle restoran sahipleri, bu 
     balığı almak için ilgili olduklarını gösteriyor.'' Bu arada, ağız genişliği 80 santimetre civarında olan köpek balığına, sergilendiği reyonda, genellikle çocuklar büyük ilgi gösteriyorlar. Anne ve babalarıyla alışverişe gelen çocukların, keskin diş ve ürkütücü görünüşe sahip köpek balığının yanından ayrılmayıp, adeta dostluk gösterisi yaptıkları da görüldü. 
     






</TEXT>
</DOC>
