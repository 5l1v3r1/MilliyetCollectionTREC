<DOC>
<DOCNO> 98696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur03.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağda rahatsızlanan Fransız helikopterle kurtarıldı 
</HEADLINE>
<TEXT>

     Niğde'de, Demirkazık Dağı'na trekking için tırmanış yaparken rahatsızlanan Delaunay Erwan adlı Fransız dağcı helikopterlle kurtarıldı. 
     Tatil için Kapadokya bölgesine gelen 9'u bayan 15 kişilik Fransız dağcı gurubu, önceki gün trekking yapmak için Niğde'nin Demirkazık Dağı'na tırmandı. Maden Boğazı Mevkii'nde kamp kurarak geceyi burada geçiren ve dün sabah dağda yürüyüş yapan grup, 3 bin 400 metredeki Teke Kalesi Mevkii'ne geldiğinde, Deleunay Erwan adlı dağcı rahatsızlandı. 
     Gruptan bir dağcı, cep telefonuyla olayı tur şirketine haber verdi. Tur şirketinin olayı jandarmaya bildirmesinin ardından, Jandarma Genel Komutanlığı'na bağlı 11 kişilik kurtarma ekibi ve bir helikopter bölgeye geldi. Dağcılık Federasyonu'na bağlı 5 kişilik bir kurtarma ekibi de yaya olarak Fransız dağcı gurubun bulunduğu Teke Kalesi Mevkii'ne hareket etti. 
     Gece bir ata bindirilerek Yedigöller bölgesine indirilen Deleunay Erwan, daha sonra jandarmaya ait helikoptere alınarak Çamardı Dağevi'ne getirildi. Delaunay Erwan, daha sonra ambulansla Niğde Devlet Hastanesi'ne götürülmek üzere yola çıkartıldı. 
     





</TEXT>
</DOC>
