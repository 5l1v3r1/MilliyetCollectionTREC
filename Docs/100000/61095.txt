<DOC>
<DOCNO> 61095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/guncel/agun.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sıra KDV’de 
</HEADLINE>
<TEXT>

Enerji Bakanı Zeki Çakan’la 5 belediye başkanının 6.5 saat süren toplantısında, indirim formülünde anlaşıldı. Buna göre doğalgaz, yüzde 10’la yüzde 26 arasında ucuzlayacak 
     SEÇKİN ÜREY Ankara 

     Enerji Bakanı Zeki Çakan ve doğalgaz kullanan beş ilin belediye başkanının yaklaşık 6.5 saat süren toplantısı sonucunda vatandaşın ödediği doğalgaz faturasında yüzde 10.20 ile yüzde 26.68 arasında indirim sağlayacak bir formül üzerinde anlaşıldı. Ayrıca, doğalgazda metreküp başına 5 bin lira olan Akaryakıt Tüketim Vergisi ATV uygulamasının mayıs ayına kadar ertelenmesine karar verildi. 
     BOTAŞ Genel Müdürlüğü'nde yapılan toplantıya Çakan'la birlikte İstanbul, Ankara, İzmit, Bursa, Eskişehir Büyükşehir Belediye Başkanları, Ali Müfit Gürtuna, Melih Gökçek, Sefa Sirmen, Erdoğan Bilenser ve Yılmaz Büyükerşen katıldı. 
     Gökçek'in Çakan'ın önerilerini kabul edemeyeceğini söyleyerek terk ettiği toplantı sonucunda dağıtımını kendisi yapan İstanbul, Ankara ve İzmit belediyelerinin k r marjları yüzde 45'ten yüzde 30’a çekildi. BOTAŞ'ın dağıtımını kendisinin yaptığı Eskişehir ve Bursa'da da k r marjı yüzde 28 olarak belirlendi. Bunun üzerine Sirmen de İzmit'in k r marjını yüzde 28’e çekmeyi kabul etti. 
     
     Gökçek kabul etmedi 
     Buna göre vatandaşın ödediği fatura Ankara'da yüzde 26.68, İstanbul'da yüzde 12.7, İzmit'te yüzde 14.8, Eskişehir ve Bursa'da yüzde 10.2 oranında ucuzlayacak. 
     Edinilen bilgilere göre Gökçek toplantıda kendi k rından indirim yapılmasını kabul etmeyeceğini söyledi. Gürtuna da, BOTAŞ'ın yapmayı kabul ettiği kadar indirim yapacağını belirtti. Gökçek, verilen öğle yemeği arasında mensuplarının beklediği zemin kata inerek bir basın toplantısı düzenledi. Türkmenistan Cumhurbaşkanı Niyazov'dan gelen bir mektubu basın mensuplarına gösteren Gökçek, Türkmenistan'ın doğalgazı sınırda bin metreküpünü 45 dolara satmayı teyit ettiğini anlattı. "Ben belediye başkanı olarak 45 dolar fiyat alabiliyorsam Başbakan'ın da 30 dolarlık fiyat alması gerekir" diyen Gökçek, BOTAŞ bürokratlarını da konuyu bilmemek ve Çakan'ı utandırmakla suçladı. 
     Enerji Bakanı Çakan ise toplantının ardından yaptığı basın toplantısında Gökçek'i konuyu bilmemekle suçladı. Bakan Çakan ayrıca, "Yüzde 18'lik KDV'yi ben de kabul etmiyorum. Bunun aşağı çekilmesi için elimden geleni yapacağım" dedi. 
     
İşte yeni doğalgaz fiyatları      ANKARA 
     Önceki fiyat 441 bin 712 TL 
     Yeni Fiyat 348 bin 678 TL 
     Fark 50 bin 752 TL 
     
     İSTANBUL 
     Önceki fiyat 399 bin 430 TL 
     Yeni fiyat 348 bin 678 TL 
     Fark 50 bin 752 TL 
     
     İZMİT 
     Önceki fiyat 402 bin 033 TL 
     Yeni fiyat 343 bin 314 TL 
     Fark 39 bin 006 TL 
     
     ESKİŞEHİR ve BURSA 
     Önceki fiyat 382 bin 320 TL 
     Yeni fiyat 343 bin 314 TL 
     Fark 39 bin 006 TL 
     
Zirvede gergin diyalog      Enerji Bakanı Zeki Çakan ve 5 belediye başkanı arasındaki 6.5 saatlik toplantıda Ankara Büyükşehir Belediye Başkanı Melih Gökçek nedeniyle gergin dakikalar yaşandı. 

</TEXT>
</DOC>
