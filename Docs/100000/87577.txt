<DOC>
<DOCNO> 87577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/dunya/dun01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Buckingham’da yangın paniği 
</HEADLINE>
<TEXT>

     DIŞ HABERLER SERVİSİ 

     İngiltere Kraliçesi II. Elizabeth’in Londra’daki ikametgahı Buckingham Sarayı’nda dün akşam yangın çıktı. Saray’ın Batı kanadındaki çatıda henüz belirlenemeyen bir nedenden çıkan yangın yüzünden Saray’da bulunan yaklaşık 500 kişi tahliye edildi. Olay sırasında Buckingham’da Kraliyet ailesinden kimsenin olmadığı açıklandı. Kraliçe’nin tahta çıkışının 50. yılını kutlamak için düzenlenen etkinliklerin ikinci gününde çıkan yangın Londra’da kısa süreli bir paniğe neden oldu. Can kaybının olmadığı yangın haberinin duyulmasının ardından Saray’ın önünde toplanan yüzlerce kişi, endişeli gözlerle söndürme çalışmalarını izledi. Buckingham Sarayı, Londra’nın Alman uçaklarının bombardımanına maruz kaldığı II. Dünya Savaşı’ndan bu yana ilk kez boşaltıldı. 
     



 DÜNYA 










</TEXT>
</DOC>
