<DOC>
<DOCNO> 87517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sondun04.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de okusunlar diye öğrencilere maaş bağlanacak 
</HEADLINE>
<TEXT>

     Lise ve yüksek öğretime ilginin az olduğu İngiltere'de, gençlere, zorunlu eğitimin ardından okul hayatını sürdürmeleri için haftalık 40 sterlin yaklaşık 80 milyon TL maaş bağlanması planlanıyor. 
     The Observer gazetesinin haberine göre, Eğitim Bakanlığı, 57 pilot bölgede halen denenen ''maaşlı öğrenci'' uygulamasını İngiltere ve Galler'de yaygın hale getirmeyi düşünüyor. Bu çerçevede bakanlık, Maliye Bakanlığı'na ek bütçe hazırlanması talimatını verdi. 
     Maliye Bakanlığı'nın önümüzdeki günlerde konuyla ilgili bir açıklama yapacağını yazan gazete, ''maaşlı öğrencilerin'' yıllık maliyetinin 300 milyon sterlin olacağını duyurdu. 
     Bu arada Eğitim Bakanlığı, gazetenin haberini doğrulamadı. Bakanlık, pilot bölgelerde denenen uygulamanın yaygınlaştırılacağı haberini ''spekülasyon'' olarak nitelendirdi. 
     Öte yandan pilot bölgelerde olumlu sonuçlar alındığı, lise ve üniversite öğrencilerinin sayısının yüzde 5 oranında arttığı belirtiliyor. 
     İngiltere'de zorunlu eğitim, orta öğretimin ardından sona eriyor. Devlet, zorunlu eğitim süresince velilere hafta 15 sterlin çocuk yardımında bulunuyor. 
     





</TEXT>
</DOC>
