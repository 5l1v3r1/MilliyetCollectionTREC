<DOC>
<DOCNO> 70037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sonspo09.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Akın "Ancak gelecek sezon futbola dönebilirim" 
</HEADLINE>
<TEXT>

     Avrupa Şampiyonlar Ligi 2. tur maçlarında 4 beraberlik alan Galatasaray'ın golcü futbolcusu Ümit Karan, bu sezon Şampiyonlar Ligi'nde şansız maçlar yaptıklarını belirtti. 
     Ümit, kendisine ait ''www.umitkaran.org'' adresli internet sitesinde yaptığı açıklamada, 2. turda ilk maçta Roma'yı ellerinden kaçırdıklarını belirterek, şöyle dedi 
     ''Sonra Barcelona ile yaptığımız maçta şansız goller yedik ve maç 2-2 bitti. Bu rakibimiz karşısında ortaya koyduğumuz futbol günlerce 
     konuşuldu. Son olarak da FC Liverpool karşısında şansızlığımız sürdü ve bu maç da 1-1 bitti. Deplasmanda Roma ile yapacağımız maçta bu şansızlığımızı yeneceğiz ve istediğimiz sonucu alacağız. Son maçta da kendi sahamızda Barcelona'ya şans tanımıyorum. Takım olarak baş koyduk ve çeyrek finale çıkacağız.'' Ümit Karan, FC Liverpool maçında oynayamamasının kendisini üzdüğünü ve sahanın dışında karşılaşmayı izlemenin daha zor olduğunu belirtti. 
     
     Bülent Akın "Sakatlığım ciddi" 
     Galatasaray'ın Gençlerbirliği ile yaptığı maçta sakatlanan Bülent Akın ise sakatlığının ciddi olduğunu ve ancak gelecek sezon futbola dönebileceğini bildirdi. 
     Bülent, kendisine ait ''www.bulentakin.com'' adresli internet sitesinde yaptığı açıklamada, şöyle dedi 
     ''Sakatlığım konusunda olumlu birtakım gelişmeler olduğunu, 1,5 ay sonra sahalara dönebileceğimi umuyordum. Ama maalesef bu umutlarım suya düştü. Korktuğum başıma geldi. Bağlarımda zedelenme değil, yırtık tespit edildi. Belçika'da yapılan ameliyat başarılı geçti. Şimdi beni uzun bir rehabilitasyon dönemi bekliyor. Fakat maalesef en erken yeni sezon başına hazır hale geleceğim. Bu süre içinde futboldan uzak kalacağım. 4 veya 4,5 aylık uzunca bir süreç. Birkaç gün içinde taburcu olacağım ve ülkeme döneceğim. Sonrasında Galatasaray sağlık ekibinin kontrolünde gelişmeleri takip edeceğim.'' Sarı-kırmızılı takımın futbolcusu, FC Liverpool ile yaptıkları maçın berabere bitmesine üzüldüğünü, ancak Galatasaray'ın gruptan çıkacağına inandığını kaydetti. 
     






</TEXT>
</DOC>
