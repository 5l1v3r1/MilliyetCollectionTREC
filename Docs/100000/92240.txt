<DOC>
<DOCNO> 92240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sonspo09.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FIA'dan Ferrari, Schumacher ve Barrichello'ya ceza 
</HEADLINE>
<TEXT>

     Uluslararası Otomobil Sporları Federasyonu FIA , Formula 1 takımlarından Ferrari ve sürücüleri Alman Michael Schumacher ve Brezilyalı Rubbens Barrichello'ya 1 milyon dolar para cezası verdi. 
     FIA'dan yapılan açıklamada, cezanın gerekçesi olarak, Avusturya Grand Prix'sinin ödül töreninde, Michael Schumacher'in, ulusal marşlar çalınırken, birincilik kürsüsünü takım arkadaşı Rubens Barrichello'ya bırakarak, birincilik kupasını da arkadaşına vermesi gösterildi. 
     Avusturya Grand Prix'sinde birinciliği garantileyen Barrichello, yarışın son metrelerinde gaz keserek, takım arkadaşı Schumacher'in kendisini geçmesine izin vermiş ve bu hareket yarış dünyasında büyük tepkilere neden olmuştu. 
     FIA, bu hareketi onaylamadıklarını açıklasa da, cezanın İtalyan takımına bu nedenle verilmediğine, podyum prosedürlerine uyulmadığı gerekçesiyle verdiğine dikkat çekerken, 12 ay içinde cezanın ödenmesi gerektiğini kaydetti. 
     





</TEXT>
</DOC>
