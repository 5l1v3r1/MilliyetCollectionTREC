<DOC>
<DOCNO> 86466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/siyaset/siy06.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi’nde ayaküstü sohbet 
</HEADLINE>
<TEXT>

     ÖNDER YILMAZ Pekin 

     MHP Genel Başkanı Devlet Bahçeli, tarihi Çin Seddi’ni gezerken, "Bir hayalimi daha gerçekleştirdim" dedi. 
     Gezisinin ikinci gününe Çin Seddi’ni gezerek başlayan Bahçeli, gazetecilerin duygularını sorması üzerine, "Çin halkının gurur duyduğu bir eser. Dünyanın her tarafından gelmiş olan turistler özellikle Çin Seddi’ni ziyaret etmek istiyorlar. Biz de Çin Halk Cumhuriyeti’nin daveti üzerine geldiğimiz Çin’de bu tarihi eseri ziyaret etmekten memnunuz" diye konuştu. 
     Çin Seddi’nde bir diğer ziyaretçi olan Fiji Başbakanı ile tokalaşan Bahçeli, ayak üstü bir süre sohbet etti. Bahçeli, dün Çin Başbakan Yardımcısı Qian Qichen görüştükten sonra onuruna verilen resmi akşam yemeğine katıldı. Yemekte Bahçeli’ye ordöv tabağı, taze sebze çorbası, haşlanmış vejeteryan menü, portokallı Pekin ördeği, balık ve dondurmadan oluşan geniş çaplı bir menü verildi. 
     
Bahçeli’nin bir hayali gerçekleşti      Çin Seddi’nin üzerinde manzarayı dikkatle izleyen Bahçeli, bir süre dinlenerek, Çin’in ünlü "yeşil çayından" içti. Kameramanların halkın arasında görüntü istemesi üzerine Bahçeli, vatandaşlar arasına karışarak fotoğraf çektirdi. Çin Seddi’nde Bahçeli’ye eşlik eden İstanbul Milletvekili Mehmet Gül de gazetecilere poz verirken bozkurt işareti yaptı. 
     



 SİYASET 












</TEXT>
</DOC>
