<DOC>
<DOCNO> 60837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/bila.html </URL>
<DATE> 2002/01/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çakan kararlı... 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, doğalgaz fiyatlarını indirmeye ve belediyeleri de buna zorlamaya kararlı. 
     Doğalgaz fiyatlarının yüksek olduğu yeni mi anlaşıldı veya kar yağınca mı ortaya çıktı 
     Değil... 
     Çakan, Enerji Bakanlığı görevini devraldığı günden bu yana doğalgaz fiyatlarının yüksekliğinden yakınıyordu. Düşürmek için de girişimlerde bulundu. 
     Enerji Bakanı'nın ilk direnişi, Akaryakıt Tüketim Vergisi ATV 'nde oldu. Hazırlanan kararname, doğalgazın metreküpünden 25 bin lira ATV alınmasını öngörüyordu. Ancak, Zeki Çakan imzalamadı ve doğruca Maliye Bakanı Sümer Oral ve Devlet Bakanı Kemal Derviş'e gitti ve bu haliyle kararnameyi imzalamayacağını kesin bir dille söyledi. Bunun üzerine doğalgaz için öngörülen ATV metreküpte 25 bin liradan 5 bin liraya indirildi. 
     Çakan, bugün de, doğalgaz üzerindeki vergiyi indirme girişimlerini sürdürüyor. 
     Önceki gün Başbakan Ecevit'e gittiğinde, BOTAŞ ve belediyelerin bütün rakamlarını masaya yatırdı. Başbakan'ı bilgilendirdi. Doğalgazdan alınan yüzde 18'lik KDV'nin 5 puan indirilmesini önerdi ve Ecevit'ten destek istedi. 
     Başbakan ise doğalgaz fiyatlarının indirilmesi için Çakan'ın girişimlerini destekleyeceğini belirttikten sonra, vergiyle ilgili olarak Devlet Bakanı Kemal Derviş'le görüşmesini istedi. 
     Çakan, önceki gün, Başbakan'ın yanından çıktıktan sonra doğruca Kemal Derviş'in yanına gitti ve yüzde 18 olan KDV'nin 5 puan düşürülmesini istedi. 
     Ancak, Kemal Derviş'ten aldığı yanıt olumsuzdu. Derviş, KDV ile oynayamayacağını ancak Meclis'te bekleyen metreküpte 5 bin liralık ATV'yi kış ayları için ertelemeyi ve düşürmeyi düşünebileceğini kaydetti. 
     Anlaşılıyor ki, Derviş, KDV'nin inderilmesini kabul etmeyecek. 
     Ancak, Enerji Bakanı Çakan, diğer faktörleri indirterek doğalgaz fiyatlarını düşürmekte kararlı... 
     Zeki Çakan, haftasonu dahil sabahlara kadar çalışan ve kararından dönmeyen bir yönetici olarak tanınır. 
     Benim bildiğim Çakan, doğalgaz fiyatlarının indirilmesi sorununu haftabaşında çözecektir. 
     
     







Çifte yutturma 


Çakan kararlı... 


Romantizmin dipsiz kuyusunda beyazla mavi... 


Karın asıl tahribatı 


Öğrenciler de pantalon giyebilecek mi 


Beni bu havalar mahvetti 


"O" asla unutulmaz 


Kar 


Tay tay duran bankalara son bir kez 


Tek dilli çocuklar şehri 


Yönetici işveren değil 


Bin yıllık Reich ve Pax Americana 


"Bağımsız Film" Festivali 


Four million three hundred and eigth three thousand.... 


</TEXT>
</DOC>
