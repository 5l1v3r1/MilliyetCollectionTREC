<DOC>
<DOCNO> 71100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun15.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
25 yıl sonra ilk kez İşçi Parti milletvekili Muhafazkarlara geçiyor 
</HEADLINE>
<TEXT>

     İngiltere'de iktidardaki İşçi Partisi milletvekillerinden Richard Balfe, Başbakan Tony Blair'i ''partiyi dürüst çizgiden uzaklaştırmakla'' suçlayarak, Muhafazakar Parti'ye geçeceğini açıkladı. 
     The Daily Telegraph gazetesi, haberi manşetinden duyururken, Balfe'ın 25 yıldır İşçi Partisi'nden ayrılıp Muhafazakar Parti'ye geçen ilk milletvekili olduğunu belirtti. 
     ''Blair'in milyonerlerle çevrili bir dünyada yaşadığını, halktan kopuk ve kendini beğenmiş bir çizgiye oturduğunu ve yolsuzlukların artık hükümetin en hassas noktalarına kadar sızdığını'' öne süren Balfe, bundan dolayı partisinden ayrılmaya karar verdiğini bildirdi. 
     Hükümetin, halka verilen, sağlık sisteminin düzeltilmesi gibi önemli sözlerin hiçbirini tutmadığını belirten Balfe, Muhafazakar Parti'nin bu sorunların çözümü için iyi bir hazırlık yaptığını savundu. 
     Bu arada, Balfe'ın kararını değerlendirmesi istenen Muhafazakar Parti lideri Ian Duncan Smith, milletvekilinin parti değiştirme kararının, Muhafazakar Parti'deki önemli değişimin bir kanıtı olduğunu söyledi. 
     Balfe, geçen Ocak ayına kadar Avrupa Parlamentosu'nun da üyesiydi. 
     






</TEXT>
</DOC>
