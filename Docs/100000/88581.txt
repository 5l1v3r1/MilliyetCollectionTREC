<DOC>
<DOCNO> 88581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/astro/index.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Astronomi öğrenmeliyiz 
</HEADLINE>
<TEXT>

Yakın zaman önce elime çok güzel bir kitap geçti. Sayın Yavuz Unat’ın "İlkçağlardan Günümüze Astronomi Tarihi" başlığını taşıyan kitabı astronominin doğuşundan Eski Yunan’a, oradan Osmanlı dönemine ve çağdaş astronomiye değin detaylı bir panorama sunuyor. Astroloji ile uğraşanların bu gelişim çizgisini bilmesi gerekir. Acaba hangimiz ilgi duyduğumuz bir konu olan astrolojinin dayandığı düzlemi biliyor Bu durum adeta anatomi bilmeden doktor olmaya benzer. Unutmamalıyız ki Ptoleme, Kepler, Brahe gibi astronomlar aynı zamanda birer astrologdular. Biz bu bilgilere önem vermeden, astrolojinin köklerini görmeden konuyu anlamaya çalışıyoruz. Önümüze haritaları yorumlamaya çalışmanın yanında başımızı kaldırıp gökyüzünü yakından tanımalıyız. Gece gökyüzüne baktığımızda parlayan yıldızı tanıyamıyorsak, bir şeyler eksik demektir. Astroloji ve astronomi kardeş disiplinler ve bu iki alan 17. yüzyıla kadar aynı çatı altındaydılar. İnsani olayları kozmik ölçekte inceleyen astroloji 20.yy’ın sonunda yeniden üniversitelere döndü. Maalesef bu konu ülkemizde yeterince objektif gözlerle ele alınmadığından büyük bir önyargıyı da beraberinde getiriyor. Astronominin ülkemizde daha çok cesaretlendirilmesi ve ilgi duyanların daha çok çalışma yapması gerekir. Bu konuda TÜBİTAK’ın yayınları da takip edilebilir. Astroloji ile ilgilenmeden önce astronomiye olan merakımı astrolojiye borçlu olduğumu biliyorum. Sayın Unat’a da bu güzel çalışmasından dolayı teşekkür ediyorum. Nobel yayınlarından Kasım 2001’de çıkan bu eserde Türk okurlarını güzel bir yolculuk bekliyor. Özetle, astrologların da kendi disiplinlerinin altyapısını görmesi bizlere yeni ufuklar getirecek. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
