<DOC>
<DOCNO> 79535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/guncel/gun05.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlum olmadan asla 
</HEADLINE>
<TEXT>

Türk eşi çocuğunu göstermeyince, Azeri anne o bilindik yöntemi uyguladı. Mahkemenin kendisine tanıdığı 3 günlük görme hakkından faydalanıp oğluyla birlikte izini kaybettirdi 
     TESLİME TOSUN Antalya DHA 

     Yaşadığı dram, Kanal D’de yayınlanan Haber Özel programına konu olan Azerbaycanlı Sevda Hüseyinova, nik hsız Türk eşi Muzeddin Gülü’nün kendisinden sakladığı 3 yaşındaki oğlu Umut’u kaçırdı. Kayıplara karışan Hüseyinova, "Evlat hasretini biraz da o çeksin bakalım" dedi. 
     Azerbaycan’da dünya evine girdiği eşinin evli olduğunu Almanya’ya döndüklerinde öğrenen Hüseyinova 35 , Gülü’den, "Karımı sokağa atamam, kimsesi yok" cevabını alınca, ayrılmamak için Gülü’nün resmi nik hlı eşi Lalezar Gülü ile aynı evi paylaştı. 
     
     Yeğeniyle evlendirdi 
     Gülü ailesi ve Azeri kadın, 1998’de Türkiye’ye kesin dönüş yaptı ve Gülü, Hüseyinova’ya Türkiye’de oturma izni alabilmek için yeğeni Kubilay Yeşilyurt ile formalite gereği evlendirdi. Azeri kadının 1999’da Umut’ adını verdiği bir oğlu dünyaya geldi. Resmi nik hlı eşinin rahmi alındığı için çocuğu bulunmayan Gülü, amacına ulaşınca Hüseyinova’dan kurtulmak için önce yeğeninden boşanmasını sağladı, sonra vize süresinin dolmasını fırsat bilerek polise ihbarda bulundu. Sınır dışı edildikten sonra vize alıp Türkiye’ye dönen ve oğlunun velayetini almak için Antalya Asliye Hukuk Mahkemesi’nde dava açan Hüseyinova, aylarca iz sürerek amacına ulaştı. 
     Hüseyinova, Gülü’yü ve Umut’u Antalya Çakırlar’da yemek yerken gördü. Jandarma ile restorana baskın düzenleyen Hüseyinova, mahkemenin verdiği haftada üç gün görme hakkını kullanarak Umut’u aldı. 
     
     Gizlediler 
     Geçen pazartesi günü meydana gelen bu olay basından gizlenirken, dün akşam saatlerinde DHA Antalya Bürosu’nu arayan Hüseyinova, "Umut 6 gündür bende. Evlat hasretini biraz da o çeksin bakalım. O benim yerime bir başkasını oğluma anne olarak gösteriyordu, ama ben onun yerine bir başkasını baba olarak göstermeyeceğim" dedi. 
     Gülü’nün avukatı Ertuğrul Usanmaz ise gerekli girişimlerde bulunduklarını, Hüseyinova’nın çocuğu yurtdışına kaçırmasından korktuklarını söyledi. 
     



 GÜNCEL 





















</TEXT>
</DOC>
