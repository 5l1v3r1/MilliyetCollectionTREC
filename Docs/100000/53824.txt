<DOC>
<DOCNO> 53824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/guncel/agun.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle başkan varken rakibe gerek yok 
</HEADLINE>
<TEXT>
Şampiyonluk istemem 
Edirnespor Başkanı Öztaş, başarılı sonuçlar alan İmparator’ lakaplı teknik direktörünü, "Büyük düşünüyor, takımı şampiyon yapacak" diye kovdu 
     GURBET GÖKÇE Edirne DHA 

     Türkiye'deki ekonomik krizin spora yansıması, Edirnespor'da açığa çıktı. Son 8 maçta aldığı 6 galibiyetle Edirnespor'u şampiyonluk potasına sokan Teknik Direktör Basri Uzunca, "Hedeflerimiz uyuşmuyor" diyen Kulüp Başkanı Nejat Öztaş tarafından görevden uzaklaştırıldı. "Takımı Galatasaray gibi oynatmasını söyledim, o Fenerbahçe gibi oynattı" diyerek "teknik konulara da giren" Öztaş'ın bu hareketi, taraftarlar ve futbolculardan tepki gördü. 
     Türkiye 3. Ligi 5. Grup'ta mücadele eden Edirnespor'un, şampiyonluktan önce yapacak çok işi olduğunu dile getiren Öztaş kendini şöyle savundu 
     
     Henüz hazır değiliz’ 
     "Edirnespor'un gücü belli. Basri Hoca takımın başına geldikten sonra büyük hedefler ortaya koydu. Takımı şampiyonluk havasına soktu, bunu futbolculara da aşıladı. Bizim şampiyonluk istemek için önce altyapı ve camia olarak hazır olmamız gerekir. Bunları yapmadan şampiyonluk istemiyorum. Hedeflerimiz arasında şampiyonluk yok. Gençlerden kurulu bir ekiple geleceğin takımını yaratmak istiyoruz. Ancak hocamız amacımıza zarar vereceği için yollarımızı ayırdık. 
     
     Topları tamir ettirdik’ 
     Edirnespor'a bu yıl hiç malzeme almadık. Futbolculara para sözü vermedik. Takım maçlara 10 yıllık formalarla çıkıyor, o formaları bulup boyayıp yamadık, bunları giydiriyoruz. Toplarımızı tamir ettirdik. Bunu oyuncularım da biliyor. Lider Beykoz'u yendikten sonra oyuncularım benden para yerine hamburger istedi." 
     Kentte kebapçı dükk nı işleten, ailesinin dinlenme tesisleri ve beton santralına ortaklığı bulunan Öztaş, 2 yıldır Edirnespor'un başkanlığını yapıyor. 
     Edirnespor'daki başarısıyla taraftarın "İmparator" lakabı taktığı 24 yıllık teknik direktör Uzunca ise, "Büyük hedefler çizip büyük düşünmekle, şampiyonluğa gitmekle suç işlemişim" diyerek, duygularını şöyle dile getirdi 
     
     Tebrik yerine eleştiri 
     "Biz başkandan ek maliyet istemedik, günübirlik deplasmanlara gidip geldik. Çocuklar köfte ekmek yiyerek maçlara çıktı. İyi oyuncularımla şampiyonluğa gidiyorduk ve olacaktık. Edirnespor'la 2 milyar lira transfer ve 600 milyon lira maaş karşılığı anlaştım, transfer ücretimi h l alamadım. Transfer taksitlerini alamayan, beş parası olmayan futbolcularla ele ele şampiyonluğa inandık ve önümüze bu hedefi koyduk. Başarılı sonuçlar aldığımızda başkandan tebrik beklerken, o eleştirmeye başladı. Galibiyetlerin ardından 'Takımı iyi oynatmıyorsun, amacımıza ters düşüyorsun. Bize şampiyonluk gerekmez, genç oyuncuları oynat' diyerek teknik işlere karışmaya başladı. Futbola hobi olarak bakıyor. Ancak hep Edirnespor'un ve futbolcularımın yanındayım." 
     
500 milyar borç var      Edirnespor'un bu yılki bütçesi 120 milyar lira. Kulüp, sezon başında 40 milyar liralık takım oluşturdu. Takımın en pahalı oyuncuları, 1.5 milyar transfer ücreti ve maç başına 90 milyon lirayla anlaşma yapılan Ali, Abdullah, Ümmet ve Murat. Kulübün geliri ayda 2.1 milyar lira. Kapıkule'deki büfelerle Edirne'yi tanıtma fonundan verilen paraysa 5 milyar lira. Edirnespor'un SSK'ya biriken prim borcu 500 milyar liraya yakın, ayrıca futbolculara da 16 milyar lira borcu var. 
     
Başkan ne isterse o olur’      Uzunca'dan boşalan teknik direktörlüğe getirilen Birol Yalçın da, "Edirnespor'a yönetimin istediği sistemi uygulayacağını" vurguladı. Yalçın, "Takımın oturmuş kadrosu var. Üzerinde oynamanın gereği yok. Yönetimin uzun vadeli hedefi var. Bu hedef doğrultusunda birlikte hareket edeceğiz" dedi. 
     
Futbolcular üzüldü      Teknik Direktör Uzunca'nın takımdan uzaklaştırılmasından sonra ilk antrenmana çıkan Sarı-Kırmızılı futbolcular, oldukça üzgündü. Kaptan Ali, Uzunca'nın ayrılmasına üzüldüğünü belirterek, "Onun ayrılması beni ve takım arkadaşlarımı olumsuz etkiledi" dedi. Ali, "Hocamızla iyi sonuçlar alıyorduk, şampiyonluğu hedefliyorduk ancak yönetimle aralarında çıkan sorun yüzünden ayrıldı. Biz profesyonel oyuncularız, geleceğe bakacağız" diye konuştu. 
     
     Zorlanacağız’ 
     Edirnespor’un başarılı futbolcularından İsmail ise, "Hoca bizi çok iyi motive ediyordu. Alınan karara üzüldük. Artık bundan sonrasına bakıyoruz. Oynayacağımız maçlarda çok zorlanacağız. Taraftar baskısı olacak" dedi. 
     
Taraftardan yönetime tepki      Öztaş'a tepki gösteren taraftarlardan Özer Adalardan, "Basri Hoca'nın gitmesini istemiyoruz. Şampiyonluk istiyoruz. Bunu bir tek başkan istemiyor" derken, Emrah Öztürk, "Bu yönetimle bu iş gitmez. Taraftar şampiyonluk istiyor, Basri Hoca şampiyonluk istiyor. Başkan önünü kesiyor. Bu nasıl mantık, anlamadık" açıklamasını yaptı. Edirnespor'un eski yöneticilerden Özkan Diner de, Öztaş'ın kararını duyduğunda şok geçirdiğini ifade ederek, "Şampiyonluk istemeyen başkan olur mu Eğer şampiyonluk istemiyorsa bırakıp gitsin" diye konuştu. 
     



 GÜNCEL 



















</TEXT>
</DOC>
