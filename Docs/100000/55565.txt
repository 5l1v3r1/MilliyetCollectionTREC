<DOC>
<DOCNO> 55565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/eko03.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerden imza alacaklar 
</HEADLINE>
<TEXT>

Çalışmaları başlatılan yapısal ağırlıklı yeni programda, kilit rol oynayacak olan Dünya Bankası, mali disiplin konusunda koalisyon liderlerinin imzalarını içeren bir anlaşma yapılmasını istiyor 
     HARUN GÜREK Ankara 

     Güçlendirilmiş yeni ekonomik programın yapısal reformlar’ ağırlıklı olması nedeniyle, hazırlığında kilit rol oynayacak olan Dünya Bankası, harcama reformu için DSP, MHP ve ANAP’ın anlaşma imzalamasını, Bakanlar Kurulu bünyesinde Bütçe Komitesi oluşturulmasını istedi. 
     Türkiye’de çalışmalarını üç ayrı grup olarak sürdüren 15 kişilik Dünya Bankası heyetine yarın 10 kişilik bir ekip daha katılacak. 
     IMF ve Dünya Bankası arasındaki iş bölümü gereği yapısal reformlar Dünya Bankası’nın alanına girdiği için yeni programın çerçevesinin belirlenmesinde Dünya Bankası belirleyici rol oynayacak. 
     
     Bağlayıcı anlaşma 
     Bu arada harcama reformunun çerçevesini çizen rapor da tamamlandı. Raporda, "Türkiye’de mali disiplinin zayıflaması hem teknik hem de politik sorunlara neden olmaktadır. Politik açıdan bakıldığında, bir koalisyon hükümetinin varlığı, teorik olarak mali disiplini sağlayacak ve sürdürecek politik iradenin eksik olması riskini ortaya çıkarır. Sözkonusu riski artıran bölünmelerin üstesinden gelinebilmesi için, koalisyon ortakları arasında bir vizyon oluşturulması ve kredibilitesi yüksek, bağlayıcı bir anlaşma yapılması şarttır" deniliyor. 
     
Hilek rlığı önleyemeyen demode sistem’      Kamu Harcamaları ve Kurumsal Yapının Değerlendirilmesi PIER Çalışma Grubu’nun hazırladığı Dünya Bankası raporuna göre, Türkiye, kamu harcamalarında gelişmekte olan değil, az gelişmiş bir ülke ve gelişmiş ülkelerinde hiçbirinde böylesine ağır bir sorun yaşanmadı. Rapora göre, "Türkiye’de son derece katı kuralları olan, buna rağmen suistimale açık, israf ve hilekarlığı önleyemeyen, verimsizlik ve rüşveti belirlemede zayıf kalan, demode bir harcama sistemi var." Dünya Bankası, mali disiplin zayıflığının politik sorunlara da neden olduğunu söylüyor. 
     



 EKONOMİ 























</TEXT>
</DOC>
