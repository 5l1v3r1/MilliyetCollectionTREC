<DOC>
<DOCNO> 62636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur20.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yine yağışlı havanın etkisine giriyor 
</HEADLINE>
<TEXT>

     -Türkiye, yarın Orta Akdeniz üzerinden gelen yeni bir yağışlı havanın etkisine girecek. Yağışlar, yarın ve 18 Ocak Cuma günü, Kıyı Ege'de yer yer etkili olacak Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, Türkiye yarından itibaren, Orta Akdeniz'den gelen yeni bir yağışlı havanın etkisi altına girecek. 
     Marmara'nın batısı ve Kıyı Ege'de yarın başlayacak yağışlar, Cuma günü Marmara, Ege, Batı Akdeniz ile zamanla İç Anadolu'nun batısı ve Batı Karadeniz'in iç kesimlerinde görülecek. 
     Yağışlar, genellikle yağmur ve sağanak, Cuma günü Trakya, İç Ege ve İç Anadolu'nun batısı ile Batı Karadeniz'in iç kesimlerinde, karla karışık yağmur ve kar şeklinde olacak. 
     Yağışlı hava, 19 Ocak Cumartesi günü güney ve batı bölgelerde, 20 Ocak Pazar günü ise yurdun büyük bir bölümünde etkisini sürdürecek. 
     Hava sıcaklıkları yurdun batı bölgelerinde artarken, İç Anadolu'nun doğusu ve Doğu Anadolu'nda yaşanan soğuk hava ve yoğun sis, Pazar gününe kadar etkisini devam ettirecek. 
     Meteoroloji uzmanları, yarın ve Cuma günü, Kıyı Ege'de yer yer etkili olacak sağanak yağış ile doğu bölgelerde süren yoğun sis nedeniyle ilgililerin ve vatandaşların, tedbirli olmaları uyarısında bulundular. 
     






</TEXT>
</DOC>
