<DOC>
<DOCNO> 77295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yazar/akyol.html </URL>
<DATE> 2002/04/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika ne yapıyor 
</HEADLINE>
<TEXT>

     FİLİSTİN meselesinde Bush yönetiminin ne yapmakta olduğunu en iyi anlayan, Saddam oldu 
     Amerika bütün Arap ve İslam dünyasını karşısına alarak İsrail yanlısı bir politikayla "medeniyetler savaşı"nı kışkırtırken, Saddam tam zamanında olayın üstüne atladı 
     - İsrail, işgal ettiği Filistin topraklarından çekilinceye kadar ben de petrol sevkiyatını durduruyorum 
     Bush yönetiminin Filistin meselesindeki tek gözlü politikası bütün Arap dünyasında, hatta Avrupa'da bile, büyük tepkiler çekiyor... 
     Arap ülkelerinde halk öfke selleri oluştururken, mesela Mısır'ın resmi tepkisi "İsrail'le diplomatik ilişkileri kesmeden görüşmeleri askıya almak"tır 
     Saddam'ın tepkisi ise petrolü kesmek 
     Saddam şu anda Arap dünyasının en sevilen lideri oluvermiştir 
     Şaron'la Bush sayesinde... 
     
     PETROLÜ kesmek uzun süre kullanılabilecek bir silah değil... Çünkü alıcılar almaya muhtaç olduğu gibi, satıcılar da satmaya muhtaç... Bundan dolayı Arap zirvesinde böyle bir karar alınamamıştı... 
     Ama Saddam bu kararı alarak, Kaddafi de Saddam'ın bu kararını destekleyerek Arap milletlerinin duygusuna tercüman olmuşlardır. 
     Artık bütün Arap hükümetleri, petrolü kesmeleri için, halkın baskısı altındadır. Çünkü ABD, Şaron'a destek vererek Doğu - Batı gerilimini körüklemiştir 
     Petrol, bir süre etkili olabilecek bir silahtır İşte Saddam zaten kısıtlı olarak satabildiği petrolü kesince bile petrol fiyatlarında artma oldu... 
     Bizim de petrol faturamız kabaracak 
     Tablonun sorumlusu, Avrupa kadar "etik" davranamayan, Şaron'a destek veren Bush yönetimidir... 
     11 Eylül terörüyle şok geçiren Amerika'da birçok kimse soruyordu Neden bu kadar nefret ediliyoruz 
     Cevabın bir bölümü, Bush'un Filistin politikasıdır 
     
     İNTİHAR saldırıları kesinlikle terördür... Çünkü sivilleri hedef almaktadır. 
     Sorun, intihar eylemi değil, sivillerin hedef alınmasıdır. Vietnam savaşında Amerika'yı protesto etmek için kendilerini yakan Vietnamlılara kimse terörist demiyordu... Daha da etkili oluyorlardı üstelik... 
     İsrail'in de teröre karşı tedbir almaya hakkı vardır... Ama olay bundan ibaret değil... 
     Çünkü işi bu noktaya getirmenin sorumlusu, İsrail, özellikle de Şaron'dur. 
     Oslo Mutabakatı'na göre 1999 yılında Filistin devleti kurulmuş, İsrail işgal ettiği topraklardan çekilmiş ve Kudüs'ün statüsü için müzakereler başlamış olacaktı... 
     Nerede Filistin devleti 
     İsrail işgal ettiği yerlerden çekilmek şöyle dursun, nüfus yerleştirme politikasına devam ederek "işgal"i "ilhak"a çevirme politikasını halen sürdürüyor Tabii Filistinlilerin öfkesi artıyor. 
     Şaron, bu birikimin üstüne benzin döktü 
     Bush yönetimi de Filistinlilere "rüşvet - i kelam" lip service ederken Şaron'a tam destek vermekle Saddam'dan Bin Ladin'e radikallerin ekmeğine yağ sürdü... 
     Huntington, teorisini doğrulayan Bush'a minnettardır eminim... 
     
     







Amerika ne yapıyor 


ÖİB açıklaması 


Ankara yaklaşımı 


At etiyle kımız, petrol oyunuyla Bakü - Ceyhan 


Uygarlık suçu 


Şaron'un çiftliği 


"Hükümet üniversitelerde huzuru bozdu " 


Türkiye ne yapabilir 


Kışlada Kürtçe Türkü Okuyucu hakem olsun... 


Hayat güzeldir 


Saddam'ın petrol silahı 


Bağımsız denetçiler görev başında 


Merkez Bankası faizi Ayşe Hanım Teyzemi de etkiliyor 


Kavala’nın ayıbını Almanlar temizledi 


</TEXT>
</DOC>
