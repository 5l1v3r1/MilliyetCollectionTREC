<DOC>
<DOCNO> 84776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo05.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Divan Başkanı Şeref Nasır... 
</HEADLINE>
<TEXT>

     Beşiktaş Kulübü Divan Kurulu Başkanlığı'na Şeref Nasır seçildi. 
     Siyah-beyazlı kulübün divan kurulu başkanlık seçimi Kabataş Erkek Lisesi Hamdi Saver Salonu'nda gerçekleştirilirken, 3 adayın yarıştığı seçimde 197 üye oy kullanıldı. 
     Şeref Nasır 93 oy alarak, 2 yıl için Divan Kurulu Başkanlığı'na seçilirken, diğer adaylardan Tali Çalbatur 78, Necati Toker ise 26 oy aldı. 
     Başkanlığa seçilen Şeref Nasır'ın yönetim kurulu listesinde Yılmaz Ekergil, Bülent Önkol, Coşkun Ergün, İlyas Tunaoğlu, Koray Büyükasar ve Atilla Özgan bulunuyor. 
     Şeref Nasır, sonuçlar açıklandıktan sonra yaptığı açıklamada, Divan Kurulu üyelerine kendisini başkanlık görevine getirdikleri için teşekkür ederek, ''Beni layık gördüğünüz bu görevde Beşiktaşımızı en iyi şekilde temsil edeceğim'' dedi. 
     Bu arada, Divan Kurulu üyesi olan kulüp başkanı Serdar Bilgili de Kabataş Erkek Lisesi'ne gelerek seçimde oyunu kullandı. 
     





</TEXT>
</DOC>
