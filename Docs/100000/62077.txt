<DOC>
<DOCNO> 62077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sonspo03.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da beğenilmeyen Capitao gönderildi 
</HEADLINE>
<TEXT>

     Galatasaray, Birinci Süper Futbol Ligi'nde 15 Ocak Salı günü Kocelispor ile yapacağı 16. hafta erteleme maçının hazırlıklarını İstanbul'da sürdürdü. 
     Teknik direktör Mircea Lucescu yönetiminde Florya Metin Oktay Tesisleri'nde gerçekleştirilen antrenmanda futbolcular, kondisyon ve pas çalışması yaparlarken, Rumen teknik adam, 15. dakikanın ardından çalışmayı basın mensuplarına kapattı. 
     Tüm futbolcuların yer aldığı idmanda, hafif sakatlıkları bulunan Ergün, Sergen, Capone ve Victoria, tesislerde masaj yaptırdıktan sonra koşu yapmakla yetindi. 
     Öte yandan, Antalya kampı öncesi denenmek için Türkiye'ye getirilen Brezilyalı futbolculardan Capitao'nun gönderildiği öğrenildi. 
     Kocaelispor maçı öncesi yarın Florya Metin Oktay Tesisleri'nde kampa girecek olan sarı-kırmızılılar, basına kapalı olarak gerçekleştirilecek çalışmayla hazırlıklarını tamamlayacak. 
     






</TEXT>
</DOC>
