<DOC>
<DOCNO> 63164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sontur12.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Garih cinayetinde suçsuzdu ama akşam adam öldürdü 
</HEADLINE>
<TEXT>

     Gaziosmanpaşa'da dün akşam öldürülen Murat Salihoğlu'nu, işadamı Üzeyir Garih cinayetine ilişkin gözlem altına alındıktan sonra serbest bırakılan Güneş Taşkıran'ın bıçakladığı belirlendi. Taşkıran, tutuklanarak cezaevine konuldu. 
     Alınan bilgiye göre, Gaziosmanpaşa Onur Sokak'ta oturan Murat Salihoğlu 34 ile bir süredir beraber yaşadığı Güneş Taşkıran arasında dün akşam saatlerinde tartışma çıktı. Tartışma üzerine mutfaktaki ekmek bıçağını alan Taşkıran, Salihoğlu'nu yaraladı. 
     Güneş Taşkıran olay yerinden kaçarken, komşuları tarafından Özel Gaziosmanpaşa Hastanesi'ne kaldırılan Murat Salihoğlu hayatını kaybetti. 
     Cinayetin ardından bıçak üzerindeki parmak izlerini inceleyen polis, Üzeyir Garih cinayetinin ardından gözlem altına alındıktan sonra olayla ilgisi olmadığı anlaşılınca serbest bırakılan Güneş Taşkıran'a ulaştı. 
     Yakalanarak gözlem altına alınan Taşkıran, sevk edildiği Gaziosmanpaşa Adliyesi'nde nöbetçi mahkemece tutuklanarak Bakırköy Kadın ve Çocuk Tutukevi'ne konuldu. 
     Garih cinayetinin tanığı Pınar Konuşkan da ''uyuşturucu kullanmak ve bulundurmak'' suçundan, kardeşi ve 2 arkadaşıyla birlikte tutuklanarak, bu ay içinde aynı cezaevine konulmuştu. 
     






</TEXT>
</DOC>
