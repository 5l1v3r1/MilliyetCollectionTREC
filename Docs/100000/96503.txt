<DOC>
<DOCNO> 96503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/akyol.html </URL>
<DATE> 2002/07/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Acele bir seçim... 
</HEADLINE>
<TEXT>

     YÜKSEK Seçim Kurulu Başkanı Tufan Algan’ı dinledikten sonra MHP Grup Başkanvekili Mehmet Şandır’a tavırlarını sordum. Cevap şöyle 
     - Haklı... Zaman çok dar. Meclis’in hemen toplanarak, YSK’nın belirttiği düzenlemeleri yapması, gerektiğinde bazı süreleri de kısaltarak 3 Kasım’da sağlıklı bir seçimin yapılmasını sağlaması gerekiyor. Biz bunu destekleriz. 
     Demek ki, MHP Meclis’in 1 Eylül’de toplanması önerisinde ısrar etmeyecek, seçim kanununda yeni düzenlemeler yapılmasına da destek verecek. 
     Hatta MHP’li Şandır, Meclis’in 22 Temmuz’da toplanması için DYP ile AKP’nin önergeleri olduğunu, "ortaklarımızla görüşerek" buna da destek verebileceklerini söyledi. 
     ANAP Grup Başkanvekili Beyhan Aslan’a sordum, "evet" dedi. DYP Grup Başkanvekili Turan Güven’le görüşmüşler. Güven de, Beyhan da prensipte "evet" diyor. 
     Belli ki Meclis 22 Temmuz en geç 29 Temmuz da toplanacak, YSK’nın ihtiyaç duyduğu düzenlemeler yapılacak... 3 Kasımda acele seçim’e gideceğiz. Ötesi yok, çünkü 6 Kasım’da Ramazan başlıyor, ardından kış geliyor. 
     
     YSK Başkanı Algan "en az 3.5 ay lazım" derken çok ciddi gerekçeler ortaya koymuştur. Yeni yasal ve anayasal düzenlemelere göre seçmen kütüklerinin ülke çapında yenilenmesi gerekiyor İlave 4 milyon seçmen yazılacak Seçim kurlularını yürütecek hakimler adli tatilde Pusulaların basılması için en az 450 ton filigranlı kağıt ve basım için en az 1.5 ay lazım .. 
     Keşke Bahçeli 11 Eylül’de Meclis’in toplanması ve 3 Kasım’da seçim yapılması için çağrıda bulunurken, YSK’dan bir ön görüş alsaymış... Seçim işleri konusunda daha tecrübeli olan Ecevit ve Yılmaz da keşke günlerdir "üç buçuk aya ihtiyacımız var" diyen Algan’ı liderler zirvesine çağırıp "ne diyorsun kardeşim" diye sorsaymış. 
     Bir de seçimlerden önce "bir şeyler" yapılması istenilen AB yasaları var İyice zorlaştı... 
     Seçim ve siyasi partiler kanununda "acele seçim"in gereklerini yerine getirmenin ötesinde sistem değişiklikleri ise başka bahara kaldı 
     
     "YÖNETEMEYEN demokrasi" dediğimiz parçalanmış sistem, başka işleri nasıl yapıyorsa, seçimleri de öyle yapıyor Hep itişip kakışarak, hep yumurta kapının ağzına gelince, hep dolambaçlı... 
     İkinci Dünya Savaşı’ndan sonra kurulan demokrasiler içinde seçim sistemi oturmamış tek ülke Türkiye’dir Çünkü, darbeler yüzünden, asıl partiler sistemi oturmamıştır. 
     Nüfus sayımında eve kapandığımız halde, 4 milyona yakın "fazla yazılma" sahtekarlığı yapmıştık İller Bankası’ndan daha fazla para çekmek için... 
     Bilgisayarlaşmamış seçmen kütüklerimizin yenilenmesinde, özellikle aktivist grupların çok büyük sayılarda milyonlarca mükerrer seçmen yazdırtmaları, parmak boyama usulünü de gençlere oy kullandırtarak aşmaları mümkün. Bu bilhassa rakip partilerin cılız kaldığı seçim bölgelerinde kolaydır. 
     Bu uyarıdan sonra dileyelim de, sandıktan daha çok parçalanmış bir tablo çıkmasın istikrarı kolaylaştıracak bir sonuç çıksın. 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
