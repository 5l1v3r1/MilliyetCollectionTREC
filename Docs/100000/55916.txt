<DOC>
<DOCNO> 55916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/ekonomi/eko01.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
5 katrilyonluk denetim 
</HEADLINE>
<TEXT>

İstanbul Defterdarı Boy 2002’de 5 katrilyon liralık kayıt dışı operasyonu yapacağız 
     İstanbul Defterdarı Kadir Boy, denetim çalışmalarını yıldızı parlayan 30 sektör üzerinde yoğunlaştırarak 2002’de 5 katrilyon liralık kayıt dışı operasyonu yapacaklarını söyledi. Boy, "Denetimler tüm Türkiye’de yapılırsa, 15 katrilyon liralık bir kayıt dışılık kontrol altına alınır" dedi. 
     Boy, Deniz Ticaret Odası meclis toplantısındaki konuşmasında İstanbul’da 1 milyon vergi mükellefi, 200 bin de kayıtsız mükellef bulunduğunu açıkladı. Kayıtsız mükelleflerin kontrolleri sonucu bu yıl elde edilen getirinin 100 trilyon lira olduğunu belirten Boy, şöyle dedi "İstanbul’da bira sektöründen bir ayda 100 trilyon lira aldık. Tüpgaz bayilerine de 85 trilyon lira ödetiyoruz. 2000 model BMW, Mercedes, Alfa Romeo gibi araç sahiplerinin toplam borcu 100 trilyon lira. 10 trilyon liralık borç araç sahipleri tarafından ödendi." 
     Boy, TEKEL’in borcunun da 1.5 katrilyon lira civarında olduğunu bildirdi. 
     



 EKONOMİ 



















</TEXT>
</DOC>
