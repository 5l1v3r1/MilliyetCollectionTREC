<DOC>
<DOCNO> 83295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sonspo10.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Köprüsü'ne yeniden Galatasaray bayrağı asıldı 
</HEADLINE>
<TEXT>

     Birinci Süper Futbol Ligi'nde, 2001-2002 sezonunu şampiyon olarak kapatan Galatasaray'ın kutlamaları sürüyor. 
     Sarı-kırmızılılar, bir süre önce bir grup Fenerbahçeli fanatik tarafından indirildiği bildirilen Galatasaray bayrağını yeniden Boğaziçi Köprüsü'ne astı. 
     Sarı-kırmızılı kulübün eski yöneticisi Ergun Gürsoy tarafından yaptırıldığı öğrenilen dev boyutlardaki bayrak, onarıldıktan sonra yeniden köprüye asıldı. 
     Ergun Gürsoy, bayrağın daha önce bir grup fanatik tarafından indirildiğini vurgulayarak, İstanbul Valiliği'nden alınan yasal izinle, Galatasaray bayrağını yeniden köprüye astıklarını söyledi. 
     Gürsoy, ligde şampiyon olan takımın köprüye bayrak asmasının son yıllarda bir gelenek haline geldiğini belirterek, ''Fenerbahçe de şampiyon olduğunda onlar assınlar. Bunu kavgayla değil, dostluk çerçevesinde, anlayışla karşılamalıyız'' dedi. 
     Toplam 3 bin 500 metrekarelik bayrağın, 4 bin 500 dolara mal olduğu öğrenildi. 
     Bu arada, önümüzdeki günlerde Fatih Sultan Mehmet Köprüsü'ne de Galatasaray bayrağı asılacağı kaydedildi. 
     





</TEXT>
</DOC>
