<DOC>
<DOCNO> 97237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/spor/spo04.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon kayıp 
</HEADLINE>
<TEXT>

Almanya kampının son maçında İkinci Lig ekiplerinden MSV Duisburg’a yenilen Karadeniz ekibi, yine olumsuz görüntü verdi. Taraftarlar yönetimi istifaya davet etti 
     BORDO - Mavililer, Almanya kampının altıncı ve son maçında Alman İkinci Ligi temsilcilerinden MSV Duisburg’a 3 - 2 mağlup oldu. Gurbetçi Sercan’ın golüyle yenik duruma düşen Trabzonspor, 4’te Hakkı ve 18’de Mehmet Yılmaz’ın sayılarıyla devreyi önde kapadı. Feridun’un 58’de kendi kalesine attığı gol eşitliği getirirken, 82’de Kaidel, Duisburg’un galibiyetini ilan etti. Maç sonrası taraftarlar yönetime istifa çağrısı yaptı. Karadeniz ekibi, 15 günlük kampın ardından yarın Türkiye’ye dönecek. 
     
     Devran’dan mesaj var 
     BORDO-Mavili takımın transfer listesinde bulunan Çaykur Rizesporlu Devran, Trabzonspor ile sözleşme yapmak istediğini açıkladı. Devran, "Trabzonspor ile bir süredir görüşüyorum. Teknik Direktör Samet Aybaba da beni istiyor. 4 yıl boyunca Çaykur Rizespor’a elimden geldiğince hizmet vermeye çalıştım. Başkanımız Ekrem Cengiz’in de transferimde kolaylık sağlamasını arzu ediyorum" diye konuştu. 
     



 SPOR 























</TEXT>
</DOC>
