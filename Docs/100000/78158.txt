<DOC>
<DOCNO> 78158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/sazak.html </URL>
<DATE> 2002/04/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Üçüncü dalga gelmeden 
</HEADLINE>
<TEXT>

     Enflasyon düşüyor, döviz kuru 1 milyon 300 bin liranın altına iniyor, piyasalarda canlanma eğilimi gözleniyor. Ancak yüzler gülmüyor. 
     Ekonomideki 'iyileşme nöbeti' siyaseti canlandırmaya yetmedi. 
     Makro dengelerdeki düzelmeyle birlikte 'reel sektör'ün harekete geçeceğini, üretimin artacağını düşünen çevrelerde birkaç ay önceki iyimserliğin aksine gözle görülür bir 'durgunluk' var. Bu defa da, TL'nin aşırı değerlenmesi karşısında ihracatta sıkıntı yaşanıyor. 2001 Şubat'ındaki ikinci dalga krizi ve iç piyasadaki daralmayı dış satımla aşan sanayicileri, hızla düşen döviz kuru kaygılandırıyor. 
     Dolar bu gidişle 1 milyon liranın altına inerse ne olacağı belirsiz. 
     Üretmeyen ve tüketmeyen, başarısı sadece dış borç geri ödemesine bağlanan ekonomik programın 'üçüncü dalga' krizle karşılaşması halinde ne olacağını düşünmek ise olasılıkların en kötüsü. Ankara'da kapalı kapılar ardında şu sorular duyuluyor "95 katrilyon iç borçla nereye kadar gideriz " 
     Bu göstergeler Türkiye'yi yaz sonunda bir seçime zorlayabilir mi Siyasette beklenmedik kırılmalar olur mu 
     DSP'li Milli Eğitim Bakanı hakkında açılan Meclis Soruşturması ve Başbakan Ecevit'in önergeye oy verenleri 'Laik Cumhuriyet karşıtları' olarak suçlaması, koalisyon partileri arasındaki güvensizliği artırmakla kalmadı, Meclis'teki iktidar - muhalefet ilişkilerini de gerdi. DSP'de Rahşan Ecevit'in bir süredir Bostancıoğlu'ndan yakınan tutumunu bilen kimi milletvekilleri de bakanın 'laiklik şemsiyesi' altında korunmasından pek mutlu değiller. 
     DSP'de parti içi muhalefeti hareketsiz kılan en önemli olgu, Grup sayısında MHP'nin altına düşmenin tarihi sorumluluğunu üstlenmemek. MHP faktörü olmasa, istifaya yönelecek milletvekillerinin varlığı biliniyor. 
     Başka bir beklenti de, seçimden önce Ecevit'in yönlendireceği siyasi yapılanmaya ilişkin umutlar. Örneğin İsmail Cem'in hazırlığı o yönde. Kemal Derviş de aynı beklenti içerisinde. Ancak Derviş'le ilgili birden çok senaryo konuşuluyor. Henüz parti üyesi olmayan Kemal Derviş'in gelecekte sade bir milletvekili olmak yerine, 'temmuzda hükümetten ayrılarak yeni bir parti oluşumuna önderlik edebileceği' öne sürülüyor, kulislerde... Derviş siyasete yabancı ve hayli temkinli olduğu için, İstanbul iş çevreleri ve Anadolu'daki yerel örgütlerden gelen "telkinleri" şimdilik izlemekle yetindiği gözleniyor. 
     Derviş'i harekete geçirecek en önemli gelişme Mehmet Ali Bayar'ın DTP'nin başına geçtikten sonra kamuoyundan göreceği ilginin dozu ve Meclis'te grup kurma aşaması olabilir. 
     Üçüncü dalga gelmeden, siyasette yerini almak isteyebilir Derviş. Böylece önünde seçime hazırlanmak için hükümet işlerinden bağımsız bir zaman kalacaktır. 
     Meclis'te bu yaz başka istifalar da beklenmeli. 
     Ekonomide kriz havası dağılmadıkça 'çıkış' siyasette aranacaktır. 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
