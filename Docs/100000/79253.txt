<DOC>
<DOCNO> 79253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sondun07.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan ortodoks rahibi 14 yaşındaki çocuğa cinsel tacizde bulundu 
</HEADLINE>
<TEXT>

     ABD'de bir Yunan Ortodoks rahibi, 14 yaşındaki bir çocuğa cinsel tacizde bulunduğu suçlamasıyla tutuklandı. 
     New York'un Queens semtinin başsavcısı Richard Brown, 58 yaşındaki Pangratios Vrionis'in üçüncü derecede cinsel taciz ve cinsel tacize teşebbüsle suçlandığını söyledi. 
     Savcılıktan yapılan açıklamada, Vrionis'in 1999 yılının Şubat ayında, 14 yaşındaki çocuğa erkekleri seks yaparken görüntüleyen bir porno kaset gösterdiği ve daha sonra elini çocuğun pantolonunun içine sokarak cinsel temasta bulunduğu belirtildi. 
     New York Post gazetesi, çocuklara Yunanca ve din eğitimi veren Vrionis'in suçlu bulunması halinde üç ay hapis cezasına çarptırılabileceğini yazdı. 
     Gazete, 1970 yılında da evinde 14 yaşındaki iki çocuğa cinsel tacizde bulunduğunu itiraf eden ve o tarihte 23 ay gözetim altında tutulan Vrionis'in görevine bir dönem son verildiğini, ancak rahibin daha sonra Queens'deki bağımsız bir Ortodoks kilisesinde göreve başladığını bildirdi. 
     





</TEXT>
</DOC>
