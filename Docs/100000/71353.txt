<DOC>
<DOCNO> 71353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur04.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahve diş çürüklerini önlüyor... 
</HEADLINE>
<TEXT>

     Anti bakteriyel özelliği bulunan kahvenin, diş çürüklerini önleyebildiği belirlendi. 
     Kavrulmuş kahvenin bazı mikro organizmalara karşı etkili olduğunu belirten uzmanlar, bu mikro organizmalar arasında diş çürüklerine yol açan ''Streptococcus mutans''ın S mutans da bulunduğunu kaydettiler. 
     Uzmanlar, kavrulmuş kahvenin yapışmayı önleme özelliğinin bulunduğunu, S mutans'ın diş minesine yapışmasını önleyerek dişleri çürümeye karşı koruduğunu düşünüyor. 
     İtalya'daki Pavia ve Ancona üniversitelerinde yapılan araştırmada, çeşitli ülkelerin kahveleri denendi. Kavrulmuş kahvenin, çeşitlerine göre, S mutans üzerinde yüzde 40.5 ile 98.1 arasında değişen oranlarda etkili olduğu belirlendi. 
     Araştırmada, hazır kahvenin daha etkili olduğu, kafeinsiz kahvenin de aynı özelliği taşıdığı gözlemlendi. Araştırmacılar kahvenin içinde bulunan suda eriyen bileşimlerin S mutans'ın diş minelerine yapışmasını önlediğini sanıyor. 
     






</TEXT>
</DOC>
