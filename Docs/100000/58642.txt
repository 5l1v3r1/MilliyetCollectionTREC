<DOC>
<DOCNO> 58642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur17.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar iş başında..Bugün trafikte 24 kişi öldü, 114 kişi yaralandı 
</HEADLINE>
<TEXT>

     Bugün yurtta meydana gelen trafik kazalarında 24 kişi öldü, 114 kişi yaralandı. 
     Alınan bilgiye göre, Kahramanmaraş'tan İstanbul'a gitmekte olan Aksu Firması'na ait yolcu otobüsünün Kırıkkale-Kırşehir karayolunun 19. kilometresinde yolun buzlanması nedeniyle kayarak şarampole 
     şaramople devrilmesi sonucu, 1 kişi öldü, çoğunluğu, üniverisete ve polis akademisi öğrencilerinden oluşan 13'ü ağır 45 kişi yaralandı. 
     Kırıkkale SSK ve Devlet Hastanesi'nde ilk tedavileri yapılan yaralılardan ağır olan 20 kişi, Ankara'daki hastanelerde tedavi altına alındı. 
     Niğde'nin Ulukışla İlçesi Hasangazi mevkiinde, bir otomobilin kamyonla çarpışması sonucu meydana gelen trafik kazasında bir yakınlarının cenaze törenine katılmak için İstanbul'dan, Şanlıurfa'nın Siverek İlçesi'ne gittikleri belirlenen 2 kişi öldü, 2 kişi yaralandı. 
     Bursa'nın Karacabey İlçesi'nde, bir minibüs Canbolu Deresi üzerindeki köprüden dereye uçtu. Araçtakilerden 3'ü tesadüfen olay yerinde bulunan bir iş makinesinin yardımıyla kurtarılırken, su altında kalan minibüsteki 3 kişi öldü, kaybolan bir kişiyi arama çalışmaları sürdürülüyor. 
     Edirne Kapıkule otoyolunda, aşırı buzlanma sonucu meydana gelen trafik kazasında, otomobilin kayarak fabrika servis otobüsünün altına girmesi sonucu, 2 kişi yaşamını yitirdi. 
     Bu arada Kapıkule yolu üzeri Yenikadın Köyü girişinde, 2 otobüs ve 1 TIR'ın çarpışması sonucu meydana gelen zincirleme kazada, 25 kişi 
     yaralandı. 
     Adapazarı'nda, Karasu yönüne giden TIR Göktepe mevkiindeki virajda, buzlanma nedeniyle kayarak savruldu. TIR, önce bu sırada karşı yönden gelen bir otomobile çarptı, daha sonra da yol kenarında kamyonetinin arızasını gidermeye çalışan sürücüye çarparak ölümüne neden oldu. 
     Zonguldak'ın Çaycuma İlçesi'ne bağlı Filyos Beldesi'nde meydana gelen trafik kazasında, otomobilin, Filyos Köprüsü yakınında şarampole devrilmesi sonucu bir kişi öldü. 
     İzmir'in Torbalı İlçesi'ne bağlı Yazıbaşı Beldesi'nde, otomobilin geri manevrara yaparken çarpması sonucu bir kişi öldü. 
     Foça İlçesi Kocamemetler mevkiinde meydana gelen kazada da otomobilin, şarampole yuvarlanması sürücü yaralandı. 
     Kemalpaşa Karabel mevkiinde, otomobilin, yolun kaygan olması nedeniyle şarampole yuvarlanması sonucu 2 kişi yaralandı. 
     Elazığ'ın Keban İlçesi'nde yolcu minibüsü yoğun kar yağışı nedeniyle Elazığ-Keban karayolu Süleymanlı Köyü mevkiinde virajı alamayarak Süleymanlı Deresi'ne uçtu. Kazada 5 kişi öldü, 11 kişi de yaralandı. 
     Dinar'da 6 ay önce geçirdiği trafik kazasında ayağı kırılan bir kişi, bugün yine aynı yerde yolun karşısına geçmeye çalışırken bir minibüsün çarpması sonucu hayatını kaybetti. 
     Uşak-Afyon karayolunun Banaz İlçesi girişinde Kırşehir Sanal Turizme ait yolcu otobüsünün Banaz İlçe Jandarma Komutanlığı'na ait devriye aracına arkadan çarpması sonucu 2 er şehit oldu, bir astsubay ile 4 er yaralandı. 
     Denizli merkeze bağlı Akkale Beldesi yakınlarında Denizli'de yolcu otobüsü ile minibüsün çarpışması sonucu meydana gelen trafik kazasında 2 kişi öldü, 11 kişi de yaralandı. 
     Burdur'da bir otomobilin, İnsuyu mevkiinde, minibüse arkadan çarpması sonucu 2 kişi öldü, 2 kişi yaralandı. 
     Adana'da, D-400 karayolunun 25. kilometresinde, Adana Organize Sanayi Bölgesi yakınlarındaki kazada, bir kamyonetin, şarampole yuvarlanması sonucu 7 kişi yaralandı. 
     






</TEXT>
</DOC>
