<DOC>
<DOCNO> 61536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yasam/yas04.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi doğa sporlarına 
</HEADLINE>
<TEXT>
Kalbe giden yol maceradan geçiyor 
Macera dolu sporlarla uğraşan kişiler, diğerlerine oranla karşı cinse daha ilgi çekici ve seksi geliyor 
     DIŞ HABERLER SERVİSİ 

     MATRIX’TE başrolü oynayan Keanu Reeves, Indiana Jones’u canlandıran Harrison Ford... Kaç kadın, dağ bayır aşan, havalarda uçan bu oyuncuları iç çekerek seyretmedi ki Ya da geçen sezon havalarda zıplayıp maceradan maceraya koşan Lara Croft’u kaç erkek seksi bulmadı İngiltere’de yapılan bir araştırma, maceracıların, macera dolu doğa sporlarıyla uğraşanların, daha seksi olduğunu ortaya koydu. 
     
     Hik ye uyduran da var 
     THE Daily Telegraph gazetesinde 1267 yetişkin üzerinde yapılan anketin sonuçlarına göre, katılımcıların yüzde 49’u, macerayı seven insanları "heyecan verici" bulurken, yüzde 17’si doğa sporu tutkunlarının "vahşi yönlerini" çok çekici bulduğunu söyledi. Her 20 katılımcıdan biri ise kahramanlık hik yelerini kendi kendilerine "uydurduklarını" itiraf etti. 
     
     Reeves, yılbaşı için ada kiraladı 
     YENİ yıla nasıl girdikleri merak konusu olan ünlülerin "yılbaşı tatili sırları" ortaya çıkmaya başladı. Yeni yılın en kapsamlı ünlüler partisini aktör Keanu Reeves verdi. Avustralya’daki Far North Queensland’ı, 10 günlüğüne 280 bin dolara 392 milyar lira kiralayan Reeves’in davetlileri, aralarında Brad Pitt, Matt Damon, Kiefer Sutherland ve Drew Barrymore’un da bulunduğu 27 ünlüydü. "Matrix-2" filminin çekimleri için Avustralya’da bulunan yıldız, çeşitli spor aktiviteleriyle de konuklarına hoş saatler geçirtti. 
     



 YAŞAM 

















</TEXT>
</DOC>
