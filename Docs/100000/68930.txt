<DOC>
<DOCNO> 68930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/magazin/amag.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın Teoman’ı alkol çarpmış... 
</HEADLINE>
<TEXT>

Tarkan’ın baldızı Berna Öztürk’le fazlasıyla samimi’ görüntülenen Teoman’dan yarım itiraf İkimiz de alkollüydük, ama arkadaşız.. 
     DENİZ ALTUNTAŞ 

     BİR barda Türkçe rock müziğin yıldızı Teoman’la öpüşürken görüntülenen Tarkan’ın baldızı Berna Öztürk, yakışıklı şarkıcıyı başrol oynadığı Mumya Firarda’ filminin setinde bile yalnız bırakmadı. O kendisini izlerken Öztürk’le çekilen görüntülerini sorduğumuz Teoman ise, "Berna ile dans ettim. Ama bu normaldi. İkimiz de alkollüydük. Bu herkesin başına gelebilir. Berna eski arkadaşım sevgilim değil. Bilge de arkadaşım" dedi. 
     
Filmde epey zorlandı      BU arada Teoman, filmde yer alan, Nurgül Yeşilçay’ı Arap sevgilisinden kaçırma sahnesinde bir hayli zorlandı. Yönetmen Erdal Murat Aktaş’tan defalarca rolünü nasıl yapması gerektiğini dinleyen Teoman, çekimlerle ilgili de şöyle konuştu "Oyunculuk kovboyculuk gibi bir şey. Romantik’ten sonra ikinci filmim. Her filmde yeni deneyimler kazanıyorum. Asıl isim her zaman şarkıcılık ama oyunculuğu da severek yapıyorum..." 
     
Nurgül Yeşilçay Teoman süper..’      MUMYA Firarda’nın yönetmeni Erdal Murat Aktaş’ın, "2002’nin starı olacak" dediği Teoman için rol arkadaşı Nurgül Yeşilçay da iddialı konuştu. "Teoman süper oynuyor. Oyunculuğunu beğeniyorum. Çok iyi anlaşıyoruz" diyen Yeşilçay, oyunculuğun kendisi için bir tutku olduğunu söyledikten sonra da sözlerini şöyle bitirdi "Şelale filminde soyundum. Filmde sahne gereği ne gerikiyorsa oynarım. Nasıl yemek yenilecek sahnede yemek yiyeceksim, sevişme sahnesinde de sevişirim. Mesela bu film için de Mısır’da Arapça öğrendim.." 
     



 MAGAZİN 

















</TEXT>
</DOC>
