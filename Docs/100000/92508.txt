<DOC>
<DOCNO> 92508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur25.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat attığı kız kardeşi ilaç içince kendini vurdu.. 
</HEADLINE>
<TEXT>

     Hatay'ın Dörtyol İlçesi'nde, aralarında çıkan tartışma sırasında tokat attığı kız kardeşinin çok sayıda ilaç içtiğini fark eden ağabey, av tüfeğiyle intihar etti. 
     Jandarma yetkililerinden alınan bilgiye göre, Yeşilköy Beldesi'nde meydana gelen olayda, Rıza Demir 19 kardeşi Demet 17 ile ''erkek arkadaşı'' nedeniyle tartıştı ve bu sırada tokat attı. Bunun üzerine Demet Demir, çok sayıda ilaç içerek intihara teşebbüs etti. Bir süre sonra kardeşinin ilaç içtiğini fark eden ve odada yere yığılmış halde gören Rıza Demir, babasına ait av tüfeğiyle kendini vurdu. 
     Ağır yaralanan Rıza Demir, kaldırıldığı Dörtyol Devlet Hastanesi'ndeki ilk müdahalenin ardından sevk edildiği Çukurova Üniversitesi Tıp Fakültesi Balcalı Hastanesi'ne görülürken öldü. 
     Yetkililer, Demet Demir'in sağlık durumunun iyi olduğunu, baba Mehmet Demir'in yurtdışında çalıştığının belirlendiğini ve soruşturmanın devam ettiğini bildirdiler. 
     





</TEXT>
</DOC>
