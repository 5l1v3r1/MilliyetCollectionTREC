<DOC>
<DOCNO> 85699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko11.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı'nda sona doğru... 
</HEADLINE>
<TEXT>

     Türkiye Bankalar Birliği, zor durumdaki şirketlerin kurtarılmasına yönelik geliştirilen İstanbul Yaklaşımı konusunda hazırlanan çerçeve anlaşması metnini kabul etti. 
     Pamukbank Genel Müdür Yardımcısı Kadir Polat, A.A muhabirine yaptığı açıklamada, Bankacılık Düzenleme ve Denetleme Kurulu BDDK 
     Başkanı Engin Akçakoca'nın da bir bölümüne katıldığı ve dün akşama doğru yapılan Bankalar Birliği Yönetim Kurulu toplantısında, anlaşma metninin kabul edildiğini söyledi. 
     Dünya Bankası Avrupa-Asya Özel Sektör Direktörü Ira Liebermann ile Bankalar Birliği yöneticilerinin 17 Mayıs 2002 tarihinde İstanbul'da yapılan toplantısının ardından İstanbul Yaklaşımı'na ilişkin Türkiye Bankalar Birliği ile anlaşmaya varıldığı ve anlaşmanın tüm sürecinin gelecek hafta tamamlanacağı açıklanmıştı. 
     ''Uygulamaların gelecek hafta sonu itibariyle başlayacağına inanıyoruz'' denilen açıklamadaki tarihe göre, uygulamanın bu haftasonu başlaması bekleniyor. 
     





</TEXT>
</DOC>
