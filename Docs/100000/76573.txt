<DOC>
<DOCNO> 76573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yazar/okur.html </URL>
<DATE> 2002/04/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tüpraş’ta neler oluyor ’ 
</HEADLINE>
<TEXT>

     "Görev başına " Bu açık davete sessiz kalmayın ve bir an önce harekete geçin... 
     SPK ve İMKB yetkilileri lütfen her gün mağdur sayısı artan borsa için beyanat verip herkesin ağzına bir parmak bal çalmayın. Bankazede küçük ortaklar, Aktaşzede küçük ortaklar için yapamayacaklarınızı açık açık anlatın. Çünkü yatırımcıda ne sabır kaldı, ne de sinir... 
     Bürokrat olmak sorumluluk gerektirir. Kabul. Ama her olayda sessiz kalıp beklemek de güveni yok etmeye yeter. 
     Şimdi sırada bir başka oyun var. Piyasa jargonuyla "keriz silkeleyenler," gücü ve iktidarı temsil ediyorlar diye kayıtsız kalmayın. Alın Tüpraş’ı önünüze koyun ve fazla düşünmeyin olur mu 
     Tüpraş dedik, yüzde 34’ü halka açık. 13 bin liradan 6 bin 500 liraya kadar fiyatı düşen ve yüzde 17’lik hissesi halka arz edilecek olan bu hissede neler olduğunu biraz araştırın. Özelleştirme İdaresi Başkanı Uğur Bayar, "Piyasa dengelerini bozacak bir halka arza izin vermeyiz" açıklaması yaptı. 
     Neden Çünkü bu oyun tutmadı da o yüzden. Örnek Petrol Ofisi. Halka arz edilmeden önce fiyat, 63 bin liradan 28 bin liraya kadar indi. Birileri boş durmadı. Fiyatı aşağıya çekip halka arzdan alım yapmayı yeğledi. Kısa dönem karı olan milyon dolarları cebe indirdi. Açıklamalar "51 bin yatırımcı diye geldi" biçimindeydi. Tablo, "banker katiplerini" keyiflendirdi. 
     
     Neler oluyor 
     Oysa gerçek neydi Profesyonel olarak alım satım yapanlar, daha cazip fiyattan alım yapmak için halka arzda farklı farklı isim yazdırma zahmetine katlandı. 
     Aynı oyunu bu kez Tüpraş’ta yinelemek isteyenler hiç mi hiç vakit kaybetmedi. Hareket, hem içeriden hem dışarıdan geldi. 
     Tüpraş’ın davullu zurnalı halka arzında, "Londra - İstanbul" bağlantısında kırmızı hatlı telefonları çalıştıranları sakın unutmayın. Derdimiz isimlerle uğraşmak değil ama piyasanın gücünü kabul ettiği "Kapital Osman" lakaplı Osman Akıman’ı da görmezden gelmek mümkün değil. 
     Bürokratların çok yakın arkadaşı, holding patronlarının kankası olmak kolay mı Bu kez olmadı. Ama Tüpraş açıklaması gelmeden on dakika önce fiyatı 6 bin 500 liradan 6 bin 800 liraya çekenleri de yabana atmayın Unutmadan ekleyelim. 
     Tüpraş’ın genel kurulunda yönetime giren azınlık ortak temsilcilerini hatırlatalım. Tüpraş’ın yüzde 9 hissesini elinde bulunduran Templeton Fonu’nun temsilcisi Cafer Sait Okray. Doğuş Holding’den Aclan Acar. Aclan Acar’a çekince koyan da Templeton Fonu. Osman Akıman da Doğuş Grubu’nun yabancısı değil. Peki, bütün bunlar neyin ifadesi derseniz perde arkasını aktarmak bizim değil, kurumların işi. 
     Görev, sorumluluk gerektir 
     Hatırlatalım istedik... 
     
     







Türkiye, İran ve PKK 


Enseyi karartmayın... 


Nisan şakası mı 


Çakmakoğlu İsrail acımasız 


Afganistan makus talihini yenemezse, Bin Ladinizm kazanır 


Filistin'e "trol " 


Sokak çocukları ne oldu 


Sıkı kurallar mı, bağımsız kuruluşlar mı 


Esas tehlike 


İktidarsız Avrupa Birliği 


Tüpraş’ta neler oluyor ’ 


Yaşa Cumhurbaşkanım yaşa 


1974’ün İsrail subayı, 2002’nin İsrail başbakanı... 


Ters tepen işgal 


Koç da, Sabancı da ciroyu şişirip ikiye katlıyorlar 


Pardon, bir sorum olacaktı 


Yağmıyor ama damlamaya başladı 


</TEXT>
</DOC>
