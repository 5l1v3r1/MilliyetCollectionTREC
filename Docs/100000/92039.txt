<DOC>
<DOCNO> 92039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sonspo29.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli futbolcularının adları Kadıköy'deki parklara verildi 
</HEADLINE>
<TEXT>

     17. Dünya Kupası finallerinde yarı finale kalan A Milli Futbol Takımı'nın teknik direktörü Şenol Güneş ile oyuncuların adları Kadıköy'deki isimsiz parklara verildi. 
     Kadıköy Belediye Başkanı Selami Öztürk, yaptığı yazılı açıklamada, Kadıköy'de sokak ve parklara kamuoyuna mal olmuş, halk tarafından sevilen, topluma yararlı işler yapan kişilerin adlarının verildiğini belirterek, Türk Milli Futbol Takımı'nın da Türkiye'nin adını dünyaya duyurarak gerek turizm, gerekse diğer alanlarda büyük yararlar sağladığını kaydetti. 
     Milli Futbol Takımı'nın başarılarının tüm ülkede olduğu gibi Kadıköylüler tarafından da coşkuyla karşılandığını ifade eden Öztürk, şöyle dedi 
     ''Milli Futbol Takımı oyuncularımızın adları Kadıköy'de bulunan isimsiz parklarda yaşayacak. Böylece biz de Kadıköylüler olarak sporcularımıza çok küçük de olsa vefa borcumuzu ödemiş olacağız. Dünya Kupası sonrası yurda döndüklerinde kendilerinin de katılacağı törenlerle adları, belirlenen parkların üzerlerine yazılacak.'' Kadıköy'de Şenol Güneş ve futbolcuların isimlerinin verildiği parklar şunlar 
     Şenol Güneş Koşuyolu Kalp Hastanesi Parkı Fatih Akyel İçerenköy Eski Parkı Emre Aşık İçerenköy Mahallesi Paşabahçe Blokları Parkı Emre Belözoğlu Osmanağa Mahallesi Yol Sokak Parkı Yıldıray Baştürk Merdivenköy Mahallesi SSK Parkı Ümit Davala Merdivenköy Mahallesi Hızırbey Parkı Bülent Korkmaz Merdivenköy Mahallesi Çömlekçi Çukuru Parkı Tugay Kerimoğlu Feneryolu Mahallesi Kuyubaşı Çeşme Parkı İlhan Mansız Acıbadem Mahallesi Sokullu Parkı Alpay Özalan Hasanpaşa Mahallesi 23 Nisan Parkı Ümit Ozat İçerenköy Mahallesi İçerenköy Parkı Hasan Şaş İçerenköy Mahallesi Şekerevler Parkı Hakan Şükür Feneryolu Mahallesi Kuyubaşı Camii Parkı Ergün Pembe Sahrayıcedid Mahallesi Toyota Arkası Parkı Rüştü Reçber Fenerbahçe Gençlik Parkı Hakan Ünsal Hasanpaşa Mahallesi İncirli Bostan Parkı 
     





</TEXT>
</DOC>
