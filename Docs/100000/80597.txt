<DOC>
<DOCNO> 80597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sonspo10.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın İnönü Stadı kabusu bitiyor... 
</HEADLINE>
<TEXT>

     Beşiktaş, yarın yapacağı Göztepe maçıyla, 2001-2002 futbol sezonunda üzdüğü taraftarlarının önünde son lig maçına çıkacak. 
     Siyah-beyazlılar için BJK İnönü Stadı, bu sezon kelimenin tam anlamıyla kabusa dönüştü. 
     Fenerbahçe'nin geçen sezon, Galatasaray'in ise bu sezon seri galibiyetlerle mutlu sona ulaşmak için büyük avantaj yakaladıkları kendi evlerinde, Beşiktaş ise oldukça başarısız sonuçlara imza attı. 
     ''Kara Kartallar'', ligde bu sezon şimdiye dek BJK İnönü Stadı'nda yaptığı 16 maçta, 8 galibiyet, 4 beraberlik ve 4 yenilgiyle toplam 20 puan kaybetti ve ilk 2'ye girme şansını adeta kendi evinde verdiği bu puanlarla yitirdi. 
     
     3 MAÇTIR KAZANAMIYOR 
     Dolmabahçe'deki son 6 lig maçında yalnızca 1 kez galip gelebilen siyah-beyazlılar, ayrıca 3 maçtır da evinde 3 puana hasret kaldı. 
     BJK İnönü Stadı'ndaki lig maçlarında toplam 29 gol atan Beşiktaş, kalesinde ise 19 gol gördü. 
     





</TEXT>
</DOC>
