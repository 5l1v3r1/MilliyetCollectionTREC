<DOC>
<DOCNO> 56848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo14.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor 7 - Göztepe 5 Penaltılarla 
</HEADLINE>
<TEXT>

     Futbolda Türkiye Kupası 4. kademe maçında Erzurumspor, Göztepe'yi penaltı atışlarında 7-5 yenerek çeyrek finale yükseldi. 
     5. dakikada Cem, 20 metreden topa sert vurdu. Kaleci Koraç'ın 
     ellerinden kayan meşin yuvarlak, Erzurumspor ağlarıyla buluştu 1-0. 
     22. dakikada Mehmet, ceza alanı önünde topa sert vurdu. 
     Erzurumspor'un savunmasına çarpan top 2. kez ağlarla buluştu 2-0. 
     28. dakikada Kürşat'ın şutunda, topu kaleci Bora çeldi. Dönen topa 
     vurmaya çalışan Haluk düşürülünce orta hakem İsmet Cengiz penaltı noktasını gösterdi. Penaltıyı kullanan Zafer, topu ağlarla buluşturdu 2-1. 59. dakikada Barış, ceza alanı önünde topa sert vurdu. Kaleci Bora'nın tokatladığı top, direğe çarparak ağlarla buluştu 2-2. Normal süresi 2-2 biten maçın uzatma dakikalarında da gol çıkmadı. 97. dakikada Erzurumspor'un yardımcı antrenörü Suat Tekelioğlu, yardımcı hakemin verdiği karara itiraz etti. Göztepeli futbolcularla tartışan Tekelioğlu, hakem tarafından tribüne çıkarıldı. Erzurumspor'dan Yusuf, Barış, Serkan, Kürşat, Zafer, penaltı atışlarını gole çevirdi. Göztepe takımından ise Emre, Tayfun, Mustafa penaltı atışını gole çevirdi, Korhan ise penaltı atışından yararlanamayan futbolcu oldu. Penaltı atışlarından sonra 7-5'lik üstünlükle, tur atlayan takım Erzurumspor oldu. 
     






</TEXT>
</DOC>
