<DOC>
<DOCNO> 71888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/siyaset/siy01.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana dilde yayına izin 
</HEADLINE>
<TEXT>

Genelkurmay, "sınırlı ve kontrollü" olmak kaydıyla Türkçe dışındaki dillerde yayın izni verilebileceği yolunda görüş bildirdi. RTÜK de Korsika modelini önerdi 
     ANKARA Milliyet 

     Avrupa Birliği’ne uyum kriterleri arasında sayılan ve tartışmalara neden olan ana dilde yayın konusunda aralarında askerlerin de bulunduğu güvenlik birimlerinde ortak bir görüşe varıldı. 
     NTV’nin haberine göre hükümet, bu konudaki hazırlık çalışmalarında kullanılmak üzere askerlere ve diğer güvenlik birimlerine görüş sorarak konunun terörle mücadele boyutunda değerlendirilmesini istedi. 
     
     Askerden onay 
     Genelkurmay Başkanlığı gönderdiği görüş yazısında, "sınırlı ve kontrollü" olmak kaydıyla Türkçe’den başka dillerde yayına izin verilebileceğini bildirirken, diğer güvenlik birimleride aynı yönde görüş bildirdi. 
     Avrupa ülkelerinde bu konudaki uygulamalar örnek alınarak hazırlanan çalışmalarla ilgili olarak, Radyo Televizyon Üst Kurulu’da RTÜK hükümete bir rapor sundu. 
     
     TRT’den Kürtçe yayın 
     Hazırlanan çalışmalar sonucunda, haftanın belirli gün ve saatlerinde devlet televizyonu ve radyosundan 20’şer dakika Korsika dilinde yayın yapan Fransa örneğinin, Türkiye’de de uygulanabileceği ağırlık kazandı. Buna göre, TRT’ye bağlı bir televizyon kanalı ile "Türkiye’nin Sesi" radyosundan sosyal ve kültürel ağırlıklı Kürtçe yayın yapılabileceği kaydedildi. 
     Öte yandan, ana dilde yayın konusunda son kararın Bakanlar Kurulu’nca verileceği ifade edildi. 
     



 SİYASET 












</TEXT>
</DOC>
