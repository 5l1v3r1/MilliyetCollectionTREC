<DOC>
<DOCNO> 99856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sontur16.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Paten pistinde çocuklar dayak mı yedi 
</HEADLINE>
<TEXT>

     Eskişehir'de, çocuklarının dövüldüğünü iddia ederek karakola başvuran aileler, sanıkların tutuksuz yargılanmak üzere serbest bırakılmasına tepki gösterdiler. 
     Alınan bilgiye göre, Bağlar Caddesi'ndeki pistte paten yapan 14 yaşlarındaki Yusuf Özen, Kudret Uyar ve İsmail Yılmazgil'in aileleri, bir çantanın kaybolması üzerine, pist yetkililerinin, şüphe üzerine 3 saat boyunca çocuklarını dövdüğünü iddia ederek karakola başvurdular. 
     Bunun üzerine gözaltına alınan sanıklar, tutuksuz yargılanmak üzere serbest bırakıldılar. 
     Çocuklarının vücutlarında sigara söndürüldüğünü de iddia eden aileler, dövenlerin serbest bırakılmasına adliye önünde tepki gösterdiler. Aileler, polisin müdahale etmesi sonucu dağıldılar. 
     





</TEXT>
</DOC>
