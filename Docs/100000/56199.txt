<DOC>
<DOCNO> 56199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sonspo02.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Ankaragücü 73. randevuda 
</HEADLINE>
<TEXT>

     Galatasaray ile Ankaragücü, yarın yapacakları karşılaşmayla birlikte, Birinci Süper Futbol Ligi'nde 73. 
     kez karşı karşıya gelecek. 
     İki takım arasında ligde şimdiye kadar yapılan 72 maçta Galatasaray'ın galibiyet sayısında 43-11 gibi büyük bir üstünlüğü göze çarpıyor. İki ekip, 18 maçta ise eşitliği bozamadı. 
     Galatasaray'ın ligde attığı toplam 151 gole, başkentin sarı-lacivertli ekibi 63 golle karşılık verebildi. 
     İki takım arasında geçen sezon yapılan lig maçlarında Ankara'da 3-1 Galatasaray, İstanbul'da da 2-1 Ankaragücü galip geldi. 
     
     Ankara'daki maçlar 
     Galatasaray ile Ankaragücü, Birinci Süper Futbol Ligi'nde şimdiye dek Ankara'da 36 kez karşılaştı. 
     Galatasaray, genel toplamdaki üstünlüğünü deplasmanda da göstererek, rakibine galibiyet sayısında 16-9 üstünlük kurdu. 
     Her iki ekip Ankara'daki 11 maçta da eşitliği bozamazken, Galatasaray 56, Ankaragücü ise 37 gol attı. 
     
     Galatasaray deplasmanda 6 maçtır yenilmiyor 
     Galatasaray, Ankaragücü ile deplasmanda yaptığı son 6 lig maçında yenilgi almadı. 
     Sarı-kırmızılı ekip, Ankaragücü'ne en son 1994-95 sezonunda 2-1'lik skorla deplasmanda yenilirken, son 6 sezonda 3 galibiyet, 3 de 
     beraberlik aldı. 
     
     Farklı skorlar 
     Galatasaray, Ankaragücü karşısında en farklı skorlu galibiyetini şampiyon olduğu 1992-93 sezonunda ligin son maçında 8-0'la aldı. 
     ''Cim Bom'', 1995-96 ve 1999-2000 sezonlarında 5-0, 1996-97 sezonunda 5-1, 1965-66, 1985-86 ve 1988-89 sezonlarında ise 5-2'lik farklı galibiyetler elde etti. 
     Ankaragücü ise Galatasaray karşısında ligde sadece 2 farklı galibiyetler elde edebildi. 
     






</TEXT>
</DOC>
