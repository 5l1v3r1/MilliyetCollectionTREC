<DOC>
<DOCNO> 78553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/guncel/gun06.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın adamları mahkemede şaştı 
</HEADLINE>
<TEXT>

Resmi korumaların otosuna çarptıktan sonra gözaltına alınan Sakaryalılar, poliste başka, yazılı savunmada başka ifade verdiler 
     ANKARA Milliyet 

     Kapatılan RP’nin Genel Başkanı Necmettin Erbakan’ın, "özel korumalığını" üstlenen ve "Sakaryalılar" olarak bilinen 3 kişi, "polise mukavemet", "resmi görevli memura hakaret" ve "darp" suçlarından yargılanmaları için Adliye’ye sevk edildi. 
     
     Kapıkulu savunması 
     Erbakan’ın, "özel koruma"larından Abdurrahman Akyüz, İbrahim Gölcü ve Yunus İncir, önceki gece Erbakan ile birlikte bir restorana giderken, kullandıkları arabayla, Erbakan’ın resmi korumalarının kullandığı otomobile çarptılar. Daha sonra çıkan tartışma sonunda resmi korumaların şik yeti üzerine, Erbakan’ın Balgat’taki evinden gözaltına alınan "Sakaryalılar" dün Adliye’ye sevk edildi. . 
     Alınan bilgiye göre "özel korumalar" poliste önce, "hoca bizi görevlendirdi" şeklinde ifade verdiler. Ancak yazılı ifade sırasında "Bizim alakamız yok, tesadüfen araca çarptık. Polisler bizi dövdü" diye ifade değiştirdiler. 
     "Koruma"lar çelişkili ifadelerini Adliye’de de sürdürdüler. Kendilerini sorgulayan nöbetçi h kime, önce "bizi korumalığını yapmamız için Erbakan tuttu" dediler. "Koruma"ların h kimin tekrar sorması üzerine ifadelerini değiştirdikleri ve "biz gönüllü olarak Erbakan’ın hizmetinde bulunuyoruz" dedikleri öğrenildi. 
     Nöbetçi mahkeme tarafından ifadeleri alınan "Sakaryalılar" daha sonra soruşturmaya tutuksuz devam edilmek üzere serbest bırakıldılar. 
     



 GÜNCEL 


















</TEXT>
</DOC>
