<DOC>
<DOCNO> 82425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo01.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen "Galatasaray'da kalmak isterim" 
</HEADLINE>
<TEXT>

     Galatasaray'da şampiyonluk kutlamaları sürerken, sezon ortasında sakatlanan ve sahalardan uzun süre ayrı kalan Sergen Yalçın, halı saha maçında değil, resmi bir maçta sakatlandığını söyledi. 
     Sergen, sakat futbolcular olarak yeni yönetimden daha fazla ilgi beklediklerini belirterek, "Bu nedenle üzgünüm. Şampiyonluğu da sakatlığım nedeniyle doyasıya yaşayamadım. Çok önemli bir sakatlık geçirdim. Yavaş yavaş düzeliyorum. Artık önümüzdeki seneye bakıyorum" dedi. 
     Yöneticilerin kendisine kalmasını istediklerini söylediğini kaydeden Sergen, "Yöneticiler kalmamı istediklerini bana söylediler. Ancak henüz başka bir ses çıkmadı. Herhalde bonservisim fazla geliyor. Transferimde benden ziyade kulübümle anlaşmaları gerekir. Ben de Galatasaray'da kalmak isterim" diye konuştu. 
     





</TEXT>
</DOC>
