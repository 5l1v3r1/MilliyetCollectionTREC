<DOC>
<DOCNO> 81150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/magazin/amag.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabaha kadar sarı kırmızı’ 
</HEADLINE>
<TEXT>

Galatasaray’ın şampiyonluk kutlamaları da en az üç yıldızlıydı. Yönetici, futbolcu ve taraftarlar, sabaha kadar dolaşıp, sarı - kırmızılı olmanın tadını çıkardı 
     DENİZ ALTUNTAŞ 

     Önce Florya... 
     KOCAELİSPOR galibiyetiyle Türkiye Ligleri’ndeki 15. şampiyonluğunu ilan edip, formasına üçüncü yıldızı takmaya hak kazanan Galatasaray, şampiyonluğunu sabaha kadar eğlenerek kutladı. Maç sonunda Kocaeli’den yüzlerce araçlık konvoyla İstanbul’a gelen Sarı - Kırmızılıları, Florya Metin Oktay Tesisleri’nde 2 bin kişiden oluşan coşkulu bir taraftar kitlesi karşıladı. Tesislere polis koridorunda güçlükle girebilen futbolcular, daha sonra tesis bahçesine çıkarak taraftarlarla birlikte şampiyonluk şarkıları söyledi. 
     
     Sonra İstanbul... 
     UZUN süre taraftarların dağılmasını bekleyen futbolcular daha sonra İstanbul’un gözde eğlence mekanlarına dağıldı. Başkan Özhan Canaydın ve Sarı - Kırmızılı bazı yöneticiler Levent’teki Galatasaraylılar Cemiyeti’nde kulüp üyeleri ile şampiyonluğu kutladı. İkinci Başkan Ali Dürüst, Ümit Karan’la sevgilisi Burcu Esmersoy ve yedek kaleci Kerem, Etiler Şamdan’da eğlendi. Tuğba Özay, Arto, Hande Demir - İzzet Antebi, Siren Ertan - Gökhan Çarmıklı da aynı gece kulübünde şampiyonluğu kutlayan ünlü isimlerdi. 
     
     Arto, Ümit’i everdi’ 
     BAŞINA Tek Büyük Galatasaray’ yazan bir şapka takan Ali Dürüst, Fenerbahçeli Arto’ya üç yıldızlı tişört hediye etti. Önce masalarına gittiği futbolcu ve eşleriyle halay çeken Arto, ardından zorla Ümit Karan’ın başını bağladı’. Karan, Arto’nun zoruyla manken sevgilisi Burcu Esmersoy’a Benimle evlenir misin ’ diye sorunca, Esmersoy da düşünmeden Evet’ cevabı verdi. Arto iyi göbek attıklarını bildiği Ümit ve Kerem’i sahneye çıkardı. Kerem, Roman müziğiyle oynarken, göbeğini açan Ümit ise alkışlarla göbek attı. 
     



 MAGAZİN 














</TEXT>
</DOC>
