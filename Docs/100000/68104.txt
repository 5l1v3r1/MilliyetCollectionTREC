<DOC>
<DOCNO> 68104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yazar/ozkan.html </URL>
<DATE> 2002/02/17/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Mahkeme bulundu ama Aliço kaçtı 
</HEADLINE>
<TEXT>
Hukuksal tartışma 'ÇETE'ye yaradı 
Haber Milliyet’te patlayınca sporcu kimliği de olan Adalet Bakanı Türk devreye girerek şike dosyasının görevsizlik serüvenine son verdi. Şimdi Kadıköy Savcılığı olayı inceliyor 
     Futbolda çete olgusu üzerine giderken, sorunun bir boyutunun da hukuk olduğunu unutmamak gerekiyor. Hukukla o kadar çok ve bireylerin işine yarayacak denli oynadıklar ki, sonuç ta bu şike çetesine bakacak mahkeme bulmakta zorluk çekilir oldu. 
     Türkiye'de hep söyledim, hukukun üstünlüğü ilkesine olan inanç sarsıldığında, hukuk kokan tuzu yıkayıp aklamadığında, bu sorunların altından kalkmak mümkün değil. 
     Bu olayın da bir hukuksal tartışma tarafı var. Daha doğrusu hukukumuzda yaşanan bir tartışma öyle büyük bir boşluk doğmasına neden oluyor ki, bugünkü gibi çete lideri yurtdışına kaçıyor sonra başlıyor oradan telefonla idareye. Ali Fevzi Bir Milano'da . Bu ayıbın doğmasına neden ortaya çıkan boşluktur.Bu boşluk hem maçlarda şikelerin devamını, hem de Ali Fevzi Bir gibi çete üyelerinin kaçmalarını sağladığından bugün için inanılmaz bir boyut kazandı. 
     İstanbul polisi Organize Suçlar Şubesi şike iddialarını delillendirdi. Bu noktada ilgili telefonların dinlenmesi için 4422 sayılı yasa çerçevesinde istanbul DGM'den telefon dinleme izni alındı. 
     Yapılması gerekenler 
     Burada şike ve şikeye bulaşanlar saptandı. Dosya 3 Ocak 2001 günü istanbul DGM'ye suç duyurusu olarak ulaştırıldı. DGM dosyayı aynı gün kendisine ulaştıktan 15 dakika sonra görevsizlik kararıyla Kadıköy Cumhuriyet Savcılığına gönderdi. Aslında bana sorarsanız bu olay bal gibi de 4422 sayılı çıkar Amaçlı Suç örgütleriyle Mücadele Kanunu kapsamındadır. Ama Sayın savcı Ali Yorulmaz bunu böyle değerlendirmemiş. İstanbul DGM bence bu olaya bakabilse, hukuki yorum bu noktada olsa, bu dosya bugüne kadar çoktan sonuçlanır hale gelirdi. Aylarca askıda sürünmezdi. Çünkü DGM'ler çete ve mafyayla mücadelede, onların pisikolojik ve diğer etkilerinden sıyrılmada artık "şerbetli" sayılırlar. istanbul DGM'den dosyanın gitmesi hiç de iyi olmamıştır kanımca. 
     istanbul DGM dosyayı Kadıköy savcılığına göndermiş.Ancak dosya Kadıköy Cumhuriyet Savcılığı tarafından da görevsizlik kararıyla Beyoğlu savcılığına yollanmış. Beyoğlu savcılığı da dosyayı görevsizlik kararıyla tekrar Kadıköy'e iade etmiş. Bu arada dosya da ortada kalmış. 
     işin ilginç yanı çetenin reisi Ali Fevzi Bir'in önceki gün ATV 'Ana Haber Bülteni'nde dile getirdiği sözler. 
     Bir diyor ki, "DGM karar vermedi, savcılıklar da bakmadı, ne var ki bu dosya da " Dosyayı bildiklerini açıkladı ayrıca. Biliyor ve takip ediyorlar. Oysa dosyadan haberdar olmamaları gerikiyordu. Ama dosya bir buçak ay ortada kalınca bu tür hukuki sıkıntılar da doğuyor. Hukuk işi sahipsiz bırakınca çete takibe başlıyor. 
     
Aliço'dan mektup var      Ali Fevzi Bir bana bir mektup göndermiş. Diyor ki 
     "Sayın Özkan 
     Bugünkü gazetenizin manşetini ve 18,sayfadaki yazınızı esefle okudum. 
     Bu konuda öncelikle şunu belirteyim ki İnsanların her meslekten arkadaşı olması kadar doğal bir durum yoktur. 
     Benim futbol camiası içinde mesleği hakem,teknik direktör olan arkadaşlarım vardır ve bunun bir suç unsuru olmadığını da biliyorum. 
     Ayrıca Sakarya-Erzurum, Zonguldak-Silifke, Aydınspor-Konya bu maçlar hangi bahis şirketinin listelerinde varmış ve bu maçlardan ne kadar maddi menfaat elde etmişim bunu da açıklamanızı istiyorum. Henüz mahkemelerin elinde dahi olmayan telefon konuşma detaylarım elinizde mevcut ise bu bilgiler de mevcuttur.Bunları açıkça ifade etmemeniz ve elinizdeki bilgilerle bana DGM'de dava açmamanız halinde sizi dava edeceğim."... 
     
ŞİKE SOHBETLERİ...      O hakem nasıl düzgün mü 
     Ali Fevzi Bir -Erdoğan Arıca 
     A Sağol ne var ne yok 
     E İyilik güzellik işte Bursa’ya gidiyoruz Aliço. 
     A He... 
     E Otobüsteyiz. 
     A Yollar kötüydü. 
     E Evet. 
     A Açıldı tabi. 
     E Sen nasılsın. 
     A İyi ne var ne yok 
     E İyilik güzellik işte. 
     A Kim maçın hakemi 
     E Serdar TATLI. 
     A He iyi düzgün. 
     E Nasıldır 
     A Düzgün. 
     E Ben de birşeyini görmedim inşallah bakalım. 
     A Yok yok düzgün. 
     E Sen ne yapıyordun. 
     A İyi ne yapayım Uludağ’daydık işte geldim. 
     E He Uludağ’da abi siz hayatınızı yaşıyorsunuz biz düştük şeyine. 
     A Sen şeyde ateştesin şimdi ateşten çıkmaya bakıyorsun. 
     E He evet ateşten çıkmaya bakıyorum. 
     A Ne oldu çok olay olmuş ben seyretmedim bu hafta. 
     E Ya olay falan yok Aliço yalan ya Serdar biliyorsun Serdar’ı tanıyorsun maçtan sonra küfür ediyordu ben de küfür etme dedim. Benim başka yaptığım bi şey yok o kişisel olayını Trabzon - Gençlerbirliği olarak kişisel hatasını örtmek istiyor. Başka bir şey değil ya Serdar’ı tanımıyor musun o kadar da yerin altında boyu olan bir adam olay filan yok yani. 
     A İyi. 
     E Şu maçı kazanırsak rahatlayacağız inşallah. 
     A Senin kazanman lazım. 
     E Evet. 
     A İyi de forvetin var senin. 
     E ............ 
     A Bal yapmıyor mu inekler 
     E Golcü değiller. 
     A Yani o Yula mula çok hareketli. 
     E Evet oyuncu ALiço onlar oyuncu futbolcu değil oyuncu. İyi oynuyorlar o kadar düzelecek başka şansı yok. 
     A İyi bi şey diyon mu 
     E Yok sağol Aliço çok teşekkür ederim. 
     
O hakem yine başrolde...      Ali Fevzi Bir -Sadık İlhan 
     A İzmir’den mi geliyor 
     S İzmir’den gelecek abi o. 
     A Gelsin gelsin. 
     S Tamam abi bu diğer Çulcu’ya bakabildin mi 
     A Daha hiçbirşeye bakamadım işlerim var. 
     S Tamam biz Cumartesi günü oradayız abi. 
     A A..... koyayım Diyarbakır’ın. Biz işimize bakalım dur be. 
     S Tamam abi o iş, yani o ayağın biri Bitirim. Çünkü de ondan diyorum. 
     A Tamam. 
     S Sağlam adamdır yani. 
     A Haydi görüşürüz 
     
Ali abi bize sahip çıkılmıyor      Ali Fevzi Bir -Harun Yiğit 
     A Niye oğlum aramıyor etmiyorsun 
     H Abi kırgınım ben sana. 
     A Ben sana kırgınım ulan. 
     H Vallah abi bize sahip çıkmıyorsun. 
     A Ne yapıyorsun 
     H Abi iyi ne yapalım. 
     A Maç var mı 
     H İkinci ligteyim abi izmir - Erzurum. 
     A İzmir kimle Erzurum’la mı 
     H Bu izmir var ya. 
     A He he... 
     H Erzurum’la. Biri üçüncü, biri sekizinci. 
     A Hıı... 
     H Sezon başında Sadık Deda geldi, bize dördüncü hakemlikten bir geçirdi, ondan sonra kendimizi toparlayamadık. 
     A Hıı. Gidenler sanki şey mi gidiyor daha mı iyi gidiyor 
     H Gidenlerin gidiş sebepleri var, abi biliyorsun. 
     A Şu bayram bi geçsin de. 
     H Tamam abi. 
     A Sadık da geliyor buraya zaten. 
     H Ona da dedim. Yani Ali abi dedim hiç bize sahip çıkılmıyor dedim. 
     A Ulan yüz kere aradım seni 
     H Abi aradın. 
     A Bir şey istiyorsun mu Harun 
     H Tamam abi 
     A Bir şey dedi mi bayram için Sadık Hoca sana 
     H Bayram için hiçbir şey demedi. Bana dediki "konuşacağız falan" 
     A Bir ara onu haber verin bana. 
     H Tamam abi 
     
Bu takım nasıl şampiyon oldu      Ali Fevzi Bir adının şike suçlamalarıyla birlikte anılması ilk kez olmuyor. Öldürülen kumarhaneler kralı Ömer Lütfi Topal’ın ortağı Ali Fevzi Bir’in başkanlığını yaptığı Özsahrayıcedit, 1998 yılı Mayıs ayında da şaibeli bir maç sonrası 3. lige çıkmıştı. Takımın 3. lige çıkmasını sağlayan Pursaklar Belediyespor’la yaptığı maçı, Sami Hoştan ve Susurluk sanıkları özel timciler Ayhan Çarkın ve Oğuz Yorulmaz da izlemişti. 21 hafta boyunca mağlubiyet yüzü görmeyen Pursaklar Belediyespor ilk yarıyı 3 - 1 yenik kapatmıştı. Devre arası Pursaklar Belediyespor yöneticileri hakemi yanlı maç yönetmekle suçlayarak ikinci yarıya çıkmama kararı almıştı. Ve bunun üzerine Özsahrayıcedit hükmen galip sayılarak 3. lige yükselmişti. Pursaklar Belediye Başkanı ve Kulüp Başkanı Hacı Şahin, "Önümüzü şike yaparak kapadılar. Kırıkkale Tedaş maçını da şikeyle kazanmışlardı. Futbolda bazı kimseler karanlık güçlerini kullanarak sürekli şike yaptırıyor ve olduğu yerde kalıyor" demişti. 
     
     







Küçük ilanlar 


Rüşvet... 


Allah'a soru sormak ama nerede 


Son satır sürprizi 


Özlemim 


Özel okulların dünü, bugünü, geleceği 


İşte öyle bir şey 


Hukuksal tartışma 'ÇETE'ye yaradı 


Sorular cevaplar... 


CHP'nin yükselişi 


Defterime düştüğüm notlar 


Kuyudan taş çıkarma zirvesi 


Genel kurul kararı gerekir 


Hangi toplumlar iflah olmaz 


Firmalar iyi değilse ekonomi iyi olmaz 


Apolyont’ta kerevit kalmadı 


Yumurtalık, Karadeniz pazarlığı 


</TEXT>
</DOC>
