<DOC>
<DOCNO> 96195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/magazin/mag01.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Teoman’a niyet Davut’a kısmet 
</HEADLINE>
<TEXT>

O Şimdi Asker’ adlı filmde rock şarkıcısı Teoman’a verilecek rol, Karadenizli Davut Güloğlu’na kaldı 
     BİRSEN ALTUNTAŞ 

     YAPIMCILIĞINI Abdullah Oğuz’un, yönetmenliğini Mustafa Altıoklar’ın yapacağı O Şimdi Asker’ isimli filmin çekimleri Temmuz sonunda başlıyor. Sezen Aksu, Ali Poyrazoğlu, Seray Sever, Pelin Batu gibi ünlü isimlerin de oynayacağı filmde Teoman için düşünülen rol ise, rock şarkıcısının yoğun temposu nedeniyle döndü dolaştı, "Karadeniz’in Ricky Martin’i" lakaplı, türkücü Davut Güloğlu’na kısmet oldu. 
     
     Zorluk çekmeyecek 
     BEDELLİ askerlik yapmak için kışlaya gelen değişik kesimlerden insanların komik ve dramatik öykülerinin anlatılacağı filmde Güloğlu, ilk oyunculuk deneyimini yaşayacak. Filmde kendisini oynayacağını da söyleyen Güloğlu, "Ben de askerliğimi bedelli yapmıştım. Filmde de aynı konunun işlenmesi çok hoş bir tesadüf oldu" diyor. 
     
     



 MAGAZİN 















</TEXT>
</DOC>
