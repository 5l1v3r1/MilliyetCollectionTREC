<DOC>
<DOCNO> 76845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo23.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor ve Diyarbakırspor teknik adamlarının maç yorumları 
</HEADLINE>
<TEXT>

     Denizlispor Teknik Direktörü Rıza Çalımbay, 2-1 kazandıkları Diyarbakırspor maçının ardından ''stresli bir maçı kazandık'' dedi. 
     Küme düşme endişelerinden uzaklaşmak açısından mutlak kazanmaları gereken bir maça çıktıklarını kaydeden Çalımbay, stresi ikinci yarıda üzerlerinden atabildiklerini anlattı. 
     Çalımbay, şunları söyledi 
     ''Eğer kaybetsek, herşey baştan başlayacaktı. İlk yarıda beklemediğimiz bir golü kalemizde görünce, işimiz daha da zorlaştı. 
     Ancak ikinci yarıda oyuncularım olağanüstü bir mücadele sergiledi ve 6 puan değerinde bir maç kazandık. Artık önümüz açıldı.'' Diyarbakırspor Teknik Direktörü Hüseyin Kalpar ise en azından 1 puan almayı hedeflediklerini ancak başaramadıklarını söyledi. ilk yarıda öne geçtiklerini ve başka fırsatlar da yakaladıklarını anlatan Kalpar, ''İlk yarıda pozisyonlar kaçırdık. İkinci yarıda ise 3 dakika içinde 2 gol yedik ve maçı kaybettik. Bizim için sıkıntılar devam ediyor'' dedi. 
     






</TEXT>
</DOC>
