<DOC>
<DOCNO> 79195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/guncel/gunz1.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     TRT, pornoyu inceliyor 
     Ordu’nun Ünye ilçesinde TRT 1 frekansından porno yayınının yapılması büyük yankı uyandırdı. TRT, ilçeye görevliler gönderip olayın nasıl gerçekleştiği yolunda araştırma başlattı. TRT yetkilileri, olayın kasıtlı olarak mı, yoksa tesadüfen mi yaşandığını araştırıyor. 
     
     Demirel’e kötü haber 
     Egebank’ın eski sahibi Murat Demirel’e, Yargıtay 6. Ceza Dairesi’nden kötü haber geldi. Daire, Demirel’in, şirketlerine Halkbank’tan usulsüz kredi verildiği gerekçesiyle yargılandığı davadaki beraat kararını bozdu. 
     
     Zümre’den kokain itirafı 
     Beykoz’da Ağa Cantürk’e ait bir villada "kokain alemi" yaptıkları gerekçesiyle gözaltına alınan dansöz Zümre olarak tanınan Ayşe Sarıkavak, Beykoz Asliye Ceza Mahkemesi’nde verdiği ifadede uyuşturucu kullandığını itiraf etti. Zümre, "Artık yeni bir sayfa açtım" dedi. 
     
     Cezaevine telefon 
     Kartal Özel Tip Kapalı Cezaevi’ne, tutuklu ve hükümlüler için ankesörlü telefonlar kuruldu. Blok sayısı 11 olan cezaevinde, blokların girişlerine konulan ankesörlü telefonlardan, tutuklu ve hükümlüler belirli gün ve saatte yararlanabilecek. 
     
     Memoli Gezmiş 
     Erdal Öz’ün, 70’li yılların öğrenci lideri Deniz Gezmiş’in idam öncesi dönemini anlattığı kitabı "Gülün Solduğu Akşam" sinemaya uyarlanıyor. Deniz Gezmiş’i, Yılan Hikayesi’nin Memoli’si Mehmet Ali Alabora canlandıracak. 
     
     Düveye tecavüz 
     Düzce’nin Çilimli ilçesinde, ev sahibi Emine Uzun’un düvesine 2-3 yaşında dişi dana tecavüz ettiği iddiasıyla gözaltına alınan inşaat işçisi H.A., savcılık tarafından serbest bırakıldı. Doktor ve veteriner kontrolü sonucu, düvenin tecavüze uğradığı belirlendi. 
     
     Genç kadın kendini astı 
     Ümraniye’de iki yıllık evli Remziye Özkaya 17 , henüz belirlenemeyen bir sebeple kendini banyo demirlerine iple asarak intihar etti. Nevşehir’den iki yıl önce geldiği belirtilen genç kadının eşinin 26 gün sonra askerden döneceği öğrenildi. 
     
     Sahilyolunda korkunç kaza 
     Sarayburnu’nda aşırı hız ve dikkatsizlik sonucu ters yola giren otomobil, karşıdan gelen hazır beton yüklü kamyonla çarpıştı. Tur operatörü olarak çalışan Osman Seçkin Erden 22 ile arkadaşı Mutlu Kahveci hayatını kaybetti. 
     
     



 GÜNCEL 

















</TEXT>
</DOC>
