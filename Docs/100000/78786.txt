<DOC>
<DOCNO> 78786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun18.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN TÜRK, haber yüzünden kapatıldı 
</HEADLINE>
<TEXT>

RTÜK’ÜN KARARI KESİNLEŞTİ 
     İSTANBUL Milliyet 

     CNN TÜRK, bugün yayın yapamayacak. RTÜK’ün, 27 Ocak 2002’de yayınlanan bir haber nedeniyle aldığı karar üzerine CNN TÜRK’ün Bölge İdare Mahkemesi’ne yaptığı yürütmeyi durdurma talebi reddedilince karar kesinleşti. CNN TÜRK Murahhas Azası ve Genel Müdürü Nuri Çolakoğlu, konu ile ilgili olarak şunları söyledi "CNN TÜRK, haber verme amacıyla ekrana taşıdığı bir demeçten ötürü RTÜK tarafından kapatılmıştır. Kapatmaya konu olan demecin, bir RTÜK uzmanının ağzından çıkmış olması ayrıca işin dikkate değer bir başka yanını oluşturmaktadır. Bir sendika kongresinde edilmiş bu sözleri sadece CNN TÜRK değil, bir çok başka televizyon da kullanmıştır. Bu olay da ekran karartma gibi çağdışı cezaların kaldırılması zamanı geldiğini bir kez daha herkese hatırlatmaktadır." 
     



 GÜNCEL 




























</TEXT>
</DOC>
