<DOC>
<DOCNO> 83537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yasam/yas02.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hor görmeyin iki tekeri 
</HEADLINE>
<TEXT>

"Trafikte motosikletlerin de bir araç olduğunu unutmayın" diyen bin motorcu yürüyüş’ yaptı... 
     İSMAİL POLAT İstanbul 

     TÜRKİYE Trafik Kazalarını Önleme Derneği ile bazı dernekler, trafikte motosikletlerin de bir araç olduğunu hatırlatmak amacıyla Yol Komşuları’ kampanyası adında yaklaşık bin motorcunun katılımıyla gösteri geçişi yaptı. Kadıköy Salı Pazarı’nda toplanan gruplar adına bir açıklama yapan Dernek Başkanı Hitay Güner, etkinliği "Trafik Haftası"nda motosiklet sürücülerinin sorunlarının gündeme getirilmesi nedeniyle düzenlediklerini söyledi. 
     
     Yol komşuları yürüdü 
     MOTOSİKLETLERİN araçtan sayılmadığını, bisiklet olarak görüldüğünü belirten Güner, "Oysa Türkiye’de 1 milyon motosiklet var ve bunun 49 bini İstanbul’da" dedi. Trafik Yasası’nda, motosiklet ve sürücüleri için yer alan maddelerin yetersiz olduğunu ifade eden Güner, etkinlik çerçevesinde bu yasaların Avrupa standartlarına ulaşmasını amaçlayan "Yol Komşuları" kampanyasını da başlattıklarını belirtti. 
     
     Şahinler destek verdi 
     HARLEY Sahipleri Grubu Yönetim Kurulu Üyesi Sedat Üreten de, motosikletlerin de plakası olduğunu, kullanmak için ehliyet gerektiğini ve araç muayenesine katıldıklarını söyledi. Kadıköy Salı Pazarı’ndan start alan grup, Boğaziçi Köprüsü, Haliç Köprüsü, Vatan Caddesi ve Aksaray güzerg hını takip ederek Yenikapı’ya geldi. Gruba, motorlu trafik polisleri "Şahinler" de destek verdi. 
     



 YAŞAM 


















</TEXT>
</DOC>
