<DOC>
<DOCNO> 79317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur04.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'ye balonla bugüne dek 1.9 milyon ton su taşındı... 
</HEADLINE>
<TEXT>

     Kuzey Kıbrıs Türk Cumhuriyeti'nin KKTC içme suyu ihtiyacını karşılamak üzere İçel'in Aydıncık İlçesi'ndeki kaynaktan, 1998 yılında başlanan, balonlarla su sevkiyatı sürüyor. Bu yöntemle bugüne kadar yaklaşık 1.9 milyon ton içme suyu taşındığı bildirildi. 
     İçme suyu sevkiyatı, Norveçli Nordic firması ile Antalya'da kurulu Akdeniz Su Dağıtım Ticaret A.Ş'nin ortaklığı ile yapılıyor. Türkiye'nin garantör ülke olduğu taşıma işlemleri için işveren konumundaki KKTC İçişleri ve Köyişleri Bakanlığı, her metreküp için yaklaşık 50 cent ücret ödüyor. 
     KKTC'ye taşınan suyun, Aydıncık'ta deniz kenarından yüzeye çıkan bir kaynaktan sağlandığı, yapılan ölçümlerde kaynağın debisinin saatte 1.121 metreküp olduğu tesbit edildi. Kaynaktan ilçenin yanı sıra 
     KKTC'nin içme suyu ihtiyacının yüzde 60'ı karşılanırken, suyun Türk içme suları standartları ve Dünya Sağlık Örgütü'nce WHO , tavsiye edilen özellikleri taşıdığı belirtildi. 
     Yetkililerden alınan bilgiye göre, kaynağın yanına suyun yüklenebilmesi için bir pompa istasyonu kuruldu. Pompa istasyonu ile kaynaktan alınan su, 930 metre uzunluğundaki borularla deniz içerisindeki platforma ulaştırılıyor ve buradan da fleksibıl boruyla, balona dolduruluyor. 
     KKTC Yeşilyurt İlçesi Kumköy Mevkii'nde, Aydıncık'taki pompa istasyonu ile aynı kapasitede boşaltma tesisinin yapıldığını anlatan yetkililer, istasyonun balonla aldığı suyu kıyıdan 2 bin 50 metre içerideki depoya boru ile bastığını, buradan da şebekeye verildiğini anlattılar. 
     Yüklenen ve boşaltılan suların analiz edilmesi için her iki tarafta laboratuvar kuruldu. Dolum esnasında ve sonunda kaynaktan ve balondan alınan su numuneleri analiz edilerek gönderiliyor, KKTC'de de, gelen su tekrar analiz edildikten sonra şebekeye veriliyor. 
     
     BALONLARIN KAPASİTESİ 
     Su taşıma işinin haftanın belirli günlerinde ve bir römorkör tarafından çekilen balonlarla yapıldığını ifade eden yetkililer, mevcut 3 balonun 2'sinin 30 bin, diğerinin ise 35 bin metreküp kapasiteli olduğunu söylediler. 
     Önümüzdeki aylarda daha büyük balonların devreye gireceğini belirten yetkililer, şunları kaydettiler 
     ''Su taşıma işlemlerine resmi olarak 15 Temmuz 1998'de başlandı. 
     Ancak, bazı nedenlerden dolayı 1.5 yıla yakın bir süre su taşıma işlemi gerçekleştirilemedi. KKTC'ye bugüne kadar yaklaşık 1.9 milyon ton su taşındı. Hava şartlarına bağlı olarak ayda ortalama 300 bin ton su taşıyoruz. Denizde fırtına ve dalgaların yüksek olduğu günlerde taşıma işlemi gerçekleştirilemiyor. KKTC'nin içme suyu ihtiyacının yüzde 60'ı bu şekilde karşılanıyor. Yaklaşık 14 saatte doldurulabilen balonlar 2 milimetre kalındığındaki elyaf ve plastik karışımı çok sağlam bir maddeden oluşuyor.'' 
     





</TEXT>
</DOC>
