<DOC>
<DOCNO> 98943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce çocuklar kavga etti sonra büyükler... 2 yaralı var... 
</HEADLINE>
<TEXT>

     Pendik'te çocukları kavga eden iki ailenin üyeleri arasında çıkan kavgada, 2 kişi bıçakla yaralandı. 
     A.A muhabirinin aldığı bilgiye göre, Kavakpınar Mahallesi Sancaktepe Sokak'ta, 9 yaşındaki Ece Çeçen ile 10 yaşındaki Murat Ağın arasındaki kavgaya Çeçen'in ağabeyi Ali Rıza Çeçen müdahale etti. 
     Ali Rıza Çeçen'in tokat attığı Murat Ağın'ın şikayeti üzerine olay yerine gelen babası İbrahim Ağın 33 ile Çeçen ailesinden Ali Rıza 22 , babası Mehmet 46 ve yakınları Medeni Çeçen 30 arasında kavga çıktı. 
     Kavga sırasında üzerindeki bıçağı çeken İbrahim Ağın, Ali Rıza ve Mehmet Çeçen'i bıçakla yaraladı. 
     Yaralılar kaldırıldıkları Özel Cihan Polikliniği'nde yapılan ilk müdahalenin ardından Dr. Lütfi Kırdar Kartal Eğitim ve Araştırma Hastanesi'ne sevk edildi. Karnından ve bacağından yaralanan Mehmet Çeçen'in hayati tehlikesinin bulunduğu öğrenildi. 
     Olayın ardından kaçan İbrahim Ağın ise polislerce yakalandı. 
     





</TEXT>
</DOC>
