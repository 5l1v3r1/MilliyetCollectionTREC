<DOC>
<DOCNO> 88968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun01.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da merkez sağ yarışı önde götürüyor 
</HEADLINE>
<TEXT>

     Fransa'da, genel seçimlerin ilk turunda oy verme işlemi sona erdi. 
     Resmi olmayan ilk sonuçlara göre, merkez sağ partiler oyların yüzde 43'nü, sol partiler ise yüzde 36'sını aldı. 
     Aşırı sağcı Jean Marie Le Pen'in partisinin ise oyların yüzde 12'sini aldığı belirtildi. 
     Fransa'da sağ partiler, oylarını yüzde 7 artırdı Fransa'da genel seçimlerin ilk turunda, merkez sağ partiler, oy oranlarını bir önceki seçimlere oranla yüzde 7 dolayında artırdılar. 
     Seçimlerin ilk turunda alınan resmi olmayan sonuçlara göre, sol partilerin oyları ise yüzde 7 civarına azaldı. 
     Fransa'da 1997 yılında yapılan seçimlerde, toplam 2 sandalye çıkartan merkez sağ partilerin sandalye sayılarının, ikinci tur seçimlerinden sonra 387 ile 433 arasında olması bekleniyor. 
     1997 yılında yapılan seçimlerde, sol ittifak içinde yer alan Sosyalist Parti 250, Komünist Parti 36, Yeşil Parti ile Radikal Sol Parti birlikte 33 milletvekili çıkartarak, toplam 577 sandalyeden 319'unu kazanmışlardı. 
     Seçimlerin bugün tamamlanan birinci turu sonucunda yapılan tahminlere göre ise gelecek hafta gerçekleştirilecek ikinci turdan sonra sol ittifakın sandalye sayısının 141 ile 160 arasında kalması bekleniyor. 
     Öte yandan, cumhurbaşkanlığı seçimlerinde büyük bir sürpriz yapan aşırı sağcı Jean-Marie Le Pen, seçimlerin ilk turunda beklediği oyu alamadı. 
     Le Pen'in bugünkü seçimdeki oyları yüzde 11.5 civarında kaldı. Le Pen, 1997 yılında yapılan seçimlerin ilk turunda, yüzde 15'e yakın oy almıştı. 
     





</TEXT>
</DOC>
