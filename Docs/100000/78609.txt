<DOC>
<DOCNO> 78609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/dundar.html </URL>
<DATE> 2002/04/16/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
ABD'deki Musevi lobisi 
</HEADLINE>
<TEXT>

     Filistin konusunda başta ABD Başkanı Bush olmak üzere bütün Washington, "şaron ağzı ile" konuşuyor ve İsrail saldırganlığına yeşil ışık yakıyor, 
     Sadece yönetim de değil akademik çevreler, sermaye kesimi ve medya da İsrail'in propaganda aygıtı gibi çalışıyor. CNN'in şöhretli muhabirleri, Arafat'ı yakalayınca savcı kesiliyorlar. 
     
     
     
     Bu destekte 11 Eylül sonrası dünya konjonktürü ve İsrail'in Ortadoğu'da ABD için stratejik bir müttefik olması rol oynuyor. 
     Ancak daha önemli bir faktör var 
     "Yahudi lobisi"... 
     NTV'de Mithat Bereket'in "Anahtar" programına konuk olan Beykent Üniversitesi Uluslararası İlişkiler Bölümü Başkanı Prof. Dr. Ahmet Davutoğlu bu lobiye dair çok ilginç rakamlar verdi 
     Halen ABD'deki 10 milyon Musevi, 280 milyonluk Amerikan nüfusunun yaklaşık yüzde 3'ünü oluşturuyor. 
     Buna karşın Amerikan siyaset ve ticaret hayatında yüzde 11 oranında temsil ediliyorlar. 
     ABD üniversitelerindeki her 5 akademisyenden biri Yahudi kökenli... 
     Amerikan medyasında ise yüzde 25 oranında bir güce sahipler. Yani nüfuslarının 8 katı fazla bir temsil oranı yakalamış durumdalar. 
     ABD Savunma Bakan yardımcısından NBA başkanına, en ünlü Hollywood yönetmenlerinden Merkez Bankası başkanına, New York belediye başkanından Senato üyelerinin yüzde 10'una, Kongre'nin yüzde 6'sına kadar her alanda inanılmaz bir ağırlıkları var. 
     
     
     
     Nasıl oldu da diğer göçmenler arasında Museviler bu kadar güçlenebildi Prof. Davutoğlu, bunu tarihle açıkladı 
     Yahudiler, "kutsal topraklar"dan kovulduktan sonra dünyanın dört bir yanına dağıldılar ve hep iç dayanışmaları sayesinde var olabildiler. İspanya'dan Hollanda'ya, İngiltere'den, ABD'ye giderken o kadar çok baskıyla karşılaştılar ki, toprağa kök salmadan her an bavul toplayıp göçebilecek tarzda bir hayata alıştılar. O yüzden de hep taşınabilir mallara yatırım yaptılar. Zamanla elmas ticaretinden borsaya, bankacılıktan bankerliğe kadar "pahada ağır, yükte hafif" tüm gayrimenkul ticareti Yahudilerin eline geçti. 
     Niye İtalyanlar, Çinliler, Yunanlılar, Türkler bunu başaramadı 
     "Arkasında dönebileceği bir ülke olan insanların diaspora dayanışması daha gevşek olur" dedi Prof. Davutoğlu 
     "Yahudiler, gemileri yakıp gelmişlerdi". 
     
     
     
     Bu ekonomik avantaj, Yahudi lobisini Kongre'den yılda 100 karar çıkartabilecek bir güce ulaştırıyor. 
     Bu sayede İsrail, ABD'den son 20 yılda 80 milyar dolar yardım almış. Bu, Amerika'nın her bir İsrail vatandaşının cebine yılda 1000 dolar koyduğu anlamına geliyor . 
     Tek bir örnek verelim 
     Amerika'daki Musevi lobisini oluşturan sayısız kuruluştan Amerikan Yahudi Komitesi, 1994'te lobi faaliyeti için 16 milyon dolar harcamış. Komitenin 50 bin üyesi ve 32 kentte temsilciliği var. Tayyar Arı, "Amerika'da Siyasal Yapı, Lobiler ve Dış Politika", Alfa, 1997 
     Geçen hafta Ecevit'e "soykırım" sözünü geri aldıran protesto mektubunun altındaki ilk imza onlarındı. 
     Muhtemelen televizyonda, basında, internette, devlet adamlarının dilinde dolaşan çoğu metnin altında da onların görünmeyen imzaları var. 
     Görmeye çalışın 
     
     







Laiklik, türban, CHP 


Ne icatlar var 


Mutsuz çoğunluk... 


Tayyip Erdoğan rüzgarı nasıl kesilir 


Kar helvası 


ABD'deki Musevi lobisi 


Laik ya da dinci olmak yetiyor mu 


Adım adım AB... 


Bir düşük sinerji toplumu öyküsü 


Sopa’ kültürü 


Beşiktaş ve şaibeli’ lig 


Eczacıbaşı'na göre sihirli formül yok 


ABD’de ekonomiyi kamu canlandırıyor 


Rakamlara ceza verilemez ki 


</TEXT>
</DOC>
