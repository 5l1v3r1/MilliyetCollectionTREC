<DOC>
<DOCNO> 75631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te intihar saldırısı 32 yaralı... 
</HEADLINE>
<TEXT>

     İsrail'in başkenti Tel Aviv'de şehrin merkezindeki bir restoranda düzenlenen intihar saldırısında 32 kişi yaralandı. 
     Polis, görgü tanıkları ve hastane kaynakları, saldırıda, restoranın çatısının havaya uçtuğunu, civardaki dükkan ve kafelerin hasar gördüğünü bildirdiler. 
     Yaralananlardan 5'inin durumunun ağır olduğu, bunlardan birinin yandığı ve başından yara aldığı belirtildi. 
     Saldırının sorumluluğunu üstlenen El Fetih'e bağlı El Aksa Şehitleri Tugayları, intihar komandosunun, Batı Şeria'nın Cenin kenti yakınlarındaki bir köyde yaşayan 22 yaşındaki Muhannad Salahat olduğunu bildirdi. 
     Bu arada İsrail İç Güvenlik Bakanı Yardımcısı Gideon Ezra, saldırı mahallinde yaptığı açıklamada, ''bunun, İsrail'i dün başlayan geniş çaplı operasyonlar konusunda daha kararlı kılmaktan başka bir işe yaramayacağını'' belirterek, ''Ramallah'taki savaşımız daha yeni başladı. Teröristlerin girişini önlemek için ek önlemler almalıyız'' dedi. 
     






</TEXT>
</DOC>
