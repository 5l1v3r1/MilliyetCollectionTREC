<DOC>
<DOCNO> 50146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yasam/yas07.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem golünü yeniden atacak 
</HEADLINE>
<TEXT>

Pele, kaydı bulunmayan efsanevi golünü 42 yıl sonra teknoloji sayesinde atacak 
     DIŞ HABERLER SERVİSİ 

     Üç boyutlu görüntüleme konusunda uzman Briquet Filmes şirketi, 61 yaşındaki Pele’nin, 2 Ağustos 1959’da Brezilya’nın Santos takımında oynarken İtalya’nın Juventus takımına attığı olağanüstü golü canlandırmaya hazırlanıyor. 
     Pele’nin en güzel golü olarak nitelendirilen golün canlandırılmasında, Final Fantasy’ filmindeki teknoloji kullanılacak. Pele’nin vücuduna yerleştirilecek alıcılar sayesinde bilgisayar ortamındaki üç boyutlu bir manken, efsane futbolcunun hareketlerini yapacak. Ve o’ gol bu yolla tekrar atılacak. 
     
     Tek kaydı, kül oldu 
     Pele bu golü takımı 3 - 0 öndeyken atmıştı. 
     Sağ kanattan aldığı topla ceza sahasına ilerleyen efsanevi yıldız, topu önce peş peşe üç Juventuslu oyuncu üzerinden hiç yere düşürmeden aşırmış, ardından da kaleciyi geçip golünü ağlara bırakmıştı. Pele’nin maçın sonlarına doğru attığı bu gol, skorun 3 - 0 olması nedeniyle sahada sadece bir tek foto muhabiri kaldığı ve televizyonun çektiği görüntülerin yer aldığı bant çıkan bir yangında kül olduğu için kaydedilmemişti.. 
     



 YAŞAM 


















</TEXT>
</DOC>
