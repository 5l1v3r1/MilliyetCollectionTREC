<DOC>
<DOCNO> 82946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/siyaset/siy05.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
M. Ali Bayar, dün Çetin’le görüştü 
</HEADLINE>
<TEXT>

DTP’yi merkez partisi yapmak isteyen Bayar, kadro çalışmalarına hız verdi 
     AYDIN HASAN Ankara 

     DTP’yi, "Tüm Türkiye’yi kucaklayan merkez partisi" yapma iddiasıyla siyasete giren Mehmet Ali Bayar, solun önemli isimlerinden Hikmet Çetin’le görüştü. DTP Genel Başkanlığı’na 18 Mayıs’taki kongrede seçilmesine kesin gözüyle bakılan Bayar, yeni kadrosunu oluşturmaya yönelik çalışmalara hız verdi. Göreme Sokak’taki ofisinde çalışan Bayar’ın görüştüğü isimler arasında Çetin’in de olması, Başkent kulislerini hareketlendirdi. Bayar, evinde ziyaret ettiği eski bakanıyla kahve içti ve siyasi değerlendirmelerde bulundu. Çetin de, görüşmenin dost ziyareti olduğunu belirterek, şunları söyledi 
     "Ben kendisiyle sık sık görüşürüm. Bakan olduğum dönemde de, Cumhurbaşkanlığı’nda çalışırken de sık sık görüşürdük. Her zaman görüştüğüm bir insan. Her gelişinde bana uğrar. Kendisinin başarılı olmasını diliyorum. Başarılı olması Türkiye için yararlı olacaktır. Kendisi iyi yetişmiş, deneyimli bir arkadaşımız." Çetin, "Size öneri oldu mu " sorusuna da, "Bana bir öneri olmadı" yanıtını verdi. 
     



 SİYASET 












</TEXT>
</DOC>
