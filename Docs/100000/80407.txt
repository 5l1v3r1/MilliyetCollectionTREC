<DOC>
<DOCNO> 80407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur01.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson "Cem ve Papandreu'nun mesajları çok önemli.." 
</HEADLINE>
<TEXT>

     ABD'nin Ankara Büyükelçisi Robert Pearson, Dışişleri Bakanı İsmail Cem ile Yunanistan Dışişleri Bakanı Yorgo Papandreu'nun, bugün başlayan Ortadoğu ziyaretinde, İsrail ve Filistin taraflarına önemli mesajlar ileteceklerini söyledi. 
     Pearson, Güney Afrika Cumhuriyeti'nin bağımsızlık günü dolayısıyla Hilton Oteli'nde düzenlenen resepsiyonda Cem ve Papandreu'nun ortak girişimine ilişkin soruları yanıtladı. 
     İki dışişleri bakanının bölgeye gidişini ''çok iyi bir fikir'' olarak değerlendiren Pearson, Cem ve Papandreu'nun başlattığı girişimi desteklediklerini ve iki bakanın taraflara önemli mesajlar ileteceklerini kaydetti. 
     Güney Afrika Cumhuriyeti'nin Ankara Büyükelçisi Sobizana Mngqikana'nın ev sahipliği yaptığı resepsiyona Pearson'un yanı sıra, İsrail'in Ankara Büyükelçisi David Sultan, Filistin'in Ankara Büyükelçisi Fuad Yasin ve çok sayıda yerli ve yabancı davetli katıldı. 
     





</TEXT>
</DOC>
