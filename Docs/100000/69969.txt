<DOC>
<DOCNO> 69969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun01.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail birlikleri Cenin'e girdi " 5 Filistinli öldü.." 
</HEADLINE>
<TEXT>

     İsrail birliklerinin bu geceyarısı Batı Şeria'daki Cenin kentine girmesi sonucu çıkan çatışmada, 5 Filistinli polisin öldüğü bildirildi. 
     Filistin güvenlik kaynakları, 10 kadar İsrailli zırhlı aracın Cenin mülteci kampına doğru 500 metre kadar ilerlediğini ve Filistinli güvenlik güçleriyle çatışma çıktığını belirtti. 
     İsrail askeri radyosu, İsrail güçlerinin kentteki mülteci kampını kuşattığını ve bölgede arama çalışmalarında bulunduğunu kaydetti. 
     Öte yandan, Batı Şeria'da gece İsrail askerlerinin kurduğu kontrol noktasında meydana gelen patlamada, sadece intihar saldırısı düzenleyen Filistinli kadının öldüğü bildirildi. 
     İsrailli polis kaynakları, daha önce canlı saldırıyı düzenleyen kadın ile 2 İsrailli Arap'ın da öldüğünü bildirmişti. 
     Polis kaynakları, biri ağır yaralı, diğeri ise hafif yaralı olan İsrailli Araplar'ın tutuklandığını açıkladı. 
     






</TEXT>
</DOC>
