<DOC>
<DOCNO> 52706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko12.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat Bankası için başvuru süresi salı günü doluyor 
</HEADLINE>
<TEXT>

     Tasarruf Mevduatı Sigorta Fonu’nun TMSF yeniden satışa çıkardığı İktisat Bankası için başvuru süresi salı günü doluyor. Banka ile ilgilenen yatırımcıların gerekli belgelerle birlikte en geç 20 Kasım Salı günü çalışma saati sonuna kadar Fon’a başvurmaları gerekiyor. TMSF, 23 Kasım Cuma günü mesai bitimine kadar gerekli koşulları taşıyan yatırımcıları belirleyecek. Bu yatırımcıların 4 Aralık’a kadar bankada inceleme yapmasına izin verilecek. İncelemelerin ardından tekliflerin 7 Aralık mesai bitimine kadar verilmesi istenecek. 
     
İştirak hisseleri      Bu arada TMSF’nin satışa çıkardığı iştirak hisseleri için teklif süresi de 26 Kasım’da doluyor. TMSF, bünyesindeki bankalarla birlikte devraldığı aracı kurumlar, portföy yönetimi, faktoring, leasing, sigorta ve kredi kartı şirketleri ile yurtdışındaki bankalardan oluşan 18 iştirakteki yüzde 74-100 oranındaki hisseleri satışa çıkarmıştı. 
     



 EKONOMİ 




















</TEXT>
</DOC>
