<DOC>
<DOCNO> 83924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko06.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'daki petrol kuyusunda petrol bitti.. 
</HEADLINE>
<TEXT>

     Diyarbakır'ın Engani ilçesi yakınlarında TPAO tarafından açılan Gökiçi-1 kuyusu, üretimin tamamen suya dönüşmesi nedeniyle terkedildi. 
     TPAO Genel Müdürü Kenan Veziroğlu Anadolu Ajansı'na yaptığı yazılı açıklamada, kuyuda 2 bin 550 metrede petrole rastladıklarını ancak petrol miktarının giderek azaldığını ve kuyuda üretimin tamamen suya dönüştüğünü kaydetti. 
     Petrol potansiyelini değerlendirmek amacıyla tekrar sondaja başlandığını ve 3 bin 350 metreye inilerek sondajın geçtiğimiz günlerde tamamlandığını ifade eden Veziroğlu, ancak bu seviyeye ulaşılmasına rağmen ekonomik petrol ve gaz bulgusuna rastlamadıkları için 10 Mayıs'ta kuyuda geçici terk kararı alınarak sondaj faaliyetlerine son verildiğini açıkladı. 
     Genel Müdür Kenan Veziroğlu, kuyudan alınan verilerin civarda yapılacak arama çalışmaları için baz teşkil ettiğini, bölgede yapılacak diğer arama projelerinde yararlanılacağını, Güneydoğu Anadolu bölgesinde arama faaliyetlerine yoğun olarak devam edeceklerini bildirdi. 
     





</TEXT>
</DOC>
