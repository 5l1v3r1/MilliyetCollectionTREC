<DOC>
<DOCNO> 70383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sondun02.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılıkçı İskoçlar İngiliz siyasetçilere zehirli paket yolladı 
</HEADLINE>
<TEXT>

     Scotland Yard yetkilisi, aralarında Downing Sokağı'ndaki Başbakanlık Konutu'nun da bulunduğu bazı önemli adreslere, içinde zehirli madde bulunan paketler gönderildiğinin anlaşıldığını söyledi. 
     İsminin açıklanmasını istemeyen yetkili, gönderilen paketlerde yakıcı okaliptus yağı bulunduğunun tahmin edildiğini belirtti. 
     İngiltere Başbakanı Tony Blair'e gönderilen paketteki maddenin, paket açılmadan teşhis edildiği, bir başka paketin de ismi açıklanmayan bir hakime gönderildiği ifade edildi. 
     
     Eylemi ayrılıkçı İskoçlar üstlendi 

     İskoçya Ulusal Kurtuluş Ordusu'nun bir üyesi, İngiltere Başbakanı Tony Blair'in Başbakanlık Konutu dahil 15 adrese zehirli paket gönderilmesi olayını üstlendiği bildirildi. 
     Scotland Yard'dan yapılan açıklamada, kendisini İskoçya Ulusal Kurtuluş üyesi olarak tanıtan bir kişinin, telefon ederek zehirli madde bulunduran 16 paketi çeşitli adreslere postaladığını söylediği bildirildi. 
     Açıklamada, bir diğer paketin, İskoç bir hakime postalandığı belirtilirken, şu ana kadar kimsenin eylemden zarar görmediği ifade edildi. 
     Eylemin, 11 Eylül terör saldırılarıyla veya Kuzey İrlanda'daki ayrılıkçı gruplarla bir bağlantısı bulunmadığı kaydedildi.İngiltere'de, önemli siyasetçileri hedef alan ve içinde zehirli madde bulunan 16 adet paket ele geçirildiği bildirildi. 
     






</TEXT>
</DOC>
