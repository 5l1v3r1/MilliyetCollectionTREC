<DOC>
<DOCNO> 58868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/yasam/yas03.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Depresyon daha derİn geldİ 
</HEADLINE>
<TEXT>

105 metreye tüpsüz dalan ilk dalgıçtı Jacques Maloy... Derinlik Sarhoşluğu filminin de esin kaynağı... 74 yaşında hayatına kendi elleriyle son verdi... 
     DIŞ HABERLER SERVİSİ 

     Hayatı filme konu oldu 
     JACQUES Mayol... Namı diğer "Yunus Adam"... Dünyanın, 105 metre derinliğe tüpsüz dalan ilk dalgıcıydı o... Hayatı, ünlü Fransız yönetmen Luc Besson’un Türkiye’de "Derinlik Sarhoşluğu" adıyla gösterilen "Le Grand Bleu" adlı filmine konu oldu. Mayol’u ünlü Fransız aktör Jean Marc Barr canlandırdı. Ve Mayol, dün, 74 yaşında, İtalya’nın Elbe adasındaki evinde kendini asarak intihar etti. 
     
     Arkadaşı Depresyondaydı 
     JANDARMA kaynakları, "Yunus Adam"ın komşusu Marina Donati tarafından, evinde asılı halde bulunduğunu açıkladı. Doktorlar, Mayol’un 22 Aralık Cumartesi günü kendini astığını belirtirken, jandarmalar, Mayol’un, kendi rızasıyla ölümü seçtiğine dair bir mektup bıraktığını tespit ettiler. "Yunus Adam"ın en yakın arkadaşı ve eski rakibi Umberto Pelizzari, Mayol’un son aylarda derin bir depresyon içinde olduğunu söyledi. 
     



 YAŞAM 




















</TEXT>
</DOC>
