<DOC>
<DOCNO> 74154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/akyol.html </URL>
<DATE> 2002/03/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik ve liberalizm 
</HEADLINE>
<TEXT>

     MHP milletvekili Hakkı Duran'ı 12 Eylül öncesinden tanırım. Partide "Eğitimciler" grubundandı. Birikimli bir milliyetçi muhafazakar aydındır. 
     1980 öncesinde Kemal Tahir, İsmail Cem, Mustafa Akdağ, Maurice Duverger gibi 'sol' yazarların da gençlere tavsiye edilmesi girişimini destekleyen isimlerden biriydi. 
     Duran, bir entelektüel olarak, dilde uydurmacılığın devlet eliyle dayatılmasından ve Milli Eğitim'de sığ ve 'sekter' bir hizip görüşünün egemenliğinden rahatsız. 
     Cumhurbaşkanı Sezer'in "gönençli, erekli, tümceli, koşutlu" üslubunu "ekstrem bir grubun dili" olarak niteliyor, Refik Halit'in, Reşat Nuri'nin, Yakup Kadri'nin dilini savunuyor. 
     Evet, Sayın Sezer, dil konusunda özel bir görüşe sahip olabilir ama kendi özel üslubunu kanun dili haline getirmek istemesi yanlış olur. Cumhurbaşkanı resmi görevinde, Anayasa'nın ve 'cumhur'un dilini kullanmalıdır. 
     
     ÜZERİNDE durmak istediğim asıl konu, Duran'ın bana "siz liberalleştiniz" demesi... 
     1980'den sonra liberalizmden hayli etkilendiğim doğru. Çünkü Türkiye liberalizmle o zaman tanışmaya başlamıştı. 
     Devletin toplumu zorla bir biçime sokmasını savunan siyasi felsefeler, Fransız Aydınlanmasından Marksizme kadar, dilimize çevrilip etkili akımlarla tanıtılmıştı... Bugün de sıkıntılarını çektiğimiz radikalizmlerin esin kaynağı oralardadır. 
     Liberal felsefe ise, uzun süre gözden uzak tutulmuş, hatta Tek Parti devrinde yasaklanmıştı. 
     Liberalizmin temel tezi olan "özgür birey" ve "sınırlı devlet" ilkeleri, toplumu zorla bir kalıba dökmek isteyen devlet doktrinleriyle bağdaşmaz işte İran'da da rejime muhalefet liberalizmin ilkeleriyle yürüyor. 
     
     LİBERALİZM milliyetçilikle bağdaşır mı Verdiğiniz anlamlara ve sosyo politik ortamlara bağlı. 
     Recep Peker'in ve Mahmut Esat'ın milliyetçiliğiyle bağdaşmaz. 'Türkçü' Nihal Atsız'ın da, 'ulusalcı' Mümtaz Soysal'ın da görüşleriyle bağdaşmaz. 
     Ama 'Türkçü' Ahmet Ağaoğlu, hem felsefi hem siyasi liberalizmin en önemli isimlerinden biriydi. Liberal Hüseyin Avni Ulaş'ı 1960'larda Milliyetçiler Derneği anmıştı. 
     Cumhuriyet tarihimizde "liberal devlet" kavramını ilk kullanan ve savunan, milliyetçi muhafazakar Prof. Ali Fuat Başgil'di. 
     'Dayanışmacı' Ziya Gökalp'e göre, Mümtaz Turhan, Erol Güngör gibi isimler liberal değerlere daha çok önem vermişlerdi. 
     "9 Işık" bir 'toplum mühendisliği' olarak otoriterdi, 'illiberal'di. Ama Türkeş de 1980'den sonra piyasa ekonomisi ve merkez sağ gibi kavramları kullanıyordu. 
     Küreselleşme, demokratikleşme gibi kavramları MHP şimdi daha çok kullanıyor. 
     Türkiye eski "yöneten egemen bürokrat" ve "yönetilen itaatkar köylü" ikileminden çıkıp şehirli bir orta sınıf toplumu haline geldikçe, liberal değerler daha bir ihtiyaç olarak hissediliyor. Daha çok demokrasi, daha az devlet müdahalesi isteniyor. 
     Devlette son sözü "atanmışlar" değil de "seçilmişler" söylemeli ise, çatışma değil uzlaşma değerleri güçlenmeli ise, kişisel tercihlere hoşgörü gösterilmeli ise, bu, liberal değerlerin gelişmesiyle mümkündür. 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
