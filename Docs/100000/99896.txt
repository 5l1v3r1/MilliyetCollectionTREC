<DOC>
<DOCNO> 99896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/siyaset/siy03.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ sürprizini Milliyet günler önce yazdı 
</HEADLINE>
<TEXT>
Genelkurmay savaş düzeni’ aldı 
Jandarma Genel Komutanı Aytaç Yalman Paşa emekli edilmeyerek Kara Kuvvetleri Komutanlığı’na atandı. Genelkurmay Başkanı 2. Başkanı Büyükanıt yerini korudu 
     UTKU ÇAKIRÖZER Ankara 

     Türk Silahlı Kuvvetleri’ndeki TSK üst düzey terfi ve atamaları belirleyen Yüksek Askeri Ş ra kararlarında, ABD’nin Irak’a yapacağı askeri müdahale belirleyici oldu. 
     Milliyet’in günler önce yazdığı doğrultuda Jandarma Genel Komutanı Aytaç Yalman, emekli edilmek yerine Güneydoğu ve Kuzey Irak deneyimi nedeniyle Kara Kuvvetleri Komutanlığı görevine getirilirken, ABD ile yapılan askeri temaslarda Pentagon - Ankara bağlantısını sağlayan Genelkurmay İkinci Başkanı Yaşar Büyükanıt bir yıl daha yerini korudu. 
     Olası Irak operasyonunda büyük önem kazanacak Malatya’daki 2. Ordu Komutanlığı’na da TSK’nın istihbarat ve özel harp konularındaki bir numaralı ismi Fevzi Türkeri getirildi. 
     Çarşamba günü başlayan Yüksek Askeri Ş ra dün sona erdi. YAŞ Başkanı Başbakan Bülent Ecevit dün sabah Genelkurmay Karargahı’na giderek kararları imzaladı. Cumhurbaşkanı Sezer’in onayının ardından açıklanan ve 30 Ağustos itibarıyla geçerli olan kararlar şunlar 
     Genelkurmay Başkanı Emekliye ayrılan Kıvrıkoğlu’ndan boşalan bu göreve 4 yıllığına Org. Hilmi Özkök getirildi. 
     Kara Kuvvetleri Kara Kuvvetleri Komutanlığı’na sürpriz bir atama yapıldı. İki yıllık görev süresi dolduğu için emekli olması beklenen Jandarma Genel Komutanı Aytaç Yalman, Güneydoğu ve Irak deneyimi dikkate alınarak Kara Kuvvetleri Komutanı yapıldı. TSK’nın ikinci ismi haline gelen Yalman, yurtdışı gezilerinde Genelkurmay Başkanı Özkök’e vekalet edecek. Yalman’ın atandığı Kara Kuvvetleri Komutanlığı’na getirilmeyi bekleyen ve bazı yayın organlarında "komuta kademesinde doktora yapan ilk komutan olacak" diye adı geçirilen 2. Ordu Komutanı Org. Edip Başer ise emekliye sevk edildi. 
     Genelkurmay İkinci Başkanlığı İki senedir bu görevi yürüten Org. Yaşar Büyükanıt, eski ve yeni genelkurmay başkanları arasında "köprü" görevi görmesi için bir yıl daha görevini korudu. 
     2. Ordu TSK’nın özel harp, özel kuvvetler ve istihbarat alanındaki bir numaralı ismi Fevzi Türkeri korgenerallikten orgeneralliğe terfi ettirilerek Irak’taki gelişmeleri yakından takip edecek olan Malatya’daki 2. Ordu Komutanlığı’na getirildi. Türkeri, 28 Şubat sürecinde, Genelkurmay İstihbarata Karşı Koyma ve Güvenlik Daire Başkanlığı ile kilit bir görev üstlenmişti. 
     Jandarma Komutanlığı Yalman’dan boşalan Jandarma Genel Komutanı koltuğuna Kara Kuvvetleri Kurmay Başkanı Org. Şener Eruygur atandı. 
     Deniz Kuvvetleri Komutanı Oramiral Bülent Alpkaya yerini korudu. 
     Hava Kuvvetleri Komutanı Cumhur Asparuk yerini korudu. 
     Kara Kuvvetleri Kurmay Başkanı Orgeneralliğe terfi eden İlker Başbuğ, Kara Kuvvetleri Komutanlığı’ndaki ikinci önemli mevki olan Kurmay Başkanlığı’na getirildi. 
     
Protokolcü Paşa emekli      Ş ra’da kamuoyunca yakından tanınan generaller hakkında alınan kararlar da şunlar 
     Kazım Usta Manisa’da yaşanan protokol krizinde ANAP İl Başkanı’nı azarlayan Tuğgeneral Usta’ya uyarı cezası verildiği haberleri Genelkurmay tarafından yalanlanmıştı. Usta terfi sıralamasının sonunda girdiği Şura’da, "görev uzatma" dahi ala-madan emekli edildi. 
     Bekir Uğurlu Türkiye’yi sallayan Beyaz Enerji Operasyonu’nu koordine eden ve üç yıldır görev süresi uzatılan Ankara Bölge Jandarma Komutanı Tümgeneral Uğurlu emekli edildi. 
     Dursun Bak Tunceli İl Komutanı’yken, geçen yıl Munzur Festivali’ndeki olaylarda arabası taşlanan Tümg. Dursun Bak korgeneralliğe terfi ettirildi. Bak’ın terfisinin Tunceli’de OHAL’in kaldırılışının kutlandığı Munzur Festivaliyle aynı güne denk gelmesi dikkat çekti. 
     



 SİYASET 

















</TEXT>
</DOC>
