<DOC>
<DOCNO> 53941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur07.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP "AB'ye giriş sürecinde Kıbrıs pazarlık konusu yapılamaz" 
</HEADLINE>
<TEXT>

     MHP Genel Başkan Yardımcısı Murat Şefkatli, Avrupa Birliği'ne giriş sürecinde Kıbrıs'ın pazarlık konusu yapılamayacağını belirterek, ''AB şuna karar vermeli, Türkiye'yi AB'ye almak istiyorlar mı, istemiyorlar mı Bu konudaki kendi kararsızlıklarını ortadan kaldırmaları gerekir''dedi. 
     24 Kasım Öğretmenler Günü nedeniyle basın toplantısı düzenleyen 
     Murat Şefkatli, bugünün sadece yılda bir gün öğretmenlerin hatırlandığı, nutukların atılıp, vaatlerin verildiği bir gün olarak kutlanmaması gerektiğini bildirdi. 
     Öğretmenler Günü'nün bütün bunların ötesinde muhasebe günü olması gerektiğini belirten Şefkatli, 24 Kasımlarda öğretmenlerin toplum içindeki sosyal ve ekonomik statülerindeki değişimin ve gelişimin muhasebesinin yapılması gerektiğini kaydetti. 
     Şefkatli, büyük kurtarıcı Mustafa Kemal Atatürk'ün başöğretmenliği kabul ettiği bu anlamlı günün, eğitim ve öğretim açısından Türk milletinin yöneticisiyle, öğretmeniyle, öğrenci ve velisiyle bir muhasebe günü olması gerektiğini vurguladı. 
     Şefkatli, şunları söyledi 
     ''Ülkemiz açısından milli ve manevi değerlerimizi koruyup, geliştirerek küreselleşen dünya ile uyum içinde gerçekleştirmek için eğitime ve eğitimin ana unsuru olan öğretmene daha çok fazla önem ve öncelik vermek zorundayız. Değerli öğretmenim, sevgiye, sosyal barışa, kardeşliğe, dayanışmaya, anlaşmaya, uzlaşmaya, huzur ve güvene daha fazla ihtiyacımız olduğu bugün, içinde bulunduğunuz ekonomik sıkıntıların farkında olarak zihnini dersine, öğrencisine ve ilmine vermene engel olan geçim sıkıntısı ile mücadeleni anlayarak, ülkemizin bu sıkıntılı günleri atlatmasına katkı verdiğini ve bunu sürdüreceğine inanıyorum.'' 
     
     "Kıbrıs pazarlık konusu yapılamaz" 
     MHP Genel Başkan Yardımcısı Murat Şefkatli, bir gazetecinin, ''AB Temsilcisi Verheugen'in, Türkiye, KKTC Cumhurbaşkanı Rauf Denktaş'ı yalnız bırakır sözünü nasıl değerlendiriyorsunuz ''şeklindeki sorusu üzerine, 57. Hükümet'in bu konudaki cevabını Dışişleri Bakanı İsmail Cem tarafından verildiğini belirterek, şunları söyledi 
     ''Kıbrıs konusunda taviz vermeyeceğimizi defalarca söyledik. AB'ye giriş sürecinde Kıbrıs pazarlık konusu yapılamaz. Bu konuda Genel Başkanımız grup konuşmalarında bunu defalarca söyledi. AB şuna karar vermelidir, Türkiye'yi AB'ye almak istiyorlar mı, istemiyorlar mı Bu konudaki kendi kararsızlıklarını ortadan kaldırmaları gerekir.'' 
     






</TEXT>
</DOC>
