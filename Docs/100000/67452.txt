<DOC>
<DOCNO> 67452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/soneko18.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan halka arzda ödül yağmuru.. 
</HEADLINE>
<TEXT>

     Beşiktaş, halka arzda en fazla hisse satın alan yatırımcıları ödüllendirecek. 
     Beşiktaş Futbol Yatırımları San. ve Tic. A.Ş.'den yapılan açıklamaya göre, Beşiktaş sportif kimliğinin getirdiği renkliliğinin ve taraftarlık duygusunun doğal bir uzantısı olarak, halka arza katılan herkese özel tasarım bir sertifika takdim edilecek. 75 lot ve üstü talepte bulunan yatırımcılar ise, altın sertifika almaya hak kazanacak. 
     En çok talepte bulunan 11 bireysel yatırımcı, Darphane tarafından basılan altın, takip eden 111 yatırımcı gümüş ve daha sonra gelen 1111 yatırımcı bronz BJK hatıra parası ile ödüllendirilecek. 
     Ayrıca, Beşiktaş futbol takımının Süper Lig'de şampiyonluğu garantilediği maçta futbolcuların giydiği formalar, en çok talepte bulunan ilk 11 yatırımcıya hediye edilecek. 
     Beşiktaş Jimnastik Kulübü Derneği Başkanı Serdar Bilgili, hediye müjdesini açıklamaktan gurur duyduğunu belirterek, ''Gerçek bir Beşiktaş'lının çocuklarına ve torunlarına bırakabileceği bundan daha anlamlı ve gurur verici bir miras olabilir mi '' dedi. 
     Bugün başlayacak ve 2 gün sürecek halka arza katılmak isteyen kurumsal ve bireysel yatırımcılar, konsorsiyum lideri ve üyelerinin genel müdürlük ve şubelerine başvurabilecekleri gibi, Türkiye İş Bankası şubelerinden, bankamatiklerinden, NetMatiklerinden, bankanın 444 0 202 no'lu interaktif telefonundan ve internet adresinden 
     taleplerini girebilecekler. 
     






</TEXT>
</DOC>
