<DOC>
<DOCNO> 57319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yasam/yas04.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yok mu artıran 
</HEADLINE>
<TEXT>

İngiliz sarışın, koca bulmak için internette kendini açık artırmaya çıkardı. Taban fiyatı sadece 500 milyar lira 
     DIŞ HABERLER SERVİSİ 

"Gencim, güzelim"      İNGİLTERE’DE bir internet şirketinin sarışın ve güzel müdürü, "koca bulmak" için kendini açık artırmaya çıkardı. EBay adlı internet müzayede şirketince yapılan artırma için, 24 yaşındaki Kay Hammond 250 bin sterlinlik 500 milyar TL "taban fiyat" biçti. 
     
"Ama koşullarım var"      TAMBA adlı internet firmasının başarılı İşletme Müdürü Kay Hammond’ın, kendisine talip olacak koca adayları için koşulları da var. "Müstakbel damat", en az 24, en çok da 34 yaşında olabilir. Ayrıca bu adayın belirli sağlık testlerinden de "geçer not" alması gerekiyor. 
     
"İlle de İngiliz olsun"      SANAL lem her ne kadar hiçbir ülke sınırı tanımasa da Hammond, sadece İngiliz vatandaşlarının bu açık artırmaya katılabileceğini ifade ediyor. Bayan Hammond, 250 bin sterlin gibi yüksek bir başlangıç fiyatıyla da özellikle işadamlarının ilgisini çekeceğini söyledi. 
     
"Fırsat bulamadım"      BUGÜNE kadar meslek hayatında yapmadığı sadece bu işin kaldığını söyleyen Hammond, açıklamasında ayrıca, "Eminim, mesleki başarıları için saatler boyu çalışarak özel hayatlarını zaten feda eden benim durumumda olan binlerce insanlar vardır" dedi. 
     



 YAŞAM 

















</TEXT>
</DOC>
