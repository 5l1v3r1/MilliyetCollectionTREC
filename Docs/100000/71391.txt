<DOC>
<DOCNO> 71391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/ekonomi/eko06.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada not oyunu 
</HEADLINE>
<TEXT>

Türkiye’nin kredi notunu artıracağı beklentisiyle 12.000 puan sınırına dayanan endeks, S P’den not için erken" açıklamasıyla düşüşe geçti 
     ORHAN TEKEOĞLU 

     Borsa Uluslararası kredi derecelendirme kuruluşu Standard and Poor’s’un S P Türkiye’nin kredi notunu artıracağı yönündeki beklentisi ile önce yükseldi ardından panik satışlarla düşüşe geçti. 
     Irak gerginliği ve yeni halka arzlarla bayram sonrası sıkışık günler geçiren borsa, S P’nin not artırım beklentisiyle gün içinde yüzde 6’ya yakın yükseliş gösterdi. Doların da 1 milyon 360 bin liraya kadar gerilemesi borsadaki alımları hızlandırdı. Endeks ikinci seansın ortalarında 12.000 puana kadar yaklaştı ancak notun değiştirilmemesi panik satışlara neden oldu. Açıklamayı satışa bahane eden oyuncular endeksi 11.500’e kadar çekti. Daha sonra satışlar hız kesince endeks günü yüzde 2.4’lük artışla 11.621 puandan kapattı. Dünkü hareketli seanslarda toplam 602.7 trilyon liralık işlem hacmi gerçekleşti.. 
     
     Not değişikliği uygun değil’ 
     Bu arada akşam saatlerinde S P Türkiye Analisti Ala’a Al Yousuf, "Türkiye’nin görünümü zaten pozitif. Kredi notunu değerlendirmek için henüz erken" dedi. 
     Moody’s’in Türkiye Analisti Kristin Lindow da, Türkiye’nin B1’ olan mevcut kredi notunundan memmun olduklarını ve durağan olan görünümünde de yapılacak bir değişikliğin şu aşamada uygun olmadığını söyledi. 
     
SSSB Bankalara yatırım zamanı      Uluslararası yatırım firması Schroder Salomon Smith Barney SSSB , sektöre yönelik önlemler sayesinde, bankacılıktaki sistemik riskin azaldığını ve sektöre yatırımın tam zamanı olduğunu bildirdi. 
     SSSB’nin hazırladığı raporda, sektörde denetim sisteminin güçlendiği, küçük bankaların sistem dışına çıkmak zorunda kaldığı, sektörün yapısının sağlamlaşmaya başladığı kaydedildi. Raporda, Türk bankalarının fonlama ve likidite sorunlarının ise halen sürdüğü belirtildi. 
     



 EKONOMİ 















</TEXT>
</DOC>
