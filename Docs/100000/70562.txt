<DOC>
<DOCNO> 70562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/soneko03.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da kaliteli petrol üretimine salı günü başlanacak 
</HEADLINE>
<TEXT>

     Diyarbakır'ın Ergani İlçesi'nde kaliteli petrolün bulunduğu Gökiçi-1 kuyusunda üretime Salı günü başlanılacağı bildirildi. 
     Türkiye Petrolleri Anonim Ortaklığı'nın TPAO Ergani'ye 20 kilometre uzaklıktaki Gökiçi Köyü'ndeki kuyusunda, sondaj kulesi çıkarılarak yerine üretim için araç üzerine seyyar olarak at başı yerleştirildi. 
     TPAO Batman Bölge Müdürlüğü yetkilileri, bulunan petrolün 33 veya 34 graviteli olduğunun tahmin edildiğini ve bu kalitenin Türkiye standartlarının üzerinde yer aldığını belirttiler. 
     Gökiçi-1 kuyusundan çıkarılan ham petrolün tankerlerle Batman rafinerisine gönderileceğini anlatan yetkililer, ''Kuyudan üretim için seyyar at başı yerleştirilerek, üretim tankları ve hatları kuruldu. 
     Salı günü üretime başlamayı planlıyoruz'' dediler. 
     -İKİNCİ KUYU AÇILIYOR- Bu kuyudan 4 kilometre uzaklıkta ikinci bir kuyunun açılamasının kararlaştırıldığını ve bunun için lokasyon çalışmalarına başlandığı bildiren yetkililer, ikinci kuyunun 3 veya 4 ay çerisinde açılacağını kaydettiler. 
     






</TEXT>
</DOC>
