<DOC>
<DOCNO> 70122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/magazin/yazdud.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çingene Zorba’da limitsiz eğlence 
</HEADLINE>
<TEXT>

People’da yeni lezzetler, Kuruçeşme’de Reina rüzgarı, The Mix, Düşman Hattı’, Beyoğlu’nda Changa, Caffe-Hane, Atilla’dan şok’ açıklamalar, Deniz iki yıllık suskunluğunu bitirdi ve... 
     Efendim, bayramda İstanbul’daydım. Aslında Kıbrıs ve Zürih’e seyahatim vardı ama iki günlüğüne kendime kıyamadım. Kemiklerim ağrıyor, inanın. Kısa tatilimi evde müzik dinleyip kitap okuyarak, DVD izleyerek geçirdim. Geceleri de tabii sokaklardaydım. 
     E dolaşmazsanız, iş çıkmıyor. Başkalarının söylediklerine güvenirseniz de yanlış yaparsınız, o nedenle benim görmem gerekiyor. Pazar günü Beyoğlu’nda minik bir tur attım. Alman Hastanesi’nde fıtık ameliyatı olan bir arkadaşımı ziyaret ettim. O arada şirin, küçük ve sıcak bir yer olan Caffe Hane’de soluklandım. İlk kez gittim. Sıraselviler’de, Alman Hastanesi’nin karşısında olan Caffe Hane’nin bulunduğu bina 100 yıllıkmış. Pek tanıdık yoktu, genelde Beyoğlu, Cihangir çevresinde yaşayan yabancılar vardı müşteri olarak. Radyo ve televizyon yapımcılarının da uğrak yeriymiş aslında ama o gün sakindi. İtalyan mutfağı ağırlıkta hellimli salata, zeytin soslu tavuk, egzotik otlu-yulaflı tavuk salatası, fesleğenli fettuccini favori yemekleri arasında. Fiyatlar çok ehven, arkadaşlarınızla, sevgilinizle ya da ailenizle çok rahat gidebileceğiniz şık bir mekan. Barok tarzı tavanı dikkat çekici. Telefon numarası 0212 251 21 03. Beyoğlu’ndan söz etmişken, Sıraselviler’de kalitesinden ödün vermeden hizmet sunan Changa’nın yeni mönüsü ve fiyatları ile ilgili bilgi aktarayım. Sahipleri Tarık Beyazıt ve Savaş Ertunç, Changa mönüsünün Yeni Zelandalı danışman aşçı Peter Gordon’un katkılarıyla hazırlandığını söylediler. Savaş Ertunç, gönderdiği e-mail’de Changa’nın özel yemeklerini şöyle sıralamış bademli kremalı kestane çorbası, gyoza sebze ve tavuklu Japon mantısı , acılı kırmızı ve tatlı sarı miso sos ile ahtapot ızgara, buharda yasemin pirinci, acı yeşil köri soslu thai usulü tavuk, hardallı patates püresi ve istridye mantarlı ızgara bonfile... Tatlılarda ise krema ve dondurma ile çikolata mousse kek, Akçaağaç şurubu ve sakızlı dondurma ile tarçınlı ayva tatlısı. Fiyatlar kişi başı 25 milyondan başlıyor. İçecekler ise 2.5-14 milyon. Zevkli ve değişik bir akşam için Changa’nın telefon numarası 0212 251 70 64. Efendim, başrollerini Owen Wilson ve Gene Hackman’ın paylaştıkları Behind Enemy Lines-Düşman Hattı’ adlı filmi DVD’de izledim. Müthiş bir film. Gene Hackman her zamanki gibi oyun gücünü ortaya koymuş. İzleyin. 
     
     Kuruçeşme’nin yıldızı Reina, The Mix 
     Son günlerde en sık gittiğim mekanlardan biri de Reina. Atmosfer müthiş, servis 10 numara, DJ Aykut müzikte hayli başarılı, yemekler deseniz kusursuz. Tabii patronluğun keyfini daha çıkaramayan Ali Ünal’ın sıcak yüzü de Reina’yı başarıya taşıdı. Bu arada Nihat ve Sedat Yücetürk, Serdar Çoban, Hüseyin Hasdemir, Bayram Kılıç meşhur Beton , Aytaç Kıray, Olcay Altınsoy’dan kurulu VIP Güvenlik Ekibi de işi iyi biliyor. Reina’nın barından müthiş Boğaz manzarası, şöminenin karşısında yemek sonrası ya da öncesi yudumladığınız içkinin tadı bir başka. O akşam arkadaşlarım olan, DENTAN’ın ortaklarından ve diş doktorum sevgili Tankut Gürsoy ile yine diş doktoru eşi Gül, sevgili Seyhan-Aylin Gücüm çifti, Teşvikiye’de açtığı tekstil ev eşyaları ve hediyelik mağazası Tutto ile yeniden iş yaşamına dönen sevgili Sedef Bozok vardı. Masaya şef Hüseyin ve garson Kemal baktılar. Aileye yeni katılan Cenkan’ı Beyoğlu’ndaki Zarifi’den tanırsınız. Müşteri temsilciliğini de yürüten Cenkan yemek sonrası yaptığı şovlarla büyük ilgi görüyor. Yine Laila’dan tanıdığım Gülşat Doğan ile Yadigar Cengizer ise Reina’nın halkla ilişkilerini ve reklam müdürlüğünü yürütüyorlar. Sevgili Ali Ünal bayramla birlikte akşamüstü barını açtıklarını, iş stresinden kurtulmak isteyenlere yüzde 30 indirimli keyifli bir akşam sunduklarını söyledi. 
     O gece barın bir köşesinde sevgili Helin Avşar’ı gördüm. Erdinç Acar’dan tamamen ayrılmış. Zaten Reina’dan sonra gittiğim Zevk-i Sefa’da da Erdinç Acar, ağabeyi Erdal ve karısı Emel ile birlikte Fatih Ürek’in müthiş şovunu izliyordu. Neyse, Reina’da şıklığı ve zarafeti ile her zaman dikkati çeken, eğlence dünyasının yakından tanıdığı Beyhan Köksal vardı. Beyhan evlenip İtalya’ya yerleşen eski mankenlerden Şebnem Tan’ı ağırlıyordu. Yıldırım Mayruk’un 11 Nisan’da İstanbul’da gerçekleştireceği müthiş defilesinde Şebnem Tan ile hala bir kuğu kadar güzel olan eski manken Semra Tınaz da yer alacakmış. Erol Alemdar, Uğur Işık, Özben Önal, Zeki Zorlu, Nigar Talibova, Levent Kızıl ve Cem Bilge küçük arkadaş gruplarıyla Reina’daydı. Telefon numarası 0212 259 59 19. Reina sonrası sevgili Ali Ünal’ın ısrarıyla The Mix’e geçtik. Zevk-i Sefa’nın sahibi Mert’e sözüm olduğu için yarım saat kalabildim. The Mix’de Murat Yeter, Ozan Doğulu, Aydın Karabulut işi oturtmuşlar. Birçok medyatik isim oradaydı. Sahneye Panic Attack’ çıkıyormuş ama bekleyemedik. Bu grubu da izlemek bir türlü nasip olmadı. Okan Bayülgen, Cansu Dere, Cem Yılmaz, Mustafa Altıoklar, İlker Çebi’yi seçebildim. The Mix’in telefon numarası 0212 258 28 48. 
     
     Vizyon Ajans’ın patronu Atilla kötü patladı 
     5 aydır ajansının Amerika ve Almanya’da açılacak şubeleriyle ilgili çalışmalar için yurt dışında bulunan Vizyon Organizasyon Tanıtım’ın patronu sevgili Atilla Kaplakaslan’ın canı sıkkın. Hakkında iflas etti’, ajansını kapattı’ gibi dedikodular yapılan Atilla’nın cevabı çok ağır oldu "Şenaycığım, 22 yıldır hizmet verdiğim sektöre uluslararası boyut kazandırmak için çalışıyorum. Yurtdışının rüyasını bile göremeyecek mahlukların, leş kargalarının hakkımda çıkardıkları dedikodularla hiç ilgilenmiyorum. Ayrıca ajansımın mankenlik ile ilgili bölümünü de lağvettim. Üç yıldır kataloğumda yer alan hiçbir manken ile zaten mukavele yapmamış, yüzde peşinde koşmamıştım. Artık yine organizasyon ve basın, tanıtım işlerine ağırlık vereceğim. Yine moda, müzik, güzellik yarışmaları düzenleyeceğim. Birkaç kıçıkırık mankenin hataları nedeniyle ajansımın adının artık çirkin dedikodulara hedef olmasını istemiyorum". Bu sözlerden kimler gocunur bilemem artık. Efendim, Crowne Plaza’daki Doruk Restaurant’da saat 11.00-15.00 arası brunch lezzeti yeniden başladı, bilginize. Köy Cafe’de ise gelenek haline gelen çay saati piyanist Engin’in müziği ile devam ediyor. Telefon numarası 0212 560 81 00. Ceylan Inter-Continental İstanbul’da ise Californian Brasserie’de haftanın her günü saat 19.00-23.00’de, İsviçre’nin geleneksel yemeği fondü var. Peynir, Teksas barbekü sosundan yeşil tartar sosuna kadar çeşitli soslarla birlikte et ve tavuğun sunulduğu çeşni tabağı ile fondü keyfi 31 Mart 2002’e kadar devam ediyor. Meraklılara duyurulur. 
     
     People’da mönü yenilendi, Çingene Zorba eğlencede rakipsiz 
     Bayramın birinci günü Levent’deki People’daydım. Yenilenen mönüye göz gezdirdim. Valla aşçıbaşı Gazi Usta gerçekten usta. People’ın ortağı Sabi Totah ve sevgilisi Sevcan Uludağ da minik bir tatil yapmışlar. Can dostum İzzet Çapa, yazın Hammam’da ve geçtiğimiz günlerde Dolmabahçe’deki Süzer Plaza içinde, ağabeyi Celal Çapa ile birlikte işletmesini aldığı eğlence kompleksinde yapacağı değişikliklerle ilgili olarak Londra’ya gitmişti. İzzet ve Sabi ile lafladık. İzzet mönüye sıcak çikolatalı, muzlu sufle koymuş, acayip güzel. Biber ve dereotlu zeytinyağı ile somon ve levrek carpaccio, kavunlu Parma jambonu, mantarlı ev raviolisi, ıspanak püreli-yeşillikli lüfer ızgara, sote ıspanak eşliğinde fırında ördek geldi masaya. Tatlı olarak dondurmalı incir çok güzeldi. Bir de Fransız kreması, çilek, frambuaz ile servis yapılan beze müthişti. People Special adlı bu tatlıdan sevgili Rıfat Ababay birkaç porsiyon yer sanırım. People bayram boyunca tıklım tıklımdı. Canlı müzik sevmem ama Çingene Zorba’nın işletmecisi sevgili Ertün Yıldız’ın, biraz da sırdaşım İsmail Akkaya’nın zoru ile Gayrettepe’ye uzandık. İyi de yapmışız, Çingene Zorba’da eğlence, mezeler, atmosfer, yani herşey yenilenmiş. İşte İzzet Çapa farkı burada. Kendisi herşeyden çabuk sıkılır, herkesin de sıkılacağını sandığından hep değişiklik peşindedir. Mönüde en büyük değişiklik Lübnan mutfağından haşlanmış yumurtanın üstüne baharatla kaplanmış nefis köfteler. Rum mutfağından sıcak olarak sunulan, folyoda sarmısaklı peynir. Güneydoğu mutfağından da özel soslu, sarmısaklı bulgur köftesi olmuş. Efendim, Dansöz’ filmini izleyenler bilir, kadrodaki oryantal Şıvga gerçekten iyi oyuncudur. Çingene’deki yeni şovda, Şıvga’nın, Pala Remzi Baryam’la sergilediği parodide gülmekten kırılacaksınız. Levent, Erkan, Emrah ve Selçuk’un yer aldığı Kemal Sim’in fasıl heyeti ise sevilen şarkılarla sizi coşturacak. Beni o gece asıl mahveden, garson Hüseyin, Ayhan, Ulaş ve Naci’nin yaptıkları Kuğu Gölü Balesi oldu. İnanın, profesyonel dansçılara taş çıkarttılar. Gülmekten kırıldım. Ama kuğu gölünden çok kaz gölü balesiydi. Finalde çıkan Hakan ve Hande’nin repertuvarını her gittiğimde değişmiş buluyorum. Kahpe Bizans’dan tutun, Ebru Gündeş’in Telafi’si, Alişan’ın Ah Yar Yar’ı, Rumca şarkılar, Sezen Aksu klasikleri... Yarım saat takılacaktım, baktım saat 02.30 olmuş. 
     Hem sosyetenin hem halk tipinin hoşlanacağı türden eğlence var Çingene Zorba’da. Bir gece önce Derya Tuna, kayınbiraderi Hüseyin Tatlı ve karısı Feryal Derya’nın da ablası Melahat’in kızı , Alişan, Ali Sunal, Buket-Hayrettin Taşdelen varmış. Fiyatlar kişi başı hafta arası 30, haftasonu 35 milyon. Ama yemek, alaturka ve alafranga eğlence, oryantal, stand-up... 
     E, daha ne istiyoruz Telefon numarası 0212 267 13 12. Sonra 
     yine Kuruçeşme-The Mix’e uğradım, arkadaşlarım bekliyordu. Kapıda Deniz Seki ile karşılaştım. Deniz iki yıllık aradan sonra Şeffaf’ adlı albümünü çıkardı. Çok da iddialı. Albümdeki tüm şarkılar Deniz’e ait. Son Nefesine Dair’, Nasihat’ ve Gidenler Ağlatırlar’ gibi şarkılar hoşuma gitti. Aslında büyük bir emeğin ürünü Şeffaf’. Bu arada Deniz’in image-maker’ı Ebru Akel. İzmirli sevdiğim bir hemşerim. Ablası ünlü klip ve reklam yönetmeni Deniz Akel. Ama son birkaç davette Deniz Seki’nin giydiklerine baktım da resmen rüküştü. Neyse Şeffaf’, Deniz Seki hayranlarının elinden düşüremeyeceği bir albüm. Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 














</TEXT>
</DOC>
