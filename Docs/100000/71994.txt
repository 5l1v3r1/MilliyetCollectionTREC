<DOC>
<DOCNO> 71994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sonspo10.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay hakemler Ersoy ve Erdemir, gözlemcilerden yüksek not aldı.. 
</HEADLINE>
<TEXT>

     Birinci Süper Futbol Ligi'nde geçen haftanın önemli iki karşılaşması Galatasaray-Beşiktaş ile Antalyaspor-Fenerbahçe maçlarını yöneten hakemlerin notları belli oldu. 
     Galatasaray ile Beşiktaş arasında yapılan derbi maçı yöneten hakem Orhan Erdemir, birinci gözlemci Sadık Deda'dan 8.5 not aldı. İkinci gözlemci Tamer Yalçındağ ise eşinin rahatsızlığı nedeniyle karşılaşmayı izleyemedi. 
     Antalyaspor ile Fenerbahçe arasında oynanan ve şampiyonlukla ligden düşme hattını yakından ilgilendiren karşılaşmanın gözlemcisi Mahmut Çetiner ise orta hakem Erol Ersoy'a 7.5 puan verdi. 
     Ersoy'un notunun, Fenerbahçe kalecisi Rüştü'nün ceza sahası çizgisi önünde topu elle oynaması üzerine ''içeride mi, dışarıda mı'' tartışmalarına neden olan pozisyon ile Fenerbahçeli futbolcu Lazetiç'e Antalyaspor ceza sahası içinde yapılan ve penaltı tartışmalarına yol açan kararlarından dolayı düşük olduğu öğrenildi. 
     






</TEXT>
</DOC>
