<DOC>
<DOCNO> 60250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur25.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı HADEP'in kapatılması için başvurdu 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, ''Türkiye Cumhuriyeti devletinin ülkesi ve milletiyle bölünmez bütünlüğü'' ve ''Hukukun üstünlüğü'' ilkelerinin ışığı altında ve kamu adına HADEP'in kapatılması ve AK Parti'ye ihtar verilmesiyle ilgili taleplerinin ''öncelikle ve ivedilikle'' ele alınarak sonuçlandırılması istemiyle Anayasa Mahkemesi'ne başvurdu. 
     Yargıtay Cumhuriyet Başsavcısı Kanadoğlu, söz konusu istemini içeren yazıyı Anayasa Mahkemesi Başkanlığı'na bugün gönderdi. 
     Başsavcı Kanadoğlu, yazısında HADEP'in kapatılması istemiyle açılan davanın üzerinden 3 yıl geçtiğini, AK Parti'ye ihtar verilmesini içeren başvurunun da 4.5 ayı bulduğunu kaydetti. 
     Davaların, Anayasa göre, mümkün olan süratle sonuçlandırılmasının yargının görevi olduğunu hatırlatan Kanadoğlu, HADEP davasındaki gecikme ve belirsizliğin birçok ulusal ve yargısal zararlar yol açacağından endişe duyduğunu ifade etti. 
     






</TEXT>
</DOC>
