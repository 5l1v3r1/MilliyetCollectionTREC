<DOC>
<DOCNO> 61299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/guncel/gun01.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudiler sadece kendi ülkelerinde değil Balkanlar’da da Osmanlı eserlerini yerle bir ediyor 
</HEADLINE>
<TEXT>
Ne varsa yıktılar 
Suudilerin Osmanlı eserlerine verdiği zarar Ecyad kalesiyle sınırlı değil. Balkanlar’da Kral Fahd’ın emriyle onarmak’ adı altında 6 cami yıktılar 
     ÖMER ERBİL İstanbul 

     Osmanlı eserlerine Taliban’ın Buda heykellerine yaptığından farklı muamele etmeyen Suudi Arabistan, Balkanlar’da da Osmanlı eseri avı başlattı. Asırlık Ecyad kalesini UNESCO’nun yıkılamaz’ kararına rağmen yerle bir eden Suudi Arabistan’ın, Balkanlar’da da Osmanlı’nın izini silmeye çalıştığını, yeniden yapıyoruz’ diye altı camiyi temeline kadar yıktıkları bildirildi. 
     En son 120 yıl önce elden geçirilen Ecyad Kalesi, son yıllarda bakımsızlığa terk edilmişti. 
     
UNESCO uyarmıştı      Geçen yılın başında Suudi yönetiminin kalenin yıkacağını yerine otel yapılacağını açıklaması üzerine Kültür Bakanlığı, UNESCO’ya başvurdu. UNESCO 1972 tarihli kültür ve doğa mirasının korunması sözleşmesi uygun davranmaları gerektiğini Suudi yetkililere bildirdi. Geçtiğimiz Haziran ayında ülkemize gelen Suudi Bakan Yardımcısı Nizar Madani’ye yıkımdan vazgeçme kararından dolayı teşekkür edilmişti. 
     
Envantere izin yok      Ancak Suudi Arabistan Kralı Fahd, sözünde durmadı ve kaleyi yıktırdı. Ayrıca Kabe’deki Osmanlı revakları ile Medine’deki Peygamber Camii’nin süslemelerinin de yıkılması için ferman çıkardı. Bu duruma ilk tepkiyi gösteren Türk Tarih Kurumu açıklamasında şu ifadelere yer verdi "Suudlular Balkanlarda da bunu yapıyorlar. Kosova, Bosna, Arnavutluk’ta eserleri temeline kadar yıkıp sonra yeni haline getirdik’ diye yok ediyorlar. Bunu Suudi Yardım Ajansı ve benzeri kuruluşlar yapıyor. Türk eserlerinin envanter çalışmaları için Suudi Arabistan’a h l giremedik." 
     
Aşağılık duygusundan      Prof. Dr. Zekeriya Beyaz ise konuyla ilgili olarak şöyle konuştu öTürklere karşı tarihi bir hınçları var. Suudlular sahabenin mezarlarını kaldırdılar. Bunlar Vahabilik göstergesi." 
     UNESCO, Suudi yönetiminin dünya kültürel mirasın korunma sözleşmesine taraf olmasına rağmen, Ecyad Kalesinin miras listesine dahil edilmesi için başvurmadığını bildirdi. Aynı yetkili bu konuda inisiyatifin mirasın bulunduğu ülkeye ait olduğunu bu yüzden tavır alamadıklarını söyledi. 
     
     
     
     



 GÜNCEL 



















</TEXT>
</DOC>
