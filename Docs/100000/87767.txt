<DOC>
<DOCNO> 87767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/guncel/gun04.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti çözen fotoğraf 
</HEADLINE>
<TEXT>

Yırtık bir aile fotoğrafı, Avcılar’daki evinde öldürülen Mehmet Odabaşı’nın sırrını ortaya çıkardı. Cinayetin azmettiricisi, namusunu temizlemek isteyen sahte eş çıktı 
     ELVAN EZBER İstanbul 

     İngiltere’den iki ay önce izinli gelen Mehmet Odabaşı’nın Avcılar’daki evinde öldürülmesiyle ilgili soruşturmayı yürüten polis, bulduğu aile fotoğrafından yola çıkarak cinayeti aydınlattı. 
     Polis, fotoğrafta Odabaşı’nın yanında bulunan kadının Solmaz Gökçe olduğunu belirledi. Gökçe bunun üzerine Manisa’daki evinde gözaltına alınarak İstanbul’a getirildi. 
     Cinayeti, kendisinin azmettirmesi sonucu Erkan Demirtaş’ın işlediğini söyleyen Gökçe, nedenini de şöyle açıkladı "Odabaşı ile 12 yıl önce tanıştım. Bek r olduğunu söyledi. Evlenme teklifini kabul ettim ve evlendik. Bir yıl sonra çocuğumuz oldu. Adını Efe koyduk. Beş yıl boyunca evliliğimiz sorunsuz gitti. Evli olduğunu ve bana sahte nik h yaptığını öğrenince yıkıldım ancak çocuğumuz için sessiz kaldım. İzne geldiğinde görüşüyorduk. Efe’yi yurtdışında okutacağım’ diyerek kaçırdı. Ardından izne gelişinde Efe’yi getirip benim gönlümü almaya çalıştı. Beni de İngiltere’ye götürecekti. Her seferinde çeşitli bahaneler uydurup erteliyordu. Artık dayanamıyordum." 
     
     Tabanca bulundu, katil aranıyor 
     Odabaşı’nın iki ay önce izne geldiğini öğrenince durumu Demirtaş’a anlattığını belirten Gökçe, "Yeğenime, namusumu temizleme zamanının geldiğini söyledim. Birlikte İstanbul’a geldik. Aynı gece Odabaşı’nı öldürdü" dedi. Cinayette kullanılan tabanca da Gökçe’nin Manisa’da gösterdiği kuyuda bulundu. Demirtaş’ın arandığı bildirildi. 
     



 GÜNCEL 

















</TEXT>
</DOC>
