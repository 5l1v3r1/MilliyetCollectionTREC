<DOC>
<DOCNO> 97127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sondun05.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Liberal Demokrat Partisi Başkanı evlendi... 
</HEADLINE>
<TEXT>

     İngiltere'deki Liberal Demokrat Parti'nin lideri Charles Kennedy, uzun süredir nişanlı olduğu Sarah Gurling ile Westminister Abbey Kilisesi'nde düzenlenen özel törenle evlendi. 
     Sözcüsü, Kennedy'nin bir parti liderinden ziyade arkadaş ve dostlarının arasında evlenen sıradan bir insan gibi davrandığını, özellikle böyle bir törenin tercih edildiğini söyledi. 
     Seçim bölgesi İskoçya'nın Ross kenti olan Kennedy'nin, geleneksel damat giysileri yerine İskoçların ünlü Kilt eteğini seçmesi dikkat çekti. 
     Nikahın az sayıdaki davetlileri arasında yer alan Başbakan Tony Blair'in yanında bu kez eşi Cherie'nin bulunmaması, son günlerde hakkında çıkan ''hükümet içinde bir güç olduğuna'' dair söylentiler yüzünden kameralardan uzak durmaya çalıştığı şeklinde yorumlandı. 
     





</TEXT>
</DOC>
