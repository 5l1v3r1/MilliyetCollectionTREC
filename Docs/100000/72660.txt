<DOC>
<DOCNO> 72660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun04a.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sam Amca ne diyorsa o 
</HEADLINE>
<TEXT>

Dick Cheney’in ziyareti "Kıvrıkoğlu’yla görüşme gezisine" döndü. ABD yönetimi, Cheney’in, Genelkurmay Başkanı’yla görüşme isteğini kabul ettirdi 
     UTKU ÇAKIRÖZER Ankara 

     ABD yönetimi, Başkan Yardımcısı Dick Cheney’in, Genelkurmay Başkanı Orgeneral Hüseyin Kıvrıkoğlu’yla görüşmesi yönündeki isteğini kabul ettirdi. Kıvrıkoğlu, Cheney ve Başbakan Bülent Ecevit arasındaki görüşme ve çalışma yemeğinin ikisine de katılacak. 
     Türkiye, Cheney’in diplomatik rahatsızlık yaratan "Kıvrıkoğlu’nu da dinlemek istiyorum" talebine önce "İikili görüşmeden sonraki yemekte görüşün" önerisiyle karşılık verdi. Bu plana göre Cheney öğlen saatlerinde geleceği Ankara’da Ecevit’le ikili görüşme yapacak, daha sonra onuruna verilecek akşam yemeğinde de Kıvrıkoğlu ile görüşecekti. 
     Ancak Cheney’in programında yapılan bir değişiklik sonrasında Türkiye’ye gelişi 19 Mart salı akşam saatlerine "denk gelince" Ecevit’le yapılacak resmi görüşme ile çalışma yemeği birleşmek zorunda kaldı. Böylece sadece yemeğe katılması öngörülen Kıvrıkoğlu’nun yemek öncesindeki görüşmelere de katılması gündeme geldi. ABD kaynakları, "Art arda gelen görüşme ve yemeğe aynı isimlerin katılması çok doğal" diyerek, Kıvrıkoğlu’nun görüşmelere de katılması yönündeki beklentilerini vurguladı. 
     
     Ecevit de biliyor 
     Washington’un, Türkiye’nin tehdit değerlendirmesini hükümetten ayrı Kıvrıkoğlu’ndan da dinleme ısrarı ise Ankara’da rahatsızlık yarattı. TSK’nın tehdit değerlendirmeleri, MGK toplantılarında her ay masaya yatırılırken, yılda iki kez toplanan Yüksek Askeri Ş ra toplantılarına başkanlık eden Ecevit’e de "tehdit değerlendirmesinde gelinen son noktaya" ilişkin brifingler zaten veriliyor. 
     



 GÜNCEL 























</TEXT>
</DOC>
