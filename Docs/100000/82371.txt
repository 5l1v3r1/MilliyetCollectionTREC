<DOC>
<DOCNO> 82371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun03.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Radyosu "Milad Kilisesi konusunda anlaşmaya varıldı" 
</HEADLINE>
<TEXT>

     İsrail ve Filistinlilerin Beytüllahim kentinde bulunan, İsrail kuşatması altındaki Milad Kilisesi konusunda anlaşmaya vardıkları bildirildi. 
     İsrail Radyosu'ndan verilen haberde, İsrail'in ABD tarafından yapılan teklifi kabul ettiği belirtildi. Radyo, yapılan anlaşma uyarınca, 100'den fazla kişinin bulunduğu Milad Kilisesi'ndeki 5-6 üst düzey Filistinli militanın İtalya'ya gönderileceği kaydedildi. 
     Haberde, Filistinli militanlardan 30 kadarına Gazze Şeridi'ne gidene kadar eşlik edileceği, geri kalanlarınsa serbest bırakılacağı ifade edildi. 
     İsrail Ordusu yetkilileri ise İsrail Radyosu'nun haberini teyit edemeyeceklerini ancak, görüşmelerde ilerleme kaydedildiğini söylediler. 
     Filistin ve İsrail arasındaki görüşmeler, İsrail'in "Filistinli militanların teslim olduktan sonra sürgüne gönderilmesi" teklifine karşılık, Filistin'in "bütün militanların Filistin kontrolündeki Gazze'ye gönderilmesini istemesi" üzerine tıkanmıştı. Bunun üzerine, görüşmelere bir ABD heyeti de katılmıştı 
     





</TEXT>
</DOC>
