<DOC>
<DOCNO> 92342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes Rüştü’ye hayran kaldı 
</HEADLINE>
<TEXT>

Başarılı kaleci, Brezilya önünde yine muhteşem kurtarışlar yaptı 
     MİLLİ Takım’ın kalecisi Rüştü, Brezilya karşısında yine muhteşemdi. Sambacılar’ın ardı ardına gelen tehlikeli ataklarını başarıyla kurtardı, takımını ayakta tuttu. Rüştü, Ronaldo’nun golünde ise büyük bir talihsizlik yaşadı, önünde seken topun kurbanı oldu. Bir çok ünlü kulübün transfer listesinde yer alan yıldız kaleci yine Dünya’yı kendine hayran bırakırken, İtalyan Brescia’nın da Rüştü’ye talip olduğu belirtildi. 
     İTALYAN spor gazetesi Corriere dello Sport’ta yer alan haberde, Brescia’nın Tugay Kerimoğlu’nu transfer etmek istediği ileri sürüldü. Brescia’nın, yeni sezonda Guardiola’nın yerini doldurmak için kendisine iyi bir orta alan oyuncusu aradığını yazan gazete, Tomiç ve Walem’den sonra Dünya Kupası’ndaki futboluyla göz dolduran milli futbolcunun isminin ön plana çıktığını ifade etti. 
     



 SPOR 





































</TEXT>
</DOC>
