<DOC>
<DOCNO> 83834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/siyaset/siy01.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP lideri Tayyip Erdoğan’ın başı beladan kurtulmuyor... 
</HEADLINE>
<TEXT>
1 milyon doların hesabını verecek 
Ankara Cumhuriyet Başsavcıvekili, Erdoğan’ın haksız mal edindiğini ispatlarsa, AKP liderinin servetine tedbir koyulacağı gibi, 5 yıla kadar hapsi istenecek 
     ERSAN ATAR Ankara 

     Recep Tayyip Erdoğan’ın 3 ay önce Habertürk televizyonundaki beyanları üzerine soruşturma başlatan Ankara Cumhuriyet Başsavcıvekili Bekir Selçuk, özellikle Erdoğan’ın çocuklarını yurt dışında hangi imkanlarla okutabildiği üzerinde duruyor. 
     
     Beyanları çelişiyor 
     Soruşturma kapsamında inceleme yapan başsavcılık önce Erdoğan’ın Büyükşehir Belediye Başkanı’yken İstanbul Valiliği’ne ve AKP Genel Başkanı’yken de Yargıtay Cumhuriyet Başsavcılığı’na verdiği beyanların örtüşmediğini gördü. Sonra çocuklarını yurt dışında okuttuğu dikkat çekti. Necmettin Bilal ve Ahmet Burak’ın ABD ve İngiltere’de öğrenim gördüğü, kızı Sümeyye’nin de ABD’ye gideceği saptandı. 
     
     3 yıldan 5 yıla kadar... 
     Soruşturmanın dayanağı Mal Bildirimi Kanunu’na göre, haksız mal edinildiği ortaya çıkarsa, bu şekilde edinilen mallara tedbir konulabiliyor. Kanunun "haksız mal edinme" suçunu tanımlayan 13. maddesi, 5 yıla kadar hapis cezası öngörüyor. 
     
Bizim saklımız gizlimiz yok ki’      ANKARA Milliyet 

     HAKSIZ MALVARLIĞI edindiği gerekçesiyle hakkında soruşturma açılan Recep Tayyip Erdoğan, konuyla ilgili sorulara tepki göstererek "Mal beyanında gizlilik esastır. Bunu niye diğer liderlere sormuyorsunuz. Bizim her şeyimiz ortada. Ama buna mal bulmuş mahribi gibi sarılanlar var. Habertürk’teki programda malvarlığımız önce bir milyar dolar olarak dile getirildi. Daha sonra da bu bir milyon dolara inince ben de olabilir demiştim. Bu ihbar kabul edilmiş" dedi. 
     
İspiyon’a çifte yalanlama      AKP Genel Başkanı Tayyip Erdoğan, AKP Genel Başkan Yardımcısı Vecdi Gönül’ün, SP’yi Avrupa Konseyi’ne şikayet ettiği yönündeki haberi yalanladı. Erdoğan, "Raporu hazırlayan bir defa Fransız Michel Schmidt’tir. Ama haberde Vecdi Bey yapmış gibi gösteriliyor. İfadeler de yanlış. Sayın Kutan da olayı bilmeden böyle bir açıklamayı yapmışsa, o da ayrı bir çirkinliktir" dedi. AKP’lileri "ispiyoncu" olarak suçladığı belirtilen SP Genel Başkan Yardımcısı Mehmet Bekaroğlu da haberi yalanladı. Avrupa Komisyonu Parlamenterler Asamblesi Alt Komisyonu’ndan bir üyenin bir çalışma yaptığını, bu taslağın Alt Komisyon’a bile gelmediğini anlatan Bekaroğlu, taslakta yer alanlarla, haberin örtüşmediğini sözlerine ekledi. 
     



 SİYASET 












</TEXT>
</DOC>
