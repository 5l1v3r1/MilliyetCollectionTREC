<DOC>
<DOCNO> 87844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun06.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Awacs projesinde anlaşma sağlandı 
</HEADLINE>
<TEXT>

     Türkiye'nin, ABD'nin Boeing firmasından en az 4 AWACS havadan erken ihbar uçağı almasına ilişkin görüşmelerin başarıyla sonuçlandığı ve sözleşmenin kısa süre içinde imzalanmasının beklendiği bildirildi. 
     Türk ve Amerikalı yetkililerden edinilen bilgiye göre, projenin bedeli 1 milyar doların üzerinde olacak ve Türkiye istediği takdirde alınacak uçak sayısı 6'ya çıkarılabilecek. 
     Türk Hava Kuvvetleri, 737 tipi uçakların alımıyla, bölgesindeki askeri hareketlilikleri anında belirleme imkan ve kabiliyetine kavuşacak. 
     Edinilen bilgiye göre, AWACS projesi, bütçe dışındaki Savunma Sanayii Destekleme Fonu'nca finanse edilecek ve dolayısıyla Türkiye'nin ulusal bütçesine ve ekonomik programa herhangi bir yük getirmeyecek. 
     Projenin yürürlüğe girmesi için ABD yönetimi ve Kongresi'nce de onaylanması gerekiyor. Yönetimin desteklediği projenin, Kongre tarafından onaylanmasının da sorun olmayacağı belirtiliyor. 
     AWACS projesi, Türkiye'nin son 10 yılda gerçekleştirme aşamasına getirdiği en büyük savunma programı niteliğini taşıyor. 
     





</TEXT>
</DOC>
