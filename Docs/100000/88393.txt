<DOC>
<DOCNO> 88393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/eko04.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Kemal Derviş’in siyasetteki felsefesi 
</HEADLINE>
<TEXT>
Yaşamak güzel şey be kardeşim 
Politikada kişilerin değil çözümlerin yarışması gerektiğini belirten Bakan Derviş, Toplumsal bir modelde nihai amacın insanın mutluluğu olması lazım’ diye konuştu. 
     EKONOMİ SERVİSİ 

     Siyasette, kişilerin değil çözüm önerilerinin yarışması gerektiğini belirten Devlet Bakanı Kemal Derviş, çözümleri de insana getirmek gerektiğini belirtti. Derviş, "N zım Hikmet’in dediği gibi Yaşamak ne güzel şey be kardeşim’i herkese söyletmek nihai amaç olmalı" dedi. Derviş’in örnek verdiği N zım Hikmet’in Yaşamak Güzel Şey Be Kardeşim’ romanı Kurtuluş Savaşı yılları Anadolusu’ndan, Ekim Devrimi sonrası Moskovası’na, oradan 2. Dünya Savaşı günlerindeki Cumhuriyet Türkiyesi’ne uzanarak, baskılara, acıya ve sefalete rağmen inandıkları düşünceler adına savaşan insanların öyküsü. Kitapta, N zım’ın kendisini anlattığı ana karakter Ahmet’in Çin’li komünist Si - Ya - U ile aynı kadına, Anuşka’ya olan tutkuları çevresinde kurdukları dostluk, İsmail ve karısı Neriman’ın zor koşullar altında yaşadıkları aşk, M.Suphi ve arkadaşlarının öldürülmesinin yarattığı duygular yer alıyor. 
     Dün akşam CNN Türk’te yayınlanan "E E" programında Enis Berberoğlu ve Erdal Sağlam’ın siyasetle ilgili sorularını yanıtlayan Derviş, toplumsal modelde nihai amacın insanın mutluluğu olması gerektiğini söyledi. Derviş, "Toplumun sorunlarını nasıl çözeceğimizi tartışıp vatandaşın da bunlar arasında seçim yapması gerekir" diye konuştu. 
     
     Fikirler politikaları belirler’ 
     Siyasetle ilgili bir takviminin olup olmadığına ilişkin soru üzerine, "Burada ileri gittiniz" diyen Derviş, şöyle devam etti "Ben akademik bir insanım. Başbakanımız Türkiye’nin zor bir döneminde Yardım eder misin ’ diye çağırdı ve ben de geldim. Bunun ötesinde bir planım yoktu ama şimdi olaylar gelişiyor. Ancak ben fikir üretip tartışmaktan zevk duyuyorum ve bunu değiştiremem. Eninde sonunda fikirler politikaları belirler. Toplumsal modelde nihai amaç insanın mutluluğu olmalı. N zım Hikmet’in dediği gibi Yaşamak ne güzel şey be kardeşim’i herkese söyletmek nihai amaç olmalı." 
     
     İlk kez sosyalizm’ dedi 
     Derviş, daha önce dile getirdiği liberal sosyal sentez’ kavramıyla ilgili bir soruyu da şöyle yanıtladı "Son 10 - 15 yıldır dünyada bir sentez var. Evet piyasa ekonomisi ancak küçük ama güçlü bir devlet. Buna liberal sosyal sentez, özgürlükçü sosyal sentez de denebilir. İngiltere buna üçüncü yol’ adını verdi. Sağ solu ya da sol sağı yendi şeklinde değil... Piyasa ekonomisinin vazgeçilmez unsurlarını sosyalist düşüncenin ve sosyal adalet yaklaşımının önemli unsurlarıyla birleştirip insan özgürlüğüne, devletin sosyal işlevine önem veren bir bileşim ortaya çıkarmak..." 
     Devlet Bakanı Kemal Derviş, "Bu sentez bir bakıma solu da bir çıkmaza sürüklüyor. Çevre, finanstaki aşırı volatilite dalgalanma , sıcak paranın giriş-çıkışı ve terör gibi uluslararası düzeyde sorunlara bu sentez henüz yanıt veremiyor. Önümüzdeki 20 yılın büyük sorunu bu olacak" değerlendirmesiyle sözlerini tamamladı. 
     
AB yolu büyümeyi yılda 1 puan artırır      Bakan Derviş, AB’nin hem Türkiye hem de Avrupa’nın için bir kavşakta olduğunu dile getirerek "Herşey bir güne indirgenemez. Ancak üç ay olmazsa üç yıl sonra olur’ mantığı pek doğru değil. Sonuçta konjonktür şu anda uygun" diye konuştu. Avrupa’nın son altı ayda daha önce hiç görülmedik şekilde Türkiye’yi AB’ye alma isteği olduğunu söyleyen Derviş, "AB üyeliği, İrlanda, İspanya, Portekiz, Polonya, Macaristan’ın büyümelerini çok artırdı. Bu ülkelere giren ortalama yabancı sermaye girişini baz alırsak en az yılda 4 - 5 milyar dolar gelmesi gerek. Bu kadar sermayenin girişi bile büyüme hızına bir puan katar ve istihdam sorunu azalır" diye konuştu. 
     
2 - 3 milyar dolarlık riski hazmedebiliriz      Derviş, Irak’a olası bir müdahelenin ekonomiye etkileriyle ilgili soruyu şöyle yanıtladı "ABD’nin birşey yapma isteği var. Pratik bir şekilde yapabilmek gerek ama belirsizlik var. Biz programa birkaç milyar dolarlık bir marj koyduk. Mesela turizmde olumsuzluk yaşarsak 2 - 3 milyar doları hazmedebiliriz. Ancak üç-dört olumsuzluk birarada olursa o marj ortadan kalkar. Ayrıca mayıs - haziranda olay olması bizi daha fazla etkiler." 
     
Enflasyonda yüzde 20’de direnç olacak      Bu yıl enflasyonun yüzde 35’lik hedefin altında kalabileceğini belirten Derviş, "Enflasyonda yüzde 60-70’lerde ve yüzde 20’lerde güçlü direnç noktası var. Yüzde 60 - 70’ler kırıldığı zaman 20 - 30’lara inmek kolay. Ancak yüzde 20’nin altına inmek daha zor. Önce yüzde 20’lere gelelim o zaman nasıl kıracağımızı düşünürüz. Umudum, enflasyonu 2003’te yüzde 20’ye ve 2004’te de gerçekten istediğimiz yüzde 10’nun altına indirmek" dedi. 
     Derviş, enflasyonun yüzde 10 - 20’ye indiğinde sadece para politikasının yetmeyeceğine dikkat çekti. 
     



 EKONOMİ 




















</TEXT>
</DOC>
