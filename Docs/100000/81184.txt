<DOC>
<DOCNO> 81184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/spor/spo20.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bu şeref Erdem’in      AVRUPA Fair Play Birliği EFPM , 2001 Avrupa Fair Play Ödülü’ne, Türkiye Milli Olimpiyat Komitesi Başkanı ve Uluslararası Olimpiyat Komitesi üyesi Sinan Erdem’i layık buldu. Törenin ekimde İstanbul’da yapılacağı belirtilirken, veriliş gerekçesi, "Sayın Erdem, ülke ve dünya sporuna hizmet ederken, Türkiye’de fair play çalışmalarına büyük destek vermiştir" diye açıklandı. 
     
Mirsad’dan ret      12 Dev Adam’dan Rus CSKA Moskova forması giyen milli basketbolcumuz Mirsad Türkcan, Final - Four’da mücadele edecek İbrahim Kutluaylı Panathinaikos’un teklifini geri çevirdi. Mirsad, Final - Four’da oynatacak uzun sıkıntısı çeken Yunan takımının teklifini CSKA’da mutlu olduğu gerekçesiyle kabul etmedi. 
     
Austin, ABD’ye kaçtı      ÜLKERSPOR’UN Bud Eley’i göndermesinin ardından kadrosuna dahil ettiği ABD’li Isaac Austin’in sessizce ülkesine kaçtığı ortaya çıktı. Konuyla ilgili bir açıklama yapan Turuncu - Yeşilliler’in Menajeri Lütfü Arıboğan, "Tamamen bilgimiz dışında bir olay. Ancak biz de başka bir takımda oynayamaması için elimizden geleni yapacağız" diye konuştu. 
     
Düşme kalksın      FUTBOL Federasyonu Başkanı Haluk Ulusoy ve yönetim kurulu üyeleri ile Kulüpler Birliği üyeleri dün biraraya gelerek sorunlarını tartıştı. Toplantı sonrası bir açıklama yapan Asbaşkan Ata Aksu bazı kulüplerin bu sezon ligden düşmenin kaldırılması talebinde bulunduğunu kaydederken, Ankaragücü Başkanı Cemal Aydın, Futbol Federasyonu’nun kulüpler birliğinin isteği doğrultusunda kendisine bağlı kurulları yeniden yapılandıracağını söyledi. 
     
Aria’ya özel      GSM operatörü Aria, aboneleri için tuttukları takımı simgeleyen özel numaralar hazırladı. Kampanyada taraftarlar, takımlarının kuruluş yılı esas alınarak, hazırlanmış Aria SIM kartlarla sahip olup, Taraftar Paketi’ni alabilecek. Aria futbolcu resimleri olan ve faturasız hatlar için hazırlanan yeni Bataria kartlarını da abonelerine sunuyor. 
     
Haluk baba      ÜLKER’iN ve Basketbol Milli Takımı’nın tecrübeli oyuncusu Haluk Yıldırım baba oldu. Selen Yıldırım, dün Kadıköy Acıbadem Hastanesi’nde bir erkek dünyaya getirdi. Çift, oğullarına Rüzgar Alp ismini verdi. 
     



 SPOR 





























</TEXT>
</DOC>
