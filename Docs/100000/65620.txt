<DOC>
<DOCNO> 65620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/guncel/gun02.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar şimdi de Forbes’ta 
</HEADLINE>
<TEXT>
Hileyle gasp ettiler’ 
İş dünyasının saygın dergisi Forbes, dünyanın en büyük dolandırıcılık davasına hedef olan Uzan ailesinin "Organize Suçlar Yasası"na aykırı davranmaktan yargılanacağını yazdı 
     HABER MERKEZİ 

     Dünyanın en büyük dolandırıcılık davasına hedef olan Uzan ailesi, Reuters, AP, AFP gibi uluslararası haber ajansları New York Times, The Wall Street Journal ve Financial Times gibi dünyanın en etkin gazetelerinin ardından şimdi de iş dünyasının saygın dergisi Forbes’a konu oldu. 
     Forbes internet sitesinde yer alan haberlerde, Amerikan Motorola ve Fin Nokia şirketlerinin, Telsim cep telefonu şirketinden yaklaşık 3 milyar dolarlık alacakları için Kemal Uzan ile oğulları Cem ve Hakan Uzan’a açtıkları "ceza ve tazminat" istemli ortak dava duyuruldu. Haberde, New York Güney Bölge Mahkemesi’nde açılan davada Uzanlar’ın Amerikan "Organize Suçlar Yasası"na aykırı davranmaktan yargılanacağı belirtildi. 
     Motorola ve Nokia’nın, 3 milyar dolar dolandırıldığını kaydeden Forbes, "hile ve gaspla borçlarını ödemekten kaçınan Uzanlar’ın, yatırımcılara karşı işlenen suçlar için devreye sokulan Organize Suçlar Yasası uyarınca yargılanacağını" yazdı. 
     Forbes, Uzan ailesinin "rüşvetten tehdide, dolandırıcılıktan, şantaja" kadar 13 ayrı suçtan yargılanacağını da okurlarına duyurdu. 
     
     Kulede yaktıkları paranın peşindeler 
     Forbes’ta yer alan bir başka haberde de, bir zamanlar dünyanın en zengin adamları listesinde 312. sırada yer alan Uzanlar’ın, New York’taki ünlü Trump Dünya Kulesi’nden 38 milyon dolara daire satın almaktan vazgeçtiği anlatılıyor. 
     "Trump için Türk Lokumu Yok" başlığını taşıyan haberde, ailenin ABD’deki malvarlıklarına el konulacağı anlatıldıktan sonra, dünyanın en yüksek konut kulesinde daire satın almaktan vazgeçen Uzanlar’ın Trump’a verdikleri kaparoyı geri almak için dava açtıkları belirtiliyor. 
     Ünlülerin astronomik bedellerle alıp sattıkları gayrimenkullerin haberlerine yer verilen Forbes’ta "dolandırıcılık, tehdit, hırsızlık, şantaj" gibi çok ağır suçlamalar altında bulunan Uzanlar’ın aleyhine açılan dava konusunda da bilgi veriliyor. Haberde Motorola ve Nokia’nın açtığı dava dosyasında, 117 sayfalık bilgi, belge ve iddianın yanı sıra Uzanlar’ın dolandırıcılık yöntemlerinin de ayrıntılı olarak anlatıldığı belirtiliyor. 
     
     Çukurova yağması da dosyada 
Dünya Bankası’nı bile dolandırdılar      Motorola ve Nokia’nın açtığı davaya ilişkin dosyada, Çukurova Elektrik A.Ş’nin ÇEAŞ de Telsim gibi yağmalandığı yazıyor. Dosyada, ÇEAŞ’ın içinin hangi yöntemlerle boşaltıldığı, 85 milyon dolardan fazla kaynağın nasıl Uzanlar’a ait şirketlere aktarıldığı ayrıntılı şekilde anlatılıyor. Dosyada, Dünya Bankası’nın bile Uzanlar’ın mağdurları arasına girdiği ve şik yette bulunduğu vurgulandı. 
     New York Güney Bölge Mahkemesi’nde açılan ortak davaya ilişkin dosyada, Uzan ailesinin Türkiye ile dünyada dava ve ihtilaf konusu olan operasyonları da anlatılıyor. "Ülkenin önde gelen hidroelektrik üreticisi Çukurova Elektrik A.Ş’nin yağmalanması, Uzanlar’ın Telsim, Motorola ve Nokia’ya da uyguladığı gibi, başvurduğu yasadışı taktiklerin bir diğer örneğidirödenilen dosyada, ÇEAŞ olayı şöyle anlatıldı 
     ELE GEÇİRDİLER 1993 yılının başlarında, Uzanlar’a ait Rumeli Holding, o tarihte saygın ve gıpta edilen bir devlet kurumu olan Çukurova’nın hisselerini satın almaya başladı. Rumeli Holding aracılığıyla, Çukurova’nın yüzde 51 hissesini ele geçiren Uzanlar, şirketin genel müdürünü, kendi adamlarıyla değiştirdiler. 
     ZARAR ETTİ 1993 yılının nisan ayında denetimin Uzanlar’ın eline geçmesinden sonra, Çukurova’nın geliri ve piyasa değeri hızla düşmeye, Uzanlar’a ait bankalar olan İmar Bankası, İmar Bank PLC ve İmar Bank Off Shore’a olan borçları da aynı biçimde hızla yükselmeye başladı. 
     YAĞMALADILAR Çukurova’nın, Uzan ailesi’nin eline geçmesinden sonra, Sermaye Piyasası Kurulu SPK , şirketin faaliyetleri konusunda birkaç kez soruşturma yaptı. En önemlisi, SPK Çukurova’yı, Telsim ve İmar Bankası’na, kanunlara aykırı olarak yatırım yapmak ve Çukurova’nın malvarlığını Uzan ailesine ait diğer şirketlere usulsüz bir biçimde aktarmakla suçladı. Çukurova’nın yaptığı yasadışı transferlerin tutarının 85 milyon doları aştığı belirtiliyor. Uzanlar, Çukurova’yı yağmalarken başka yöntemler de kullandılar. Bunlardan biri de Çukurova’nın İmar Bankası’na olan borç faizlerinin manipüle edilmesiydi. 
     USULSüZ TRANSFER SPK’nin saptamasına göre, 1997 ile 1999 yılları arasında, Uzanlar Çukurova’dan kendi şirketlerine şu usulsüz transferleri gerçekleştirdiler 

</TEXT>
</DOC>
