<DOC>
<DOCNO> 83730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/soneko09.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Borsa'da, bu hafta, bankacılık sektörünü yeniden yapılandırma çalışmaları ile büyüme konusundaki beklentilerin etkili olmaya devam etmesi bekleniyor. 
     Şekeryatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, geçen hafta, Perşembe günü 12,100 puan üzerinde satış ağırlıklı geçen işlemlerin ardından, sağlıklı gerekçelere dayanmayan satış baskısının haftanın son iki gününe hakim olduğunu ve endeksin 11,500 desteğinde kapandığını hatırlattı. Yüksel, Cuma günü piyasanın gerilemesine gerekçe olarak Devlet Bakanı Kemal Derviş'in seçimle ilgili ifadelerinin gerekçe gösterildiğini dile getirdi. 
     Geçen hafta başlayan satışın devam edebileceğini düşündüklerini kaydeden Yüksel, 11,500 seviyesinin hacimle kırılmasının önce 11,200 ardından da 10,750 seviyesine geri çekilme riskini beraberinde getirebileceğini, özellikle 11,200 desteğinin alım için tekrar fırsat verebileceğini bildirdi. 
     Yüksel şunları kaydetti 
     ''Nisan ayı yabancı portföylerinde 97 milyon dolar düzeyinde gerçekleşen alım da orta ve uzun vadeli projeksiyonumuzun güçlü ve doğru olduğunun sinyalini veriyor. Gelecek hafta Çarşamba günü önemli olacak 3.8 katrilyon liralık Hazine itfası BDDK'nın nihai değerlendirme raporlarını bankalara göndermesi haftanın gündemini oluşturacak. Tüm geri çekilmelerde 0,8 cent-0,77 cent aralığını kuvvetli alım seviyesi olarak vurgulamaya devam ediyoruz. Yukarı hareketlerde ise 0,9 centin satış için izlenmesini, bu seviye hacimle desteğe alınmadan kısa vade portföylerin pozisyon oranını arttırmamasını öneriyoruz. Bu hafta alternatif piyasalardaki hareketler de dikkatle izlenmeli.'' Yüksel endekste, 12,100-12,400 seviyelerini direnç, 11,500-11,200 seviyelerini destek noktaları olarak gösterdi. 
     





</TEXT>
</DOC>
