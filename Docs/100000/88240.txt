<DOC>
<DOCNO> 88240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/spor/yguven.html </URL>
<DATE> 2002/06/06/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Afrikalı’ya linç 
</HEADLINE>
<TEXT>

     Koreli hakem bizi çileden çıkarttı... 
     Ama aklımızı başımızdan almamalı. 
     Tamam... Hakkımız çiğnendi, fakat bu olay insan haklarını, diğer ülkelere saygıyı, birçok ulusun asla sahip olamadığı erdemlerimizi unutturmamalı. 
     Futbol sahasında bizim emeğimize, terimize yapılan adaletsizliğin intikamını, bizden daha küçük, daha yoksul, daha kötü konumdaki ülkeleri küçümseyerek alamayız. 
     Ve hiçbir alıp veremediğimiz olmayan o ülkenin insanlarını yargısız infazla aşağılayamayız. 
     Çileden çıktık ama, çıldırmadan frene basmalıyız... 
     "Kosta Rika ile yapacağımız maçın hakemi Coffi Codjia... Adam Afrikalı... Benin adında, işaret parmağım kadar bir ülkenin vatandaşı. Oradan hakem çıkar mı " dersek eğer bizden büyük, bizden zengin, bizden iyi futbol oynayanların bize yaptıklarını ve yapacaklarını meşru bir zemine oturtmuş, hatta onaylamış olmaz mıyız .. 
     Var mı adamın yönettiği bir tane maçı gören .. Varsa ve hakemliğini beğenmemişse, bize de anlatsın, beraber endişelenelim. Hakemliğinden duyduğumuz kaygıları dile getirelim. Hatta, ülkesini, rengini karıştırmadan hakemliğine "hakaret" edelim... 
     Gerçi işe yaramıyor ama, Şenes Erzik’i sayısını unuttuğumuz defa göreve davet edelim... 
     Ama yok .. Coffi Codjia hakkında tek veri Benin denilen bir Afrika ülkesinden Kore’ye gitmiş "kara derili"... Haa... Bir de FİFA’nın Dünya Kupası’nda maç yönetebilmek için koyduğu ve bizimkilerin henüz ulaşamadığı kriterlere sahipmiş "elin Afrikalısı"... 
     Nedir bu, önyargı mı, kıskançlık mı, kafatasçılık mı .. 
     İtalya, "Türk antrenörü hazmedemedi" diyen biz, nasıl bir hakemi "Beninli" diye çarmıha gereriz. 
     Avrupa bizi "sevmiyormuş"... Biz, daha tanımadan nefret ediyoruz Afrikalı hakemden... 
     Bu konuyu gündeme getiren arkadaşları, yaptıkları bir sürü doğru işi görmezden gelerek suçlamak istemiyorum. 
     Kızgınlıkla olabilir, popülist bir yaklaşım denebilir, reyting adına hata yapılabilir. Kısaca, ağızlardan kaçmış olmasını tercih ederim. 
     Önemli olan ısrar edilmemesi ve bunun bir yöntem olarak insanlara benimsetilmemesidir. 
     Ama benzer bir yaklaşımı Federasyon başkanımızdan da işitmek çok şaşırtıcıydı. Hayatı hakemlerin arkasında durmakla geçen bir insandan. 
     Unutmamalıyız... Suç da, yetenek de kişiseldir. 
     Nasıl ki, Kim Young Joo’nun yeteneksizliği veya art niyeti Korelileri bağlamazsa, geri kalmış bir Afrika ülkesinin insanları da mutlaka çağdışı, yeteneksiz veya art niyetli olamaz. 
     Bunu ima etmek bile ayıptır. 
     
Putlar kırılırken      Kendimiz "put" yapıyor, kendimiz "tapıyorduk" ne güzel .. 
     Fotoğrafları "ikona"larımızdı... "Yeşil sahaların azizleri" olarak duvarlarımıza asıyorduk ki, sadakatimizi uykumuzda da sürdürelim... 
     Formaları "hazinemizdi"... Hele bir de imzalıysa, yedi kat bohçalarda saklıyorduk gözümüz gibi. 
     Onlara dokunduğumuz ellerimizi yıkamıyor, tek çalımına "kurban" oluyorduk "kramponlu putölarımızın... Bizimkilerin isimlerini çocuklarımıza koyup, başka ulustan olanları ezberletiyorduk... 
     Bu rüyayı kabusa çevirdi Rivaldo... 
     Ardından "ben de olsam aynı şeyi yapardım" diyen Roberto Carlos. Tabi, bitmiş maçta rakibe şut çekerek kırmızı kart gören bizim "putlarımızdan" Hakan Ünsal da var... 
     "En kutsal futbol azizlerimiz", sinsi, yüzsüz, aptal ve sorumsuz çıkarak bizim "inançlarımızı" yıktılar. 
     Bunları neden yapıyorlar .. 
     Acaba onları yeteri kadar yüceltmedik de ona mı kızıyorlar .. Yoksa, onlara yakıştırdığımız kutsallığı benimsediler de, bize doğruları göstermek mi istiyorlar 
     Ne sebepten olursa olsun, şu sıralar boşlukta gibiyiz. 
     Yenilmek bir yana, "kırılan putlarımıza" yanıyor yüreğimiz. 
     Biz putsuz yaşayamayız. 
     
"Badem ezmesi"      Bazı yazarların konu kıtlığında, "öküzün altındaki buzağının da altında" bir şeyler aramalarına kızarız ya, ara sıra... Valla bazı okuyucular, izleyiciler, bin beter. 
     Geçen gün, TV’deki spor programlarının "teneffüs"ü olarak algıladığım ve mide sancısı çekmek yerine derin nefesler aldığım Süper Sport’daki "Son Nokta"yı izlerken Bilgin Gökberk, bir elektronik postayı paylaşıyor bizimle 
     "İsmet Badem, kitabının kapağına niye kendi resmini koymuş" 
     Bilgin keyifli... "Köyün Delisi" o ama, yalnız olmadığının belgesini bulmuş... 
     Sünnetçi dükkanın vitrin dekorasyonu anekdotdaki "meraklı müşteri", işte bu izleyici... Kitabın adı "Ben İsmet Badem"... Kapağa ne fotoğrafı koymalıydı acaba İsmet Badem, saygıdeğer izleyici .. 
     Neyse... Sırası gelmişken "badem ezmesi" yoğunluğu ve tadındaki İsmet Badem’in anılarından bahsetmeliyim. 
     Ya da, kestirmeden gideyim... Pablo Neruda’nın yaşamından kesitler içeren "Postacı" filminden, İsmet Badem’in alıntısını aktarayım 
     Postacı, aşık olduğu kızı etkilemek için, Neruda’nın şiirlerinden istiyor ama üstad kabul etmiyor. Yine de, Postacı’nın sevgilisine şiirlerini okuduğunu görünce öfkeleniyor Neruda. Ve Postacı’nın büyük ustaya yaşam dersi 
     "Eğer kitabın satın alınır ve okunmaya başlarsa, şiirlerin artık kitabı alana aittir"... 
     Bu durumda İsmet Badem’in kitabını okuduğumda bedel ödemeden elde ettiğim yaşam deneyimleri ve uslubundan aldığım tarifsiz tad için, , asla vicdan azabı çekmeyeceğim. 
     
Tarihi cümle      "Türklere haksızlık yapıldı"... 
     Dünya’nın hep bir ağızdan bu cümleyi söylediğini duymuş muydunuz hiç .. 
     Konu futbol olmasa, yine duyamazdık ama, Brezilya’ya dua edelim. 
     Acaba kaç televizyon kanalı, kaç gazete, yorumcu, spor adamı, sıradan insan "Türklere haksızlık yapıldı" cümlesini tekrarlamıştır bir düşünsenize. 
     "Keşke hakem bize bir penaltı yaratsaydı da bunu duymasaydık" diyebilir bazı futbolseverlerimiz... Saygı duyarım... 
     Ama ben bu cümleye de razıyım... 
     "Türklere haksızlık yapıldı" cümlesini, işte bu kadar özlemişim. 
     
Beckenbauer saçmaladı      Beckenbauer, "Dünya Kupası’nda her zaman bir kör vardır" demiş... 
     Bu bir uluslararası skandaldır ve Kore’deki federasyon yetkililerimiz uyumamalıdır .. 
     "Koreli hakem için söylemiştir" numaralarına karnımız tok. 
     Şenol Güneş, derhal dava açmalı Beckenbauer’e... 
     
Rüştü’den korkulur      Rüştü, 40. dakikada işte böyle bir gol kurtardı ki, inanamadım... 
     Sola yatarken, sağa sıçrayabilen kaleciyi ilk kez gördüm ben... 
     Acaip politikacı olurmuş Rüştü’den Tanrı hem ona hem de bize acımış... 
     



 SPOR 



































</TEXT>
</DOC>
