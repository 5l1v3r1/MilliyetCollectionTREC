<DOC>
<DOCNO> 74480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun16.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin yanlısı yüzlerce İngiliz var iddiası 
</HEADLINE>
<TEXT>

     Fransa'da tutuklu bulunan El Kaide üyesi Yasin Aknuş, Afganistan'ın doğusundaki eğitim kamplarında eğitmenlik yaptığı dönemde, Usame Bin Ladin yanlısı yüzlerce İngiliz gördüğünü söyledi. 
     Polis, El Kaide'nin Fransa ve Almanya bağlantısını oluşturduğu ifade edilen Cezayir kökenli 27 yaşındaki Aknuş'un, son 3 yıl içindeki faaliyetlerinin ortaya çıkarılması üzerine itiraflarda bulunduğunu belirtti. 
     Cezayir ve Fransa vatandaşı olduğu bildirilen Aknuş'un, terör olaylarıyla ilgili olarak yakalanan Zekeriya Musavi ve ayakkabısının topuğuna gizlediği patlayıcıyla bir Amerikan uçağında yakalanan Richard Reid ile 18 ay önce Afganistan'da biraraya geldiğini söylediği belirtildi. 
     Usame Bin Ladin ile birkaç kez görüştüğünü söyleyen Aknuş, 11 Eylül terör saldırılarını gerçekleştiren uçak korsanlarının Londra'nın batısında uçuş eğitimi almalarına yardımcı olduğu iddia edilen Ebu Doha'nın Bin Ladin'in İngiltere bağlantısını oluşturduğunu kaydetti. 
     






</TEXT>
</DOC>
