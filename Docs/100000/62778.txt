<DOC>
<DOCNO> 62778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko12.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş Ceo'su Nahum "İhracatta borsada şampiyon olduk" 
</HEADLINE>
<TEXT>

     Tofaş Türk Otomobil Fabrikası A.Ş. 
     Muharras Azası ve CEO'su Jan Nahum, geçen yıl büyük bir ihracat gerçekleştiren otomotiv endüstrisi ve Tofaş'ın, ciddi bir umut ışığı olduğunu bildirdi. 
     Jan Nahum, 2001 yılı faaliyetlerini değerlendirmek üzere Rahmi Koç Müzesi'nde basın toplantısı düzenledi. 
     Geçen yıl Türkiye'nin en derin ekonomik krizlerinden birinin yaşandığını vurgulayan Nahum, ''Bazen ümit gerekti. Milletin sarılacağı bir ışığa ihtiyaç oldu. Otomotiv endüstrisi ve Tofaş, 2001'de ciddi bir umut ışığı oldu. Yılboyunca ekonomik krizde 
     insanların tüketicinin, milletin beklediği bir çıkış yolunun simgesini oluşturmakta önemli adımlar attık'' diye konuştu. Tofaş'ın 2001'deki faaliteleriyle şampiyon olduğunu gördüklerini ifade eden Nahum, şunları söyledi ''İhracat konusunda şampiyon tereddütsüz Tofaş olmuştur. Bu performans eriştiğimiz rekabet gücünün ne denli ciddi olduğunu göstermekte. Krizlere rağmen yatırımlara devam ediyoruz.'' Tofaş'ın Borsa'da da 2001 yılında İMKB Ulusal 100 Endeksi'nin performasının üzerinde bir performans gerçekleştirdiğini vurgulayan Nahum, ''2001 yılında kendi sektörümüzde Borsa'da da şampiyon olduk'' dedi. 
     
     1 milyar dolar ciro 
     Geçen yıl yaklaşık 1 milyar dolar civarında ciro yaptıklarını belirten Nahum, bu yıl daha yüksek bir ciro beklediklerini kaydetti. 
     Bu yıl ekonomide ciddi gelişmeler olacağı görüşünü dile getiren Jan Nahum, ''Biz önümüzü hissetmeye başlıyoruz. Bizce Türkiye krizden çıkmaya başlıyor'' dedi. 
     Tofaş Türk Otomobil Fabrikaları A.Ş. CEO'su Nahum, 2002 yılında yatırımları sürdüreceklerini ve yatırımları gerçekleştirme süratine göre yatırım tutarının 60-100 milyon dolar arasında olacağını açıkladı. 
     






</TEXT>
</DOC>
