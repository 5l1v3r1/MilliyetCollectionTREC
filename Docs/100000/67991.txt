<DOC>
<DOCNO> 67991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sondun11.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman istihbaratı "El Kaidi tehditi azalmadı" 
</HEADLINE>
<TEXT>

     Alman İstihbarat Teşkilatı BND 
     Başkanı August Hanning, Usame Bin Ladin'e bağlı El Kaide terör örgütünün tehdidinin 11 Eylül'den sonra azalmadığını söyledi. 
     Hanning, Der Spiegel dergisine yaptığı açıklamada, ''11 Eylül'den bu yana büyük bir terör olayı yaşanmadığı için, tehdidin azaldığı şeklinde bir sonuç çıkartılmaması konusunda uyarıda bulunmak istiyorum'' dedi. 
     Almanya'nın da olası terör eylemlerine karşı hazırlıklı olması gerektiğini belirten Hanning, ''Terör örgütünün yapısının ne olduğunu ve ne ölçüde zarar gördüğünü hala tam olarak bilemiyoruz. Geçmişte, El Kaide'nin eylemleri arasında 2 yıl zaman bile geçtiği olmuştu'' diye konuştu. 
     Irak yönetimi ile El Kaide örgütü arasında bir bağlantı olduğunun da bugüne kadar ispatlanamadığını kaydeden Hanning, örgütte kitle imha silahları bulunduğu şeklindeki endişelerin ise asılsız olduğunu söyledi. Hanning, şöyle dedi 
     ''Nükleer silah üzerinde çalışmaları olmadı. Bu örgütün geniş çapta biyolojik ve kimyasal silahlara sahip olduğu şeklindeki endişelerimizin de yanlış olduğu ortaya çıktı. Sadece çok küçük çapta, 1. Dünya Savaşı sırasında kullanılan zehirli gazlara benzer maddelerin 
     hayvanlar üzerinde denendiğini tespit ettik.'' 
     






</TEXT>
</DOC>
