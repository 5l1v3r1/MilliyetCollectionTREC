<DOC>
<DOCNO> 90217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/dunya/dun01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Türkiye’de eylem hazırlığında 
</HEADLINE>
<TEXT>

     DIŞ HABERLER SERVİSİ 

     Cebelitarık Boğazı’nda devriye gezen ABD ve İngiliz gemilerine patlayıcı yüklü botlarla saldırı hazırlığı yaparken Fas’ta yakalanan El Kaide üyesi üç Suudi Arabistan vatandaşının sorgularında, örgüt lideri Usame bin Ladin’in Türkiye’deki ABD ve Yahudi hedeflerine yönelik saldırı emri verdiği ortaya çıktı. Bunun, ABD’nin ele geçirmek için hiçbir fedak rlıktan kaçınmayacağı Bin Ladin’in bilinen son emri olduğu açıklandı. 
     Washington Post gazetesinin haberine göre, CIA ve Fas güvenlik birimlerinin ortak operasyonuyla mayısta Fas’ta yakalanan El Kaide üyesi üç Suudi vatandaşı aralıkta El Kaide’nin Afganistan’daki son kalesi dağlık Tora Bora bölgesinde bulunuyordu. Üç terörist sorgularında, Bin Ladin’in bir yardımcısının örgüt üyelerini son talimatlar için topladığını ve Türkiye’dekilerin yanı sıra Basra Körfezi, Afrika ve Avrupa ülkelerindeki ABD ve Yahudi hedeflerine yönelik saldırılarda bulunmaları emrini verdiğini açıkladı. Üç Suudi, bunun ardından El Kaide militanlarının dünyaya dağıldıklarını söyledi. 
     



 DÜNYA 












</TEXT>
</DOC>
