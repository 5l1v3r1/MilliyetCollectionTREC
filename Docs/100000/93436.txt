<DOC>
<DOCNO> 93436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/okur.html </URL>
<DATE> 2002/07/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borçlanma piyasası 
</HEADLINE>
<TEXT>

     Yılın ilk yarısını devirdik. İlk altı ayda son politik belirsizlikleri bir yana bırakırsak piyasada genelde olumlu beklentiler ön plana çıktı. Hazine, borçlanma konusunda ciddi bir sıkıntıyla karşılaşmadı. Faizler, yüzde 52 seviyesine kadar indi. Ne güzel, programda hedeflendiği gibi yüzde 40’lara doğru yol alıyoruz derken birdenbire Başbakan Bülent Ecevit’in hastalığı patlak verdi. İşin rengi değişti. Bu şartlar altında yılın ikinci yarısı "nasıl geçecek" diye soracağınızı biliyoruz. 
     Görüşümüz İnanın zor... 
     Çünkü Hazine, yılın ikinci yarısında da ilk yarı kadar borçlanacak. Siyasi riskin yarattığı kaos ortamında borçlanma konusu en ciddi konu olarak karşımıza çıkacak. Sizin anlayacağınız "ülkenin geleceğini her türlü siyasi hesapların önünde tutuyoruz" diyenlerin gelecekteki politik stratejilerini öngörmek kolay mı 
     Sonuçta herkes temkinli, dikkatli davranacak. 
     Bu kesin. 
     
Uzun vade      Mevcut şartlar altında da "iç borcun sürdürülebilmesi" inanın en hassas konulardan biri olarak karşımıza çıkacak. İşte temmuz ayı 8.7 katrilyon lira ödeme var. 5.8 katrilyon lira borçlanma planlandı. 161 günlük ilk ihale dün yapıldı. Maksimum faiz yüzde 71.97 olarak piyasanın beklentilerine uygun olarak gerçekleşti. Hazine rahatlıkla borçlandı. 
     Ama ya bu borçlanmanın maliyeti 
     İşte kritik nokta burası. Ne olursa olsun Hazine’nin iç borçlanma maliyetini hızlı bir şekilde aşağı çekmesi, vade sürelerini uzun vadeye yayması gerekiyor. 
     
"Faiz ve kur"      Dışbank’ın Ekonomik Araştırmalar Bölümü "iç borcun sürdürülebilirliği" konusunda bir rapor hazırlamış. Raporda borç stokunun son yapısına bakılmış. Mayıs sonu itibariyle değişken faizli döviz cinsi kağıtlar ile endeksli kağıtların toplam stokta aldıkları pay verilmiş. Sırasıyla paylar yüzde 51 ve yüzde 28. 
     Şimdi diyeceksiniz ki, tamam anladık da bu neyin göstergesi 
     Söyleyelim Bu stok faiz ve kur değişimlerine ne kadar hassas olunduğunu gösteriyor. 
     Kısacası ekonomik dengeler kırılgan, hassas. 
     Peki, durum bu ise program açısından Hazine’yi rahatlatacak göstergeler ne 
     Biliyoruz ki, Hazine’nin iç borçlanma yükünün azaltılmasında en önemli finansman kaynağı, faiz dışı fazla. 2002 programında yüzde 3 büyüme hedefi koyduk. 15.9 katrilyon liralık faiz dışı fazla için yola koyulduk. 
     
Sihirli gösterge      Faiz dışı fazla nasıl gerçekleşecek dersek vergi tahsilatına, sosyal güvenlik harcamalarına ve kamu iktisadi teşebbüslerine KİT bakacağız. Buralarda neler yapılmış onları izleyeceğiz. 
     Vergi tahsilatında planlanan seviyelerin altındayız. Sosyal güvenlik ve personel harcamalarında artış var. Bütün bunların özeti Yürütülen stand by programı ile sıkı maliye politikası arasında bir uyumsuzluk mu var Göründüğü kadar pek çok kalemde disiplinli davranıyoruz. Gelir ve gider dengesini sağlamaya çalışıyoruz. Ama işin içine siyaset girince de siyasetin bu kalemler üzerinde ne kadar ince hesaplarla gittiğini görüyoruz. 
     
Vergi      Kafamız karışıyor. 
     Yıl sonunda 58 katrilyon lira toplam vergi tahsil etmeyi planlayan hükümet KDV’de bir sorun yaşamıyor. Yılın ikinci yarısında özellikle Özel Tüketim Vergisi’nin etkilerini izleyecek. Zorlandığında da her zaman olduğu gibi Akaryakıt Tüketim Vergisi’ne bakacak. 
     Sonuçta iş gelip dayanıp borçlanma piyasasına yansıyacak. Borçlanmada da kamu kesimine ait iç borç yükünün durumu izlenmesi gereken önemli bir konu olarak karşımıza çıkacak. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
