<DOC>
<DOCNO> 58925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/soneko12.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefon gecikme faizleri artık günlük alınacak 
</HEADLINE>
<TEXT>

     Türk Telekom, telekomünikasyon hizmetlerinde gecikme bedelinin günlük alınacağını bildirdi. 
     Türk Telekom'dan yapılan açıklamada, kurumun, müşterilerinin her türlü telekomünikasyon hizmetine ait olan ve zamanında ödenmeyen borçlarına tahakkuk ettirdiği gecikme bedelini, aylıktan günlüğe çevirdiği kaydedildi. 
     Uygulama kapsamında, son ödeme tarihini takip eden günden itibaren aylık olarak alınan yüzde 8 oranındaki gecikme bedeli yerine, gecikilen her gün için borç tutarının binde 4 oranında gecikme bedeli alınacağı belirtildi. 
     Uygulama, Aralık 2001 tahakkuk döneminde başlayacak. 
     Öte yandan, Türk Telekom'un, halk kütüphanelerinin otomasyonuna ilişkin projeye destek vermek amacıyla İstanbul, Çanakkale, Düzce, Edirne, Kırklareli, Kocaeli, Sakarya, Tekirdağ, Yalova il ve ilçe kütüphanelerinden 20'sine ücretsiz 1 yıllık internet erişim paketi hediye ettiği bildirildi. 
     






</TEXT>
</DOC>
