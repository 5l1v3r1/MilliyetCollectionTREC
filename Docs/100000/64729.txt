<DOC>
<DOCNO> 64729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas01.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pizzacı patronu kurşuna dizdiler 
</HEADLINE>
<TEXT>

3 gün önce Kuşadası’ndaki evinin önünden kaçırılan işadamı Mercedes’inin koltuğunda elleri arkadan bağlı, göğsünden ve kafasından kurşunlanmış olarak bulundu 
     NURAN ŞEFKATLİOĞLU YILMAZ ÖLMEZ - Aydın DHA 

     Kuşadası’nda 3 gün önce kaçırılan Alo Pizza’nın sahibi Ahmet Kaya, Davutlar sahilinde, elleri arkadan bağlanıp, göğsü ve başına 3 el ateş edilerek otomobilinin içinde öldürülmüş halde bulundu. Adnan Menderes Bulvarı’ndaki Alo Pizza’nın sahibi 56 yaşındaki Kaya, cumartesi günü saat 21.00 sıralarında, işyerine ait servis otomobiliyle dükkandan ayrıldı. 
     
Otomobilini de kaçırdılar      İstanbul’dan bir süre önce Kuşadası’na yerleşip pizzacılığa başlayan Kaya, otomobille, yat limanı yakınlarındaki Türkmen mahallesi Teras Evler sitesinde bulunan evine gitti. Ancak, görgü tanıklarının ifadesine göre Kaya evine girmek üzereyken 4 kişi tarafından servis otomobiline bindirilerek kaçırıldı. Kaya’yı kaçıranlar, bir gün sonra evinin önünde park halindeki 34 KRF 28 plakalı Mercedes otomobilini de aldılar. 
     
Sık sık tehdit alıyordu      Kaya’yı bulmak için harekete geçen jandarma, işyerine ait servis otomobilini aynı gece Davutlar yakınlarındaki Yaylaköy’da terkedilmiş halde buldu. Önceki gün de, Kaya’nın cesedi Davutlur sahilinde Mercedes’inin arka koltuğunda elleri arkadan bağlanmış, ağzı bantlanmış halde göğsüne iki, başına da bir el ateş edilerek öldürülmüş olarak bulundu. İstanbul’dan gelerek Kuşadası’na yerleşen Ahmet Kaya’nın zaman zaman tehditler aldığı öğrenilirken, güvenlik güçleri, işadamına ait tüm telefon kayıtlarını incelemeye aldı. 
     



 YAŞAM 
























</TEXT>
</DOC>
