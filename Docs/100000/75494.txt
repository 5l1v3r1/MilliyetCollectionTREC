<DOC>
<DOCNO> 75494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun15.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Focus dergisi sözde "Hz. Mumammed'in resmini" yayınladı 
</HEADLINE>
<TEXT>

     Alman Focus dergisi, İslamiyet ile ilgili bir haberinde, ''Hz. Muhammed'in gökyüzünde 2 melek tarafından karşılanırken'' yüzünün gösterildiği bir resim yayımladı. 
     Derginin haberinde, resmin 1583 yılında Osmanlılar tarafından yapıldığı iddia edildi. 
     Haberde, adının açıklanmasını istemeyen ve ''Christoph Luxenberg'' takma adıyla tanıtılan bir Alman din bilimcisinin, İslamiyet üzerine yazdığı kitapta, ''Kuranıkerim'in temelinin Hıristiyan ve Suriye kaynaklı'' olduğunu ileri sürdüğü belirtildi. 
     Kuranıkerim'deki bazı surelerin yanlış yorumlandığını da savunan din bilimcisi, özellikle cennette hurilerin bulunduğu yorumunun yanlış anlaşılmadan kaynaklandığını öne sürdü. 
     Alman din bilimcisi, Suriye'de konuşulan Arami dilinde üzüme ''hur in'' denildiği, bunun da Arapça'daki ''Huri'' kelimesiyle karıştırıldığını iddia etti. 
     Alman Bild gazetesi de geçen yıl Eylül ayında Hz. Muhammed'e ait olduğunu iddia ettiği bir resim yayımlamış, aldığı tepkilerden sonra Müslümanlardan özür dilemişti. 
     






</TEXT>
</DOC>
