<DOC>
<DOCNO> 99122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko11.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Otogaz alım-satımına yeni düzenleme... 
</HEADLINE>
<TEXT>

     Otogaz bayilerinin, bağlı olduğu dağıtım şirketi haricinde piyasadan LPG alımı yasaklandı. 
     Buna göre Otogaz bayileri, bağlı bulundukları dağıtım şirketleri dışında başka dağıtım şirketleri veya piyasadan LPG alamayacaklar. 
     Enerji ve Tabii Kaynaklar Bakanlığı'nın LPG'nin tüplü, dökme ve otogaz olarak kullanımı ve kontrolleri hakkında tebliğde değişiklik yapılmasına dair tebliği, Resmi Gazete'nin bugünkü sayısında yayımlandı. 
     Daha önce, bağlı bulundukları dağıtım şirketleri dışında başka dağıtım şirketlerinden LPG alım satımları yasak olan otogaz bayileri, tebliğ uyarınca piyasadan da LPG alım-satımı yapamayacak. 
     Özel Tüketim Vergisi'nin ÖTV yarın yürürlüğe girmesi nedeniyle otogaz bayilerinin otogaz üzerine konulan akaryakıt fiyat istikrar fonu ödenmemiş tüplü veya dökme LPG'yi otogaz olarak satamayacakları ibaresi yürürlükten kaldırıldı. 
     Bu arada LPG'nin tüplü, dökme ve otogaz kullanımı ve kontrolleri hakkında tebliğin değişik maddelerinde yer alan ''fon'' ibaresi yürürlükten kaldırılırken, ''akaryakıt fiyat istikrar fonu'' ibaresi ''Bakanlar Kurulu Kararı'' şeklinde değiştirildi. 
     ÖTV'nin yarın yürürlüğe girecek olması nedeniyle Resmi Gazete'nin bugünkü sayısında Enerji ve Tabii Kaynaklar Bakanlığı'nın, petrol ürünleri ithalinde uygulanacak esaslar hakkında tebliğde değişiklik yapılmasına dair tebliği ile bazı tebliğlerin yürürlükten kaldırılmasına dair tebliği yer aldı. 
     Ayrıca Resmi Gazete'nin bugünkü sayısında, Bakanlığın hampetrol ve petrol ürünlerinin alım, satım, fiyatlandırma esasları ile akaryakıt fiyat istikrar payı alınması hakkında kararın uygulanmasına dair tebliğde değişiklik yapılaması hakkında tebliği yer aldı. 
     Söz konusu tebliğlerde, bazı tebliğlerin tümü, bazı tebliğlerin ise maddeleri yürürlükten kaldırıldı. 
     Bakanlığın söz konusu tebliğleri yarından itibaren yürürlüğe girecek. 
     





</TEXT>
</DOC>
