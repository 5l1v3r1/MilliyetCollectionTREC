<DOC>
<DOCNO> 97087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/spor/aspo.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener tıkandı 
</HEADLINE>
<TEXT>

Sarı-Lacivertli takım Hertha Berlin önünde maça fırtına gibi başladı, ilk yarıda Johnson ve Revivo ile skoru 2-0’a taşıdı. Son 20 dakikada büyük düşüş yaşayan Kanarya, galibiyeti koruyamadı 
     Revivo’dan şık gol 
     FENERBAHÇE, Avusturya kampındaki dördüncü hazırlık maçında Alman Ligi’nin güçlü ekiplerinden Hertha Berlin’le yenişemedi. Karşılaşmanın ilk yarısında tempolu bir oyun ortaya koyan, rakibine fazla pozisyon vermeyen Sarı - Lacivertli takım Johnson’un 15. dakikada attığı golle öne geçti. 40. dakikada bu kez Revivo sahneye çıktı. Hertha Berlin defansını attığı çalımlarla adeta ipe dizdi, kaleciyi de geçerek ilk yarının skorunu belirledi 2 - 0 
     
     Pozisyon bulamadılar 
     İKİNCİ yarıda oyuna önce denge geldi. Son 20 dakikada ise Hertha Berlin üstünlüğü ele geçirdi. Alman ekibi 77. dakikada Alves’in sayısı ile farkı bire indirdi. Bitime üç dakika kala Simunic’in vuruşu karşılaşmanın sonucunu belirledi. İkinci yarıda görev alan Arjantinli yıldız Ortega yine etkisiz kalırken, Fenerbahçe’nin yorgun düştüğü gözden kaçmadı. Sarı - Lacivertli takım ikinci 45 dakika gol pozisyonu bulmakta zorlandı. 
     



 SPOR 




















</TEXT>
</DOC>
