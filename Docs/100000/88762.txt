<DOC>
<DOCNO> 88762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/guncel/gun02.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
3. köprü yasal değil’ 
</HEADLINE>
<TEXT>

Arnavutköy Semt Girişimi, 3. köprüyü ve Bakan Akcan’ı protesto için toplandı. Eski Mimarlar Odası Başkanı Ekinci, "Değil bakan, Cumhurbaşkanı’nın bile 3. köprünün lafını ağzına alması suçtur" dedi 
     TAHSİN AKSU İstanbul 

     Arnavutköy Semt Girişimi, 3. köprü karşıtlarını "Keyfi kaçacak dört, beş Arnavutköylü" olarak nitelendiren Bayındırlık ve İsk n Bakanı Abdülkadir Akcan’ı protesto etmek amacıyla bir basın toplantısı düzenledi. Eski Mimarlar Odası Başkanı Oktay Ekinci, yasal olarak 3. köprünün yapılamayacağını iddia ederek, "Değil bakan, Cumhurbaşkanı’nın bile Koruma Kurulu Kararı iptal edilmeden 3. köprü lafını ağzına alması suçtur" dedi. 
     Arnavutköy Spor Kulübü’nde dün düzenlenen toplantıya DSP’li Zafer Güler, Uluslararası Anıtlar ve Sitler Konseyi ICOMOS Türkiye Temsilcisi Prof. Dr. Zeynep Ahunbay ve Radikal gazetesi yazarı Hak-kı Devrim’in yanı sıra bir grup Arnavutköylü katıldı. 
     Güler, "Boğaza 3. köprüyü yapmaya çalışanlar bunu başaramazlarsa, tek nedeni Arnavutköy’deki halkın sivil mücadelesi olacaktır" dedi. 
     
     Rant köprüsü 
     Ekinci ise, 3. köprüyü yapmak isteyenlerin Boğaz’ın üzerine bir "para makinesi" kurmayı amaçladıklarını belirterek, şunları söyledi 
     "Yap-işlet-devret modeliyle Çanakkale Boğazı’na yapılması planlanan köprüye talip olan çıkmadı. Ama İstanbul Boğazı’na 3. köprüye talip var. Bu bir rant köprüsüdür. Kültür ve Tabiat Varlıklarını Koruma Yasası ve Boğaziçi İmar Yasası 3. köprüye olanak tanımamaktadır. Bakanı davet ediyorum. Lütfen benim de altında imzam bulunan Koruma Kurulu Kararı’na itiraz etsin." 
     



 GÜNCEL 

















</TEXT>
</DOC>
