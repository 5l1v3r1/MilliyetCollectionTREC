<DOC>
<DOCNO> 61869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/guncel/gun07.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
107 tabloyu kaybettik’ 
</HEADLINE>
<TEXT>

     Kültür Bakanlığı, Milli Kütüphane ve Türk Ocağı koleksiyonlarında yer alan 107 tablonun bulunamadığı bildirildi. Kültür Bakanı İstemihan Talay, SP’li Zeki Çelik’in soru önergesine verdiği yanıtta, Türk Ocağı binasının restore edilmesinin ardından 1978’de müze olarak hizmete açıldığını, ancak müze için toplanmış koleksiyon olmadığından, Başbakanlığın 1980’deki genelgesiyle, kurum ve kuruluşlardaki eserlerin seçilerek toplandığını ifade etti. Talay, şu bilgileri verdi "Bakanlığımızda bugün itibariyle 6360 eserin bulunduğu büyük bir koleksiyon oluşturulmuştur. Ankara Resim Heykel Müzesi’nin kuruluş yıllarında, Milli Kütüphane koleksiyonuyla Türk Ocağı binasından listeler üzerinden 1978 ve 1980’li yıllarda teslim alınan ve çeşitli Türk ressamlarına ait, bulunamayan eser sayısı, Milli Kütüphane koleksiyonundan 25, Türkocağı koleksiyonundan 69, Bakanlığımız koleksiyonundan 13 adet olmak üzere 107 adettir." 
     Talay, kayıp tabloların fotoğraflarının mevcut olmaması nedeniyle maddi değerlerinin belirlenmesinde büyük zorluk yaşandığını belirtti. 
     



 GÜNCEL 





















</TEXT>
</DOC>
