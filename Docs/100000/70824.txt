<DOC>
<DOCNO> 70824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/magazin/mag01.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkımız bize merhem oldu 
</HEADLINE>
<TEXT>

Sevgilisi İlker İnanoğlu ile ortak bir kaderi’ paylaştıklarını söyleyen Güzide, geçmişte yaşamadığı sevgiyi bu ilişkide bulmuş... 
     BİRSEN ALTUNTAŞ 

     Aşkımız unutturuyor 
     GÖZDE mankenlerimizden Güzide Duran, geçmişte yaşadıkları acıların sevgilisi İlker İnanoğlu ile ortak olduğunu söyledi. Kendisinin anne, İnanoğlu’nun baba sevgisinden uzak büyüdüğünü anlatan Duran, "Çocukluk döneminde maruz kaldığımız acıların ortaklığı bizi daha ilk tanışmamızda birbirimize çok yaklaştırdı. Şimdi çocuklukta alamadığımız sevgiyi birbirimize veriyoruz ve eskinin aşklarını, aşkımız bize unutturuyor" dedi. 
     
     Babamla aram çok iyi’ 
     TIR şoförlüğü yapan babası Yüksel Duran ile geçmişine ait şeyleri anlattığı için başlayan gerginliğin bittiğini ve şimdi çok iyi anlaştıklarını da belirten Güzide Duran, sözlerini şöyle sürdürdü "Ben en çok, sağlıklı bir evlilik yapıp mutlu çocuklar yetiştirmeyi istiyorum. Ayrı anne babaların çocukları ne kadar iyi ortamda olurlarsa olsunlar bir yanları eksik yetişiyor. Ben bunu kendi çocuklarıma kesinlikle yaşatmak istemem." 
     



 MAGAZİN 











</TEXT>
</DOC>
