<DOC>
<DOCNO> 97015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur06.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde can pazarı... 
</HEADLINE>
<TEXT>

     Burası Türkiye... 
     Türkiye'nin en önemli karayolu, İstanbul'u Ankara'ya bağlayan D-100 üzerinde bile trafik kazalarına müdahalede ne kadar yetersiz kaldığımızın özeti sabaha karşı sergilendi. Ölümle yaşam arasında dakikaların sayıldığı bir mücadele veren sürücü, el feneri ışığında kurtarılmaya çalışıldı. 
     Bolu'da kaza yapan otomobilden çıkarılamayan sürücüye, 112 Acil Yardım ekipleri sıkıştığı yerde ilkyardım uyguladı. 
     Selami Sarıtaş 31 yönetimindeki 14 DF 978 plakalı otomobille D-100 karayolunda plakası belirlenemeyen bir kamyona arkadan çarptı. Kazada yaralanan Sarıtaş, sıkıştığı araçtan çıkamadı. 112 Acil Yardım ekipleri, sürücüyü sıkıştığı yerden çıkarmayı başaramayınca, polislerin tuttuğu el fenerlerinin ışığı altında müdahalede bulundular. Daha sonra polisler tarafından araçtan çıkarılan Selami Sarıtaş, İzzet Baysal Devlet Hastanesi'nde tedavi altına alındı. 
     





</TEXT>
</DOC>
