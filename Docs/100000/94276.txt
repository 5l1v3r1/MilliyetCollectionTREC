<DOC>
<DOCNO> 94276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sonspo04.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Washington antremana çıktı... 
</HEADLINE>
<TEXT>

     Fenerbahçe'de, dün İstanbul'a gelen yeni transfer Brezilyalı Stecanelo Cerqueira Washington, bugün antrenmana çıktı. 
     Takımın izinli olmasına rağmen, Washington Samandıra Tesisleri'ne gelerek antrenör Oğuz Çetin yönetiminde antrenman yaptı. Sarı-lacivertli takımdaki ilk idmanında hafif koşu yapan Washington'un, bu akşam yeniden idmana çıkacağı belirtildi. 
     Antrenör Çetin'in özel bir çalışma programı hazırladığı Washington, yarın da çift antrenman yaparak hazırlıklarını sürdürecek. 
     Transferinde alacağı parayla ilgili bazı sorunlar nedeniyle takıma katılmakta geciken Brezilyalı futbolcu, sarı-lacivertli takımın yeni sezon hazırlıklarının ilk etabı olan Almanya kampına katılmamıştı. 
     Bu arada, sarı-lacivertlilerin Almanya kampına katılan PAF takımının oyuncularına da bugün sezon başı performans testleri yapıldı. 
     





</TEXT>
</DOC>
