<DOC>
<DOCNO> 74398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/dunya/adun.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara göre casus Türklere göre hain 
</HEADLINE>
<TEXT>
Rumlara Türk diplomat 
Ailesi, Kıbrıs’ın 1974’te ikiye bölünmesinden sonra Rum kesiminde yaşamayı tercih eden Halil Tümer adlı Türk, diplomat olmak için Rum dışişlerinin sınavına girdi 
     YORGO KIRBAKİ Atina 

     1974’teki Kıbrıs harek tından sonra ailesi adanın Rum kesiminde kalan Kıbrıslı Türk Halil Tümer diplomat olmak için Rum Dışişleri Bakanlığı’nın sınavına girdi. İki ay önce girdiği sınavın sonucunu sabırsızlıkla bekleyen 32 yaşındaki Halil Tümer, "Rumlarla Türklerin birlikte yaşayacağı federal bir devletin diplomatı olmaktan gurur duyacağım" dedi. 
     Halil Tümer, haftalık Epsilon dergisinde yayınlanan demecinde, insan haklarını ve güvenliği teminat altına alan iki bölgeli, iki toplumlu federal bir çözümden yana olduğunu, Rumların yanlış değerlendirmelerine meydan vermemek için adanın kuzeyine hiç ayak basmadığını, çözüm halinde ise kuzeyi mutlaka ziyaret edeceğini söyledi. 
     
     Klerides’in kızı yardımcı oldu 
     Kıbrıslı Rumlar ile Türkler arasında paylaşabilecekleri ortak bir yurt ve ortak bir tarih bulunduğunu belirten Halil Tümer, "Geçmişte hatalar yapılmış olabilir. Önemli olan bu hatalara şimdi nasıl tepki gösterdiğimizdir" diye konuştu. 
     Halil Tümer’in, Glafkos Klerides’in kurduğu Demokratik Birlik DHSY partisinde, Klerides’in kızı Keti’nin gayreti ile iki toplum arasındaki ilişkilerin geliştirilmesini amaçlayan bir sekretaryanın üyeliğine getirilmek istendiğini, ancak parti içinde büyük tepkilere hedef olduğunu belirten Epsilon dergisi, "Halil’in ailesi soydaşları için hain sayıldı. Kıbrıslı Rumlar için ise casus" diye yazdı. 
     



 DÜNYA 











</TEXT>
</DOC>
