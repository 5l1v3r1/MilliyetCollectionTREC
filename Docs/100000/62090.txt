<DOC>
<DOCNO> 62090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sontur10.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Maaşları yok ama işleri çok.. 
</HEADLINE>
<TEXT>

     Adıyaman'ın Gölbaşı İlçesi'nde, aylardır maaş alamayan temizlik işçileri, günlerini kar temizleyerek geçiriyor. 
     Belediye Başkanı Sait Özer, yaptığı açıklamada, maaş ödeyemedikleri işçilerini, sokak ve caddelerde biriken karı temizlemek için gösterdikleri çaba nedeniyle takdir ettiğini söyledi. 
     ''Ekonomik krizdeyiz, boğazımıza kadar borca battık'' diyen Özer, şöyle konuştu 
     ''İşçilerimizin bir bölümüne 13, bir bölümüne de 20 aydır maaş ödeyemiyoruz. 230 personelimizden 70'ini üç aylığına ücretsiz izne çıkardık. Hükümet, artık belediyelerin yaşadığı bu sıkıntıyı sona erdirecek önlemler almalı'' diye konuştu. 
     İş makinelerinin yanı sıra kazma ve küreklerle kar temizleme çalışması yürüten işçiler ise ''Maaşlarımız ödenmese de halkımıza sorumluluğumuzu yerine getirmek zorundayız. Büyüklerimizden kalan bağ ve bahçelerimizi satıyor, geçinmeye çalışıyoruz. Satacak malımız, dayanacak gücümüz kalmadı. Soruna bir çare bulunmasını ve maaşlarımızın ödenmesini istiyoruz'' dediler. 
     






</TEXT>
</DOC>
