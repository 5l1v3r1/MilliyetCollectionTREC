<DOC>
<DOCNO> 73021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kahraman’ suçladı 
</HEADLINE>
<TEXT>

Bağdat Caddesi’nde bir kapkaççıyı çenesinden vurarak ağır yaralayan işadamı Sadıkoğlu, sosyal adaletsizlikten yakındı ve Suç siyasilerde’ dedi 
     İSMAİL POLAT İstanbul 

     Bağdat Caddesi’nde bir kadının çantasını bıçak zoruyla alan kapkaççı Orhan Yılmaz’ı ruhsatlı silahıyla vurarak ağır yaralayan işadamı Erkan Sadıkoğlu, savcılığa çıkarılışında "sosyal adaleti sağlamadığını" savunduğu siyasilere tepki gösterdi. 
     Sadıkoğlu, poliste verdiği ifadede olayı şöyle anlattı "Tanımadığım bir kadının kapkaççıların saldırısına uğradığını gördüm. Kapkaççıya müdahale etmek istedim. Kapkaççı bıçakla bana da saldırdı. Kolumdan ve omuzumdan beni yaraladı. Tabancamı çıkarttım. Korkutmak istedim. Yine üzerime saldırdı. Yüzüne vurmak isterken tabanca aniden ateş aldı. Bilerek yaralamadım. Ağır yaralandığını görünce otomobilime bindirerek hastaneye götürdüm." 
     Kadıköy Cumhuriyet Savcısı Mustafa Erdoğan’a ifade vermek üzere dün Kadıköy Adliyesi’ne çıkarılan Erkan Sadıkoğlu için, eksik evrakların ve soruşturmanın tamamlanması için bir gün ek süre verildi. 
     
     Bıçakla saldırmıştı 
     Bostancı Bağdat Caddesi Pembe Gül Sokak’ta önceki gün İpek Küçükçelebi üç kapkaççının bıçaklı saldırısına uğramış, olay yerinden geçen Sadıkoğlu da, kapkaççılara müdahale etmiş, kendisi bıçakla kolundan yaralanayan Orhan Yılmaz’ı 16 çenesinden vurarak ağır yaralamıştı. 
     



 GÜNCEL 

























</TEXT>
</DOC>
