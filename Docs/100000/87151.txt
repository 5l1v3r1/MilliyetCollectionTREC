<DOC>
<DOCNO> 87151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun02.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da öldürülen gazetecinin dul eşi doğum yaptı... 
</HEADLINE>
<TEXT>

     Pakistan'da aşırı dinci müslüman teröristlerce başı kesilerek öldürülen ABD'li gazeteci Daniel Pearl'ün dul eşi Mariane'ın bir erkek çocuk dünyaya getirdiği bildirildi. 
     Pearl ailesinin sözcüsü, 2.58 kilogram olan bebeğe, Adam D. Pearl adının verildiğini ve anne ile çocuğun sağlık durumlarının iyi olduğun belirtti. 
     Wall Street Journal gazetesinde muhabir olarak çalışan 38 yaşındaki Pearl, 23 Ocak'ta Pakistan'ın Karaçi kentinde El Kaide terör örgütü hakkında araştırmalar yaptığı sırada kaçırıldıktan sonra öldürülmüştü. 
     Pearl'ün öldürülmesinin ayrıntılarını gösteren kaset Karaçi kentindeki ABD konsolosluğuna bırakılmıştı. Pakistanlı yetkililer, Pearl'ün kaçırılmasının baş planlayıcılığı suçundan İngiltere doğumlu aşırı dinci Ahmed Ömer Said Şeyh ile Şeyh'in emirleriyle hareket ettiği bildirilen diğer 3 sanık mahkemeye sevk etmişlerdi. 
     





</TEXT>
</DOC>
