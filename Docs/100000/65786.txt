<DOC>
<DOCNO> 65786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/siyaset/siy04.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege’de yeni adım... 
</HEADLINE>
<TEXT>

     SEMA EMİROĞLU New York 

     Türk ve Yunan Dışişleri Bakanları arasında uzun süredir devam eden diyalog, dün New York’ta tarafların Ege konusunda attıkları yeni bir adımla ivme kazandı. Dünya Ekonomik Forumu için New York’ta bulunan Dışişleri Bakanı İsmail Cem ve Yunanlı muadili Yorgo Papandreu, dün bir saati aşkın süre görüştü. Ege konusunda Yunan makamları, Türkiye ile kıta sahanlığı sorununun Uluslararası Adalet Divanı’na götürülmesi için yeni bir diplomatik girişim başlattıkları mesajını verirken, Cem, "Bunu, Ege’deki meseleler çözülüyor diye yorumlamamak gerekir. Biz bu meseleleri her zaman konuşuyoruz. Bu kez iki bakanlığın iyi niyetle Ege’ye ilişkin tüm meseleleri araştırması ve uyum noktalarının ön plana çıkarılmasına karar verilmiştir" dedi. 
     



 SİYASET 











</TEXT>
</DOC>
