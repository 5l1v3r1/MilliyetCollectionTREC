<DOC>
<DOCNO> 96648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur33.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane yangında şüpheler elektrik kontağı yönünde 
</HEADLINE>
<TEXT>

     Ankara Büyükşehir Belediyesi İtfaiye Daire Başkanı Faruk Kurutuz, Ankara Eğitim ve Araştırma Hastanesi'nde çıkan yangınla ilgili olarak, "Şu andaki öngörümüz yangının elektrik kontağından kaynaklandığı yönünde" dedi. 
     Kurutuz, soğutma çalışmalarının tamamlanmasının ardından, yangına 6 grup, 150 personel ve 20 araçla müdahale ettiklerini söyledi. Kurutuz, yemekhanenin üzerindeki çatıda meydana gelen yangın diğer çatılara sıçramadan söndürüldüğünü belirtti. Kurutuz, "Yangının çıkış nedenini incelemeye devam ediyoruz. Çatı arasında birçok elektrik kablosu ile havalandırmayı sağlayan bir dinamo var. Şu andaki öngörümüz yangının elektrik kablolarından kaynaklığı yönünde, ama araştırmaya devam ediyoruz. Yangının kesin çıkış nedeninin yarın belirleneceğini sanıyorum" diye konuştu. 
     Öte yandan, yangın nedeniyle hastaneden çıkarılan hastalar soğutma çalışmalarının ardından hastanenin diğer servislerine alındı. 
     





</TEXT>
</DOC>
