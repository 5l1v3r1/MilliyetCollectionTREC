<DOC>
<DOCNO> 60836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/asik.html </URL>
<DATE> 2002/01/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çifte yutturma 
</HEADLINE>
<TEXT>

     Devlet Bakanı Kemal Derviş, yeni banka kurtarma onarma operasyonunun esaslarını önceki gece TRT’de anlattı... Finans sisteminin yabancıların eline geçmesini arzulamadıklarını, Türk finans sistemini onarmayı planladıklarını, bunu sağlamak amacıyla devletin zor durumdaki bankalara ortak olma yoluna gideceğini söyledi. 
     Peki devlet aldatılmaktan nasıl kurtulacaktı 
     Sıkı ve çifte denetimle... 
     Bankayı denetleyen kuruluşu bir başka kuruluş denetleyecek, bankanın gizlice hortumlanması önlenecekti. 
     Bir Bankacı dostumuza dün fikrini sorduk. 
     Dedi ki 
     - Hortumlandıktan sonra Fon’a devredilen 19 banka da zamanında uluslararası denetim kuruluşları tarafından denetlenmişti. Ama denetim sonrası gazetelerde yayımlanan bilançolarda hortumlanmadan en küçük bir iz yoktu, tümü pespembeydi. Çünkü bu denetimler resmen anlaşmalı denetimlerdi, bedeli ödeniyor, raporlar denetlenen banka patronlarının arzusuna göre yazılıyordu. Bu sözüm ona denetimin oyununda bir şekilde BDDK da yer aldı. Eğer almasaydı, denetçi kuruluşlar hakkında soruşturma açar, lisanslarını iptal, dünyaya da rezil ederdi. Ama BDDK bunu asla yapmadı. Aynı BDDK, aynı denetim kuruluşlarıyla bu defa farklı sonuç alınması mümkün mü İnşallah... 
     
     Türkün aklı gözündedir görmeden inanmaz 
     Atasözü 
Kar dahil 
     
Günün fıkrası...      "Saddam" konulu toplantıda söz alan konuşmacı 
     - Esasında, demiş, Saddam’la bizim yöneticiler arasında fazla bir fark yok. 
     Salondan 
     - Ne demek istiyorsun sen sesleri yükselmiş. 
     Konuşmacı, cevap vermiş 
     - Saddam, vatandaşlarını kimyasal gazla imha ediyor, bizimkiler doğalgazla ... 
     Can Ozan 
     
Doğalgaz kokuları...      Ucuz ve temiz enerji diye milleti önce doğalgaza yönelttiler. Tesisatı kurdurdular. Vatandaşın başka ısınma modeline dönüşü zorlaşınca zammı bastırdılar. Belediye ile Devlet şimdilerde vatandaşı soyma yarışını sürdürüyor. O kadar ki Ankara Belediye Başkanı zamlara sebep bulmakta zorlanmış, vatandaştan bundan sonraki yatırımlar için de pay alındığını söylüyor. Okurumuz Tuncay Hısım ise unutulan noktaya parmak basıyor 
     - Türkiye’de Avrupa’nın 3 - 4 katı enerji harcıyoruz. Çünkü ısı yalıtımı yok. 
     Göğü ısıtıyoruz. Eğer konutlarda ısı yalıtımı yapılırsa faturalar yarıya iner... 
     
Avrupa havası      Günün birinde Avrupa Birliği’ne girdiğimizde bazı temel alışkanlıklarımızı terk edeceğiz. Mesela nedir bunlar Denizlili mizah yazarı Can Sinanoğlu Açık Pencere okurları için irdeliyor 

</TEXT>
</DOC>
