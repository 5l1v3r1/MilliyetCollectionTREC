<DOC>
<DOCNO> 79849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sontur18.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahşişte ölçüyü kaçırınca yakalandılar... 
</HEADLINE>
<TEXT>

     Kahramanmaraş'ta dört kişi, otomobillerinin lastiklerine hava bastırdıktan sonra, 2 milyon lira ücret, 18 milyon lira bahşiş verince, fotokopi makinesinde çoğalttıkları sahte paraları piyasaya sürme fırsatı bulamadan yakalandılar. 
     Emniyet Müdürlüğü'nden yapılan açıklamada, Malatya'dan Kahramanmaraş'a gelen ve Pazarcık'ta bir akaryakıt istasyonunda otomobil lastiklerine hava bastıran 4 kişi, bozuk 2 milyon liraları olmayınca, akaryakıt istasyonu görevlisine 20 milyon lira uzatıp, ''üzeri kalsın'' dedikten sonra gitti. 
     İstasyon çalışanının, bahşişin yüksekliğinden şüphelenerek başkalarına gösterdiği paranın sahte olduğunun anlaşılması üzerine, durum jandarmaya bildirildi. 
     Verilen eşgal üzerine, Savaş Bozkurt, Hüseyin ve Hayri Koç ile Abidin Melek'in bulunduğu otomobili ele geçiren jandarma, üzerlerinde bulduğu 3 milyar lira tutarındaki 10 ve 20 milyon liralık banknotun, renkli fotopoki makinesi ile çoğaltıldığını saptadı. 
     Sorgularında, Malatya'da renkli fotokopi makinesinde çoğalttıkları paralarla Kahramanmaraş'a geldikleri belirlenen 4 kişi, çıkarıldıkları mahmece tutuklandı. 
     





</TEXT>
</DOC>
