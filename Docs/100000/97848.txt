<DOC>
<DOCNO> 97848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/magazin/mag05.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündoğarken klasiği 
</HEADLINE>
<TEXT>

     MAGAZİN SERVİSİ 

     Müzik ziyafeti 
     MOST Production’un düzenlediği, starları İstanbullu müzikseverlerle buluşturan "Açıkhava Konserleri"nin bugünkü sanatçı konuğu Grup Gündoğarken. Müzik dünyasının en sevilen gruplarından biri olan Grup Gündoğarken, yenilenmiş repertuvarıyla hayranlarına müzik ziyafeti verecek. 6 Ağustos’ta yine Açıkhava’da bu kez tek başına sahneye çıkacak olan grubun Amca’sı İlhan Şeşen, iki saate yakın sürecek olan konserde, 20 şarkı seslendireceklerini söyledi. 
     
     Yeni şarkılar da var 
     GRUBUN "Herşeye Rağmen", "Sevinçle Uyan" gibi yeni şarkılarını da söyleyeceklerini belirten Şeşen, "Şarkı aralarında da hayranlarımızla her zamanki gibi sıcak ortam yaratıp sohbetler edeceğiz. Zaten bundan önce Bodrum’da yeğenlerimle birlikte arkadaşımızın açtığı Eylülist isimli barda gönüllü olarak sahneye çıktık. Bundan sonra benim Çeşme, Bodrum, Antalya Magic Life Otelleri’nde solo konserlerim sürecek" diye konuştu. 
     



 MAGAZİN 
















</TEXT>
</DOC>
