<DOC>
<DOCNO> 69020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo07.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Juventuslu Davids'in eski sevgilisi ''Edgar beni dövüyordu'' 
</HEADLINE>
<TEXT>

     Juventus ve Hollanda milli takımının yıldız futbolcusu Edgar Davids'e, eski kız arkadaşı, ''kötü muameleden'' suç duyurusunda bulundu. 
     Sarah Hageens adlı Davids'in eski kız arkadaşı, Juventuslu futbolcunun birlikte oldukları zaman içerisinde kendisine kötü muamele ettiğini, tehdit edip, dövdüğünü iddia etti. Hageens'in avukatı aracılığıyla Hollanda polisine Davids hakkında suç duyurusunda bulunduğu ve İtalya'da da aynı şekilde Torino Savcılığı'na başvuracağı bildirildi. 
     28 yaşındaki Hollandalı futbolcu iddialarla ilgili konuşmazken, 
     Juventus Kulübü'nün avukatı Luigi Chiappero, Davids'in Hollanda'ya giderek polise ifade vereceğini belirtti. 
     Doping skandalına da adı karışan ve bundan ceza alan Davids'in sezon sonunda Juventus'tan ayrılarak, İtalya dışında Almanya ve İngiltere liglerinden bir takıma gideceğine kesin gözüyle bakılıyor. 
     






</TEXT>
</DOC>
