<DOC>
<DOCNO> 77802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/soneko20.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda devalüasyon sıfırlanıyor 
</HEADLINE>
<TEXT>

     ABD Doları'nda 21 Şubat 2001'de dalgalı kura geçilmesinden sonra yaşanan yüksek oranlı devalüasyon, son aylarda doların gerilemesi nedeniyle sıfırlanıyor. 
     Dalgalı kura geçilmeden önce 21 Şubat 2001'de 688 bin 696 lira olan Merkez Bankası dolar döviz satış kuru, bugün 1 milyon 296 bin 427 lira olarak açıklandı. Buna göre, dolarda döviz satış kuru yüzde 88,24 arttı. 
     19 Ekim 2001'de 1 milyon 644 bin 837 lirayla zirveye çıkan dolar, bu tarihten sonra gerilemeye başladı. 2001 yılı sonunu 1 milyon 4 bin 615 liradan tamamlayan dolar, bugün 1 milyon 300 bin liranın da altına indi. 
     21 Şubat 2001'den bu yana, yaklaşık toptan eşya fiyatları endeksinde TEFE yüzde 98,2, tüketici fiyatları endeksinde yüzde 76,5 artış oldu. 
     Buna göre doların reel değeri dalgalı kur öncesi değeri baz alınarak TÜFE'ye göre 1 milyon 215 bin 239, TEFE'ye göre 1 milyon 365 bin 69 lira TÜFE TEFE ortalamasına göre de 1 milyon 290 bin 154 lira. 
     Bir başka deyişle bu değerlere ulaşıldığında, devalüasyon yapılmamış olacak. 
     





</TEXT>
</DOC>
