<DOC>
<DOCNO> 61281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/dunya/dun01.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
18 Kaplan’ 1300 Taliban öldürdü 
</HEADLINE>
<TEXT>

'Yeşil Bereli' timinin yerden uçaklara verdiği koordinatlar Taliban’a pahalıya patladı 
     DIŞ HABERLER SERVİSİ 

     ABD'nin Afganistan'a düzenlediği operasyonda, "Yeşil Bereli" Amerikan özel timlerinin, aktif olarak katıldığı birkaç haftalık harekatta 1300 El Kaide ve Taliban milisinin öldürüldüğü açıklandı. Amerikan USA Today ve İngiliz Daily Telegraph gazetelerinin haberlerine göre 18 kişilik "Tiger 03" Kaplan 03 kod isimli özel tim sayesinde 1300 militan öldürüldü, 50'nin üzerinde tankın yanı sıra çok sayıda zırhlı araç ve ağır silahlar tahrip edildi. 
     USA Today'in "Kevin" diye tanımladığı Yeşil Bereli komutanın anlattıklarına dayanarak verdiği detaylara göre Kaplanlar'ın öncelikli görevi, bombardıman yapan uçaklara Taliban mevzilerini bildirmekti. Bu doğrultuda Kaplanlar ilk kez 28 Ekim'de Afganistan'ın kuzeydoğusundaki Zard Kammar'daki Taliban mevzilerinin yerle bir olmasını sağladı. Görevlerine iyice alışan Kaplanlar, B - 52 uçaklarına sağladıkları enformasyon sayesinde Taliban'ın ülkedeki etkinliğini kaybetmesinde önemli rol oynadılar. 18 Kaplan sıcak çatışmadan özellikle kaçındı. Çünkü onların görevi karadan havaya bilgi sağlamaktı. 
     



 DÜNYA 













</TEXT>
</DOC>
