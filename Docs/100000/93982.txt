<DOC>
<DOCNO> 93982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur25.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Üniversitesi Rektör adayları belirlendi. İşte adaylar... 
</HEADLINE>
<TEXT>

     YÖK Genel Kurulu, Marmara Üniversitesi MÜ rektör adaylarını belirlendi. Buna göre, Cumhurbaşkanı'nın onayına sunulacak aday listesinde, Rektörlük görevine vekalet eden Prof. Dr. Tunç Erem birinci, Prof. Dr. Nurdan Tözün ikinci, aldığı oya göre 6 durumda bulunan Prof. Dr. Hakan Baykal üçüncü sırada yer aldı. 
     Milli Eğitim Bakanı Bostancıoğlu'nun bir süre, ardından Prof. Dr. 
     Kemal Gürüz'ün başkanlık ettiği YÖK Genel Kurulu, çalışmalarını tamamladı. 
     Alınan bilgiye göre, toplantıda, MÜ Rektör adayları belirlendi. 
     Prof. Dr. Turay Yardımcı'nın istifasıyla boşalan Rektörlük görevi için üniversitede yapılan seçimlerde belirlenen 6 aday adayı YÖK Genel Kurulu'nda değerlendirildi. 
     Değerlendirme sonucu, Cumhurbaşkanı'nın onayına sunulacak listede, üniversitedeki seçimde 493 oyla ilk sırada yer alan İktisadi ve İdari Bilimler Fakültesi Öğretim Üyesi, Rektör Vekili Prof. Dr. Tunç Erem birinci, 285 oyla ikinci olan Tıp Fakültesi Öğretim Üyesi Prof. Dr. 
     Nurdan Tözün de yine ikinci sırada yer aldı. Üniversitedeki Seçimde 29 oyla 6. sırada yer alan Hukuk Fakültesi Öğretim Üyesi Prof. Dr. Hakan Baykal ise bu listenin üçüncü sırasına konuldu. 
     Toplantıda ayrıca, Hacettepe Üniversitesi'nde Hukuk Fakültesi kurulması kararı alındı. 
     
     DEKAN ATAMALARI 
     Genel Kurul'da, çeşitli üniversitelerin bazı fakültelerine dekan atamaları da yapıldı. 
     Buna göre, Anadolu Üniversitesi İşletme Fakültesi'ne Prof. Dr. 
     Berat Fethi Şeniş, İnönü Üniversitesi Eczacılık Fakültesi'ne Prof. Dr. 
     Engin Şarer, Kahramanmaraş Sütçü İmam Üniversitesi Mühendislik ve Mimarlık Fakültesi'ne Prof. Dr. Nuri Bodur, Ondokuz Mayıs Üniversitesi Ünye İktisadi ve İdari Bilimler Fakültesi'ne Prof. Dr. Osman Ecevit, Trakya Üniversitesi Tıp Fakültesi'ne de Prof. Dr. Ali Kemal Kutlu Dekan olarak atandı. 
     





</TEXT>
</DOC>
