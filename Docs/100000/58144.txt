<DOC>
<DOCNO> 58144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sonspo05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Beşiktaş'ı yenmeye gidiyor 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, deplasmanda Beşiktaş ile yapacakları karşılaşmadan puan almadan dönmeyeceklerini savundu. 
     Kamil Gereçci, formunun zirvesinde olan Beşiktaş'dan puan ya da puanlar alacaklarını öne sürerek, ''Formunun zirvesinde olan 2 takımın mücadelesi çok zorlu geçecek. Son haftaları seri galibiyetlerle geçiren ve formunun doruğunda olduğunu Göztepe'yi sahasında farklı skorla yenerek gösteren Beşiktaş, Birinci Süper Lig'in en zorlu takımlarından birisi'' dedi. 
     Gaziantepspor'un da form grafiğinin yükseldiğini ve özellikle deplasmanda daha rahat bir oyun sergilediklerini kaydeden Gereçci, ''2 takım için de alınacak puanlar çok büyük önem taşıyor. Kaybeden zirve yarışında çok önemli yara alacak. Deplasmanda daha rahat ve iyi oynanamız en önemli avantajımız'' diye konuştu. 
     Her karşılaşmaya olduğu gibi Beşiktaş karşılaşmasına da 3 puan parolasıyla hazırlandıklarına ifade eden Gereçci, İstanbul'dan puan ya da puanlarla dönerek taraftara yılbaşı hediyesi vermeyi amaçladıklarını sözlerine ekledi. 
     






</TEXT>
</DOC>
