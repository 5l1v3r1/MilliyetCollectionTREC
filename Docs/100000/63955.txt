<DOC>
<DOCNO> 63955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sondun09.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykusuzluk çekenler için koyun saymak iyi bir yöntem değilmiş... 
</HEADLINE>
<TEXT>

     Uzmanlar, uykusuzluk çekenlerin koyun saymak yerine onları rahatlatacak görüntüleri düşünmenin daha iyi bir yöntem olduğunu belirtiyor. 
     Oxford Üniversitesi'nden araştırmacılar, uyumak isteyenlerin şelale ya da tenha bir sahili düşünmesinin, çitten atlayan koyunları soymaktan daha gevşetici olduğunu açıkladı. 
     New Scientist dergisinin haberine göre, araştırmacılar Allison Harvey ve Suzanna Payne, koyun sayma yerine güzel görüntüleri canlandırma şeklindeki kuramlarını uykusuzluk çeken 50 kişi üzerinde denediler. Buna göre, gevşetici görüntüleri gözünün önüne getirenler, diğer yöntemleri kullananlardan 20 dakika daha önce uykuya dalıyor. 
     Haberde, her 10 kişiden birinin kronik uykusuz olduğu ve uykusuzluğun neden olduğu kazaların ve hastalıkların Amerikan ekonomisine yılda 35 milyar dolara malolduğu belirtiliyor. 
     






</TEXT>
</DOC>
