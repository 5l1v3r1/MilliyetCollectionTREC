<DOC>
<DOCNO> 82349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yasam/yas04.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en mutlu babası artık benim’ 
</HEADLINE>
<TEXT>

Milliyet Gazetesi’nde gördüğü bir haber sayesinde İngiltere’de yaşayan kızına kavuşan Eskişehirli Metin Çelikkoparan özlemle geçen 21 yılın acısını çıkarıyor 
     EYÜP KELEBEK KEMAL ATLAN DHA 

     Eskişehirli Metin Çelikkoparan, 21 yıldır görmediği kızı Perihan’a Milliyet Gazetesi’nde okuduğu haberle kavuşmanın sevincini yaşıyor... Londra’da Türk kızlarından futbol takımı kuran kızı 25 yaşındaki kızıyla 57 yaşındaki baba, Eskişehir’de hasret gideriyor. 
     
     Burada kızımı anlatırdım... 
     Porsuk Çayı kıyısında kızıyla el ele dolaşan ve banklarda oturup sohbet eden Metin Çelikkoparan sözlerini şöyle sürdürdü "Ben her zaman gelir banklarda otururdum. Burada karşılaştığım üniversiteli kızlara benim de kızım olduğunu ama onu 21 yıldır göremediğimi söylerdim. Milliyet Gazetesi’nde okuduğum haber sayesinde Allah’a çok şükür kızımı buldum ve burada onunlayık. Dünyanın en mutlu babası benim. Kızıma kavuştum şimdi sırada oğlum Orhan’ı görmek var. Orhan’ın yakında askerlik için İngiltere’den Türkiye’ye geleceğini öğrendim." 
     Perihan ise duygularını şöyle dile getirdi "Ben de babamı aramış ancak bulamamıştım. Mektubunu görünce önce şaka sandım. Mektuptaki telefon numarasını aradığımda karşıma babam çıkınca hemen Türkiye’ye geldim. Onu bir daha bırakmayacağım." 
     
Onları Milliyet buluşturdu      Metin Çelikkoparan, dün gazetemizin manşetine de yansıyan buluşma hik yelerini şöyle yineliyor "1981’de eşimden ayrıldım. Eşim ve 2 çocuğum İngiltere’de kaldı, ben Türkiye’ye döndüm. Çocuklarımın izine rastlayamadım. İngiltere’ye bile gidip çocuklarımı aradım, ancak bulamadım. Son olarak Milliyet Gazetesi’nde İşte Türkish Girls’ başlıklı haberde kızımın haberini okudum, fotoğrafını gördüm. Ona bir mektup yazdım ve geldi... Artık birlikteyiz..." 
     



 YAŞAM 





















</TEXT>
</DOC>
