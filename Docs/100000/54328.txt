<DOC>
<DOCNO> 54328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/zbirand.html </URL>
<DATE> 2001/11/27/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Barutçu’dan Kıbrıs uyarısı 
</HEADLINE>
<TEXT>

     Kıbrıs konusuyla uzaktan veya yakından ilgisi olan herkes Emekli Büyükelçi Ecmel Barutçu’yu tanır. 
     Dışişleri Bakanlığı’nın 1970-80 döneminde Mr. Kıbrıs idi. 
     Barutçu’nun hayatı Kıbrıs üzerine kurulmuştur. 
     1970’lerdeki politikaların mimarlarından biriydi. 
     Asıl önemli rolü, 1974 olaylarıyla birlikte başladı. 
     74 Temmuz’unda, Yunan cuntasının Makarios’a karşı düzenlediği darbe sonrasında, Türkiye askeri müdahele kararı almışsa, bunda Ecmel Barutçu’nun büyük rolü olmuştur. 
     O günleri hatırlayanlar h l "Eğer Ecmel Barutçu kabine toplantısına katılıp askeri müdahaleden başka çare olmadığı konusunda hükümet ortaklarını ikna etmese, harek t gecikebilir, hatta hiç yapılmayabilinirdi." derler. 
     Barutçu Kıbrıs politikalarında bir şahindi. 
     Dış İşleri’nin Kıbrıs politikasını oluşturmasının verdiği güç yanısıra, Karadenizliliğinin getirdiği heyecanını da eklerseniz, kişiliğini daha iyi tahmin edebilirsiniz. 
     Harek t sırasında, Cenevre Konferansları’nda ve harek t sonrasında Kıbrıs hep Barutçu’dan soruldu. 
     Geçen Cuma günü CNN TÜRK’teki MANŞET programında son derece önemli ve dikkate alınması gereken uyarılarda bulundu. 
     1. Barutçu, hem Türk hem de Rum tarafının sloganlarla konuşmasının büyük zarar getirdiğine inanıyor. Sloganların bir yana bırakılıp, aranan formülün içeriğinin daha önemli olduğuna dikkat çekti. Sloganların bir yana bırakılıp biran önce somut verilerle konuşulmasını istedi. 
     2. Barutçu, Türkiye’nin 24 yıl süreyle taşıdığı 2 bölgeli, 2 toplumlu federasyon tezinin, ülke çıkarlarına hiçbir zarar getirmeyeceğini vurguladı. Kendi işlerini kendileri gören, birbirlerine karışmayan, zayıf bir federal hükümetin oluşacağı ve garantilerin bir süre daha devam ettirileceği formülün reddedilmemesi üzerinde durdu. 
     3. Konfederasyonun, tamamen AB’nin Kıbrıs’ı tam üye yapma adımı üzerine atıldığını, dolayısıyla AB’nin yaklaşımını yeniden gözden geçirmesinin yarar sağlayacağını belirttikten sonra da "Ancak, benim dediğim dediktir ve benim dediğim olacaktır şeklindeki yaklaşımımızı da değiştirmemiz gerekir" dedi. 
     
Stratejik açıdan hayati önemi yoktur      4. Ecmel Barutçu’nun, Kıbrıs’ın stratejik önemi üzerindeki görüşleri de çarpıcı idi. Kıbrıs’ın, özellikle petrol boru hatlarının korunması açısından son derece hayati stratejik önemi olanlara karşı, böyle bir önemin bulunmadığına dikkat çekti. Kıbrıs’ın daima belirli bir önemi olduğunu, ancak petrol boru hatlarının koruması için Kıbrıs’ın elde tutulması gibi bir takıntıya gerek bulunmadığını belirtti. 
     5. Nihayet Barutçu için, çözüm çözümsüzlükten çok daha iyidir. 
     Türkiye’nin Avrupa yolunun tıkanmaması gereğinin de altını çizdi. 
     Bugün, Barutçu’nun sözlerini tekrarlamak istememin nedeni, ülkeyi yönetenlerin içi boş sloganlarla ortaya çıkmalarıdır. Bu sloganları duyanlar, somut hiçbir söz söylenmediğinden dolayı, şaşırıyorlar. Kafaları karışıyor. 
     Sanki devleti yönetenler Kıbrıs’ı koruyorlarmış da farklı görüşlerde olanlar Kıbrıs’ı satmak istiyorlarmış gibi bir hava estiriliyor. Ancak yöneticilerimiz bir noktanın farkında değiller. O da ilerde iyi bir çözüm bulunabildiği zaman, geri dönüp bu kamuoyunu ikna edememe tehlikesidir. 
     "Hani Kıbrıs bizimdi ve etimiz kemiğimizdi Şimdi ne oldu da uzlaşıya gidiyoruz " diyenler çıkacaktır. 
     Yöneticilerimiz o zaman ne diyecekler 
     Eminim yine ortaya çıkarlar ve "Bizim bastırmamız sayesinde bu ödünleri alabildik" derler. 
     Hükümet açıkçası tehlikeli bir oyun oynuyor. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
