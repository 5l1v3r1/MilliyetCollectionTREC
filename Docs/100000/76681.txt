<DOC>
<DOCNO> 76681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur11.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka Başbakanı "PKK terör listesine girmelidir" 
</HEADLINE>
<TEXT>

     Danimarka Başbakanı Anders Rasmussen, PKK'nin AB'nin terörist örgütler listesine dahil edilmesi konusunda destek verdi. Rasmussen "PKK, bir terör örgütü gibi değenlendirilmelidir. Bu demek ki terör örgütleri listesine dahil edilmelidir" şeklinde konuştu. 
     Temmuz başında AB Dönem Başkanlığını üstlenecek olan Danimarka'nın Başbakanı Anders Rasmussen, Başbakan Bülent Ecevit'le görüşmelerde bulundu. Dışişleri Bakanı İsmail Cem ve Müşteşarı Uğur Ziyal'ın hazır bulunduğu görüşmelerin sonucunda Ecevit'le birlikte basın toplantısı düzenleyen Rasmussen, PKK'nin AB'nin terör örgütleri listesine eklenmesi konusunda destek verirken, Türkiye'nin AB müzakelerinin başlama tarihinin Danimarka'nın başkanlığı döneminde belirlenmesi konusunda ise umut vermedi. 
     Başbakanlık merkez binada düzenlenen basın toplantısında Başbakan Ecevit, Rasmussen ile görüşmesinde Türkiye'nin AB üyeliğine büyük bir önem verdiğini belirttiğini anlattı. Danimarka Dönem Başkanlığı sırasında Türkiye'nin üyelik müzakereleninin başlaması temennisinde bulunduğunu da kaydeden Ecevit, görüşmelerde terörizm üzerinde de durduklarını, Rasmussen'in AB'nin Türkiye'nin isteklerini büyük ölçüde karşılacayacağını belirttiğini aktardı. Danimarka'nın ISAF'a katkısını sürdüreceğini öğrenmekten mutluluk duyduğunu da ifade eden Ecevit, görüşmelerde Türkiye'nin Kıbrıs sorununa ilişkin görüşlerini de belirttiğini söyledi. 
     Daha sonra söz alan Danimarka Başbakanı Rasmussen, bunun Türkiye'ye yaptığı ilk ziyaret ve aynı zamanda bir Danimarka Başbakanı'nın ilk ziyareti olduğunu anlattı. Bu kritik aşamada Türkiye'nin görüşlerini almanın önem taşığını ifade eden Rasmussen, "Türk hükümetinin ekonomik ve siyasi reform sürecini sürdüme kararlığı beni cesaretlendirdi" dedi. Anayasa değişikliklerini olumlu karşıladığını ifade eden Rasmussen, reform sürecinin devamını beklendiğini belirtirken reformların uygulamasına büyük önem verdiklerini söyledi. 
     
     AZINLIK HAKLARINA BÜYÜK ÖNEM VERİYORUZ 
     Türkiye'nin genişme sürecinin bir parçası olduğuna işaret eden Danimarka Başbakanı, üyelik müzakerelerine ilişkin olarak da "Müzakerelerin ne zaman başlayacağı Türkiye'ye bağlıdır. Müzakereler, Türkiye, siyasi kriterleri yerine getirdiğinde başlayabilir" dedi. Rasmussen, Türkiye'nin siyasi kriterler konusunda ilerleme yaptığını, uyum konusunda daha fazla ilerlemeyi beklediklerini ifade ederek, "Danimarka, azınlık hakları, dahil insan haklarına en büyük önem veriyor" şeklinde konuştu. Türkiye'de Kürtçe yayın ve eğitim konusundaki son tartışmaları büyük bir ilgiyle izlediklerini ifade eden Rasmussen, bunun demokrasinin dinanikleri içerisinde sağlıklı bir tartışma olduğuna inandıklarını söyledi. 
     Rasmussen'in müzakerelerin başlamasının Türkiye'ye bağlı olduğu sözlerini değerlendiren Başbakan Ecevit de "Tabii ki Türkiye'nin AB müzakerelerinin başlaması öncelikle Türkiye'nin bazı kriterleri yerine getirmesine bağlı. Ancak Sayın Rasmussen'in de kabul ettiği gibi Türkiye son dönemde hızlı adımlar attı. Eksikliklerimiz kalmış olabilir ancak bu çalışma temposu ile bunları kısa bir süre icinde giderebileceğimizi düşünüyorum" dedi. Ecevit, müzakerelerin başlaması için hehangi ciddi bir engelle karşılanacağına inanmadığını da söyledi. 
     
     PKK LİSTEYE GİRMELİ 
     Danimarka Başbakanı Rasmussen, PKK ve DHKP-C'nin AB'nin terör listesine dahil edilmesine ilişkin Türk talebi konusundaki bir soruyu yanıtlarken "Danimarka tutumu, PKK'nin terörist örgüt olarak değerlendirilmesi gerektiği yolunda. Bu, terörist örgütler listesine dahil edilmesi gerektiği demektir. Danimarka ayrıca AB'nin listesi, ABD'nin listesine uygun olması gerektiğini de düşünüyor" dedi. 
     






</TEXT>
</DOC>
