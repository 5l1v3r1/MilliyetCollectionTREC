<DOC>
<DOCNO> 90635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/siyaset/siy04.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ile gergin terör finali 
</HEADLINE>
<TEXT>

Karma Parlamento Komisyonu toplantısında AB’li parlamenterler, terör örgütü temsilcileriyle diyalog çağrısı yapınca ortalık gerildi 
     GÜVEN ÖZALP Brüksel 

     Terörizm listesi oluşturan Avrupa Birliği AB , Türkiye ile teröre bakış konusunda aynı çizgiye gelemiyor. Avrupa Parlamentosu AP ile Türkiye arasında en önemli mekanizma konumunda olan Karma Parlamento Komisyonu KPK toplantısı bunu bir kez daha ortaya koydu. Avrupalı parlamenterlerin terör örgütü temsilcileriyle diyalog çağrısında bulunmaları Türk milletvekilleriyle Batılı meslaktaşlarını karşı karşıya getirirken, Türk asıllı Alman milletvekili Ozan Ceyhun’un iki sözde örgüt yetkilisini salona sokmaya çalışması, gerginliğe neden oldu. 
     KPK’nın dünkü oturumunun geniş bölümünü kapsayan terör konusu tartışılırken, Ceyhun’un iki sözde örgüt yetkilisini salona sokmaya çalışması Türk milletvekillerini çileden çıkardı. Türk milletvekillerinin yoğun tepkisi üzerine yaklaşımı kabul görmeyen Ceyhun, bu kişilerin "terörist" değil "PKK sempatizanı" olduklarını savunarak, "Neyse ki AB’de yaşıyorum ve fikir özgürlüğünden yararlanıyorum. Bu insanlar sadece PKK sempatizanıdır ve yasal suç işlemediler" dedi. 
     
     AB’nin çifte standartı 
     Toplantıya katılan Avrupalı parlamenterler arasında Türkiye’nin terör konusunda diyalog sürecine girmesi gerektiği ve bu konuda af ilan edilmesi görüşü ağır basınca DYP’li Ayfer Yılmaz, "İki Avrupalı turisti öldüren kişinin aftan yararlanmasını kınıyorsunuz, on binlerce insanımızı öldürenler için af istiyorsunuz. Bu çifte standarttır" diye konuştu. DSP’li İsmail Bozdağ da, "Hani PKK, AB’nin terör listesindeydi Bu teröristler neden h l koridorlarınızda dolaşıyor " diye tepki gösterdi. 
     Diyaloğa girilmediği takdirde Kopenhag kriterlerinden birinin yerine getirilmemiş olacağını söyleyen KPK Eş Başkanı Joost Langedijk ise, Kopenhag Zirvesi’ne ilişkin beklenti içinde olunmasının yanlış olacağını belirterek, "K ğıt üzerinde değişiklikler bir anlam ifade etmez. Leyla Zana h l hapiste ise ifade özgürlüğünü sağladığınıza kimse inanmaz. Gerçekçi olalım. Eğer bazı şeyleri yapamayacak durumdaysanız, o zaman bu tarihi istemeyin" diye konuştu. 
     
     



 SİYASET 












</TEXT>
</DOC>
