<DOC>
<DOCNO> 90741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko07.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP projesinde yol yarılandı 
</HEADLINE>
<TEXT>

     GAP'ın, Master Plan ile belirlenen hedef büyüklüklerine ulaşabilmesi için öngörülen kamu yatırımlarının finansman ihtiyacının, 2002 yılı sabit fiyatlarıyla toplam 22 katrilyon 505 trilyon 859 milyar lira olduğu kaydedildi. 
     2001 yılı sonuna kadar, 2002 fiyatları ile 10 katrilyon 831 
     trilyon 855 milyar lira harcama yapılarak yüzde 48.1 nakdi gerçekleşme sağlanan GAP'ın tamamlanması için, 2002 fiyatlarıyla 11 katrilyon 674 trilyon 4 milyar lira kaynağa ihtiyaç duyuluyor. GAP Bölge Kalkınma İdaresi Başkanı Dr. Olcay Ünver, A.A muhabirine, GAP yatırımlarının, farklı sektörlerde farklı kuruluşlarca yürütülen proje ve programların toplamından oluştuğunu söyledi. Proje ve programların ilgili kamu kurum ve kuruluşlarının yıllık yatırım programlarında yer aldığını ve proje tahsislerinin bu kuruluşların bütçelerinden karşılandığını belirten Ünver, ''2002 yatırım programında GAP'a 1 trilyon 658 milyar lira tahsis yapıldı'' dedi. Ünver, bunun 398 trilyon 952 milyar lirasının tarım, madencilik, enerji, ulaştırma-haberleşme ve turizm gibi ekonomik, 132 trilyon 706 milyar lirasının ise konut, eğitim, sağlık ve diğer kamu hizmetlerinden oluşan sosyal sektör yatırımları için ayrıldığına dikkati çekti. 
     





</TEXT>
</DOC>
