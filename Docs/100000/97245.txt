<DOC>
<DOCNO> 97245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yasam/ayas.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koçlar sürpriz dolu Boğalar aşka şık 
</HEADLINE>
<TEXT>

Gücü ve özgürlüğü seven koç kadını, her an sürpriz yapabiliyor kusursuz kadını arayan koç erkeği aşkı için savaşmayı seviyor... Boğa kadınları sevgiyi her şeyden önde tutarken erkek boğa, sevdi mi tam seviyor 
     Burçlara göre aşk ve evlilik - 1 
Pınar Aktaş 

     Her ne kadar "Ben inanmıyorum" deseniz de, yıldızlar geleceği söylüyor, doğum tarihlerimizin kişiliklerimiz üzerinde esaslı bir yeri oluyor... Bu yazı dizisinde, kişilerin burçlarına göre aşk ve evliliğe karşı tutumlarını göreceksiniz... Ve burçlar arasındaki uyuma göre, ilişkinize en doğru yönü verebilecek, belki de doğru aşkı yakalayabileceksiniz... İşte ilk gün tüm özellikleriyle Koç ve Boğa... 
     
     KOÇ 21 Mart - 20 Nisan 
     Koç Kadını 
Bağlanmaktan hoşlanmaz 
     Etrafında her zaman birçok erkek olur. Beğenilmek ona büyük zevk verir. Çok beğenilen biri de olsa kendisine çok güvenmez, hep kusurları olduğunu düşünür. 
     İlişkilerinde çok kıskançtır, sevdiklerini paylaşamaz. Ancak kendisi birden fazla erkekle birlikte olabilir. Hayatının son erkeği olduğunu düşünmedikçe birisine tamamen bağlanmaktan hoşlanmaz. Bir anda şık olup, bir anda "her şeyim" dediği erkekten vazgeçebilir. Uğruna tüm özgürlüklerden vazgeçeceği çok az erkek vardır. 
     Sert etkiler almış bir Koç kadınının evliliğinin nedeni, sadece sevgi olmayabilir. Güçlü, zengin, ünlü, iyi mevkide biri de onu evlenmeye ikna edebilir. Kendisinden üstün bulduğu bir erkeği elde etmeye uğraşmak hoşuna gider. Evlilik hayatını biraz sıkıcı bulabilir. Eşi baskıcı olursa ilişkisi uzun sürmez. İstek ve hırsına cevap verebildiği sürece hayatının sonuna kadar aynı erkekle birlikte olur. İnk r etse de bencildir. Erkek arkadaşından her şeyi ister ama aynı karşılığı vermez. 
     
     Koç Erkeği 
Her zaman en iyiyi arar 
     Koç erkeğini etkileyebilmek için bir kadının, onun her şekilde ilgisini çekmesi ve bu ilgiyi her zaman ayakta tutmayı bilmesi gerekir. Koç erkeği, kendini çok üstün bulduğu için, kadının da öyle olmasını ister. Onun eşi herkes tarafından taktir edilen ve kendisine yakışan biri olmalıdır. 
     Ama Koç erkeği eşini çok da sevse en iyiyi arama’ özelliği yüzünden aldatabilir. Kadını’ için çaba harcamak ister. Kendini tamamen teslim etmiş bir kadın, onun için itici olabilir. Onları sahiplenmeye çalışıp, karışan’ kadınlardan da pek hoşlanmazlar. 
     
     Aşk ve Evlilik 
     Bu burcun insanları küçük yaşlardan itibaren karşı cinse ilgi duymaya başlar karşı tarafı, bir av olarak görürler. Özellikle Koç erkekleri için bu davranış, egolarını tatmin etmenin, Koç kadınları içinse, çekiciliklerini test etmenin en iyi yoludur. şık olduğu zaman işler değişir. Mükemmel şık olur, romantizmi dolu dolu yaşatırlar. 
     Eğer bu burçtan biriyle uzun süreli bir birliktelik yaşamayı planlıyorsanız, rutin bir ilişki beklemek büyük bir hata olur. Koç erkeği ile evlilik, inişli çıkışlı bir yolda ilerlemeye benzer. Koç kadınları ise pek çok erkeğin elinde tutamayacağı kadar zordurlar. 
     
     BOĞA 21 Nisan - 20 Mayıs 
     Boğa Kadını 
Aşk için yaratılmış 
     Kelimenin tam anlamıyla bir dişidir. Kendi arzu ve hırslarını gerçekleştirebilmek için her şeyi yapar. Aşk için yaratılmıştır, bir erkeği sevdiği zaman tüm isteklerinden vazgeçebilir. Ne yaptığını bilir, dengelidir. Genelde aşk hayatında mantığa yer verir. İstediği erkeği elde etmesi pek de zor değildir. Sevdiği zaman, ilişkisinin sonsuza dek sürmesini ister ve bunun gerçekleşmesi için elinden geleni yapar. 
     Eşine her şeyiyle bağlanır ve ona sadık kalır. Eğer hayatının erkeğini bulduğuna inanırsa, şartlar ne kadar kötü olursa olsun o, mutluluk için yaşar. Eşi onu aldatırsa çok acı çeker, yıkılır ama yeni bir ilişki kurmanın zorluğu altında ayrılmaya pek yanaşmaz. Kendini güven içinde hissetmek uğruna buna katlanır. 
     Duygusal olduğu için çok çabuk kırılabilir. Ama hislerini "güçsüzlük" belirtisi diye yansıtmak istemez. Kolay unutmaz, kincidir. 
     
     Boğa Erkeği 
Evlilik tam onlara göre 
     Boğa erkeğini idare etmek zordur. Taktik, sözlerine itiraz etmeden, fikirlerini onaylayarak, yapılanların kendi istedikleri olduğuna inandırmak olabilir. Pürüz yoksa sadık bir dost, iyi bir eş, şefkatli bir baba ve mükemmel bir aile reisi olur. Boğa erkeği karşısında zayıf bir kadın görmek istemez. Her dediğini kabul eden biriyle uzun süreli birlikte olamaz. Sevdiği kadına saygı duymak ister. 
     Aşk konusunda sadık, müşfik ve naziktir. Birisini gerçekten severse, ömür boyu sürebilir. Sevdiğinden kolay vazgeçmez. Beğendiği kadını mutlaka elde etmek ister her şeyi yapar. Ama onunla masallardaki gibi bir aşk yaşanmaz. İlişkiye gerçekçi yaklaşır. Her zaman süslü sözler söylemez, küçük sürprizler yapmaz ama sevdiği kadına rahat, mutlu ve güven dolu sıcak bir yuva, aşk sunabilir. 
     Yarını planladığı için evlilik tam ona göredir. Kalbine giden yol midesinden geçer. Yataktaki iştahı da en az sofradaki kadardır. 
     
     Aşk ve Evlilik 
     Boğalar için aşk ve cinsellik, hayatın önemli bir parçasıdır. Ama şıpsevdi değillerdir. Aksine zor şık olurlar. İlişki için ısrarcı olurlar, ilişki boyunca da sizi memnun etmek için her şeyi yaparlar. Birlikteliğe başlama konusunda ağır ve şüpheci olan Boğa, karşısındakinden emin olduğu zaman inanılmaz bir değişim gösterir. Karasız ve zorlu hali yerini romantik bir şığa bırakır. 
     Evlilik kararı Boğa burcu insanı için çok güç verilen bir karardır. Öncelikle ilişkiden tam anlamıyla emin olması gerekir. Bu zor kararı alırsa her şeyi en ince ayrıntısıyla planlayarak, uygulamaya koyar. Gösterişli ve detaylarla süslenmiş bir düğün isterler. Evliliğin ilk zamanlarından sonra Boğa erkeği, eşini tamamen sahiplenir. Sadık ve güvenilirdir. Boğa erkeği ile evlenirseniz her türlü ihtiyacınızın karşılanacağına emin olabilirsiniz. 
     Boğa kadını için öncelikle iş hayatı gelir. Kariyer onlar için büyük bir önem taşır. Daha sonra bir aile isterler. Aslında sevgi dolu, ideal bir eştirler. Evcimen, iyi bir anne olurlar. 
     
Koçların Aşk Uyum Tablosu      Koç Her an fırlamaya hazır bir fişek 
     Boğa Can sıkıcı ve sıradan 
     İkizler Heyecan verici 
     Yengeç Çok duygusal 
     Aslan Güçlü ve zehirli bir aşk 
     Başak Anlaşılmaz 
     Terazi Kazançlı bir ilişki 
     Akrep İbreyi çevirmek elinizde 
     Yay Mükemmel 
     Oğlak Sıkıntılı 
     Kova Ayaklarınız yerden kesiliyor 
     Balık Ufak bir ayrıntı 
Kaynak Boyut Yayınları - Astroloji Atlası      
     
Boğaların Aşk Uyum Tablosu      Koç Çok ateşli 
     Boğa Hepsi ya da hiçbir şey 
     İkizler Olmasa da olur 
     Yengeç Güzel bir aşk 
     Aslan Bir zamanlar 
     Başak Dünyanın en büyük zevki 
     Terazi Mümkündür 
     Akrep Zıt çekim 
     Yay Gerçekten iyi 
     Oğlak Bekleyin 
     Kova Kaçırılmış bir maç 
     Balık Şirin ve sevgi dolu 
Kaynak Boyut Yayınları - Astroloji Atlası      
     
     YARIN 

</TEXT>
</DOC>
