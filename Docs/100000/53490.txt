<DOC>
<DOCNO> 53490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/guncel/gun08.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçların tane ile satışı doğru mu 
</HEADLINE>
<TEXT>

ÇAPRAZ ATEŞ 
     ASLI ÖKTENNER 

     Hükümetin kamuda tasarruf önlemleri paketinde yer alan "ilaçların tane ile verilmesi" kararı eczacı ve ilaç üreticilerinin tepkilerine neden oldu. Tane ile ilaç satışı daha mı ekonomik Karışıklıklara yol açacağı için insan sağlığını tehlikeye düşürür, ABD'deki gibi ölümlere neden olur mu Tarafların görüşleri şöyle 
     
     Yaşar Okuyan Çalışma Bakanı 
ABD bile uyguluyor      İlaç firmalarının işine gelmeyebilir, tepkilerini yadırgamıyorum. Ama biz bir süreden beri SSK'da zaten bazı ilaçlarda tane uygulamasına geçtik. Bir kutuda 20 tane antibiyotik varsa, 5 tanesini kullanıyorsanız, 15 tanesi bir daha kullanılmıyor. Evinize gidin, yarım torba günü geçmiş ilaç bulursunuz. Bunların rakamsal tutarı, küçümsenecek boyutta değil. ABD ve dünyanın birçok ülkesi tane ile ilaç uygulamasına geçti. Onlar karıştırmıyor da biz mi karıştıracağız Tane ile satış derken, ilaçların açık değil, özel poşete konularak satılmasından söz ediyoruz. İlaçlar 25'lik yerine 5'lik de ambalajlanabilir. 
     
     Prof. Dr. Süha Yüksel İ. Tabip Odası Başkanı 
İsrafı engeller      Reçeteli, yani kullanım sayısı ve süresi belirtilen ilaçlarda, tüketimi önlemek için uygun bir yaklaşım. Ancak bunu Türkiye'ye kazandırmak oldukça zor. Bütün gelişmiş ülkelerde yapılan budur. Kesinlikle vitaminler dışında reçetesiz ilaç satımı yoktur ve tane ile satılır. Bu ilaç tüketiminin önüne geçen bir uygulama. "Hijyenik olmaz" görüşüne ben katılmıyorum. Kuralları iyi koyar ve yönetimlerini iyi yaparsanız hijyenik olmaması mümkün değil. Bana çok pahalı olur gibi gelmiyor. 
     
     Yıldırım Aktuna Sağlık eski Bakanı 
Hayati tehlike var      Ülkemizde ilaçların ziyan edildiği bir gerçek. Bu sistemle bir kesekağıdının içine koyup ilaç verilecek. Ancak halkımızın kültür seviyesi yüksek değil. Bu yüzden bir sürü hayati tehlikeler ortaya çıkacaktır. Antibiyotiğin yanında vitamin alacak ve birbirine karıştıracak. Doktor ve hasta arasında tartışmalara neden olacaktır. Biz bu nedenlerle bu uygulamaya gitmekten vazgeçmiştik. Zorlayarak bunu yapmanın doğru olduğuna inanmıyorum. Başka alanlarda kısıtlama yapılabilir ama ilaçta yapılmaması daha doğru olur. 
     
     Erkan Önsel İ.Eczacılar Odası eski Bşk. 
Fikir ciddi değil      Tane ile satış olmaz. Nasıl uygulayacakları da belli değil. Eczanelerde düşünülüyorsa, hiç mümkün değil. Çünkü, ülkemizdeki ilaç sisteminin bütünüyle değişmesi gerekir. Hastanelerde yapılması da sağlıklı olmaz. Türkiye'deki ilaç tüketimi ambalaj sistemine dayanıyor. Tane ile olursa eczanelere kavanoz mu koyacaklar Bu fikri ciddiye almıyoruz. İlaç tasarrufu böyle olmaz. Önce hastanelerde sınırsız yazılan reçeteler engellensin. Emekli Sandığı otomasyona geçti. İlacın kullanımı belli bir disiplin altına alındı. Hastanın ilacının bitip bitmediği takip edilebiliyor. Bağ - Kur ve diğer kamu kurumları da bu tür sistemlere geçerse ilacın savruk kullanımı da engellenir. 
     



 GÜNCEL 





















</TEXT>
</DOC>
