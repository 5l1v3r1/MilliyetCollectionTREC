<DOC>
<DOCNO> 69982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun14.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı iki kardeş ölü çocuklarının tabutunu yıllarca sakladı 
</HEADLINE>
<TEXT>

     ABD'nin Florida eyaletinde iki kardeş, ''ölü çocuklarının'' tabutunu yıllarca yanlarından ayırmadı. 
     Glades ilçesi şerif yardımcısı Kenneth Holley, tabutu, bir ihbar üzerine kızkardeşi, 13 çocuk ve torunuyla birlikte yaşayan yaşındaki bir kişinin çiftliğinde bulduklarını açıkladı. 
     Holley, Samuel Thomas Patrick ve kızkardeşi Debra Lynn Patrick'in, 12 yıl önce Okeechobee ilçesi yakınındaki mezardan çıkardıkları ve 
     aile içi cinsel ilişkiden olduğu öne sürülen erkek çocuklarının kalıntılarını tabutta muhafaza ettiklerini belirtti. Zaman aşımı nedeniyle Patrick çiftine suçlama yapılmadığı, ancak polisin Thomas Patrick'i kızkardeşiyle cinsel ilişkide bulunmakla suçladığı ve Glades cezaevinde tutulan Patrick'in, 150 bin dolar kefaletle serbest bırakılacağı kaydedildi. Holley, Florida'nın Okeechobee Gölü sınırında bulunan Glades'de, Patrick'in kızkardeşine henüz bir suçlama yöneltilmediğini belirterek, ''Bazı kurallar yasalarca belirlenmiştir. Bazı insanlar bu kurallara uygun davranmıyor. Asıl kaygımız çocukların rahatı'' dedi. 
     






</TEXT>
</DOC>
