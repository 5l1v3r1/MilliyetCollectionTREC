<DOC>
<DOCNO> 68534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sontur18.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde taksisini yakan taksici serbest... 
</HEADLINE>
<TEXT>

     Başbakanlık Merkez Binası'nın üst tarafında aracını ateşe vererek protesto eylemi yapan taksi şoförü İbrahim Haluk Erenler, savcılık sorgusundan sonra serbest bırakıldı. 
     Başbakanlık binasının üst tarafındaki Vekaletler Caddesi'nin, Bayındırlık Bakanlığı önünde dün aracını yakma girişiminde bulunan Erenler, Çankaya Merkez Karakolu ekiplerince öğleden sonra adliyeye getirildi. 
     Suçüstü Cumhuriyet Savcısı Ziya Delen, ifadesini aldıktan sonra Erenler'i serbest bıraktı. 
     Erenler'in eyleminin, Türk Ceza Kanunu'nun ''halkı tehlikeye maruz bırakacak sair kabahatlar'' başlıklı 566. maddesi kapsamında değerlendirilebileceği ifade edildi. Söz konusu madde, 15 günden aşağı olmamak üzere hafif hapis veya 3 bin liradan aşağı olmamak üzere hafif para cezasını öngörüyor. 
     






</TEXT>
</DOC>
