<DOC>
<DOCNO> 60604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sontur17.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayoluyla hac iptal... 
</HEADLINE>
<TEXT>

     Diyanet İşleri Başkanlığı'nın karayoluyla organize ettiği hac seferleri iptal edildi. 
     Diyanet İşleri Başkanlığı yetkililerinden alınan bilgiye göre, Bakanlıklararası Hac Komisyonu dün yaptığı toplantıda, Dışişleri Bakanlığı'nın isteği üzerine karayoluyla hac seferlerini iptal etti. 
     Diyanet İşleri Başkanlığı yetkilileri, bu karardan, karayoluyla hacca gitmek için başvuran ve paralarını yatıran 7 bin 500 hacı adayının etkilendiğini bildirdiler. Yetkililer, karayoluyla hacca gitmek için başvuranların istedikleri takdirde havayoluyla hacca gidebileceklerini, karayoluyla haccı tercih edenlerin, yatırdıkları 1400 doları istedikleri takdirde geri alabileceklerini, ya da bu hacı 
     adaylarının 430 dolar daha fark ödeyerek havayoluyla hacca gidebileceklerini kaydettiler. İlk hacı kafilesi, 26 Ocak'ta Türkiye'den ayrılacak ve hac görevini yerine getirdikten sonra 25 Şubat'ta dönecek. 
     






</TEXT>
</DOC>
