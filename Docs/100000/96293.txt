<DOC>
<DOCNO> 96293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun33.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya ve Faz'ın orduları... 
</HEADLINE>
<TEXT>

     İspanya ve Fas arasında Akdeniz'de yerleşim olmayan Leyla Perejil adası yüzünden patlak veren kriz, bu sabah İspanyol askerlerinin adaya çıkışı ve Fas askerlerini tahliyesiyle yeni bir boyut kazandı. 
     Uluslararası Stratejik Araştırmalar Enstitüsü 2001-2002 rakamlarına göre, adaya asker çıkaran İspanya ordusunda 92 bini kara kuvvetleri, 26 bin 950'si deniz kuvvetleri ve 24 bin 500'ü hava kuvvetlerinde olmak üzere toplam 143 bin 450 asker bulunuyor. 
     İspanyol Kara Kuvvetleri, 150'si AMX-30 olmak üzere 688 tank, 931 top ve 28'i saldırı helikopteri olmak üzere 1 helikoptere sahip. 
     Ceuta ve Melilla'da 8 bin 100 asker konuşlanmış durumda bulunurken, Deniz Kuvvetleri'nin 8 denizaltısı ve 16 gemisi var. Hava Kuvvetleri filosunda ise 180 EF-18, 220 F-5 ve 180 Mirage F-1 kayıtlı bulunuyor. 
     Enstitü rakamlarına göre, Fas'ın 175 bini kara, 10 bini deniz ve 13 bini hava kuvvetlerinde olmak üzere toplam 198 bin 500 askeri var. 
     Fas Kara Kuvvetleri'nde 700'den fazla tank bulunuyor. Fas'ın kuvvetlerinin büyük bir bölümü Batı Sahara'da konuşlandırılmış. Deniz Kuvvetleri'nde ise 1 fırkateyn ile 27 devriye gemisi, hava kuvvetlerinde de 95 uçak ve 24 saldırı helikopteri var. 
     İki ülke de yurt dışına asker göndermiş. İspanya'nın Bosna, Etiyopya Eritre ve Kosova'daki barış güçlerinde, Fas'ın da Bosna, Kosova ve Demokratik Kongo Cumhuriyeti'nde askerleri görev yapıyor. 
     





</TEXT>
</DOC>
