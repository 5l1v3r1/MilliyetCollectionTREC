<DOC>
<DOCNO> 70177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/tamer.html </URL>
<DATE> 2002/03/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sayın Derviş, İspanyollar sizi bekliyor 
</HEADLINE>
<TEXT>

İspanyol bakana göre iki ülke arasındaki en önemli sorun BİLGİ EKSİKLİĞİ. Bu eksiklik giderilirse işbirliği yapılabilecek pek çok alan var 
     Devlet Bakanı Kemal Derviş’in Türkiye’de, Washington’da ve paranın nabzının attığı diğer bazı dünya merkezlerinde popüler olduğunu biliyordum da, İspanyol hükümeti nezdinde bu denli popüler olabileceğini doğrusu düşünmemiştim. 
     TÜSİAD heyetinin İspanya’nın dış ticaretten sorumlu Devlet Bakanı Juan Costa Climent ve yardımcılarıyla yaptığı 1 saatlik toplantıda - belki inanmayacaksınız ama - İspanyol bakanın ilk isteği, TÜSİAD’çıların gündeme getirdiği konuların bir de Kemal Derviş’in ağzından Madrid’de İspanyol işadamları ve hükümet yetkililerine anlatılması oldu. 
     
Derviş’in ağzından duymak      İspanyol bakan birkaç gün önce Ankara’ya geldiğinde Derviş’i bizzat İspanya’ya davet etmiş, ama anlaşılan "Takvimim çok dolu" benzeri yuvarlak bir yanıt almış. Devlet Bakanı Climent, İspanya’nın haziran sonunda bitecek AB dönem başkanlığından önce, hatta fazla zaman geçirilmeden hemen martta Derviş’i İspanya’da ağırlamak istediklerini ısrarla vurguladı. TÜSİAD’dan da bu konuda aracı olmalarını istedi. Prof. Orhan Güvenen’in sık kullandığı bir deyimle "haddim olmayarak" ben de Derviş’e, İspanya için zaman ayırmasının, Türkiye’nin fevkalade yararına olabileceğini bu köşeden belirtmek istiyorum. 
     Size TÜSİAD heyetinin, dış ticaretten sorumlu bakana neler söylediğini özetle anlatmalıyım ki, İspanyol bakanın Derviş’i neden mutlaka ve en kısa zamanda İspanya’da dinlemek istediği hakkında daha iyi fikir sahibi olabilesiniz. 
     Tuncay Özilhan, Yavuz Canevi, Lütfi Yenel, Şadi Gücüm, John McCarthy, Yılmaz Argüden, Aylin Arıcanlı, Genel Sekreter Haluk Tükel ve başkan danışmanı Soli Özel’den oluşan TÜSİAD heyeti 3 - 5 dakika içinde özetle dedi ki 
     

</TEXT>
</DOC>
