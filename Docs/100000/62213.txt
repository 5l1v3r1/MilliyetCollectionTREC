<DOC>
<DOCNO> 62213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko14.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC Yatırım - Demir Yatırım birleşti... 
</HEADLINE>
<TEXT>

     HSBC Bank A.Ş. ile Demirbank'ın hukuki birleşmelerinin ardından, 2 bankanın yatırım menkul değerler şirketlerinin yasal birleşme çalışmaları da sonuçlandı. 
     HSBC'den yapılan açıklamaya göre, yeni şirket HSBC Yatırım Menkul Değerler A.Ş. adını aldı. Birleşmenin ardından HSBC Yatırım'ın acente sayısı, HSBC Bank şubelerinin yaygınlığı sayesinde 178'e ulaştı. 
     Yatırım fonu portföy büyüklüğüne göre, Türkiye'de 8. sırada yer alan ve yüzde 3 oranında pazar payına sahip olan HSBC Yatırım Menkul Değerler, 2 şirketin birleşmesinden doğan yeni değerlere göre 9 adedi 21 trilyon lira büyüklüğünde A tipi ve 5 adedi de 160 trilyon lira 
     portföy değerinde B tipi olmak üzere 14 halka açık fonu yönetiyor. 
     Birleşmiş şirketin hisse senedi piyasasında yaklaşık yüzde 2 pazar payı ile ilk 20 aracı kurum arasında yer almasının beklendiği bildirildi. 
     






</TEXT>
</DOC>
