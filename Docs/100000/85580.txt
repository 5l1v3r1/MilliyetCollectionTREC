<DOC>
<DOCNO> 85580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/siyaset/siy00.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş’tan korsan kİtap 
</HEADLINE>
<TEXT>

Onay alınmadığı halde, Bakan Durmuş’un vakfının yayımladığı 49 kitabın Sağlık Liseleri’nde okutulması uygun bulundu 
     AYDIN HASAN Ankara 

     Sağlık Bakanı Osman Durmuş’un başkanı olduğu Türk Sağlık Eğitim Vakfı’nca yayılmlanan ve Sağlık Meslek Liseleri’nde okutulması uygun bulunan 49 kitap için Talim ve Terbiye Kurulu’ndan onay alınmadığı belirlendi. Skandal, Sağlık Meslek Lisesi emekli öğretmenlerinden Hikmet Gürbüz’in şik yeti üzerine ortaya çıktı. 
     Sağlık Meslek Liseleri’nde okutulmak üzere 75 ders kitabından 49’u Durmuş’un başkanı olduğu Türk Sağlık Eğitim Vakfı’nın yayımladığı kitaplar arasından seçildi. 
     
     Bakan uygun görmüş 
     Talim ve Terbiye Kurulu Başkanlığı’ndan onay alınmayan kitapların iç sayfasında, en üste Durmuş’un adı yazılarak, kitabın ders kitabı olarak okutulmasını uygun gördüğü belirtildi. 
     Emekli öğretmen Gürbüz, ders kitaplarıyla ilgili durumu Talim Terbiye Kurulu Başkanlığı’na şik yet etti. Milli Eğitim Bakanlığı Yayın ve Kültür Daire Başkanı İbrahim Mutlu imzasıyla Gürbüz’e gönderilen yazıda şöyle denildi "2000 - 2001 öğretim yılından itibaren kabul edilen ve Sağlık Meslek Liseleri Öğretim Programlarına göre hazırlanmış herhangi bir eserle ilgili olarak başkanlığımıza müracaatta bulunulmamıştır." 
     



 SİYASET 

















</TEXT>
</DOC>
