<DOC>
<DOCNO> 54538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko12.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
1. seansta borsa böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 718.51 puan düşerek, 1. seansı 11,003.40 puandan tamamladı. 
     Hisse senetleri ortalama yüzde 6.13 oranında değer yitirdi. 
     Borsa'da, ikinci günün ilk seansı dünkü kapanışa göre 24.55 puan düşüşle 11,697.36 puandan açıldı. Endeks birinci seansın ilk yarısını 11,454.67 puandan geçerek, 11,500 puan seviyesindeki destek noktasını 
     da kırmış oldu. İkinci yarıda ve özellikle son yarım saatte satışlar hızlandı. Endeks 718.51 puanlık düşüşle seansı 11,003.40 puandan tamamladı. Endeks seans içinde en düşük 10.980.78 puana gerilerken, en yüksek olarak da 11,742.39 puana ulaştı. Kapanışta mali endeks 958.14 puan düşerek 14,311. puana, sınai endeks 5.01 puan düşerek 9,690.13 puana ve hizmetler endeksi 496.26 puan düşerek 7,111.06 puana geriledi. Önceki kapanışa göre mali grup hisseler ortalama yüzde 6.27 oranında, sınai grubu hisseler yüzde 5.23 oranında ve hizmet grubu hisseler yüzde 6.52 oranında değer yitirdi. 1. seansta işlem gören toplam 281 hisse senedinden 259'u değer yitirirken, sadece 8 hisse senedi değer kazandı. 14 hissenin fiyatında ise değişiklik olmadı. İşlem hacmi 328 trilyon 3 milyar 85 milyon lira olarak gerçekleşti. 1. seansta, Yapı Kredi Bankası, Garanti Bankası, Tüpraş, İş Bankası C ve Turkcell en yoğun işlem gören hisseler oldular. 
     






</TEXT>
</DOC>
