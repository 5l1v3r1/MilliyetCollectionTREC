<DOC>
<DOCNO> 65583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo10.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 2 - Denizlispor 0 İlk yarı 
</HEADLINE>
<TEXT>

     Hakemler Bülent Uzun xxx, Ertan Mete xxx, Adil Sinem xxx Çaykur Rizespor Süleyman xxx, Fatih xxx, Koray xxx, Recep xxx, Devran xxx, Erhan Namlı xxx, Ünal xxx, Ümit xxx, Serkan xxx, Tetteh xxx, Hasan Özer xxx Denizlispor Süleyman xx, Alper x, Tolunay xx, Hakan xx, Muzaffer xx, Serdal x, Bülent xx, Levent xx, Timuçin xx, Coşkun x, Veysel x Goller Dk.1 Tetteh, Dk.5 Hasan Özer Birinci Süper Lig'de, Çaykur Rizespor ile Denizlispor arasında yapılan karşılaşmanın ilk yarısı ev sahibi ekibin 2-0 üstünlüğüyle sona erdi. 
     1. dakikada, Çaykur Rizespor'un orta sahadan gelişen atağında, topla buluşarak, ceza sahasına giren Tetteh, düzgün bir vuruşla topu Denizlispor ağlarına göndererek takımını 1-0 öne geçirdi. 
     4. dakikada sol taraftan gelişen Çaykur Rizespor atağında Ünal'ın ara pasıyla ceza sahasına giren Hasan Özer'in şutunda, top kaleciden sekti. Tolunay topu kornere attı. 
     5. dakikada, Ümit, ceza sahasının sağ tarafından faul atışını kullandı. Ceza sahasına inen topa dokunan Hasan Özer, topu filelerle buluşturdu 2-0. 
     20. dakikada Çaykur Rizespor'un sol taraftan geliştirdiği atakta, topla buluşarak ceza sahasına giren Erhan Namlı, pasını Serkan'a verdi. Serkan'ın şutunda top kalenin yanından az farkla auta çıktı. 
     29. dakikada sağ taraftan gelişen atakta Ümit, ceza sahasının yan çizgisinde topla buluşarak ortasını yaptı. Altı pas içersine inen topa Hasan Özer yükselerek kafayı vurdu. Top, kale direğini sıyırarak auta çıktı. 
     35. dakikada orta sahadan Erhan Namlı'nın ara pasıyla topla buluşan Ümit, ceza sahasına girdi. Ümit'in kalecinin üzerinden aşırdığı top, üstten auta çıktı. 
     Karşılaşmanın bundan sonraki dakikalarında gol olmadı ve ilk yarı Çaykur Rizespor'un 2-0 üstünlüğüyle sona erdi. 
     






</TEXT>
</DOC>
