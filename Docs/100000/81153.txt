<DOC>
<DOCNO> 81153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/magazin/mag02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtaj kavgası Erol’dan ayırdı 
</HEADLINE>
<TEXT>

Sosyetik güzel Yasemin Kozanoğlu, nişanlısı Erol Derviş’ten kesin olarak ayrıldığını açıkladı 
     MAGAZİN SERVİSİ 

     Ekonomiden Sorumlu Devlet Bakanı Kemal Derviş’in DJ oğlu Erol Derviş ile sosyetik güzel Yasemin Kozanoğlu’nun fırtınalı ilişkisi bu kez gerçekten bitti. Bir ayrılıp bir barışan çiftin ilişkisinin bitme sebebinnen altında Kozanoğlu’nun kürtaj olmasının yattığı konuşuluyor. 
     Özel bir hastaneye gidip kürtaj olmak isteyen, ancak 500 dolar yaklaşıt 675 milyar lira olan operasyon parasını ödeyemediği için arkadaşı Pınar Yiğit’ten borç alan Kozanoğlu, bebeğini 10 gün önce aldırdı. Daha önce de bir kürtaj yaptırdığını yakın arkadaşlarına söyleyen Kozanoğlu, Derya Danacı’yı arayarak birlikte Dalaman’a uçtu. Böylece çiftin ilk ayrılık dedikodusu gündeme geldi. Bu olayın ardından Kozanoğlu’nun bebeğini aldırdığını öğrenen Derviş, şiddetli bir kavga edince Kozanoğlu bu kez kesin ayrılma kararı aldı. Çeşme’de Tikos Bar’da Danacı ile birlikte doğum gününü kutlayan Kozanoğlu, nişanlısı Derviş ile ayrılıp ayrılmadığı sorumuza "Evet, iki gün önce ayrıldık" diye cevap verdi. 
     



 MAGAZİN 














</TEXT>
</DOC>
