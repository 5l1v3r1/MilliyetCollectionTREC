<DOC>
<DOCNO> 65998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yazar/tamer.html </URL>
<DATE> 2002/02/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yanlışı Isparta Havaalanı'nda aramak zorundayız 
</HEADLINE>
<TEXT>

     Yoksa Süleyman Demirel, için için köşe yazarlığına özeniyor olmasın Geçenlerde Sabah'ta Okay Gönensin'in köşesine konuk olmuştu. Pazar günü de Hürriyet'in 13. sayfasında "Yanlışı Isparta Havaalanı'nda değil, ekonomide arayın" başlıklı savunma yazısı yer aldı. 
     Tahmin edebileceğiniz gibi Amca'mız, Isparta Havaalanı'nın neden Türkiye için çok gerekli olduğunu anlatıyor. Dört başı mamur bir Demirel klasiği olan yazıdan size 2 kısa cümle aktardığımda ne demek istediğimi şıp diye anlayacaksınız 
     "Tesisler, genellikle ihtiyacı doğurur." 
     "Ayrıca halkın satınalma gücünün, bu havaalanlarını ve uçakları kullanabilecek seviyeye de çıkartılması gereklidir." 
     Zaten meselenin can alıcı noktası da burada. Maalesef lüzumsuz havaalanlarında da gördüğümüz gibi tesisler ihtiyacı doğurmuyor Halkın satın alma gücü de, madem o tesislere para harcandı öyleyse kullanılsın demekle kendiliğinden yükselmiyor 
     Tam tersine o gereksiz havaalanları yapılacağına, devlet daha az borçlansaydı, ekonomik istikrar sağlansaydı, belki de Türkiye 90'lı yıllarda sürekli büyümeyi yakalayabilecekti. Ve o büyümenin getirdiği canlılıkla, böyle bir havaalanını gerekli kılacak talep de yaratılmış olacaktı. Ondan sonra havaalanını yapmak nedir ki 
     Sadece havaalanları değil, pek çok alanda -belki de birilerinin cepleri dolsun diye- gereksiz yatırımlar yıllar boyu yapıldı. 90'lı yıllarda bu işlerde iyice azıtıldı. Bu gereksiz yatırımlar nedeniyle Türkiye'nin yıllardan beri iki yakası biraraya gelmiyor. Makroistikrar bir türlü sağlanamıyor. Ekonomimiz büyüyemediği için de havaalanları boş kalıyor. Anlayacağınız işe tersten başlandığı için süreç de tersine işliyor. 
     Türkiye'nin son 35 yılına damgasını vuran Demirel'in asıl yanıtlaması gereken konu, Isparta'ya uluslararası standartlarda pahalı bir havaalanının, gerek olmadığı halde neden yapıldığı değil, Türkiye'nin büyümede neden tıkandığı, bütün dünyanın hallettiği enflasyon belasının neden hala bir numaralı sorunumuz olduğudur. 
     Bu arada biraz sinirlenmek istiyorsanız, yandaki tabloya bir göz atın. Kapanan havaalanlarının inşaatı ve açılışlarının her ne hikmetse Amca'mızın önce Başbakanlık, ardından Cumhurbaşkanlığı koltuğunda oturduğu 90'lı yıllara rastladığı dikkati çekiyor. Dikkat çeken bir diğer nokta ise hangi koalisyon iktidarda olursa olsun, Ulaştırma Bakanlığı koltuğunda hep kendisine çok yakın isimlerin oturması 
     
Kapatılan havaalanlarının 2001 yılı bilançosu milyar TL Havaalanı Gelir Gider Zarar Açılış Bakan Sinop 4 347 343 1993 Yaşar Topçu DYP Tokat 1 211 210 1995 Ali Şevki Erek DYP Zonguldak 0.5 50 49.5 1999 Ömer Barutçu DYP Uşak 5 91 86 1998 Necdet Menzir DYP Sivas 16 387 370 1957 Necdet Menzir DYP Balıkesir 7 25 18 1998 Necdet Menzir DYP Ara Toplam 33.5 1 111 1 076.5 Isparta 67 1 400 1 333 1997 Necdet Menzir DYP      
     
     Isparta'nın zararı, kapatılan 6 havaalanından fazla 
     Tablonun Ara Toplam bölümünde gayet net olarak görünüyor ama, ben yine de kapatılan 6 havaalanının zararının, son anda kapatılmasından vazgeçilen Isparta Havaalanı'ndan daha az olduğunu dikkatlerinize sunmak istedim. 
     
Chomsky buraya, Vergin Harvard'a      Harvardlı efsane profesör Noam Chomsky'yi dört gözle bekliyoruz. Biliyorsunuz Chomsky, kitabında ifade ettiği sakıncalı görüşleri nedeniyle Türkiye'de yargılanıyor. 13 Şubat'taki duruşması için ülkemize geliyor. Chomsky keşke insan haklarının Türkiye'de nasıl ihlal edildiğini incelemek üzere değil de, konferans vermek için gelseydi Türkiye'ye. 
     Tesadüfe bakın ki Chomsky'nin Türkiye'de olduğu günlerde İstanbul Üniversitesi öğretim üyelerinden Prof. Nur Vergin de Harvard'da, yani Chomsky'nin üniversitesinde düzenlenecek aynı konudaki bir konferansa konuşmacı olarak katılacak. 
     Tam da Chomsky'nin kitabının burada yargılandığı günlerde "İnsan Hakları ve Dinsel Özgürlük" başlıklı bir konferansta Harvardlılara Türkiye'de neler olup bittiğini anlatmak kolay olmasa gerek. Vergin'in işi zor. 
     
     







Deprem ve Barka 


İlaç keyfi... 


Ecevit Sorun inşaatlarda 


Davos kulisinde Tayyip, Cem ve Derviş... 


Saddam'a geri sayım 


Öldüren deprem değil, yoksulluk 


Benzin zammı bıktırdı 


Kim korkar diyalogdan 


Kötü medya, iyi medyayı kovar 


100 bin kişi ölse, bizimkiler bir şey anlar mı 


Barka'yı tanımış olmak 


Yanlışı Isparta Havaalanı'nda aramak zorundayız 


Porto Alegre 


Ha gayret, 2.5 milyar dolar da uçar 


</TEXT>
</DOC>
