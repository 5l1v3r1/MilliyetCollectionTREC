<DOC>
<DOCNO> 84745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun09.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolon ve rektum kanserinde ömrü uzatan ilaç bulundu 
</HEADLINE>
<TEXT>

     ABD'de klinik denemeleri yapılan bir ilacın, kolon ve rektum kanseri hastalarında ömrü dört ay daha fazla uzatabildiği saptandı. 
     FOLFOX4 ilacını kullanan hastalarda, bilinen ilaçları ve terapi yöntemini kullanan hastalara göre, tümörlerin gelişmesinin daha uzun sürdüğü belirlendi. 
     Standart terapi yöntemini kullanan hastalarda yaşama şansının 14.1 ay olduğu, denenen ilacın ise yaşama şansını 18.6 aya çıkardığı gözlendi. 
     FOLFOX4 ilacının bir yıl yaşama şansını yüzde 71'e çıkardığı, bu oranın standart terapi uygulamasında yüzde 58 olduğu açıklandı. Yeni deneysel ilacın toksin etkisinin standart ilaçlardan çok daha az olduğu bildirildi. 
     Denenen ilacı kullanan hastalar bir yıl gözlendikten sonra, onlara standart terapi ilaçları verilmeye başlandı. Araştırmacılar, yeni denemelerin sonucunda, ikinci terapi döneminin ne sonuç ortaya koyduğunu saptayabileceklerini belirtti. 
     Ayrıca bu ilaç ile diğer ilaçların kombinasyon denemelerinin yapılacağı açıklandı. 
     FOLFOX4 ilacının ve bu ilaçla birlikte kullanılacak diğer kombinasyon ilaçlarının, ABD'de çeşitli kliniklerde 300 hasta üzerinde deneneceği bildirildi. 
     Araştırma Raporu, Orlando-Florida'da başlayan Amerikan Kliniksel Onkoloji Kuruluşu genel kurulunda açıklandı. 
     





</TEXT>
</DOC>
