<DOC>
<DOCNO> 61357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/civaoglu.html </URL>
<DATE> 2002/01/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
IMF’ye donmak’ sözü 
</HEADLINE>
<TEXT>

     ANKARA 
     IMF'ye söz vermişiz... 
     Peki IMF'ye "bu kara kışta donacağız" sözünü de verdik mi 
     Bir hanım yurttaşın bu sorusu beynime saplanıyor. 
     Doğalgaz fiyatlarına öfke, IMF'ye tepki haline dönüştü. 
     Her acı ilaç kararında, yönetimin, "IMF böyle istiyor" söylemi ardına sığınması tehlikeli. 
     İktisadi programa karşı toplumda allerji oluşturuyor. 
     Böyle giderse IMF denildiğinde en gerekli uygulamalar bile tüyleri diken diken edecek. 
     Yönetim, mümkün olduğunca "IMF ve Dünya Bankası böyle istiyor" dayatmalarından sakınmalı. 
     Türkiye'nin kemer sıkma kararının bile kendi iradesi sonucu olduğunu vurgulamalı. 
     Türkiye sürekli sınavda. 
     İnsan hakları ve demokrasi için Avrupa Birliği... 
     Hukuk için Avrupa İnsan Hakları Mahkemesi... 
     Ekonomi için IMF ve Dünya Bankası... 
     Ekonominin karne notları için Moody's ve Standart and Poors... 
     Sürekli sınavda olmak hazin. 
     Ancak... 
     Bunun anlamı "boş verelim, sınıfta çakalım" değil. 
     Tam tersine... 
     Ne yapılacaksa ödünsüz, sapmasız yapılmalıdır... Bir an önce bu sicil amiri karşısındaki "ast" durumundan sıyrılıp Türkiye dünya ülkeleri birinci ligindeki yerini almalıdır. 
     Bu bitmeyen ağıt artık noktalansın. 
     
Gerilim hattında      Doğalgaz konusuna dönelim. 
     Enerji Bakanı Zeki Çakan adeta "yüksek gerilim hattı" üzerinde yürüyor... 
     Tartışmaların odak noktası doğalgazı Ankara'da uzun uzun konuştuk. En güncel yönünü yansıtayım. 
     Halktaki kuşku şöyle... Madem BOTAŞ fiyatları düşürebilecekti, neden şimdiye kadar bekledi 
     Cevap "Ben elektrik mühendisiyim. Enerji konusunun 25 yıldır içindeyim. 
     Bakan olduğumda doğalgaz fiyatlarının çok yüksek olduğunu gördüm. 
     Türkiye'de doğalgaz 5 ilde dağıtılıyor. Ankara, İstanbul ve İzmit'te belediyeler, Eskişehir ve Bursa'da ise BOTAŞ tarafından... Bakan olduktan sonra BOTAŞ'ın dağıtım yaptığı Bursa ve Eskişehir'de fiyat indirimini yaptım. Zaten bu indirimlerden sonra diğer 3 şehirde de indirimler yapılması için kamuoyu oluştu. 'Demek olabiliyormuş' denildi. 
     5.5 yıl belediye başkanlığı tecrübem olduğu için belediyelerin de zorluklarını biliyorum. O nedenle Ankara, İstanbul, İzmit belediye başkanlarıyla toplanarak, doğalgaz fiyatlarını birlikte saptamayı ve yapacağımız fiyat indirimlerini hep birlikte açıklamayı planladım. 
     Öyle bir fiyat indirimi yapılmalıydı ki, hem yurttaş bu kadar büyük para ödemesin, hem de gerek BOTAŞ, gerek belediyeler doğalgaz dağıtımının hayli pahalı olan altyapı yatırımlarını sürdürebilsinler. 
     Çünkü... 
     Mavi Akım ve İran gazıyla birlikte 2004 yılı için 57 ilde doğalgaz kullanımı planmış bulunmakta. Bunun altyapısı kaynak gerektiriyor." 
     Peki ya doğalgazdan alınan vergiler .. 
     Cevap "Akaryakıt Tüketim Vergisi metreküp başına 25 bin TL olarak önerilmişti. Hazine'ye bunun çok yüksek bir oran olduğunu söyledim. 5 bin TL'ye indi. 
     Bence yüzde 18 KDV de çoktur. 
     Görüşümü söyledim. Karar hükümetindir. Uygularım." 
     
Zor günler      Su seviyesi Atatürk Barajı'nda 75 santime, Keban Barajı'nda ise 35 santime düşmüş. 
     Hidrolik santrallar çok kritik noktada. 
     Gelecek yıl 3 yeni santral daha devreye girecek. 
     Ama reel ekonomi kendi normallerine dönerse - inşallah - önümüzdeki yıl zor geçecek. 
     Daha sonra konuştuğum Maliye Bakanı Sümer Oral, "doğalgaz için yüzde 18'lik KDV oranı lüks tüketim oranı değildir. Lüks tüketime uygulanan oran yüzde 26'dır" dedi. KDV'nin düşeceğini ve şu aşamada doğalgaz fiyatının daha da aşağıya çekileceğini sanmıyorum. 
     Oral, bütçe performansında "tam notu" sürdürüyor. Çakan yılbaşında bile, bakanlıktan gece yarısı çıkabildi. Toplantı maratonlarıyla kriz yönetimi uyguluyor. 
     Ne var ki... 
     Şurası da bir gerçek... 
     Son 3 ayda doğalgaz tüketimi yüzde 8 düştü. On binlerce evde doğalgaz abonelikleri iptal ediliyor. Alıcı olmazsa, fiyat, KDV, bütçe hesapları tutar mı 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
