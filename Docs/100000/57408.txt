<DOC>
<DOCNO> 57408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/dunya/dun02.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye uyuşturucu görevi 
</HEADLINE>
<TEXT>

     TOLGA ŞARDAN Ankara 

     Terör saldırılarının faili olarak Suudi asıllı terörist Usame Bin Ladin’i yakalamak için Afganistan’da harekat yürüten ABD, operasyonun ardından bu kez uyuşturucuyla mücadele konusunda ikinci harekatı başlatacak. ABD, bu konuda Türkiye ile ortak çalışma başlatılması için iki üst düzey yetkiliyi Ankara’ya gönderdi. 
     Ankara geçen hafta iki önemli ismi misafir etti. Uyuşturucu kaçakçılığı ile mücadele eden en büyük teşkilat olan ABD Uyuşturucuyla Mücadale Teşkilatı DEA ’nın Uluslararası Operasyonlar Bölüm Başkanı Michael Vigil ile Ortadoğu-Afrika-Avrupa Masası Şefi Frank Massilli, Türkiye’ye iki günlük ani bir ziyaret gerçekleştirdi. 
     Uyuşturucuyla Mücadele Teşkilatı’nın Türkiye’nin bölgedeki uyuşturucuyla mücadele konusundaki tecrübesinden yararlanmak istediğini belirten Michael Vigil ve Massilli, Orta Asya kökenli uyuşturucuyla mücadele projelerinde Türkiye’nin "lokomotif" görevi üstlenmesini istedi. Türkiye’nin de teklife olumlu yaklaştığı belirtiliyor. 
     



 DÜNYA 













</TEXT>
</DOC>
