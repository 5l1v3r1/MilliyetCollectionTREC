<DOC>
<DOCNO> 58804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko04.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde bile k ğıt sordular 
</HEADLINE>
<TEXT>

Global Menkul’ü dolandırdığı gerekçesiyle 10 gün hapis yatan spekülatör Mecnur Çolak, cezaevinde bile insanların kendisine hisse sorduğunu söyledi 
     KADİFE ŞAHİN 

     Bir süre önce Global Menkul Değerler’in şikayeti üzerine gözaltına alınıp 300 milyar lira kefaletle serbest bırakılan spekülatör Mecnur Çolak, içerde kaldığı 10 gün boyunca insanların kendisine borsa ile ilgili bilgi sorduğunu söyledi. 
     Futbolda jübile yapmadığını, borsada Bayrampaşa Cezaevi ile jübile yaptığını söyleyen Çolak, Bulgaristan ve Rusya’da ticaret yapacağını söyledi. Bulgaristan borsasının Türkler için çok cazip olduğunu belirten Çolak, "Çünkü bu borsa yeni gelişiyor. İşlem hacmi çok düşük ve kimse piyasanın ne olduğunu bilmiyor" diye konuştu. 
     
     Arkadaşları özendirdi 
     Borsayla Sarıyer Futbol Kulübü’nde oynarken, emlakçı arkadaşlarının isteği ile ilgilenmeye başladığını belirten Çolak, "Kısa sürede k rlı bir iş olduğunu gördüm" dedi. 
     Daha önce dövize yatırım yapan Çolak, yatırdığı 5 bin doların iki haftada 7 bin 500 dolara çıkması üzerine borsada oynamaya devam ettiğini belirtti. 
     Daha sonra zarar ettiği için borsadan uzaklaşan Çolak, Fenerbahçe’den aldığı transfer çekini Vakıfbank’tan alırken burada banka müdürünün kendisini tekrar borsaya girmeye ikna ettiğini anlattı. 
     "Borsanın iyi bir yatırım olduğu kafama yatmıştı ve kredili işlemlere alışmıştım" diyen Çolak, borsada her spekülatörün büyük batışlar yaşadığını söyledi. 
     Borsada kaybettiğini yine borsada telafi ettiğini belirten Çolak, sıfırdan 10 milyon dolarlık portföy büyüklüğüne kadar çıktığını söyledi. 
     
Gencebay’a k ğıt tavsiye etti, 10 bin dolar kaybettirdi      Orhan Gencebay, Seda Sayan ve Mehmet Ali Erbil gibi ünlüleri dolandırdığı ileri sürülen Mecnur Çolak bu ünlülerle ilgili de ilginç bilgiler verdi. Sanatçıların çoğunu şahsen tanıdığını kabul eden Çolak, kendilerinden para almadığını ve herkesin kendi hesabı olduğunu söyledi. Çolak, "Örneğin Orhan Gencebay olayı. Bir arkadaşım sordu ben de o gün kağıt tavsiye ettim. K ğıt düştü, Gencebay’ın o gün 10 bin dolar zararı oldu. Herkesin parası kendi hesabındadır. Borsa bu herkes zarar eder. Mehmet Ali Erbil de zararsız çıktı. Hiç bir zararı olmadı. Ben de kaybediyorum. Ben kazanıp da karşımdaki kişi zarar ederse tamam dolandırdım derim. Öyle bir şey yok" diye konuştu. 
     



 EKONOMİ 























</TEXT>
</DOC>
