<DOC>
<DOCNO> 80852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/temelkuran.html </URL>
<DATE> 2002/04/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Baharı nasıl getirttim ama 
</HEADLINE>
<TEXT>

Biz baharı kolay getirtmedik kardeşim Yazdık çizdik. Olmadı, Tanrıya dilekçeler verdik. O bakımdan kıymetini bilin. Sonra yine bana işiniz düşer hareketlerinize dikkat edin Hadi bakalım, gözüm üzerinizde Neşelenin 
     Siz bu yazıyı okurken aniden bir yağmur bastırırsa atacağım hava çok fena boşuna gider tabii. Ama eğer yağmur yağmaz da güneş, küçük, neşeli karıncalarını etinize yolluyor olursa, işte o zaman bende havalar bin beş yüz Zira yazıları okuyanlar hakkımı teslim edecektir Şahsımın küçümsenemeyecek gayretleri oldu bahar meselesiyle ilgili olarak. Bay Tanrıya "Ne olacak bu işler " yollu yazdığım dilekçenin olumlu neticelerinden bahsediyorum. Bilmiyorum o tarihten hemen sonra baharın gelmesine yönelik bürokratik işlemlerdeki hızlanma dikkatinizi çekti mi Gerek toprağa, suya ve havaya düşen cemreler konusunda yazdıklarım, gerek "Bu bahar gelecek Başka yolu yok " başlığı altında memleketimizin baharın gecikmesine duyduğu isyanı dile getirişim... Kolay gelmedi yani bu bahar azizim, çok uğraştırdı. Ama neymiş Nihayet bahar gelmiş. Hayır hayır Minnettarlık beklemiyorum. Rica ederim Bir yazarın görevi okuyucularının ihtiyaçlarına cevap vermek değildir de nedir Ama hakkım var bu bahar üstünde, onu da söylemeden edemeyeceğim Şimdi tabii sarf ettiğim şahsi gayretlerden dolayı bu baharın kıymetinin bilinmesi gerektiğine ilişkin birkaç kelam etme hakkımız da doğmuş oldu. O bakımdan birtakım tavsiyelerim olacak. Bunları uygulamak veyahut tamamen umursamaz havalara bürünmek size kalmış. Ama şunu da hatırlatayım Sonra yine bana işiniz düşer Yaz gelsin istersiniz, güz gelsin istersiniz, efendim "Yeter Kış gelsin " diye tutturursunuz. Yani yüksek mevkilerle olan sıcak ilişkilerime başvurma lüzumu doğar. Tehditkar bir hava takınmak istemem ama yine de hareketlerinize dikkat etmenizi öneririm. Bilmiyorum artık, o kadar söylüyorum. 
     
Yeni bir hayat Marş marş      Biiir... Bilmiyorum ama siz, "olduğunuz insan" olarak yeterince vakit geçirdiniz. Ne yapalım ki buraya kadarmış. Bu baharla birlikte yeni bir insan oluyorsunuz. Evet efendim, aynen öyle Oturup bir kağıda kendinizde beğenmediğiniz şeyleri madde madde yazıyorsunuz. Sonra kağıdı, artık bulunduğunuz yerin koşullarına göre denize, göle, nehre atıyorsunuz. Hiçbir şey bulamazsanız lavaboda biraz yüzdürüp çöpe atın. O da su nihayetinde Kulağa tuhaf gelebilir ama şöyle düşünün Kendiniz üzerinde karar veremezseniz neye karar verebilirsiniz ki 
     İkiii... Haftada bir gün mutlaka ve mutlaka "prenses günü" düzenleyeceksiniz kendinize. Tabii cinsiyete göre "prens günü" de olabilir. Şöyle oluyor Sabahın köründe kimselere haber vermeden son derece şüphe uyandırıcı bir şekilde evden çıkılıyor. Üzerinizde, kendinizi en kendiniz gibi hissettiren giysiler var. İçine her olasılığa karşı her şeyin tıkıştırıldığı çantalar yok Dolayısıyla eller nerdeymiş Cepteymiş Bu haldeyken, bir önceki geceden belirlenen şehrin en huzurlu güzergahına doğru yola çıkılıyor. Lüzumlu lüzumsuz etrafa bakılıyor. Bazen manasızca durup manasızca başka yönlere doğru manasız manasız yürünüyor. Yolda görülen her şeyle ilgili kendi kendinize tamamen delilik derecesinde espriler yapılıyor. 
     
Gündüz rakısı      Bir şey söyleyeyim mi Aslında siz kendi kendinizeyken bir probleminiz yok. Huzurunuzu kaçıranlar olmasa siz bayağı da neşeli bir insansınız. Bu insanlık sizi fitne fücur fikir ve hesaplarıyla bezdirmese aslında sizin keyfiniz basbayağı da yerinde. Prenses Prens Günü de bunu kutlamak amacıyla yapılan bir şey aslında. Kendi kendinize nasıl da iyi geçimli bir kişi olduğunuzu hatırlatmak için. Bunu korumanın ne önemli bir şey olduğunu anlamak için. Bu neşeyi bozan, üstelik bunu da hakketmeyen insanları hayatınıza sokmamayı öğrenmek için. Neyse... Yani işte bu bahar, haftada bir gün "Prenses Prens Günü" düzenlenecek sevgili kardeşim Zira sen, kıymetli bir kişisin canım kardeşim. Öylesin öylesin. 
     Bir de gündüz rakısı var. Masanın beyaz masa örtüsünün ışığı "iyi bir şey olacak" hissi yaratarak yüzüne vururken, gün ışıklı bir yerde, neşeli kavunla, uysal beyaz peynirle içilen, uzaktan bir yerden gelen müziğe daldıran, bardakta tatlı tatlı ritim tutturan, tatlı tatlı hüzünlendiren, garsonla şakalaştıran... Neyse, açmıyorum o konuyu... Evet şimdi marş marş İstikamet bahar Hadi bakalım, gözüm üzerinizde Ona göre... n 
     Not Bu yazı, cemreyle ilgili yazdığım yazılardan birini yolda yürürken okuyup, yazıya daldığı için kendisine araba çarpan -gerçekten - ve bacağındaki lifler kopan sevgili bir okura yazılmıştır. Geçmiş olsun efendim 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
