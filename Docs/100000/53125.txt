<DOC>
<DOCNO> 53125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/ekonomi/eko03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti aralıkta geliyor 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Anne Krueger, aralık başında Türkiye’ye bir heyet göndereceklerini söyledi. 
     Ottawa’da yapılan IMF, Dünya Bankası ve G - 7 toplantıları için Kanada’da bulunan Krueger, "Türkiye’nin finansman ihtiyaçları üzerinde daha iyi çalışabilmemiz amacıyla, IMF heyetinin muhtemelen aralık başında Türkiye’ye gönderilmesi konusuna genel bir destek var" dedi. IMF kaynaklarına göre heyetin, hem Türkiye ile IMF arasında gelecek ay sonundan önce imzalanması planlanan yeni stand-by anlaşması üzerinde temaslar yapmak üzere, hem de bu yılın sonuncu gözden geçirme dönemi çalışmaları için Ankara’ya gönderilmesi öngörülüyor. 
     IMF Başkanı Horst Köhler, yeni stand-by anlaşması çerçevesinde, Türkiye’nin gelecek yılki 10 milyar dolarlık finansman açığının, IMF desteğiyle kapatılmasının planlandığını söylemişti. 
     



 EKONOMİ 













</TEXT>
</DOC>
