<DOC>
<DOCNO> 78670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/soneko02.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, 1.1 milyar dolarlık yeni kredi dilimini onayladı 
</HEADLINE>
<TEXT>

     Uluslararası Para Fonu'nun IMF karar makamı olan İcra Direktörleri Kurulu, Türkiye'nin yeni stand-by programının birinci gözden geçirme dönemini tamamlayarak, 1 milyar doları aşkın kredi dilimini serbest bıraktı. 
     IMF İcra direktörleri kurulu toplantısının hemen ardından yapılan kısa açıklamada, bu kararla Türkiye'nin söz konusu krediyi hemen çekebileceği belirtildi. 
     Bu paranın gerekli transfer işlemleri tamamlanarak hafta sonuna kadar Türkiye'nin kasasına ulaşması bekleniyor. 
     IMF açıklamasında şöyle denildi 
     "IMF İcra Direktörleri Kurulu, Türkiye'nin üç yıllık stand-by kredisi düzenlemesi çerçevesinde ekonomik performansın birinci gözden geçirme işlemini tamamladı." Bu karar Türkiye'nin 867.6 milyon SDR'lık yaklaşık 1 milyar dolar kredi dilimini hemen çekebilmesini sağlayacak. 
     4 Şubat 2002'de onaylanan stand-by by kredi düzenlemesi ile Türkiye'ye 16 milyar dolarlık kredi sağlanması onaylanmıştı. Türkiye şimdiye kadar bunun yaklaşık 9 milyar dolarını çekmiş bulunuyor. 
     IMF'nin kredi hesaplamaları çeşitli döviz kademelerinden oluşan özel SDR para birimine göre yapılıyor. 
     Günlük olarak SDR rakamları dolara çevrildiğinde Türkiye'ye bu dilimde sağlanacak para 1 milyar doların biraz üzerinde olarak ortaya çıkıyor. 
     Öte yandan, IMF'nin ardından Dünya Bankası'nın karar makamı olan İcra Kurulu da Türkiye'ye sağlanması öngörülen 1.3 milyar dolarlık kamu sektörü ve mali uyum kredisini bugün görüşecek. 
     Dünya Bankası yetkilileri, toplantı tarihinin bugün olarak kesinleştiğini bildirdiler. 
     Toplantıda 1.3 milyar dolarlık kredinin serbest bırakılacağına kesin gözüyle bakılıyor. 
     
</TEXT>
</DOC>
