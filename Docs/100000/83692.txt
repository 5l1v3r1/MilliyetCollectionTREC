<DOC>
<DOCNO> 83692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun10.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere ırklar arasındaki ilişkiler tarihinin en kötü durumda 
</HEADLINE>
<TEXT>

     İngiltere'de MORI araştırma kurumu tarafından yapılan bir anket, ülkenin, ırklar arasındaki ilişkiler bakımından tarihinin en kötü döneminde bulunduğunu ortaya koydu. 
     Ankete katılanlar, geçen 10 yıl boyunca ırklar arasındaki ilişkilerde büyük gerilemeler olduğunu ve durumun daha da kötüleşeceğine inandıklarını ifade ettiler. 
     Irkların Eşitliği Komisyonu'nun çalışmalarına başlamasının 25. yıldönümü nedeniyle yaptırılan ankete katılanların yüzde 50'si etnik ayrımcılık ve ırklar arası önyargıların geçen beş yılda büyük ölçüde arttığına dikkat çekerken, durumun iyi olduğuna inananların oranı yüzde 29'la sınırlı kaldı. 
     Anket, İngiliz halkının yüzde 61'inin ülkelerine gelen göçmenleri çok fazla bulduğunu ve bu konudaki devlet politikasının değiştirilmesini istediğini de gösterdi. Anket sonucuna göre, göç yoluyla İngiltere'ye gelen azınlık mensuplarının yüzde 48'i de bu görüşü paylaşıyor. 
     





</TEXT>
</DOC>
