<DOC>
<DOCNO> 89167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yazar/cemal.html </URL>
<DATE> 2002/06/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye’nin tarihle randevusu kaçacak mı 
</HEADLINE>
<TEXT>

     Faiz 5 puan daha koymuş, yükselmiş. Dolar çıkmış. Borsa uzun zamandır ilk kez on binin altını görmüş. Niye mi Tabii ki belirsizlik yüzünden... 
     Ecevit’in sağlık durumu Belirsiz... Daha ne kadar başbakanlık yapacağı Belirsiz... Hükümetin geleceği Belirsiz... Milletvekili seçimlerinin tarihi Belirsiz... Seçim sandığından ne çıkacağı Belirsiz... Siyasal istikrarın kaderi Belirsiz... 
     Bir başka deyişle 
     Türk siyasetinde belirsizlik gitgide derinleşiyor. 
     O zaman 
     Bu belirsizlik denizinde nereye 
     Tekne yine karaya mı oturacak 
     Büyük siyaset bilimcisi Tocqueville’in bir sözü var "Geçmiş geleceğe ışık tutmuyorsa, akıl karanlıklar içinde yürümeye başlamış demektir." 
     Bilemiyorum. 
     Bizim siyaset yine saçmalayacak endişesi gün geçtikçe büyüyor içimde. 
     Yeterince saçmalamadık mı 
     Hem de kaç kere saçmaladık. Kaç kere duvara tosladık. Kan kaybettik, zaman kaybettik her seferinde... 
     Yine mi sil baştan yapacağız 
     Bakıyorum, siyaset sahnesindeki oyuncuların çoğunluğu umutsuz vaka 
     Benden sonra tufan zihniyeti... 
     Kısır ayak oyunları... 
     Çapsızlık... 
     Yavan tribün şovları... 
     Her türlü pırıltıdan yoksun lafazanlıkların ağır basmaya başladığı siyaset ortamının katlanılması gittikçe zorlaşan kabus gibi ağırlığı... 
     İş yine olacağına mı varacak 
     Böylesine bir sorumsuzluk, Türk siyasal yaşamına bir kez daha damgasını vurabilecek mi 
     Yine vurursa, kepazelik olur. 
     Yazık olur. 
     Geçmişte hep yaşadık. Hep inceldiği yerden kopsun zihniyetiyle yol aldı bizim politikamız ve politikacılarımız. Deniz bitmeden, kafayı duvara toslamadan durmadılar. 
     Siyasette olsun, ekonomide olsun, sanki alın yazısıymış gibi hiç değişmedi bu. Türkiye siyaset sahnesinde askeri darbelere hep böyle gitti. Ekonomide krizler kapıyı çalmadan hükümetler gerekeni yapmadılar. Son kez olduğu gibi, iflas noktasına gelmeden yapısal değişim kapısını açmadılar. 
     Bugün yine aynı kısır döngüye mi girdik İş olacağına mı varacak 
     Ne şanssız bir ülkeyiz 
     Oysa, ekonomide düzelme işaretleri çoğalmaya, rakamlar iyi çıkmaya başladı. Ama ne var ki şu sıralar başkentte politik belirsizlik ağır basıyor. Siyaset oyununu yakından izleyen herkes, gidiş nereye sorusuna hep aynı yanıtı veriyor 
     "Vallahi bilmiyorum " 
     Bilen, görebilen var mı 
     Bir yanda ekonomik program. 
     Bir yanda Avrupa Birliği. 
     Yani Türk insanının aş ve işiyle çağdaşlık meselesi... 
     İki hedefi de kaçıracak mıyız 
     Türkiye tarihle randevusunu kaçıracak mı 
     Bilemiyorum. 
     Yine Tocqueville’in sözü 
     "Geçmiş geleceğe ışık tutmuyorsa, akıl karanlıklar içinde yürümeye başlamış demektir." 
     Karanlık içinde pusulayı bulabilecek miyiz 
     Yoksa saçmalayacak mıyız 
     







Avrupa sevdası 


Yurtbank off... 


Erdoğan’ın Adalet Bakanı koşulu 


Türkiye’nin tarihle randevusu kaçacak mı 


Bülent Ağbi 


13 numaralı koltukta 


Karne zamanı. Aman dikkat 


AB’yi tanı t mak... 


Bu "politika yapmak" değil, kayıkçı kavgası 


Piyasalar ve EGS Bank açmazı 


Türkiye göçmenler ve insan kaçakçılığından büyük zarar görecek 


Çiller, Kıbrıs, seçim 


Derviş, "İşler iyi diyemem" derken ne demek istedi 


</TEXT>
</DOC>
