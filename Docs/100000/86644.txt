<DOC>
<DOCNO> 86644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/ekonomi/eko05.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Manavgat Suyu’nun satışı newline kesinleşiyor 
</HEADLINE>
<TEXT>

İsrail Başbakanı Şaron’un görevlendirdiği beş kişilik heyetin İsrail Bakanlar Kurulu’na sunduktan sonra iki hafta içinde kararın verileceği belirtildi 
     HARUN GÜREK Ankara 

     Manavgat’tan su satışı sonunda gerçekleşiyor. İsrail Başbakanı Ariel Sharon, hükümetin kesin kararını alması için Türkiye’ye bir heyet gönderdi. Heyetin yapacağı görüşmeler den sonra İsrail Hükümeti’nin iki hafta içinde karar vermesi bekleniyor. 
     
     Altı saat bilgi aldılar 
     İsrail Hükümeti Ekonomi Kabinesi’nin geçen martta Türkiye’den içme suyu satın alınmasına ilişkin tavsiye kararının ardından, Sharon’un görevlendirdiği Başbakanlık Müsteşarı Avigdor Itzchaki başkanlığındaki beş kişilik heyet önceki gün Ankara’ya geldi. Heyette İsrail Dışişleri, Maliye Bakanlığı ve Su Komisyonu yetkilileri yer aldı. 
     DSİ Genel Müdürü Mümtaz Turfan, heyetin, dün Enerji ve Dışişleri Bakanlıkları ile Dış Ticaret Müsteşarlığı bürokratlarıyla yaklaşık altı saat süren görüşme yaptığını söyledi. 
     Heyetin doğrudan İsrail Bakanlar Kurulu’na sunmak üzere bilgi aldığı kaydedilirken bilgilerin sunulmasının ardından İsrail’in Türkiye’den su alma konusunda kesin kararını vereceği belirtildi. İsrail Hükümeti’nin kararını iki haftada alacağını öğrenilirken iç sorunlar nedeniyle sürenin uzayabileceği ifade edildi. Turfan, "Haziran sonuna kadar kesin kararlarını oluşturacaklarını söylediler. Biz de İsrail heyetine su satmaya istekli olduğumuzu ve her türlü kolaylığı göstereceğimizi ilettik" dedi. 
     



 EKONOMİ 















</TEXT>
</DOC>
