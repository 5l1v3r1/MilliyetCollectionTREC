<DOC>
<DOCNO> 55692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sonspo08.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet NBA'ye alıştı...25 dakikada 15 sayı... 
</HEADLINE>
<TEXT>

     ABD Profesyonel Basketbol Ligi'nde NBA , 5. hafta mücadelesine, bu sabaha karşı yapılan 9 maçla devam edildi. 
     Pasifik Grubu'nda 2. sırada yer alan Sacramento Kings, kendi sahasında geçen sezonun finalisti Philadelphia 76ers'ı yenerek, 19. 
     maçında 14. galibiyetini elde etti. 
     Bu maçta 25 dakika sahada kalan Hidayet Türkoğlu, 8'de 6 oranında 2, 1'de 0 oranında 3 ve 4'de 3 oranında 1 sayılık isabetli atış 
     kullanarak 15 sayı üretti. Türkoğlu, 1 hücum ve 2 savunma ribaundu, 3 asist ve 1 top çalma performansıyla oynadı. Kings takımında en skorer oyuncu yine 20 sayı ve 12 ribauntla Yugoslav yıldız Predrag Stojakoviç olurken, Mike Bibby, 18 sayı, 5 ribaunt ve 6 asist, Bobby Jackson da 16 sayı, 6 ribaunt ve 4 asistlik performanslarıyla takımlarını galibiyete taşıdılar. Konuk ekipte ise geçen sezonun ''en değerli oyuncusu'' Allen Iverson, 24 sayı, 4 ribaunt ve 6 asist, Derrick Coleman, 15 sayı ve 9 ribaunt, Raja Bell, 14 sayı ve 5 ribaunt, Kongolu pivot Dikembe Mutombo da 10 sayı ve 13 ribauntla oynamalarına karşın yenilgiyi önleyemedi. Merkez Grubu lideri Detroit Pistons'ın, deplasmanda Cleveland Cavaliers'a yenildiği maçta, Cavaliers'da kariyerinin en yüksek rakamına ulaşan Andre Miller, 34 sayı, 8 ribaunt, 11 asist ve 4 blokluk performansıyla yıldızlaştı. Ev sahibi ekipte ayrıca Lamond Murray, 19 sayı ve 4 ribaunt, Jumaine Jones da 14 ribauntla galibiyete büyük katkı yaptı. Detroit Pistons'da ise Corliss Williamson, 19 sayı ve 4 ribaunt, Clifford Robinson, 17 sayı ve 4 ribaunt, Chucky Atkins, 16 sayı ve 10 asist, Jerry Stackhouse da 14 sayı ve 4 ribauntla oynadı. Michael Jordan'ın bu sezon ilk kez sakatlığı nedeniyle forma giymediği Washington Wizards ise deplasmanda bir yenilgi de Ortabatı Grubu lideri San Antonio Spurs'dan aldı. 16. maçında 12. galibiyetini elde eden ev sahibi ekipte, 6 oyuncu çift haneli sayılar üretirken, Antonio Daniels, 15 sayı kaydetti. ''İkiz kuleler'' olarak adlandırılan oyunculardan ''amiral'' lakaplı David Robinson, 13 sayı ve 4 ribaunt, Tim Duncan da 13 sayı, 11 ribaunt ve 5 asistlik performanslarıyla dikkati çektiler. Washington Wizards'da ise Richard Hamilton, 24 sayı ve 4 ribaunt, Courtney Alexander da 16 sayı ve 4 ribauntla oynamalarına karşın takımı yenilgiden kurtaramadı. Lige, yarın sabaha karşı yapılacak 7 maçla devam edilecek. NBA'de, günün maçlarında alınan sonuçlar şöyle 
     
     
Cleveland Cavaliers-Detroit Pistons 100-88 Indiana Pacers-Denver Nuggets 104-96 Milwaukee Bucks-New York Knicks 71-85 Minnesota Timberwolves-Seattle Supersonics 108-83 Sacramento Kings-Philadelphia 76'ers 94-84 Chicago Bulls-Houston Rockets 103-75 San Antonio Spurs-Washington Wizards 103-88 Utah Jazz-Charlotte Hornets 104-100 Los Angeles Clippers-Miami Heat 87-83 
     






</TEXT>
</DOC>
