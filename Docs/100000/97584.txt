<DOC>
<DOCNO> 97584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/astro/index.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassas dengeler 
</HEADLINE>
<TEXT>

Bu öğlen dolunay gerçekleşiyor. Aslan - Kova arasındaki kutuplaşma son derece yaratıcı ve yeni düşüncelerle dolu ama inatçı düşünceler ve kişilik çatışmalarına da hazır olmalıyız. Koç’lar ortak işlerde verici olmayı öğrenmek zorundalar. Kişisel isteklerle içinde bulundukları grubun ihtiyaçları çatışabilir. Aşk hayatı hareketli. Boğa’lar aşırı direngen olmamalılar. Üzerlerinde çok yük hissedebilirler. İş ve ev arasındaki dengeyi korumalılar. İkizler bugün rahat ve yaratıcı davranabilir. Hareket ve bilgi edinme öne çıkarken, yeni kişilerle karşılaşabilirler. Pratik olmaya özen göstermeliler. Yengeç’ler parasal konularda hareketli günlerdeler. Kendi kaynakları güçlü olmakla birlikte, ortak ya da eşe ilişkin maddi konularla da ilgilenmek zorunda kalabilirler. Aslan’lar dikkat çekecekleri bir gündeler ama ona karşıt duran görüşler de var. İlişkilerinde ılımlı olmalılar. İnatçılık sorun getirebilir. Başak’lar keyif vermese bile günlük işlerle uğraşmak zorundalar. İşte çalışma söz konusu. Sağlıklarına dikkat. Terazi’ler son günlerin gerginliğinden kurtulacaklar. Hayattan zevk alma zamanı. Aşkta ve onu mutlu edecek olaylarda canlılık var. Zevklerde abartıya gidebilirler. Akrep’ler dikkatli olmalılar. Çok şey başarabilirler ama dikkatlerinin bir kısmını eve de yöneltmeliler. Duygusal konularda hassas olabilirler. Gereksiz inattan uzak durmalılar. Yay’ların keyfi yerinde ve hareketli bir gün geçirecekler. Çok sayıda yazışma, konuşma ve anlaşma gündeme gelebilir. Planlı olmaları gerekiyor. Oğlak’lar parasal konularda bazı gerginlikler yaşayabilirler. Bu alanda dengelemeleri gereken şeyler var. Ortaklaşa konulardan fayda görebilirler. Kova’lar tek başına kalmak ve öne çıkmak isterlerken ilişkilerindeki dengeleri korumalılar. İlişkilerde canlılık var. Sert tepkilerden uzak kalmalılar. Balık’lar hayal alemine dalabilirler. Yeteri kadar önlemci olmaz, dikkatsiz davranırlarsa günlük işlerde sorunlarla karşılaşabilirler. Düzenli olmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
