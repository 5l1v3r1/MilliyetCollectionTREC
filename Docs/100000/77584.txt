<DOC>
<DOCNO> 77584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko17.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 98.14 puan düşüşle 1. seansı, 11,806.35 puandan tamamladı. 
     Hisse senetleri, 1. seansta ortalama yüzde 0.82 oranında değer yitirdi. 
     İMKB ilk seansa 11,862.58 puan seviyesinde, 41.91 puan düşüşle başladı. Endeks, seansın ilk yarısını da 77.63 puan aşağıda 11,826.86 puandan geçti. İkinci yarıda da bu seviyeleri koruyan endeks 11,806.35 puandan seansı tamamladı. 
     Endeks, en düşük 11,648.85 puana gerilerken, önceki kapanış seviyesi olan 11,904.49 puanın üstüne ise hiç çıkamadı. 1. seans kapanışında mali endeks 162.41 puan düşüşle 16,843.75 puana, sanayi endeksi 46.33 puan düşüşle 9,363.30 puana ve hizmetler endeksi de 13.75 puan düşüşle 7,061.48 puana geriledi. 
     Böylece mali grup hisseler önceki kapanışa göre ortalama yüzde 0.96, sanayi grubu hisseler ortalama yüzde 0.49 ve hizmetler grubu hisseler de ortalama yüzde 0.19 oranında değer yitirdi. 
     1. seansta işlem gören toplam 291 hisse senedinden 97'si değer kazandı. 101 hisse senedi değer yitirirken, 93 hissenin fiyatında ise bir değişiklik olmadı. Seansta, 227 trilyon 174 milyar 666 milyon liralık işlem hacmi oluştu. 
     1. seansta Doğan Holding, Doğan Yayıncılık, Yapı ve Kredi Bankası, Sabancı Holding ve Finansbank en yoğun işlem gören hisseler oldular. 
     Borsa güne satıcılı başladı. 11,648 puana kadar gerileyen endeks tepki alımlarıyla 11,800 seviyesine yükseldi. 11,700 puan seviyelerinden gelen alımlarla toparlanan piyasa yatay seyire geçti. 
     Hisse bazında ve özellikle Doğan Grubu hisselerindeki hareketler dikkat çekti. 
     Bugün ilk seansta yaşanan düşüşler ve kararsız seyirde Özelleştirme İdaresi Başkanı Uğur Bayar'ın görevden alınacağına ilişkin haberler ile Milli Eğitim Bakanı Metin Bostancıoğlu hakkında verilen soruşturma önergesinin kabulünün etkili olduğunu ifade eden uzmanlar, hisse bazında gözlenen alımların genele yayılmasının beklenmesi ve 12,000 puan civarında dikkatli olunması gerektiği uyarısında bulunuyorlar. 
     






</TEXT>
</DOC>
