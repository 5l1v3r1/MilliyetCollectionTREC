<DOC>
<DOCNO> 88463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yazar/akyol.html </URL>
<DATE> 2002/06/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye’de Kürtler 
</HEADLINE>
<TEXT>

     DÜN Ankara’da bir arkadaşımla buluştuğum kebap restoranının sahibi Kürtmüş. Diyarbakırlı, sempatik genç bir işadamı. Annesi, babası, bazı akrabaları hala Diyarbakır’daymış... 
     Gazeteci olarak beni tanıdı. Sorularım üzerine şunları söyledi 
     - Kimse bizi Kürt diye yadırgamıyor. Bakın restoranım dolu. İşim iyi. Kürt olduğum aklıma bile gelmiyor. Ama Kürtçeyi aşağılayan, anadilimi bölücülük sayan politikacıları dinleyince sinirleniyorum. 
     Devam ediyor 
     - Ayrılıkçılığa şiddetle karşıyım herkes için felaket olur. Ben Kürtçeyi iyi bilirim ama işte sabahtan akşama Türkçe konuşuyorum, seve seve... 
     Marketler zinciri olan büyük bir firmayla görüşmeleri sürüyormuş 
     - İstanbul’dan başlayarak bazı büyük şehirlerde ve Türk cumhuriyetlerinde bu firmayla birlikte restoranlar zinciri kuracağız... 
     Kutladım kendisini... 
     
     GENELDE Prof. Ümit Özdağ’ın "Kültürel Yapı ve Kültürel Kimlik Sorunu" adlı araştırmasında görüldüğü gibi, iç göç sürecinde varoşlarda önce radikalizm artıyor, fakat zamanla entegrasyon gelişiyor Çevreyle sosyal ilişkiler ve buna bağlı olarak günlük hayatta Türkçe kullanımı yoğunlaşıyor. Entegrasyon işinden memnun olanlar için daha kolay. Kürt aydını merhum Orhan Kotan da "Bugün Türkiye’de Kürtlerin yüzde 60’ının Fırat’ın batısında yaşadığını ve geri dönmeyeceklerini" belirterek, artık Türkiye’de Kürdistan diye bir coğrafya kalmadığını söylemişti. 
     Hem Türkiye’deki Türkçe ve Kürtçe "Realite" dergisinde, hem Avrupa’daki sempozyumlarda 
     "Nüfus yapısı kökten değişmiştir. Toplumda entegrasyon o boyutlara ulaşmıştır ki, Türkiye Kürtleri için ayrı bir ülke ideali artık gerçekçi değildir... Yeni sınırlar çizerek, binlerce insanı ayırarak, coğrafi hapishaneler yaratarak bu sorun çözülmez..." Ole Hoiris, Contrast and Solutions in the Middle East, sf. 530 
     
     TÜRKİYE’DE hem etnik farklar belirginleşiyor, hem hızlı bir sosyolojik bütünleşme yaşanıyor. Merhum Orhan Kotan’ın söylediklerini rakamlar da doğruluyor Tarihten gelen kaynaşmaya ilaveten, son 40 yılda 4 milyon nüfus yani her üç kişiden biri Doğu ve Güneydoğu’dan öbür illerimize göçmüş, kısa veya uzun vadeli entegrasyon sürecine girmiştir. 
     Bölgeler arası entegrasyon göstergelerinden biri olarak kamyon sayısı 57 binden 450 bine çıkmıştır. Etnik ve itikadi farkların üzerinde ülkenin birlik harcını oluşturan girişimci orta sınıf güçlenmektedir. 
     Ankara’daki Diyarbakırlı restoran sahibi ile Koç’un, Sabancı’nın Van’daki ortakları bu sınıfın örnekleridir. Keşke bu süreç 1950’lerden çok daha önce başlasaydı. AB üyeliğinin sağlayacağı ekonomik dinamizm bu kaynaşmayı daha da hızlandıracaktır. Kürt kültürü de gelişecek, aynı zamanda vatandaşlık ve sosyo ekonomik anlamda Türkleşecektir. 
     Sayın Bahçeli, ben işte bu düşüncelerle AB üyeliğini destekliyorum. Artık yok sayılması mümkün olmayan Kürt vatandaşlarımızın dışlanma yerine benimsenme duygusunu güçlendirmek amacıyla Kürtçe TV ve Milli Eğitim bünyesinde isteğe bağlı dil kursları’nı AB üyeliğimiz için de gerekli görüyorum. 
     ÖNEMLİ NOT Sayın Tansu Çiller bugünkü Çankaya zirvesinde elbette dilediği görüşü savunabilir ama asla Ecevit’in sağlığını bahane ederek zirveyi sabote etmemelidir. 
     
     







Türkiye’de Kürtler 


Tarihsel dönemeçte "statükocular", "değişimciler" ayrımı... 


İyi şeyler de... 


Çiller’in tutumu 


Bu ülke aş ve işi umursamayan dinozorlara kalmayacak 


İlk iki harf 


AB’ye destek lafla olmaz... 


Siyasi istikrarsızlığın hasarı nerede 


AB sadece siyaset değil... 


İpin ucundaki Türkiye 


Aktaş Elektrik’te hukuk süreci 


Çayın taşıyla çayın kuşunu vurmak 


Tarihi zirveden beklenen 


Son Terk edilenler ve terk edenler için... 


İş yerine laf üreterek AB’ye girilmez 


</TEXT>
</DOC>
