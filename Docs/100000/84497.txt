<DOC>
<DOCNO> 84497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/akyol.html </URL>
<DATE> 2002/05/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş’in yeri 
</HEADLINE>
<TEXT>

     AYDIN Menderes’le CNN Türk’teki "Eğrisi Doğrusu" programı için çekim yaptıktan sonra sohbet ediyoruz. Söz Kemal Derviş’e geliyor. 
     Menderes diyor ki 
     - Kemal Derviş’in bazı görüş ve beyanlarına katılmıyorum ama genelde takdir ediyorum... 
     Derviş parti mi kurar, mevcut partilerden birine mi girer 
     - Onu bilemem. Zaman ve kadro meselesi... Yeni parti kurmak ve tutturmak herkes için zordur. Derviş’i her parti almak ister. Ama onun tabii yeri merkez sağdır Derviş siyasete girecekse bunu merkez sağda daha kolay yapar. Tabii kendisi bilir. 
     Menderes’in bu sözleri benim için sürpriz Çünkü Kemal Derviş merkez solda sayılan bir isim... Son olarak "sosyal liberal sentezöden bahsetti. Bu sağ mı, sol mu İki açıdan da anlaşılması mümkün, zaten sentez’ diyor kendisi de... 
     
     HERHANGİ bir kimse Derviş’in yerinin sağ veya sol olduğunu söylese, "Öyle düşünüyor" der geçerim. Ama bunu Menderes’in söylemesi önemli... Çünkü Aydın Menderes sadece adından dolayı değil, sahip olduğu politik birikimle, duygularıyla, algılamalarıyla, halkla ilişkileriyle merkez sağ’ kavramını iyi bilen, hissiyatını’ iyi sezen bir isim... 
     Hangi hisler ve görüşler Menderes’e "Derviş’in yerinin merkez sağ olduğunu" düşündürüyor 
     - Sosyal liberal sentez’ sözü benim de dikkatimi çekti. Politikada böyle laflar edilir. Ayrıca günümüzde sağ ve sol kavramlar arasındaki farklar çok azaldı. Bundan başka bizde sağ ve solun anlamı farklı... Sol daha ziyade CHP ve devletçilik geleneği olarak anlaşılır. Sağ ile DP ve halk geleneği... Derviş hangisine yakın gözüküyor 
     Size göre 
     - Dedim ya, Derviş DP geleneğinde, yani merkez sağda daha çok zemin ve muhatap bulabilir, merkez sağ onu daha iyi anlar sanıyorum. 
     
     KEMAL Derviş seçimin erken yapılmasının ekonomiyi olumsuz etkilemeyeceğini söylemişti. Menderes bunu şöyle yorumluyor 
     - Kızmak yerine, ne demek istediğini anlamak lazım. Derviş gelişi güzel konuşan biri değil. Lafını, sözünü imbikten geçirdikten sonra söylüyor. Bu sözünün de bir anlamı olmalı... 
     Menderes’e göre, bu hükümetle uzun süre devam zorlaştığı için, Derviş bir seçim yapılırsa, ekonomik programın yeni hükümetle daha istikrarlı uygulanabileceğini kastetmiş olabilir. 
     Derviş’in handikapı yok mu 
     - Var, hem de önemli... Uyguladığı program, teknik zorunluluk da olsa, dar gelirliyi daha çok ezdi, işsizliği artırdı. Bu iyi anlatılırsa siyasette yeri olur. Bana göre, Derviş meramını merkez sağ kitlelere daha kolay anlatır. 
     Menderes birileri adına Derviş’e mesaj mı gönderiyor Kesinlikle hayır... Menderes kimsenin sözcüsü değildir, kimse adına da konuşmaz. 
     Menderes’in sözleri sosyolojik sezgi’ olarak görülebilir, politik bir çağrı değil... 
     Bakalım Derviş’in kendisi ne yapacak Bekleyip göreceğiz. 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
