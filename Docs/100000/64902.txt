<DOC>
<DOCNO> 64902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/magazin/amag.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk trafiği karıştı 
</HEADLINE>
<TEXT>

Siren Ertan, Ayşe Çavuşoğlu, Gökhan Çarmıklı ve Selim Hamamcıoğlu... İstanbul sosyetesinin dört ünlüsü şimdilerde karışık bir aşk öyküsünün kahramanı oldu 
     MAGAZİN SERVİSİ 

     SOSYETİK güzeller Siren Ertan ile Ayşe Çavuşoğlu’nun arasından kısa bir süre öncesine kadar su bile sızmıyordu. Şimdilerde ise kanlı bıçaklılar. Bunun nedeni, yaşadıkları karışık aşk trafiği. Ertan şu günlerde eski arkadaşı Ayşe Çavuşoğlu’ndan boşanan Gökhan Çarmıklı ile aşk yaşıyor. Hafta Sonu’nun haberine göre Çavuşoğlu ile Çarmıklı’nın evliliğinin bitmesinin nedeni de İzmirli güzel Siren Ertan. Çavuşoğlu’nun yakın arkadaşı Ertan’a açıkladığı sırları, hatta kaçamakları zamanla Çarmıklı’ya ulaştı ve evlilikleri noktalandı. 
     ÇARMIKLI, boşanma kararı aldıktan sonra Amerika’ya uçtu. Çarmıklı’nın ardından sosyetik güzel Ertan da ABD’ye gitti. İddialara göre Ertan ile Çarmıklı arasındaki aşk Amerika’da alevlendi. Çarmıklı - Ertan aşkına Çavuşoğlu’nun rövanşı gecikmedi. Ayşe Çavuşoğlu da, Ertan’ın eski sevgilisi Selim Hamamcıoğlu ile çıkmaya başladı. İlk günlerde tarafların inkar ettiği aşklar, çok geçmeden objektiflere takılıverdi. 
     



 MAGAZİN 













</TEXT>
</DOC>
