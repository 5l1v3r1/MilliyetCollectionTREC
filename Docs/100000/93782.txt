<DOC>
<DOCNO> 93782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun04.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mass Plaza’ya inceleme 
</HEADLINE>
<TEXT>

Sinema salonu açmak için dört kolonu kesilen MASS Plaza’da belediye ekipleri inceleme yaptı. Hazırlanacak rapor binanın kaderini belirleyecek 
     PINAR AKTAŞ İstanbul 

     Gaziosmanpaşa’da bulunan MASS Plaza’nın iki sinema salonundaki taşıyıcı dört kolonun kesildiğinin ortaya çıkması belediyeyi harekete geçirdi. İstanbul Büyükşehir Belediyesi İmar Müdürlüğü’nden bir ekip dün alışveriş merkezinde inceleme yaptı. İmar Müdürlüğü hazırlanacak raporun ardından binanın durumunu değerlendirecek. 
     MASS Plaza’daki kolonların kesilmesi konusunda Gaziosmanpaşa Cumhuriyet Başsavcılığı’na suç duyurusunda bulunan Sağlam Otomotiv’in sahibi Dilaver Sağlam, ayrıca Gaziosmanpaşa Kaymakamlığı, Belediye Yapı Denetim Müdürlüğü, Bayındırlık ve İskan Bakanlığı İstanbul Bölge Müdürlüğü ve Büyükşehir Belediye Başkanlığı Yazı İşleri Müdürlüğü’ne ayrı ayrı şikayet dilekçeleri verdiklerini söyledi. 
     
     Valilik yönlendirsin’ 
     Bayındırlık İl Müdürü Firdes Yüksel de konuyla ilgili olarak şunları söyledi "3194 sayılı İmar Kanunu gereğince önce Güçlendirme inşaatı yapacağız’ diye ilgili belediyeden inşaat ruhsatı alınmalı. Binayı güçlendirip, bitirdikten sonra da yapı kullanma izin belgesi alınmalı. Bu konu belediyelerin sorumlulukları ve yetkileri içinde. Valilik bize yönlendirirse gerekeni yaparız. Yerinde inceleme yaptırır, bir rapor yazarız. Ama derhal belediyenin devreye girmesi gerekir." 
     



 GÜNCEL 























</TEXT>
</DOC>
