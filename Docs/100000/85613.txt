<DOC>
<DOCNO> 85613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/ayas.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in kaderi’ çocukken çizildi 
</HEADLINE>
<TEXT>

Murat Taki, 90 yıllık hayat albümünde arkadaşı Rıza Derviş’in oğlu Kemal için şöyle yazdı Babası, ekonomist olması için her şeyi yaptı 
     PINAR AKTAŞ İstanbul 

     İşadamı Murat Taki, torunu Mehpare’nin dört çocuğuna 90 yıllık hayatını anlatan, vasiyetlerle dolu bir kitap bıraktı. 
     Soyu, İran’ın bir dönem hükümdarlığını yapan Kadjar kabilesine kadar dayanan yüzlerce yıllık bir ailenin geçmişinin anlatıldığı Hayatım’ adlı kitapta Taki, Atatürk’ten, Ekonomiden Sorumlu Devlet Bakanı Kemal Derviş’in babası Rıza Derviş’e kadar birçok isimle ilgili anılarına yer verdi. 1950’de kurduğu Murat Taki Sanayi ve Ticaret şirketiyle vergi rekortmenleri listesinde üst sıralara giren Taki, kitapta oğlu Mete’nin eşi Neslihan Taki’nin ilk eşi Kemal ve babası yakın arkadaşı Rıza Derviş’le ilgili anılarına geniş yer verdi. 
     
     Babasının sözünü dinledi 
     Kitabında, Rıza Derviş’in, oğlunu küçüklüğünden itibaren Hariciye’ yani Dışişleri Bakanı olarak yetiştirdiğinden bahseden Taki, Kemal Derviş’in nasıl olup da muazzam bir ekonomist olduğunu da şöyle anlatıyor 
     "Rıza, Kemal’i, Türkiye’nin gelecekteki hariciye bakanı olarak yetiştirdiğinden bahsederdi. Bu yüzden eğitimi hep ekonomi üzerinedir. Çünkü Rıza Derviş’e göre, 2. Dünya Savaşı’ndan sonra Hariciye Bakanları ve sefirlerin iyi ekonomist olmaları şarttı. Nitekim Sayın Kemal Derviş babasının arzusunu fazlasıyla yerine getirerek dünyanın önde gelen ekonomistlerinden olmuştur. Sayın Derviş’in başlıca görevi, devletin ihmal edilmiş üçüncü ayağını, yani ekonomiyi yerine oturtmak ve gerekli önemi sağlamak için kanun ve kararnameleri çıkartmaktır." 
     
"Mete ile Kemal’i Neslihan tanıştırdı"      Murat Taki, "Hayatım" adındaki kitapta Neslihan - Mete Taki’nin ilişkisini "Birbirini her hususta tamamlayıcı bir çift" olarak tanımlıyor. Halen zatürree teşhisiyle Amerikan Hastanesi’nde tedavi gören Taki, Kemal Derviş ile oğlu Mete’nin tanışıklıklarının da, gelini Neslihan sayesinde olduğunu söyledi. Kemal Derviş’i çok yakından tanıyan Taki, Neslihan ile Derviş’in yeni eşi Catherine’i de, İsviçre Crans Montana’da kendisinin tanıştırdığını ifade etti. 
     



 YAŞAM 






















</TEXT>
</DOC>
