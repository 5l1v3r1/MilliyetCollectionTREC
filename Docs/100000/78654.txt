<DOC>
<DOCNO> 78654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun36.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün İtalyan işçilerinin yüzde 90'ı grevdeydi 
</HEADLINE>
<TEXT>

     İtalya'da hükümetin iş yasasında yapmak istediği değişikliğe karşı işçi sendikalarının genel grev yapması, ülkede günlük hayatı felç etti. 
     Fabrikalarda, bankalarda, okullarda, postanelerde ve ulaşım sektöründeki 8 saatlik milyonlarca işçinin katıldığı bildirildi. Ülkenin üç büyük işçi sendikası Cgil, Cisl ve Uil tarafından yapılan açıklamalarda, greve katılım oranının yüzde 90 olduğu öne sürüldü. 
     Genel greve gazetecilerin de katılması nedeniyle, hükümet yanlısı Il giornale, Tempo, Libero, Il Foglio ve Osservatore Romano dışındaki gazeteler bugün yayımlanmadı. Televizyonlarda ise haberler görüntüsüz ve kısa başlıklar halinde verildi. 
     Genel grev, yaşamı en çok ulaşım sektöründe etkiledi. Metro, otobüs, tramvay gibi toplu taşım araçları çalışmazken, iç ve dış hat tren ve uçak seferlerinin çoğu iptal edildi. 
     Öte yandan genel grev dolayısıyla Roma, Milano, Floransa, Torino, Palermo, Bologna, Napoli gibi büyük kentler başta olmak üzere, ülkenin dört bir yanında işçiler meydanlarda gösteriler düzenledi. 
     İş yasasında yapılmak istenen değişikliğin, işten çıkarmaları kolaylaştıracağı öne sürülüyor. 
     





</TEXT>
</DOC>
