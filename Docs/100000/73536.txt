<DOC>
<DOCNO> 73536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/spor/spo15.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Pankart TBMM’de      FENERBAHÇE - Malatyaspor maçı sırasında tribünlerde açılan "Sandıkta görüşürüz Mesut Bey" pankartı TBMM gündemine getirildi. Ak Parti Aksaray Milletvekili ve Adalet Komisyonu Üyesi Ramazan Toprak, Başbakan Bülent Ecevit’in yazılı olarak yanıtlaması istemiyle, pankartı açanlara karşı bazı emniyet görevlilerinin tutumuna ilişkin TBMM Başkanlığı’na soru önergesi verdi. 
     
Kulüplere ceza yağdı      PROFESYONEL Futbol Disiplin Kurulu, Antalyaspor - Fenerbahçe maçında çıkan olaylar nedeniyle Antalyaspor’a 1 milyar, Fenerbahçe’ye ise 750 milyon lira ceza verdi. Galatasaray - Beşiktaş maçında çıkan olaylar yüzünden Beşiktaş’a, Rizespor - Gençlerbirliği maçındaki olaylardan dolayı da Rizespor’a 1 milyar 500’er milyon lira ceza kesildi. 
     
Beşiktaş Koleji kampa giriyor      BARCELONA’DA, 28 Mart - 2 Nisan tarihleri arasındaki futbol şampiyonasında mücadele edecek olan Beşiktaş Koleji Kız ve Erkek takımları hazırlıklarını sürdürüyor. Çalışmalarının büyük bir bölümünü Fulya Tesisleri’nde yapan Beşiktaş Koleji, cuma günü Riva’da iki günlük kampa girecek. Aynı gün saat 14.00’de Barcelona’daki şampiyona ile ilgili olarak bir basın toplantısı yapılacak. 
     
Şampiyonlar Ligi’nde günün programı      C GRUBU 
     21.45 Sparta Prag - Porto 
     21.45 Panathinaikos - Real Madrid 
     D GRUBU 
     21.45 Juventus - Arsenal 
     21.45 Deportivo - B.Leverkusen 
     
Ayşe Yeşin anne oldu      MİLLİYET gazetesi Ankara bürosu spor servisi muhabirlerinden Ayşe Yeşin Dinler anne oldu. Targu adı verilen minik yavruya uzun ve sağlıklı bir yaşam, Ayşe -Hakan Dinler çiftine ise oğullarıyla mutluluklar dileriz. 
     
3. Lig’de bugün      Erteleme maçları 
     13.30 Batman Bld. - Y.Ova Cilo 
     13.30 GASKİ - Adıyaman 
     



 SPOR 



























</TEXT>
</DOC>
