<DOC>
<DOCNO> 57192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/soneko07.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de Taşıt Alım Vergisi'ne yüzde 53 zam.. 
</HEADLINE>
<TEXT>

     Motorlu taşıtların alımı sırasında, kilo ve yaşına göre değişen miktarlarda alınan Taşıt Alım Vergisi TAV tutarları, 2002 yılı için yüzde .2'lik yeniden değerleme oranı kadar artırılarak yeniden belirlendi. 
     Maliye Bakanlığı'nın Resmi Gazete'de yayımlanan tebliğine göre, 1 yaşa kadar olan otomobil, kaptıkaçtı, panel ve arazi taşıtlarının Taşım Alım Vergisi 950 kilonun altındakilerde 817.8 milyon liraya yükseltildi. Yapılan artırımla 950 kilonun altındaki taşıtların TAV miktarı, 2-3 yaştakilerde 545.6 milyon, 4-5 yaştakilerde 408.8 milyon, 6- 8 yaştakilerde 271.9 milyon, 9-11 yaştakilerde 203.5 milyon lira oldu. 
     TAV miktarı, 951-1200 kilo arasındaki binek taşıtlarda yaşa göre 1 milyar 365.4 milyon lira ile 340.3 milyon, 1201- 1600 kilo arasındakilerde 1 milyar 911.4 milyon lira ile 477.2 milyon, 1601-1800 kilo arasındakilerde 2 milyar 731.2 milyon, 1801 kilonun üzerindekilerde de 3 milyar 277.6 milyon lira ile 817.8 milyon lira arasında yeniden belirlendi. 
     Belirlenen söz konusu TAV miktarları, lüks taşıtlar için zamlı uygulanıyor. Birinci derece lüks taşıtlardan kilo ve yaşına göre belirlenen miktarın üç katı, ikinci derece lüks taşıtlardan iki katı, üçüncü derece lükslerden ise 1.5 katı kadar TAV alınmaya devam edilecek. 
     
     YÜK VE YOLCU TAŞIYANLAR 

     Kamyonet, kamyon, çekici ve benzeri taşıtlarda istiap haddi 1.5 tona kadar olanların vergisi yaşla ters orantılı biçimde 624.4 milyon lira ile 155.3 milyon lira arasında değişiyor. TAV miktarı söz konusu taşıtlarda istiap haddi ve yaş durumuna göre 1 milyar 750.5 milyon liraya kadar çıkıyor. 
     Yeni tarifeye göre minibüs, otobüs, troleybüs ve benzerlerinde yolcu kapasitesi 15 kişiye kadar olanların TAV miktarı yaş durumuna göre 780.1- 217.1 milyon lira arasında değişiyor. Yolcu sayısı paralelinde artan vergi miktarı 46 ve daha fazla yolcu kapasiteli bir yaşın altındakilerde 1 milyar 750.5 milyon liraya ulaşıyor. 
     
     YAT, KOTRA, ÖZEL TEKNE 

     Yat, kotra ve her türlü motorlu özel teknelere her motor gücü birimi için ödenecek vergi miktarı, 20 beygir gücünün altındakiler için 0-11 yaş arası için 26.5 milyon lira ile 6.5 milyon lira arasında değişen miktarlarda yeniden belirlendi. Buna göre 20 beygir gücünde ve bir yaşın altındaki bir yat, kotra ya da özel tekne için ödenecek miktar 529.6 milyon liraya yükseldi. 
     Motor gücü birimi başına ödenecek vergi birim miktarı, 151 beygir gücü ve üzerindekilerde 66.5 milyon lira olarak uygulanacak. Buna göre 151 beygir gücündeki yat, kotra ve özel teknenin TAV miktarı 10 milyor 48 milyon liraya geliyor. Türkiye Yelken Federasyonu'na kayıtlı, Federasyon'dan yelken numarası almış, motorları olan yelkenli tekne ve kotralar için belirlenen TAV miktarlarının yarısı uygulanacak. 
     
     UÇAK VE HELİKOPTERLER 

     Türk Kuşu ve THK'ye ait olanlar dışındaki uçak ve helikopterlerin TAV miktarı 1150 kiloya kadar olan ve bir yaşın altındakilerde 3 milyar 258.6 milyon liraya yükseldi. 
     Bu miktar yaş büyüdükçe 2 milyar 171.4 milyon liraya kadar düşüyor. 
     20 ton ve üzerindeki uçak ve helikopterlerde TAV 
     miktarı ise yaşla ters orantılı biçimde 27 milyar 167.2 milyon lira ile 19 milyar 16.2 milyon lira arasında yeniden belirlendi. TAV miktarı, motosikletlerde yaşına göre 23.6 milyon lira ile 11.6 milyon, yük ve yolcu motosikletlerinde 61.3 milyonla 23.6 milyon, triporterlerde 73.2 milyonla 40.6 milyon lira arasında değişecek. Traktörlerden her motor gücü birimi başına alınacak TAV miktarı da 2 milyon 362 bin lira olarak belirlendi. 
     
     ÇEVRE ve TEMİZLİK VERGİLERİ 

     Çevre temizlik vergisi tutarları, 1 Ocak 2002'den geçerli olmak üzere yüzde 26.6 oranında arttırıldı. 
     Maliye Bakanlığı'nın bugünkü Resmi Gazete'de yayımlanan Belediye Gelirleri Kanunu Genel tebliğiyle, halk arasında ''çöp vergisi'' olarak bilinen Çevre Temizlik Vergisi tutarları yeniden düzenlendi. 
     Bu yıl alt limiti 236 bin lira, üst limiti de 49 milyon 345 bin lira olan çevre temizlik vergisinde, 2002 yılı için için alt limit 298 bin lira, üst limit de 62 milyon 470 bin lira şeklinde belirlendi. 
     Tarifedeki vergi miktarları, büyük şehir belediye sınırları içinde bulunanlar hariç olmak üzere kalkınmada öncelikli yörelerdeki belediyeler ile nüfusu 5 binden az olan belediyelerde yüzde 50 indirimli olarak uygulanacak. 
     
     VERASET VE İNTİKAL VERGİSİ- 

     Bu arada Maliye Bakanlığı'nın bugünkü Resmi Gazete'de yayımlanan Veraset ve İntikal Vergisi Kanunu Genel Tebliği ile de, bu vergiye tabi matrah dilim tutarları, 1 Ocak 2002'den itibaren yeniden değerleme oranı kadar artacak. 
     Böylece veraset ve intikal vergisinin matrah dilimleri, yeni yılda yüzde .2 oranında artış görecek. 
     






</TEXT>
</DOC>
