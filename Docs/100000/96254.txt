<DOC>
<DOCNO> 96254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/gureli.html </URL>
<DATE> 2002/07/17/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Siyasi sabıkalılar 
</HEADLINE>
<TEXT>

     Dünya Kupası sırasında herkes teknik direktör, herkes usta birer futbol taktisyeniydi. Şimdi de hepimiz siyaset taktisyeni ve de politik entrika uzmanı kesildik. Kadıköy - Eminönü vapurunda kulak misafiri olduğumuz "ince politika dersleri"nden birini aktaralım, bakalım nasıl bulacaksınız 
     "- Ecevitler’in hatası kardeşim. Madem ki Hüsam’ın her kimse entrika çevirdiğini öğrendiniz, adamı da istifa ettirdiniz. Getir onun yerine Derviş’i oturt." 
     "- Hay yaşa Bak bakalım o zaman Hüsam’ın ardından giden 20 kişi, anında geri dönüyor mu, dönmüyor mu " 
     "- Hüsam sap gibi ortada kalırdı azizim, silinir giderdi. Ah Rahşan Hanım ah " 
     Bugün bunları söyleriz de yarın hepsini unuturuz. Toplumsal hafızamız sıfır. Oysa, şu sıralar yaşananları doğru değerlendirmek için, olayların kahramanlarını iyi tanımak, "sabıka kayıtlarını" unutmamak gerekiyor. 
     Politikada bu böyle olduğu gibi, iş hayatında da, özel yaşamda da böyle. İnsanların bugünkü davranışlarında, geçmişteki davranışlarının izleri bulunuyor. 
     Bugünlerde olayları değerlendirmemize yardımcı olacak, toplumsal hafızamızı tazeleyecek bir kitap yayımlandı. Araştırmacı gazeteci yazar Turgut Fethi, "Siyasi Sabıkalılar" kitabında Egem Matbaacılık, 0212.553 47 76 Demirel’in, Ecevit’in, Mesut Yılmaz’ın, Tansu Çiller’in, Erbakan’ın portrelerini bir psikolog yetkinliği ile çiziyor, ayrıca her birinin bugün çoğunu unuttuğumuz siyasi sabıkalarını sıralıyor. 
     Yeni aktörler Devlet Bahçeli ile Hüsamettin Özkan kitapta yok, ama biz size Mesut Yılmaz’ın portresinden birkaç satır aktaralım 
     "Zoraki tevazuu, beğenmişliği bazen gizli, bazen aşikar bir kasıntıyı kişiliğinden soyutlama olanağı yok. Ruhunda kendiliğinden organize edilir bir gururun pençesinde kıvranan bir hal var. Kafasındaki doğruluk, dürüstlük, ahlak, namus kompartmanlarına ne kimseyi sokuyor ne de oralara başkalarının göz atmasına tahammül ediyor." 
     "Kim telkin etmişse, lüzumlu lüzumsuz tebessüm ediyor. Doğal psikolojik yapısında olmadığı için, yüzü ifade gücünü kaybedip maskeleşiyor." 
     "Ruhen ve fikren sermaye çevreleri ile iç içe. Halka dönük, cesaret isteyen büyük reformlar yapacak çapta, kapasitede olmadığı gibi, vizyon sahibi de değil. Cesareti ancak politikada kalabilmek için sınırlı bir riski karşılayacak kadar." 
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
