<DOC>
<DOCNO> 80756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur06.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye, AB üyeliğine en yakın noktada" 
</HEADLINE>
<TEXT>

     Avrupa Birliği Genel Sekreter Yardımcısı Büyükelçi Volkan Bozkır, 2002 yılının Türkiye-AB ilişkileri açısından kritik bir yıl olduğunu belirterek, "Türkiye bugün AB üyeliğine en yakın noktada" dedi. 
     "2002 yılı Türkiye-AB ilişkileri açısından kritik bir yıldır" diyen Bozkır, bu yılın Temmuz ayına kadar siyasi kriterlere ilişkin vecibelerin yerine getirilmesi gerektiğini kaydetti. Bozkır, bu kriterlerden birinin idam cezasının kaldırılması, ikincisinin anadilde radyo-televizyon yayını yapılması, üçüncüsünün anadilde öğretim imkanı tanınması, dördüncüsünün ise Olağanüstü Hal'in kaldırılması olduğunu söyledi. 
     AB'nin aday ülkelerden istemeyip de Türkiye'den istediği bir istek bulunmadığının da altını çizen Bozkır, "Bu kriterleri yerine getirmek zorundayız. Avrupa'nın önüne Ankara kriterleri koyamayız" dedi. 
     





</TEXT>
</DOC>
