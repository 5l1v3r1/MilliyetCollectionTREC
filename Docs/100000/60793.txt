<DOC>
<DOCNO> 60793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/magazin/mag01.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüklerle yarışacak... 
</HEADLINE>
<TEXT>
Assolistlik Petek’e kaldı 
     MAGAZİN SERVİSİ 

     Ünlüleri reddetti 
     ESKİ manken, yeni şarkıcı Petek Dinçöz, adını pek yakında gazino neonlarına assolist olarak yazdıracak. Podyum defterini kapatıp, Bende Kaldı’ adlı single ile şarkıcılığa "Merhaba" diyen Dinçöz, önce, Taksim Maksim’de Sibel Can, İbrahim Tatlıses ve Mehmet Ali Erbil’in yer aldığı kadroda solistliği redetti Petek daha sonra da Şişli’deki ünlü restoran Günay’ın assolistlik teklifini kabul etti. 
     
     40 şarkı ezberledi’ 
     DİNÇÖZ, 40 şarkı ezberleyip Günay’daki repertuvarını tamamladığını söyledi. Playback’leriyle ünlü Petek, "Orkestramla günlerdir prova yapıyorum. 3 hafta sonra Günay Restoran’da assolist olarak sahneye çıkacağım. Acayip heyacanlıyım. Ancak iddialıyım, bomba gibi geliyorum. Çok başarılı olmak istiyorum" dedi. Dinçöz, modacısı Nur Yerlitaş’a birbirinden ilginç ve iddialı tuvaletler hazırlattığını söyledi. 
     
     



 MAGAZİN 













</TEXT>
</DOC>
