<DOC>
<DOCNO> 56425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/yazar/pulur.html </URL>
<DATE> 2001/12/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Afganların elindeki silahlar 
</HEADLINE>
<TEXT>

     TELEVİZYONLARDA Afganistanlı insanları seyrediyorsunuz hepsi kılık kıyafetleriyle ortaçağdan gelmiş gibi... 
     Bu çağda yaşadıklarını ispat edecek tek şey var ellerindeki silahlar... 
     Peki bu silahlar, bu roketler, bu tüfekler, bu bombalar, onların eline nasıl geçti 
     Herhalde bu silahları, mağaralarda imal etmediler. 
     Hepsi Batı, ya da Sovyet imalatı... 
     
     BİR kısmı uyuşturucu parası karşılığı Batı'dan alındı, yani, Afgan eroin yaptı, Batılıya sattı, aldığı parayla yine Batılıdan silah satın aldı. 
     Ya da, Batı bu silahları önce işine yarar diye onlara verdi, sonra da bu silahlar Batı'ya döndü... 
     Taliban'ın silahlarının çoğu Amerikan yardımı... Sovyetler'e karşı kullanılsın diye verdiler, sonra silahlar onlara döndü. 
     Kim bilir, belki hala, Batılı silahçılar Taliban'a silah satmakta .. 
     
     DURMADAN tekrarlanan bir terane "Irak'ın elinde kitle imha silahları, kimyasal silahlar var." 
     Doğrudur 
     Peki, bunları kim Irak'a vermiş, kim gidip Irak'a bunların fabrikasını kurmuş 
     Yine Batılılar... 
     400 bin Kürt'ü öldüren hardal gazı fabrikasını Irak'ta kimler kurdu 
     Hem de böcek ilaçları perdesi altında... 
     Güya Batılılar Irak'ta haşere ve böceklere karşı ilaç üretecek fabrikalar kuracaklardı. 
     
     KÖRFEZ Savaşı başlamadan önce yapılan bir yayında bakın neler belirtiliyordu 
     "1985 yılında Hollanda, Belçika ve Almanya'dan sağlanan malzemelerle, Irak, 500 ton hardal gazı üretebilecek bir stoka kavuşmuştu. Bunun üzerine, Bağdat'ın 45 km. batısında Al Fallujan bölgesinde kurulan fabrika üretime girdi. Kısa bir süre sonra Bağdat'ın 11 km. kuzeyinde Samarra bölgesinde tabun ve sarin gazı üretim tesisleri devreye girdi." x 
     
     ŞİMDİ kıyamet koparılıyor "Irak'ın elinde kitle imha silahları var " diye... 
     Kim bunları Irak'ın eline vermiş 
     Aynaya bakın da utanın 
     ------------- 
     x Körfez Bunalımı - Doğu Erbil, Gündoğan Yayınları 1990. 
     
     







Türkistan... 


Bir işçiye 25 milyar 


Savaşın eksik cephesi 


Arjantin'de tango ağlatıyor 1 


Bu bakanı dinleyin, sonra duymadık demeyin 


Afganların elindeki silahlar 


11 Eylül sonrası din ve siyaset 


Yeni insanlık için yeni dersler 


Edward Said 11 Eylül sonrasında kaygılı 


İşgücü planlaması yok At çalışanı sokağa .. 


</TEXT>
</DOC>
