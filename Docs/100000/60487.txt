<DOC>
<DOCNO> 60487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/siyaset/asiy.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sessiz muhalefet şimdilik’ izleniyor 
</HEADLINE>
<TEXT>

Parti yönetimi muhaliflerin temaslarında "bütünlüğü bozan" unsurlar tespit ederse, "ihraç" işlemi başlatacak 
     ÖNDER YILMAZ Ankara 

     MHP teşkilatı, parti içindeki muhalif kanadın sessiz muhalefetinin "isyan hareketi"ne dönüşmemesi için karşı propaganda başlattı. Muhaliflerin demeçlerini inceleyen parti yönetimi, seçim bölgelerindeki temaslar ile Anadolu’daki bağlantıları mercek altına aldı. MHP yönetimi, Devlet eski Bakanı Abdulhaluk Çay’ın bakanlıktan azli ile yeniden harekete geçerek parti içinde "sessiz muhalefet" başlatan muhalif kanadın çalışmalarını yakın izlemeye aldı. Muhalif isimlerin seçim bölgeleri ve gittikleri Anadolu kentlerinde yaptıkları konuşmalar ile temaslarını izlemeye alan MHP yönetimi, partiye yönelik "bütünlüğü bozan ve yaralayıcı" unsurlar tespit ettiği takdirde "ihraç" işlemi başlatacak. Yönetim, bütün teşkilatlarına Çay’ın azlinin nedenleri ile muhalif hareketin milliyetçi ülkücü ideolojiye verdikleri zararı anlatıyor. 



 SİYASET 


















</TEXT>
</DOC>
