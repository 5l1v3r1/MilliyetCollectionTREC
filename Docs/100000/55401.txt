<DOC>
<DOCNO> 55401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/dunya/dun01.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rambolar Ladin’in mağarasına iniyor 
</HEADLINE>
<TEXT>

Amerikalı 20 komando Ladin’in saklandığı tahmin edilen Tora Bora’daki dev mağaranın yakınına indi. Operasyon an meselesi 
     DIŞ HABERLER SERVİSİ 

     Taliban’a yakın Afgan İslam Ajansı AIP , Amerikan özel kuvvetlerinin önceki gün Celalabad yakınlarındaki Tora Bora bölgesine indirme yaptığını öne sürdü. Güvenilir kaynaklardan gelen bilgiye göre, Usame bin Ladin’in saklandığı sanılan yeraltı galerilerinin bulunduğu Tora Bora’da bir operasyon yapmak üzere, 20 kadar Amerikan askeri 2 helikopterle Celalabad yakınlarına indi. Aynı kaynaklar, Amerikalı askerlerin, özellikle Tora Bora’ya yapılacak hava operasyonu koşullarını konuşmak üzere, yerel yetkililerle görüşeceğini öne sürdü. 
     
     Tora Bora’da 58 ölü 
     Nangarhar vilayetinin polis şefi Hazret Ali, önceki gece ve dün sabah Tora Bora bölgesini hedefleyen ABD bombardımanında 58 kişinin öldüğünü açıkladı. Taliban’ın elindeki son kent olan Kandahar’daki havaalanı yakınlarında da şiddetli çarpışmalar olduğu bildirildi. Kuzey İttifakı’nın sözcüsü, öBiz 12 kayıp verdik, ama Taliban bizim en az 3 katımız kayıp verdi" dedi 
     
     Avustralyalı SAS’lar da gitti 
     İngiltere ve ABD’den sonra Avustralyalı Özel Hava Servisi SAS birliklerine bağlı 150 asker de Afganistan’a ulaştı. Avustralya Savunma Bakanı Senatör Robert Hill tarafından yayımlanan bildiride, başka birliklerin de bölgeye birkaç gün içinde gidecekleri belirtildi. Avustralya hükümeti, Afganistan’a toplam 1550 askeri personel ile savaş gemileri ve savaş uçakları gönderme taahhüdünde bulunmuştu. 
     



 DÜNYA 













</TEXT>
</DOC>
