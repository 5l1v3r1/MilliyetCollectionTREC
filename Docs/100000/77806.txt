<DOC>
<DOCNO> 77806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo03.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresle başa çıkan takım ligde ipi göğüsleyecek 
</HEADLINE>
<TEXT>

     Spor Psikolojisi Uzmanı Erkut Konter, kulüp yöneticileri ve teknik adamların, hakem hatalarını ve saha dışı unsurları gündeme getiren açıklamalar yapmalarının, futbolcuların konsantrasyonunu olumsuz yönde etkilediğini bildirdi. 
     Erkut Konter, özellikle maç yitiren ya da hedefledikleri noktadan geride kalan takımların yöneticilerinin, başarısızlığı saha dışındaki faktörlerle açıkladıklarına dikkati çekti. Konter, ''Onu bunu suçlamak oyuncuların konsantrasyonuna olumsuz etki edecektir. Futbolcuda Nasıl olsa ben ne yapsam sonuç değişmeyecek düşüncesi oluşunca asli görevini yerine getirme konusunda sorunlar doğacaktır'' dedi. 
     Ligde son haftalara girildikçe gerginlik derecesinin de yükseldiğine dikkati çeken Konter, stresi ortadan kaldırmanın mümkün olmadığını, ancak stresle başa çıkmayı bilen ekiplerin avantaj sağlayacağını dile getirdi. 
     Konter, şu bilgileri verdi 
     ''Aşırı stres performansı zorlaştırır, konsantrasyon bozukluğuna yol açar, özgüveni zedeler, motivasyon ve koordinasyon sorunları yaratır. Bunlar bilimsel gerçeklerdir. Stres varolacaktır, ortadan kaldıramazsınız. Ancak başa çıkmanın çağdaş yöntemleri vardır. Aslolan her ekipte bu konuda uzman bir çalışanın bulunmasıdır.'' Konter, stresle başa çıkmanın belli başlı yöntemlerini ise şöyle sıraladı 
     149   Stresi kabul etmeli ve ''ben onunla başa çıkacağım'' diyerek kararlılık gösterilmeli. 
     149   Çağdaş gevşeme yöntemleri uygulanmalı. Solunum düzenlenmesi, meditasyon, müzik, banyo bunların başlıcalarıdır. 
     149   Dışsallama uygulaması. Ortaya çıkan sonuçlardan kişinin kendi kendini suçlamaması. 
     149   Amaca odaklanılması. Çünkü stres, kişiyi amacı düşünmekten alıkoyar. 
     149   Sürekli olumlu düşünülmesi, olumsuz düşünce zehir gibidir ve vücuda girdiğinde zarara uğratır. 
     149   Stres altında birleşme. Stres, insanları birbirinden uzaklaştırır, bunun için kenetlenmek hep birlikte başa çıkmalıyız ortamını yaratmak gereklidir. 
     149   Durumun bir kez daha gözden geçirilmesi. Stres, durumu muhakeme etme yeteneğini bozar, bir kez daha gözden geçirme bu olumsuzluğu ortadan kaldırıcaktır. 
     






</TEXT>
</DOC>
