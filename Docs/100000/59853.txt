<DOC>
<DOCNO> 59853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/soneko04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret yarın artıyor 
</HEADLINE>
<TEXT>

     Asgari Ücret yarından itibaren 6 ay süre ile brüt 222 milyon 750 lira, net 163 milyon 563 bin 7 lira olarak uygulanacak. 
     Asgari Ücret Tespit Komisyonu'nun işçi tarafının temsilcisi olan Türk-İş'in muhalefetine karşın, hükümet ve işveren kesimi olan TİSK'in oy çokluğu ile aldığı karar uyarınca, 16 yaşından büyük işçiler için brüt 222 milyon 750 lira olarak belirlenen yeni asgari ücretten, 31 milyon 80 bin 105 lira SSK primi, 2 milyon 220 bin 8 lira işsizlik sigortası primi, 23 milyon 805 bin 96 lira gelir vergisi ve 1 milyon 332 bin 5 lira damga vergisi kesilecek ve işçiye net 163 milyon 563 
     bin 7 lira ödenecek. 
     Komisyonun aldığı karara göre, 16 yaşından küçük işçiler için brüt 188 milyon 700 bin 750 lira olarak uygulanacak ücretten, 26 milyon 418 bin 105 lira SSK primi, 1 milyon 887 bin 8 lira işsizlik sigortası primi, 19 milyon 559 bin 346 lira gelir vergisi ve 1 milyon 132 bin 205 lira damga vergisi olmak üzere, toplam 48 milyon 996 bin 
     663 lira kesinti yapılarak işçiye net 139 milyon 704 bin 87 lira ödeme 
     yapılacak. 
     Kapıcılar için asgari ücret brüt 222 milyon 750 lira, net ise 187 milyon 368 bin 633 lira olacak. Kapıcı ücretinden gelir vergisi kesintisi yapılmıyor. 
     Yarından itibaren 16 yaşını doldurmuş işçiler için uygulanan brüt asgari ücrette 54 milyon 60 bin 750 lira, net ücrette ise 41 milyon 377 bin 17 lira, 16 yaşından küçük işçiler için uygulanan brüt asgari 
     ücrette 45 milyon 951 bin 750 lira, net ücrette ise 35 milyon 352 bin 795 liralık artış olacak. 
     Asgari Ücret Tespit Komisyonu, Temmuz 2002'den itibaren uygulanacak ücreti saptamak üzere, Haziran 2002 tarihinde yeniden toplanacak. İşçi tarafının temsilcisi olan Türk-İş, Haziran 2002 tarihindeki komisyon toplantılarına katılmayacağını bildirdi. 
     






</TEXT>
</DOC>
