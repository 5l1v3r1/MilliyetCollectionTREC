<DOC>
<DOCNO> 71445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/civaoglu.html </URL>
<DATE> 2002/03/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
AB "öcü" olmasın 
</HEADLINE>
<TEXT>

     Kamuoyu araştırmalarına göre, toplumun AB'ye üyelik için yüzde 78 destek oranı... Kürtçe eğitim ve yayında düşüyor. Abdullah Öcalan ve idam koşullu olduğunda daha da aşağılara iniyor. 
     Oranları vermek istemiyorum... 
     Ama düşüş oranlarının "ciddi" olduğunu belirtmeliyim. 
     Referandum yasal olarak mümkün değil. Sadece Anayasa değişiklikleri için referandum yolu açıktır. 
     Ama... Tutun ki referandum yapılabilse, eğer tertışmalar Kürtçe ve idam gibi konulara kayarsa, odaklanırsa, yüzde 51 bile çıkmayabilir. 
     Bu, Türkiye insanının hoşgörü noksanından değil, AB imajının değişmekte oluşundan kaynaklanıyor. 
     
Tehlikeli dans      Toplum yüzde 78 oranında destek verirken AB'yi insanca yaşam için umut olarak görüyordu. 
     AB TV'lerden gördüğü çağdaşlıktı. 
     Avrupa ülkelerinde çalışan Türklerin anlattıklarıydı. 
     İş, iyi beslenme, sağlık, eğitim, özgürlüktü... Barıştı. 
     Oysa AB tartışmalarının Kürtçeye ve idama yönelmesi nedeniyle başka anlam, başka ima almakta. 
     Türkiye'yi karıştıracak, bölecek, kan akıtacak, bölücü çetelerine bile olanak tanıyan bir "öcü..." 
     Bunu içimizdekilerden kimileri bilerek yapıyor. 
     Ama, asıl neden AB'nin yanlış politikalarıdır. 
     Kendi imajının değişmesine çanak tutmasıdır. 
     AB, "anadilde TV - radyo yayın yasağının ve idam cezasının kalkmasını" tam üyelik görüşmelerinin başlaması için ön koşul haline getirirken, toplum psikolojisini rahatlatacak, güven verici uygulamalarda bulunmalıydı. 
     Örneğin... PKK'yı terör listesine alırdı. Sözde parlamento toplantılarına olanak vermezdi. 
     Onların, AB topraklarında örgütlenmelerini yasadışı hale getirebilirdi. 
     Kıbrıs Rum kesimine Türkiye istese de istemese de 2003'te tam üyesin açıklamasını yapmazdı. 
     AB ordusuna Türkiye'yi çok daha ağırlıklı kabul ederdi... vs 
     O zaman anadil ve idam belki daha farklı bir psikolojik ortamda konuşulurdu. 
     
Askerin sesi mi      Asker AB'ye nasıl bakıyor 
     MGK Genel Sekreteri Orgeneral Tuncer Kılınç'ın "Türkiye'nin AB'den en ufak bir yardım görmediği... AB'nin, Türkiye'nin sorunlarına menfi baktığı... ABD'nin rolünü hiç unutmadan Türkiye'nin yalnızlaşmış Rusya ve hatta İran'ı da içine alan bir arayış içinde olması gerektiği" yolundaki sözleri, sorunun yanıtı olabilir mi 
     Gerçi Orgeneral Kılınç "şahsi düşüncelerimi dile getirdim" demiştir ama, MGK gibi ulusal politaların saptandığı bir "zirve" kurumun Genel Sekreteri Orgeneral, böylesine keskin ve Türkiye'nin açıklanmış politikalarının tamamen zıddı bir konuşmayı Genel Kurmay Başkanı'nın onayı olmadan yapabilir mi 
     
Kaygılarla...      Kılınç'ın söylemi "acaba askerin görüşü mü " kuşkularını vermekte. 
     İlk yorumlara göre "bu görüşler TSK'nındır" elbette diyemezdi. TSK adına konuşma yetkisi Genelkurmay Başkanı'nındır. Ama amaç "sadece bazı adreslere mesaj vermekse" bu "kişisel görüş" söylemiyle amaç sağlamış olmaz mı 
     .... 
     Belki. 
     Fakat benim de kişisel kanım Orgeneral Kılınç'ın konuşmakla görevlendirilmediği, kişisel görüşünü dile getirdiğidir. 
     Ama o kişisel görüşün -İran ve Rusya'lı alternatif önerisi dışında - TSK üst kadamelerinde AB için zaten saklanmayan, bazılarını bizim de paylaştığımız ciddi kaygılardan esinlemediğini kim söyleyebilir 
     Ancak Türkiye çağdaş olmak yolunda yürüyüşünü sürdürmelidir. 
     Sonra 
     AB'ye başı dik girer. 
     Gene olmazsa keyifleri bilir. 
     ...... 
     
     Not Değerli arkadaşım ve meslektaşım Çetin Emeç'in kaybının 12'inci yıldönümünde, onu, sevgiyle ve dostluğunun sıcaklığını, onurunu yüreğimde yaşatarak anıyorum. G.C. 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
