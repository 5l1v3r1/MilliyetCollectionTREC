<DOC>
<DOCNO> 93750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur20.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazasında yanan otomobilde ölü sayısı 5'e çıktı... 
</HEADLINE>
<TEXT>

     Kırıkkale-Kayseri karayolundaki trafik kazasında yanan otomobilde ölenlerin sayısının 3'ü çocuk 5 kişi olduğu bildirildi. 
     Kırıkkale-Kayseri karayolunun Keskin bölümünde meydana gelen kazada, Salih Barış yönetimindeki Şanal Turizm'e ait 40 AT 403 plakalı yolcu otobüsünün çarpıştığı otomobilde yanarak ölenlerin 3'ü çocuk 5 kişi olduğu belirlendi. 
     Otobüs ile çarpışarak yanan W-9128 AF Avusturya plakalı otomobildeki cesetler güçlükle çıkarıldıktan sonra Keskin Devlet Hastanesi morguna kaldırıldı. 
     Kazada yaşamını yitiren 5 kişiden, sürücünün Yozgat doğumlu Raşit Aydemir 36 , eşi Rukiye Aydemir 29 ve üç çocuğu olduğu saptandı. 
     Aydemir ailesinin çocuklarının kimlikleri ise henüz belirlenemedi. 
     Yetkililer, Aydemir ailesinin Avusturya'dan izin için Türkiye'ye geldiğini ve sabah Kapıkule'den giriş yaptıklarını söylediler. Trafik kazasının otomobil sürücüsünün aşırı hız ve hatalı sollama yapmasından kaynaklandığı belirtildi. 
     Kaza sırasında otobüste bulunan 11 yolcu ise yakındaki Binboğa dinlenme tesislerinde bir süre bekledikten sonra, başka araçlarla buradan ayrıldılar. 
     





</TEXT>
</DOC>
