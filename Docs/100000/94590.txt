<DOC>
<DOCNO> 94590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yasam/yas01.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Son imza Azrail’den 
</HEADLINE>
<TEXT>

NTV kameramanı Hüseyin Yıldız, Serpil Şahin’le hayatını birleştiren imzayı attıktan bir saat kadar sonra, teyze oğlu tarafından 8 kurşunla öldürüldü 
     İSMAİL POLAT, ELVAN EZBER, İSMAİL ERBEN İstanbul 

     Kartal Rahmanlar Eski Üsküdar Caddesi’ndeki Şadırvan Restoran’da yapılan bir düğün töreni, korkunç bir sonla noktalandı. 
     NTV televizyonunda kameraman olarak çalışan damat Hüseyin Yıldız 33 , yaşamını Serpil Şahin’le birleştirdi. Ancak nikah sonrası sevincini yüzlerce davetliyle bu salonda yapılan düğün töreninde paylaşan Yıldız’ın mutluluğu kısa sürdü. Saat 23.30 sıralarında Yıldız masaları dolaşarak kutlamaları kabul ediyordu ki, davetliler arasında bulunan teyzesinin oğlu Hüseyin Kaplan aniden belindeki silahını çekti ve şarjöründeki mermileri ardı ardına damadın vücuduna boşalttı. Ocak ayında nişanlandığı ve birkaç saat önce hayatını birleştirdiği eşi gözleri önünde kanlar içinde yere yığılan genç gelin Serpil Şahin şok olurken, katil Kaplan, üzerine atlayan bir kişi tarafından etkisiz hale getirildi. 
     
     Tedavi gördü iddiası 
     Çağırılan polisler Kaplan’ı gözaltına alırken, vücuduna tam sekiz kurşun isabet eden Yıldız da derhal Dr. Lütfi Kırdar Kartal Eğitim ve Araştırma Hastanesi’ne kaldırıldı ancak tüm müdahalelere rağmen hayatını kaybetti. 
     İlçe Emniyet Müdürlüğü ekiplerince polis gömleği giydirilerek salondan çıkarılan Kaplan, Asayiş Şube Müdürlüğü’ne götürüldü. Bir dönem psikolojik tedavi gördüğü iddia edilen Kaplan, sorgusunda şu iddialarda bulundu "Ailem evliliğime sert tepki göstermişti. Hatta eşimin namusuyla ilgili sözler söylediler. Hüseyin de Yıldız sürekli eşimle ilgili ağıza alınmayacak sözler sarf ediyordu. Eşim Ankara’ya gitmişti. Ben de Ortaköy’de beş yıl aynı evi paylaştığım Hüseyin Yıldız’ı kutlamak için düğününe gitmiştim." 
     
     Silahını sonradan mı aldı 
     Bu ifadesine rağmen, Kaplan’ın düğüne bulundurma ruhsatlı silahıyla katılması olaydaki soru işaretlerini de beraberinde getirdi. Olayın şokunu atamayan geliniyle polise ifade veren acılı baba Hüseyin Yıldız da, Kaplan için şu ifadeleri kullandı "Oğlumla çok iyi arkadaşlardı. Ancak evlendikten sonra, sanırım eşinden dolayı bize uzak kaldı. Pek görüşemez hale geldik. Düğüne önce gömlekli geldi. Bir süre sonra işim var’ diyerek gitti. Daha sonra ceketli olarak geri döndü. Düğünün bitmesine yarım saat kala kurşun yağdırdı.." 
     İstanbul Üniversitesi İletişim Fakültesi mezunu Yıldız’ın cenazesi, memleketi Malatya’da toprağa verilecek. 
     
Vurdu, döndü yine ateş etti’      Nikah sırasında restoranda garsonluk yapan Bulut Özbek, genç kameramanın hayatını kaybettiği dehşet anlarını şöyle anlattı "Gelin ve damat masaları dolaşıyordu. Ben servis alıyordum. Herkesle tokalaşıp öpüştüler. O anda silah sesi duydum. Dönüp baktığımda damadın yaralandığını gördüm. Eli silahlı kişi seri şekilde ateş ediyordu. Dört ceya beş el ateş ettikten sonra tabancayı kaldırıp çıkış kapısına yöneldi. Kimse yaklaşmasın ’ diye bağırıyordu. Sonra tekrar döndü ve yerde yatan damada bir iki el daha ateş etti. Bu arada bir kişi üzerine atlayarak saldırganı yere yatırdı." 
     



 YAŞAM 























</TEXT>
</DOC>
