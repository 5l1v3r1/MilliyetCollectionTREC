<DOC>
<DOCNO> 79353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/ekonomi/aeko.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ticaret Odası Başkanı Donohue umutlu ayrılıyor 
</HEADLINE>
<TEXT>
Olumlu raporla eve dönüyoruz’ 
Ankara’da görüşmelerini tamamlayan ABD Ticaret Odası Başkanı Donohue, Hükümetimize başarınızı ileteceğiz. Çok olumlu bir raporla dönüyoruz’ dedi 
     ANKARA Milliyet 

     ABD Ticaret Odası Başkanı Thomas Donohue, Türkiye’nin ekonomik programda büyük başarı kazandığına işaret ederek, "Amerika’ya Türkiye ile ilgili olumlu bir raporla dönüyoruz" dedi. 
     Başbakan Bülent Ecevit ile de görüşen Donohue, Türkiye’de turizmin gelişmesi için Amerika’nın da katkıda bulunacağını belirtti. Donohue, görüşme sonrasında yaptığı açıklamada temaslarını olağanüstü olumlu’ sözleriyle değerlendirdi. KOBİ’lerle ilgili yapılan işbirliğine değinen Donohue, "Programla ilgili ne kadar büyük başarı kazandığımızı iletmek üzere ve olumlu bir raporla dönüyorum" dedi. 
     Donohue, Ecevit’e ulusal ve milli güvenlik alanında kendilerine verdikleri desteğe teşekkür ettiğini de belirtti. 
     
     Yatırımlar beklemeyecek’ 
     Başbakan Bülent Ecevit, görüşmeden sonra yaptığı açıklamada, ABD ile Türkiye arasında oluşturulan komisyona dikkat çekerek, "Bu komisyonun önemi çok büyük. Yatırımları bekliyoruz. Yabancı yatırımcılar başvurduklarında, en az 40 kapıyı çalmaları gerektiğinden tedirgindim. Yasa ile bu sorunu çözücü bir adım attık. ABD Türkiye’ye yatırımlarını daha fazla bekletmeyecek. Ticari ilişkilerde, üç ay içinde, gözle görülür bir artış yaşanacak. Endüstri Bölgeleri kurulursa ihracatta istediğimiz geniş olanaklar sağlanacak" dedi. 
     
Hong Kong gibi olmalısınız’      Thomas Donohue, Türkiye’nin, bölgenin Hong Kong’u olması gerektiğini vurgularken, bölgeye yatırım yapacak firmaların, Türkiye üzerinden bunu yapmasını istediklerini bildirdi. TOBB Başkanı Rifat Hisarcıklıoğlu’nu ziyaretinden sonra düzenlenen basın toplantısında konuşan Donohue, iki ülke arasındaki ticaretin geliştirilmesini, ABD - İsrail serbest ticaret anlaşması üzerinden yapmaya çalıştıklarını belirtti. Donohue, birkaç hafta içerisinde sorunun çözüleceğini, İsrail ile Filistin arasında yaşanan sorunun anlaşmaya bir etkisi olmayacağını belirtti. "Tekstil konusu ABD’de siyasi bir konudur" diyen Donohue, kotaların kaldırılmasının ticarete çok fazla etkisi olacağını sanmadığını belirtti. TOBB Başkanı Rifat Hisarcıklıoğlu da "Türkiye - ABD İş Ortaklığı Girişimi’nin kısa sürede uygulama safhasına geçirilmesi konusunda görüş birliğine vardık" diye konuştu. 
     
Öneriniz bize h l gelmedi’      ANKARA Milliyet 

     Türkiye’nin, ABD’ye gümrüksüz ihracat yapılabilmesi için kurulması planlanan Nitelikli Sanayi Bölgeleri’yle QIZ ilgili ABD tarafına h l öneri götürmediği ortaya çıktı. Şubattaki görüşmelerde, 25 Nisan’da yapılacak Çerçeve Antlaşması görüşmelerine kadar hazırlanacağı belirtilmiş olmasına karşın, bir hazırlık yapılmadığı öğrenildi. Gazetecilerin sorularını cevaplayan üst düzey bir ABD elçiliği yetkilisi, "Bir haftadan az bir zaman kaldı. Ama h l yer ve ürünler konusunda somut bir öneri gelmedi. Anlaştıktan sonra yasa Kongre’ye gidecek. Ara seçimler sonbaharda. Kongre’nin yaz tatili yaklaşıyor. Çalışmayan bir Kongre, yasa değişikliği yapamaz" dedi. 
     Washington’da yapılacak görüşmelere Dış Ticaret Müsteşarlığı’nın başkanlık edeceğini belirten aynı yetkilinin, "Görüşmelere doğru insanların gelmesi için çok uğraştık" demesi de dikkat çekti. 
     



 EKONOMİ 















</TEXT>
</DOC>
