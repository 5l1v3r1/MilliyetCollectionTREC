<DOC>
<DOCNO> 89565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo15.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası Notları 
</HEADLINE>
<TEXT>

Fransa utanıyor 
     FRANSIZ basını, Dünya Kupası’nda milli takımlarının yaşadığı hezimeti birinci sayfa manşetlerine taşıdı. L’Equipe, "Bir tarihin sonu. En güzel tarihlerin bile bir sonu vardır, ancak kupadan bu kadar erken ayrılmak gerçekten acı. Gol atamamak utanç verici" diye yazdı. Liberation, "Kupa buhar oldu", Le Figaro, "Başarısızlığın otopsisi", Le Monde "Fransa acı şekilde elendi" başlıklarını kullandı. 
     
Alkışlı protesto      2002’YE ilk turda veda ederek büyük sürpriz yapan Fransa dün ülkesine döndü. Güney Kore’nin başkenti Seul’den, Paris’e giden Fransız ekibinin moralsiz olduğu gözlenirken, havalimanında bazı Fransızlar’ın alkışlı protestosu ile karşılaştılar. 
     
Pele taburcu      BREZİLYA futbolunun efsanevi ismi Pele, göğsünde meydana gelen ağrılar nedeniyle kaldırıldığı hastanede yoğun bakımda bir gece kaldıktan sonra dün taburcu edildi. Pele’nin rahatsızlığının alerjik olabileceği ifade edildi. 
     
FIFA yalanladı      FIFA Organizasyon Komitesi, Dünya Kupası’nda kullanılan topların, Hindistan ve Pakistan’daki atölyelerde yapıldığı iddialarına sert tepki gösterdi. Basın Direktörü Keith Cooper, topların Fas ve Almanya’da son teknoloji ile imal edildiğini söyledi. 
     
Tekrar yasağı      FIFA Organizasyon Komitesi, statlardaki dev ekranlarda bundan böyle pozisyon tekrarı yapılmamasına karar verdi. Başkan Sepp Blatter, "Bu kararı, pozisyon tekrarlarında görülebilecek hatalı kararların seyirciler arasında şiddete yol açabilecek davranışlara neden olacağı endişesiyle aldık" dedi. 
     
Opabunmi klasmanda      NİJERYA’DA dün İngiltere karşısında forma giyen Femi Opabunmi, Dünya Kupası tarihinde görev yapan en genç üçüncü futbolcu unvanını kazandı. 17 yaşını dolduran ve 18 yaşından 101 gün alan Opabunmi, böylece 1982’de oynayan K. İrlandalı Norman Whiteside 17 yaş, 41 gün ve 1998’de görev yapan Kamerunlu Samuel Eto’o 17 yaş 99 gün ’dan sonra üçüncü sıraya oturdu. 
     
Yıldızlar eksik      G Grubu’nda bugün Ekvador ile kritik bir sınava çıkacak olan Hırvatistan’nın iki tecrübeli yıldızı Soldo ile Prosinecki’nin forma giyemeyecekler. Teknik Direktör Mirko Jozic, her iki oyuncunun da sakat olduğunu belirtti. 
     



 SPOR 



































</TEXT>
</DOC>
