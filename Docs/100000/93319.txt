<DOC>
<DOCNO> 93319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo06.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'dan Yunanistan - Türkiye'ye Euro 2008 desteği... 
</HEADLINE>
<TEXT>

     Japonya'dan, 2008 Avrupa Futbol Şampiyonası finallerini düzenlemek için ortaklık kuran Türkiye ile Yunanistan'a destek geldi. 
     Euro-2008 için Yunanistan ile Türkiye ortaklığının faaliyetlerini duyurmak için kurulan ''www.hellas-turkiye2008.com'' adlı resmi internet sitesinde yayınlanan haberde, şu görüşler yer aldı 
     ''17. Dünya Kupası Brezilya'nın şampiyonluğuyla sonuçlandı. Türkiye'nin 3. olduğu kupada ev sahibi Japonya ve Güney Kore'nin seyircileri konukseverliklerini turnuva boyunca gösterdi. Başarılı bir organizasyona imza atan 2 ülkenin seyircileri, centilmenlikleriyle de alkış aldı. Senegal-Türkiye maçında Japon taraftarların elinde gördüğümüz Yunanistan-Türkiye Euro 2008 için destek pankartı bizi şaşırttı. Japonya ve Güney Kore'de statlarda gördüğümüz coşkuyla karşılaştırınca benzer atmosferin konukseverlikleri ve futbol sevgisiyle ünlü Türkiye ve Yunanistan'da da yaşanacağını söyleyen Japon taraftarlar, 2 ülkenin Euro-2008'i başarıyla organize edeceklerine inançlarının tam olduklarını belirttiler.'' 
     





</TEXT>
</DOC>
