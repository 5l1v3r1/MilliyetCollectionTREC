<DOC>
<DOCNO> 74967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur19.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit Binbaşı'nın naaşı Türkiye'ye getiriliyor... 
</HEADLINE>
<TEXT>

     El Halil'de bir TIPH aracının saldırıya uğraması sonucu şehit olan Binbaşı Cengiz Toytunç'un naaşını ve yaralı Yüzbaşı Hüseyin Özaslan'ı Türkiye'ye getirmek üzere askeri bir ambülans uçağı, saat 12.30'da İsrail'e hareket etti. 
     Dışişleri Bakanlığı'ndan yapılan açıklamada, Binbaşı Toytunç'un naaşını ve yaralı Yüzbaşı'yı almak üzere giden ekipte, Dışişleri Bakanlığı, Hava Kuvvetleri Komutanlığı ve Jandarma Genel Komutanlığı temsilcileri ile sağlık görevlileri bulunduğu bildirildi. 
     Dışişleri Bakanlığı temsilcisinin, olay hakkında TIPH Başkanı, TIPH üyesi ülkeler temsilcileri ve TIPH Koordinatörü ile temaslarda bulunmak üzere bölgede kalacağı kaydedildi. 
     Uçak, gün içinde Türkiye'ye geri dönecek. 
     






</TEXT>
</DOC>
