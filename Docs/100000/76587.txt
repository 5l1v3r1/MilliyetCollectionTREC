<DOC>
<DOCNO> 76587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun07.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar için iddiaya giren Julia Roberts şimdi ters takla atıyor 
</HEADLINE>
<TEXT>

     Oscar, her ne kadar bu yıl aday gösterilmese de güzel yıldız Julia Roberts'ın hayatını değiştirdi. 
     Roberts, ödül alıp almayacağına dair Denzel Washington ile girdiği bahis nedeniyle ''akrobasi'' numaraları öğrenmeye başladı. 
     Internetteki ''imdb'' sitesinin haberine göre, daha önce ''Pelikan Dosyası'' filminde birlikte rol alan siyah aktör Denzel Washington ile Roberts ilginç bir bahse tutuştu. 
     Washington'a, ''En İyi Erkek Oyuncu'' ödülünü alırsa ''akrobasi ve cambazlık numaraları'' öğreneceğine ilişkin söz veren Roberts, arkadaşı ödülü alınca sevinçten havalara uçtu. Ancak, bu sevincin karşılığında girdiği bahsi de hatırlayan Roberts, hemen kolları sıvayarak cambazlık çalışmaya başladı. 
     Roberts, daha önce hiç denemediği numaraların zorlu olduğunu belirterek, ''Eğer, Washington Oscar alırsa ters takla ve akrobasi öğreneceğimi söylemiştim. Daha önce hiç denemedim. Ama öğreneceğim'' dedi. 
     
</TEXT>
</DOC>
