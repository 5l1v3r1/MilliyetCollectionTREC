<DOC>
<DOCNO> 98850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun18.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahıl gevreği çikolatalı bisküvi kadar sağlıksız. 
</HEADLINE>
<TEXT>

     Güne kolay ve sağlıklı başlama yolu olarak tercih edilen bir kase gevreğin, çikolatalı bisküvi kadar sağlıksız olduğu bildirildi. 
     İngiliz Gıda Komisyonu, yürüttüğü araştırmadan sonra yaptığı açıklamada, tahıl gevreğinde, kalp rahatsızlıklarına yol açabilen, gereğinden fazla şekerle doymuş yağ bulunduğunu ve bunların yeterince lifli olmadığını belirtti. 
     Komisyon'da görevli beslenme uzmanı Annie Seeley, tahıllı gevreklerin her gün yenmemesi gerektiğini söylerken, diyetisyen Catherine Collins, bazı gevreklerin bir ölçüsünün, bir çay kaşığı dolusu margarin kadar doymuş yağ içerdiğine dikkati çekti. 
     Komisyon, normal tahıl gevreklerine alternatif olarak, 4 kat fazla lif ve daha az doymuş yağ içeren kepekli gevrekler ve tost ekmeklerini tavsiye etti. 
     





</TEXT>
</DOC>
