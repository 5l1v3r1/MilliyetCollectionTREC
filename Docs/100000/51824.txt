<DOC>
<DOCNO> 51824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/yasam/ayas.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı erkek kıymet bilir’ 
</HEADLINE>
<TEXT>

O, İstanbul gecelerinin fenomen mek nı 'Günay'ın yaratıcısı Günay Tuncel çocukluğundan beri kadınlar tarafından şımartılmış. Kendisinden 36 yaş küçük bir sevgilisi var ama iddia ediyor ki, yaş farkı fazla olan çiftler, akran olan çiftlere nazaran daha mutludurlar... 
     BULUŞMALAR AHMET TULGAR 

     İstanbul, Şişli'de bir işhanının bodrum katındaki 'Günay' adlı, ne diyelim, müzikholün, neden bu kadar popüler olduğunu açıkçası merak ediyordum. Ama gidip de bunun için 'Günay'ın işletmecisi Günay Tuncel ile söyleşi yapmazdım. 
     Günay Bey'e gitmemin nedeni, onun, çağımızın yaygın ideolojisi, İngilizce adıyla 'ageism' yani 'yaşçılık'ın her insana belli yaşlarda sadece belli şeyleri uygun gören, yaşlı insanların elinden hür türlü bireysel mutluluk imk nını alan bir çağdaş ideolojinin yeni hedefi olmasıydı. Günay Tuncel, kendisinden 36 yaş küçük bir genç kıza şık olmuştu. Ve medya geçen hafta bu 'skandalı' kovuşturmak için atağa kalkmıştı. 
     Günay Tuncel ise her şeye rağmen çok mutlu görünüyor. Sevgilisi Ahu Erbaydar da öyle. Sürekli gülümsüyor, sürekli birbirlerine dokunmak istiyorlar. Eller, beller, omuzlar, saçlar sürekli birbirlerini arıyor. İyi bir görüntü veriyorlar. 
     
Uzun yıllar Leman Sam'la çalıştınız. Leman Hanım hep bir seviye mücadelesi içindedir. Leman Sam'la ayrıldıktan sonra müşteri profiliniz değişti mi 
     Ben bu işe Leman Sam'la başladım. Leman'dan sonra biraz çekiniyordum. Çünkü gayrimüslim de çok geliyor bana. Gayrimüslimler benim temel taşlarımdan. Leman'dan sonra, "Acaba bozulacak mı" diyordum. Gayrimüslimler bir mek nda şuna bakar Bir olay olmasın, iyi yemek yesinler ve verecekleri parayı bilsinler. 
     
"Olay olmasın ve verecekleri parayı bilsinler". Bunlar azınlıklar için önemlidir, değil mi Can ve mal güvenliği bir anlamda. 
     Tabii. 
     
İddialı kadınları sever misiniz Leman Hanım iddialı, zor bir kadındır. Sağlam politik görüşleri filan olan. 
     Leman'ı farklı bir insan olarak niteleyebilirim. 
     
Leman Sam sevgilinizdi. Özlüyor musunuz onu 
     Leman'ı h l çok severim. H l görüşüyoruz. İlk eşim de tiyatrocu Zerrin Sümer, Mükremin'in annesini oynayan, ondan olan kızım 23 yaşında. 
     
Kadınların sizin şımartmasını seviyorsunuz galiba. 
     Çocukluğumdan beri kadınlar beni şımartır. 
     
Yeni sevgilinizle aranızdaki yaş farkı sizin çin bir sorun teşkil ediyor mu Siz 60 yaşındasınız, o 24. 
     Bu yaş farkı benim için de beraber olduğum kişi için de problem değil. Mühim olan anlaşabilmek. 15 yaş fark oluyor, 20 yaş fark oluyor, 25 yaş fark da oluyor, 35 yaş fark niye olmasın, anlamıyorum. Bunun bir limiti olabilir mi Niye 25 yaş farkta durmak zorunda olayım ki Bu iki insanın bileceği bir olay. Üstelik arada yaş farkı olan çiftler akran olan çiftlerden daha mutlu. 
     
     Çok zindeyim, sporcuyum’ 
Neden 
     Bir kere erkek daha şefkatli oluyor, kadının kıymetini biliyor. Daha tecrübeli oluyor. Sonra ben spor yapan bir adamım, ben kendimi yaş olarak çok zinde hissediyorum. Ben gençlik yıllarımda nasılsam, h l öyleyim. 
     
Sevgiliniz ne iş yapıyor 
     Ahu Erbaydar, Yıldız Teknik Üniversitesi'den mezun bir inşaat mühendisi. Şimdi de mimari de okumak istiyor. Dış görünüşünden ziyade iç görünüşü güzel olan biri. 
     
Yani siz onun iç görünüşüne mi vuruldunuz 
     Hayır, tabii ki insanların önce dış görünüşüne bakılır. Sonra bir cevher bulunmazsa ilişki kendiliğinden biter. Ahu Hanım'daki cevher tükenecek gibi değil. 
     
Nasıl tanıştınız 
     Bodrum Günay'ın açılışında tanıştık. Anneannesiyle gelmişti. Ben anneannesini tanırım. Öyle bir sıcaklık doğdu. 
     
     Sevgilim benden zengin’ 
Şu anda bir başka kadınla evlisiniz. Karınızdan ayrılacak mısınız Ahu Hanım için 
     Tabii, mahkeme aşamasındayız. Zaten üç yıldır ayrı yaşıyorum. Diğer taraftan Ahu da bir gece bile ailesi olmadan dışarıda kalmış değil. Gündüzleri beraber oluyoruz, geceleri annesi babası ile. 
     
Sizi sevdi demek ki. 
     Tabii, çünkü maddi durumu benden çok daha iyi bir aileden geliyor. 
     
Peki, ailesi bu ilişkiye karşı çıkmadı mı 
     Babası şunu söyledi "Onun kendi hayatı. Ben onun birlikte yaşayacağı insana karışamam, ister 30 yaşında olur, ister 80 yaşında olur. Ben sadece kızımı mutlu edip edemeyeceğine bakarım." Ben bu kadar uygar bir aile ile karşılaşacağımı beklemiyordum açıkçası. Benim kızım bu tür bir durumda olsa ne yapardım, bilmiyorum. 
     
Heyecanlandınız mı ailesiyle tanışmaya giderken 
     Heyecanlandım ama Ahu sakinleştirdi beni. 
     
     "Gülben’in zamanı gelmişti" 
Bir Günay'dır gidiyor. Günay nasıl bir yer 
     Günay, 20 senelik bir emeğin ürünü, çok titiz çalışılmış bir yer. Sahibi Günay bütün kazancını Günay'a yatırmış. Bütün hırslarını, arzularını. 
     
Günay'a çıkarmak isteyip de çıkaramadığınız şarkıcı oldu mu 
     Hayır, bütün önemli sanatçılar burada çıktılar. 
     
Peki, burada çıkmak isteyip de sizin kabul etmediğiniz şarkıcı oldu mu 
     Yetersiz görüp de "İlerisi için belki olabilir" dediğim sanatçılar oldu. Mesela Gülben Ergen altı senedir Günay'da çıkmak istiyordu. Ben de Gülben'in yeteneğine, kabiliyetine, her şeyine çok güveniyordum. Kendisine de söylemiştim. Diyordum ki, "Gülbenciğim, acele etmeyelim. Seni şu anda kullanırsak harcamış oluruz". Zamanı gelince çıkardım. 
     
Zamanı gelen şarkıcı burada Türk burjuvazisine mi lanse ediliyor 
     Tabii, biz kaliteyi ön plana çıkardığımız için sanatçıların da kalitelisini ön plana alıyoruz. 
     



 YAŞAM 


















</TEXT>
</DOC>
