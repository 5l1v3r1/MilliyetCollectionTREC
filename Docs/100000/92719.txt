<DOC>
<DOCNO> 92719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/astro/index.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay burcunuz 
</HEADLINE>
<TEXT>

Burcumuzdan söz edildiğinde, içinde Güneş’in yer aldığı burç akla gelir. Örneğin 1 Ocak doğumlu birisi için bu Oğlak olacaktır. Güneşimizi ancak 30’lu yaşlardan sonra etkin biçimde ifade etmeye başlarız. Güneş bilinçli yaratıcı güç, bizi biz yapan merkezdir. Güneş rasyonel, kontrollü ve eril özellikleri yansıtır. Ay ise haritamızda bulunduğu burç, ev ve yaptığı açılarla bize duygusal ihtiyaçlarımızdan, nasıl bir çocukluk geçirdiğimizden, ne şekilde beslenip büyütüldüğümüzden bahseder. Ay kuşkusuz annemizle olan ilişkimizi ve duygusal bağlarımızı da yansıtır. Sadece içinde Güneş olan burcumuzu biliriz ama Ay da Güneş kadar önemli ve bütünlüğümüzü sağlayan bir güçtür. Güneş’in tersine Ay güdüsel öğelere karşı gelir. Duygusal alışkanlıklar, güven duygusu, aileye bağlılık ve kendini güdülerle açıklama hep Ay’a aittir. Bir haritada Ay pozisyon olarak güçlü konumdaysa, örneğin 1. evde çok açı yapıyorsa, bu durum annenin kişilik üzerindeki etkisinin çok şekillendirici olacağını gösterecektir. Ay kendi burcu Yengeç’te güçlüdür ve rahat açıları da varsa kişiyi koruyucu, ailevi konularla ilgili ve olumlu biçimde duyarlı kılacaktır. Ay toprak elementinden Boğa burcunda da rahat eder. Bu sağlam burçta aradığı güveni bulur ve açıları da rahatsa sakinlik, dinginlik verir. Tam tersine Ay, Oğlak ve Akrep burçlarında rahat edemez. Bu burçlarda zor konumlanmış bir Ay huzursuz, kolay tatmin olmayan, kendine güvenemeyen bir duygusal yaşama işaret eder. Bu kişilerin çocuklarında duygusal iletişim problemleri, genel olarak tatminsizlik ve anne ile ilgili sorunlar görülür. Ay’ın doğum haritanızda hangi burçta ve hangi evde olduğunu, açılarını bulmak için internette değişik harita çıkartma siteleri var. Örneğin www.astrodienst.ch adresini ziyaret edebilirsiniz. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
