<DOC>
<DOCNO> 66710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/gun13.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne karne almaya oğlu ölüme gitti... 
</HEADLINE>
<TEXT>

     ALİ ÖZKAYA İzmir DHA 

     İzmir’in Bornova ilçesinde, 7 dersi zayıf olan 15 yaşındaki lise öğrencisi Samet Aktürk, tabancayla canına kıydı. Atatürk Mahallesi’nde oturan Fatime Karataş, İzmir’de bu yıl başlatılan pilot uygulama kapsamında karneler sadece velilere verildiğinden, oğlu Samet Aktürk’ün karnesini almak için Seyit Şanlı Endüstri Meslek Lisesi’ne gitti. Evde yalnız kalan Samet Aktürk, üvey babası astsubay Yusuf Karataş’ın tabancasıyla başına ateş ederek yaşamına son verdi. Komşuların haber vermesi üzerine girilen evde, liseli Samet’in cesediyle karşılaşıldı. Yapılan incelemede, Samet Aktürk’ün ailesine hitaben bıraktığı, "Çekip gidiyorum memnun olun" yazılı not bulundu. Olayı duyan Fatime Karataş, sinir krizi geçirdi. 
     



 GÜNCEL 























</TEXT>
</DOC>
