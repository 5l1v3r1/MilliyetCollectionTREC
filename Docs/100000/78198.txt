<DOC>
<DOCNO> 78198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sonspo07.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli yöneticiler galibiyetten emin 
</HEADLINE>
<TEXT>

     Fenerbahçeli yöneticiler, yarın Beşiktaş ile yapacakları derbi maçı kazanacaklarını savundular. 
     Kulüp asbaşkanı Mahmut Uslu, derbi maçın kendileri için çok zor geçeceğini, ancak kazanacaklarına inandığını kaydetti. 
     Uslu, ligin ilk yarısındaki maçı hatırlatarak, "Beşiktaş'a karşı sezonun ilk yarısındaki maçta ofsayt olan bir pozisyonda gelen golle mağlup olmuştuk. Ancak bu sefer öyle olacağını sanmıyorum. Takımımızın daha iyi hazırlandığını düşünüyorum" dedi. 
     Kulüp asbaşkanı Osman Yalçın da derbi maçta galip gelmek dışında seçeneklerinin olmadığını belirterek, "Şampiyon olabilmek için kazanmaktan başka çaremiz yok" dedi. 
     Sarı-lacivertli kulübün asbaşkanlarından Nihat Özbağı ise, ligin ilk yarısındaki karşılaşmada Beşiktaş'a yenildiklerini hatırlatarak, "Bu maçı rövanş olarak değerlendiriyorum. Rövanşı alacağımızı düşünüyorum" dedi. 
     





</TEXT>
</DOC>
