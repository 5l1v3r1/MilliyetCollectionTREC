<DOC>
<DOCNO> 91434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo05.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer "Kahn olmasa Dünya Kupası'na çoktan veda etmiştik" 
</HEADLINE>
<TEXT>

     Almanya Milli Takımı'nın eski kaptanı ve teknik direktörü, efsanevi futbolcu Franz Beckenbauer, ''Kaleci Kahn olmasa, Dünya Kupası'na çoktan veda etmiştik'' dedi. 
     Franz Beckenbauer, Bild Gazetesi'ne yaptığı yorumda, Almanya'nın performansının çok yetersiz olduğunu vurgulayarak, şunları söyledi 
     ''Kaleci Kahn olmasa, Suudi Arabistan maçı dışındaki tüm karşılaşmalarda, bizi sahadan adeta kazıyarak çıkarırlardı. Çeyrek finalde favori takım olarak ABD'ye yenilseydik, tüm dünya bize gülerdi. Bu da 90 dakika boyunca bize büyük baskı yaptı. En iyi 4 içine girmemiz büyük keyif veriyor. Ancak, çeyrek finalde tüm gücümüzü ABD'yi durdurmak için harcadığımızı düşününce, bu hiç de keyifli olmuyor.'' Teknik direktör Rudi Völler'in çok daha agresif bir takım yaratması gerektiğini vurgulayan Beckenbauer, Almanya'nın yarı finali aşabilmesi için çok çok daha iyi futbol oynamak zorunda olduğunu sözlerine ekledi. 
     





</TEXT>
</DOC>
