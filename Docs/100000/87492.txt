<DOC>
<DOCNO> 87492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/yas00.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekle özürlü çocuk doğmuyor 
</HEADLINE>
<TEXT>

"Genetik bozuklukları olan embriyolar laboratuvar ortamında ayıklanıyor, ana rahmine en sağlıklı haliyle transfer ediliyor." İşte bu mucizevi tedavi sayesinde tüp bebek yöntemiyle doğum yapan hiçbir çiftin özürlü bebeği olmuyor.... 
     Kısırlığa son - 2 
Ayşegül Aydoğan 

     Son birkaç yılda, tıp teknolojisi ve tüp bebek tedavisindeki en önemli gelişme şüphesiz PGT Preimplantasyon Genetik Tanı oldu. PGT’nin tüp bebek tedavisinde devrim yaratan özelliği, özürlü veya hastalıklı bebek doğma riskini ortadan kaldırması... PGT ile genetik bozuklukları olan embriyolar, ana rahmine transfer edilmeden önce ayıklanıyor, sağlıklı embriyolar yerleştiriliyor. Prof. Dr. Mustafa Bahçeci PGT ile ilgili sorularımızı yanıtladı... 
     
     PGT nedir 
     Genetik hastalıkların geçişini engellemek için kullanılan bir yöntem. Şu an en yeni teknoloji. Tüm tüp bebek uygulamalarında en doğru ve sağlıklı embriyoyu bulmak için uygulanıyor. 
     
     PGT kimlere yapılmalı 
     Bugün ailesinde herhangi bir genetik hastalık olduğunu bilen kişiler mutlaka genetik danışmanlık, bilgilendirme almalı. Ayrıca gebelik yaşı 37’nin üstünde, üç veya daha çok tüp bebek tedavisi olmuş kişilere öneriyoruz. 
     
     Hangi hastalıkların geçişi önleniyor 
     Talasemi Akdeniz anemisi , kistik fibrozis akciğer hastalığı , spinal müsküler atrofi omurga hastalığı , orak hücreli anemi, duchenne kas distrofisi kas hastalığı , fragile-x sendromuna bakılabiliyor. Şimdiye kadar 3 talasemili çiftte denedik. Ayrıca yurtdışında bir merkezde alzheimer’lı bir embriyoyu ekarte edip hastalıklı olmayan embriyoları yerleştirdiler. Meme kanserini embriyodan ayıklama çalışmaları da yapılıyor. 
     
Down sendromunu önlüyor      Kromozom bozukluğunda da kullanılıyor mu 
     Evet. Down ve turner sendromunda, kromozomal yapı ve sayı bozuklukları olan hastalarda da uyguluyoruz. 
     Normalde insanda 46 kromozom var. Kadında 46 XX, erkekte 46 XY. PGT’yle 46 kromozomun 14’üne normal gelişecek embriyoyu saptamak için bakabiliyoruz. Böyle olması gerekirken mesela kadın 46 XO taşıyor. Bu durumda turner sendromu bir cinsiyet kromozumunun eksik olması, hormonal gelişiminin bozuk olmasına neden oluyor adlı hastalık gelişiyor. Genellikle kız çocuklarında ortaya çıkıyor, zek geriliği, cinsiyet sorunu ve kısa boy görülüyor. 14 kromozoma bakıldıktan sonra riski en az taşıyan embriyolar transfer ediliyor. Ama kesin sonuç için hamileliğin 4’üncü ayında amniyosentez anne karnında bebeğin bulunduğu sıvıdan örnek alınması yapılması gerekiyor. Bununla 46 kromozoma bakılarak down ya da turner sendromu kesin olarak saptanıyor. Hastalık saptanırsa aileye, hamileliğin sona erdirilmesi öneriliyor. 
     
     PGT kanseri de engelleyecek mi 
     Gelişmeler olumlu. İleride bazı kanser türlerinin ortadan kaldırılmasına kadar gidecek. Ailesel geçiş gösteren kanserler varsa bunlar gebelik oluşmadan önce sağlıklı embriyolar seçilerek sağlıklı çocuklar elde edilecek. 
     
     Bir tüp bebeğe nasıl hamile kalınır 
     Önce kadının yumurtalıkları uyarılıyor ve ultrason eşliğinde toplanıyor. Aynı gün erkekten sperm alınıyor. Her yumurta, özel ortamda spermle birleştiriliyor. Döllenme amacıyla anne rahminin özelliklerini taşıyan özel bir ortamda bekletiliyor. Yumurtaların yüzde 60-70’i dölleniyor. 48 ile 72 saat sonra 4-8 hücreye ulaşan embriyolar rahme yerleştiriliyor, 2 hafta sonra sonuç alınıyor. 
     
Kısır olmak şart değil’      Amerikan Hastanesi Genetik Laboratuvar Sorumlusu Dr. Nesrin Erçelen’e de şu soruları yönelttik 
     
     PGT neden tüp bebek yöntemiyle kullanılıyor 
     Bu yöntem embriyo üzerinde yapılıyor. Embriyo elde etmek için de tüp bebek yönteminin kullanılması şart. 
     
     Çiftler kısırlık şik yeti olsun ya da olmasın danışsınlar mı 
     Tabii. PGT’nin yapılması gereken çiftlerin bir kısmı kısırlık sorunu çekmiyor. Normal yoldan çocuk sahibi olabilirler. Ancak yöntemin uygulanması için tüp bebek yaptırmak zorundalar. 
     
     "Çip" teknolojisi nedir 
     Genetik şifreyi kontrol edecek test materyaline çip diyoruz. Bu tip çipler kullanılarak bugün binlerce genetik özellik hakkında bilgi almak mümkün. Embriyoyla ilgili oldukça geniş genetik bilgi alabilmek ya da doğacak çocuğun tüm genetik profilini görebilmek birkaç yıl içinde mümkün olabilecek. 
     
Çocuk sahibi yapan merkezler ve fiyatları      İSTANBUL 

</TEXT>
</DOC>
