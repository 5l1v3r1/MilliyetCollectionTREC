<DOC>
<DOCNO> 98466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/guclu.html </URL>
<DATE> 2002/07/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Derviş siyaseti bırakıp üniversiteye mi dönecek 
</HEADLINE>
<TEXT>

     Siyaset her geçen gün daha da içinden çıkılmaz bir hale geliyor. İşte böylesine karmaşık bir ortamda bütün gözler Derviş’e yönelmiş durumda. Atacağı her adım, siyasette yeni dalgalanmalara neden olabilir. 
     Cem ve Özkan ikilisi ile medyanın bir bölümü Derviş’e zoraki nik h kıydılar. YTP’nin üçüncü ayağı olarak ilan ettiler. O da ilk aşamada bu Yeni Oluşum’a sıcak baktığını gösteren tavır sergiledi. Ama ihtiyatlı davranmayı da hiç ihmal etmedi. 
     Kurucular arasında yer almadı. Partinin kuruluşunda da burada bulunmadı. ABD’deki sağlık operasyonu sonraya kalabilirdi. Ama önceye aldı. Belli ki kafasındaki taşlar henüz yerli yerine oturmamış... 
     Derviş’in nasıl bir tavır sergileyeceği birkaç gün içerisinde iyice şekillenebilir. Bize üniversite çevrelerinden gelen duyumlar siyasi kulislerde konuşulanların tam aksi yönünde 
     Derviş, siyasette aradığını bulamazsa kesinlikle üniversiteye dönecek. Bu konuda kendisine hem devlet hem de vakıf üniversitelerinden ciddi teklifler var. O da bu tekliflere sıcak bakıyor. 
     Evet bize ulaşan bilgiler bu yönde. Ne kadarı doğru, ne kadarı temenni hep birlikte göreceğiz... 
     
Ünlü "Ben gitmiyorum"      Aydın Doğan Meslek Yüksek Okulu’nun temel atma töreni için dün Kelkit’teydik. Devlet Bahçeli ile birlikte çok sayıda bakan ve milletvekili de vardı. Rektörler, dekanlar ve hocaların sayısı da bir hayli fazlaydı. 
     Akademik kulislerdeki bu söylentiyi Devlet Bakanı Ünlü’ye sordum "Haftaya h l bakan mısınız " Şaşırdı. Boşver siyaseti, gel, gelecek hafta birlikte Kaçkar Dağları’na tırmanalım önerisini getirince de "Yazılanlara göre hafta içerisinde Derviş’le birlikte YTP’ye geçiyormuşsunuz" dedim. Adeta şok oldu. "Kesinlikle böyle bir şey yok. Kim, nereden çıkarıyor anlamıyorum" dedi ve son noktayı koydu "YTP’ye gitmiyorum." 
     Derviş’in gölgesi gibi kendisinden hiç ayrılmayan danışmanı "Oya’nın babası" sıfatıyla Derviş’le ilgili gelişmeleri sorunca da "Kendi ağzından duyduklarınızın dışındakilere inanmayın. Ne yapacağını görmek için en iyisi beklemek" dedi. 
     
DSP’den sürpriz bekleyin      Söz siyasetten açılınca Milli Eğitim Bakanı Necdet Tekin’e de partisindeki son gelişmeleri sormadan edemedim. 
     Fazlasıyla iyimserlik içerisindeydi. "Seçimi bekleyin. Bombalarımız var" dedi. Muhtemeldir ki ne olduğunu kendisi de bilmiyor. Ama emin olduğu bir şey varsa o da Ecevit’in bir son dakika manevrasıyla seçimin kaderini değiştireceği... 
     ANAP’tan ve MHP’den bakanlarla diğer partilerden milletvekilleri de vardı. Ama bugünlük bu kadar siyaset yeter... 
     
Aydın Doğan sevindirdi      Kelkit Kelkit olalı böyle bir gün yaşamadı herhalde. Dört ayrı tören vardı. Önce Kelkit Aydın Doğan Meslek Yüksek Okulu’nun, ardından da Organik Tarım Ürünleri Sanayi Tesisleri’nin temeli atıldı. Kırda yenilen öğle yemeğinden sonra ise Kelkit - Ünlüpınar - Gümüşhane yolunun açılışı, hemen devamında da Gümüşhane Aydın Doğan Spor Tesisi’nin açılışı yapıldı. 
     Halk yatırımları coşkuyla karşıladı. Konuşmaları sık sık kesen samimi alkışlar bunun en açık göstergesiydi. 
     Üniversiteler gittikleri kentlerde sadece bilgi birikimi yaratmadılar. Kültürel zenginliğin ve ekonomik kalkınmanın da en büyük yaratıcısı oldular. Eminim yeni yatırımlarla birlikte Kelkit’te de çok şey değişecek. 
     Özetin özeti Mum dibine ışık vermez derler. Aydın Bey Kelkit’te bu söylemi tersine çeviriyor. Hem doğduğu topraklara ışık veriyor hem de ülkeye... 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
