<DOC>
<DOCNO> 98247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/ekonomi/eko03.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni spekülasyona karıştırmayın’ 
</HEADLINE>
<TEXT>

Derviş’in yerine önerildiği iddiasını yalanlayan Hazine Müsteşarı Öztrak Siyasi spekülasyon program için uygun değil 
     SEÇKİN ÜREY Ankara 

     Hazine Müsteşarı Faik Öztrak’ın yakın çevresine "Beni siyasi spekülasyonlara karıştırmasınlar" dediği öğrenildi. 
     Öztrak’ın programı uygulamakla yükümlü teknokratların adlarının siyasi spekülasyonlara karıştırılmasının program açısından uygun olmadığını söylediği ifade edildi. 
     Devlet Bakanı Kemal Derviş’in Yeni Türkiye Partisi’ne katılma ihtimalinin güçlendiği bugünlerde gündeme Derviş’in yerini kimin alacağı sorusu geldi. Öztrak’ın adının bakan olması için Başbakan Ecevit’e önerildiği yolunda iddiaların ortaya atılması ise Hazine cephesinde rahatsızlık yarattı. 
     Öztrak’ın "Yoğun ve zorlu bir ekonomik program uygulanırken programın içindeki teknokratların adlarının siyasi olaylara karıştırılması hoş olmayan sonuçlara neden olabilir" dediği öğrenildi. 
     



 EKONOMİ 



















</TEXT>
</DOC>
