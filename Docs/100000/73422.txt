<DOC>
<DOCNO> 73422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sondun21.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
El kaide köylülere 400'er dolar verip uzaklaştırmış... 
</HEADLINE>
<TEXT>

     El Kaide savaşçılarının Afganistan'ın doğusunda uluslararası koalisyon güçleriyle çarpışmalara girişmeden önce köylülere bölgeyi terk etmeleri için 400'er dolar verdiği bildirildi. 
     Kabil'in kuzeyindeki Bagram Hava Üssü'nde görevli Kanadalı Yarbay Pat Stogran AFP'ye yaptığı açıklamada, ''Köylülerden birisinin bana anlattığına göre, El Kaide'nin adamları gelerek bölgede ölümüne savaşacakları yolunda köylüleri uyarmışlar'' dedi. 
     ''İster bölgeyi boşaltsınlar, ister ölümüne savaşsınlar, her birine 400 dolar ödeyerek, bölgeyi boşaltmak amacıyla müthiş miktarda para harcadıklarını'' belirten Yarbay Stogran, ''bölgedeki mağaralarda yaptıkları incelemeler sonucunda El Kaide savaşçılarının çok deneyimli, iyi donanımlı, iyi istihbarat kaynaklarına sahip ve çok paralı olduklarının anlaşıldığını'' kaydetti. 
     Dün sona eren Anakonda operasyonunun son aşamasında mağaralarda yapılan temizlik harekatı Harpon operasyonunun komutanı Yarbay Stogran, ''mağaralardaki incelemeler sonucu El Kaide savaşçılarının önemli miktarda parası olduğu izlenimi edindiğini'' belirterek, ''ayrıca stratejik noktalarda roketatar ve havan mevzileri ortaya çıkardıklarını'' söyledi. 
     ''El Kaide savaşçılarının malzemelerini kullanmayı bildiklerini, amatör olmadıklarını'' söyleyen Stogran, ''Bu adamların ilk kez savaşmadıklarına eminim'' diye konuştu. 
     






</TEXT>
</DOC>
