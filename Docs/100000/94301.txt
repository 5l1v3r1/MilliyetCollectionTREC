<DOC>
<DOCNO> 94301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/dunya/tur.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Soruşturmada son nokta 
17 Kasım’ın İslamcı örgüt bağlantısı      YORGO KIRBAKİ Atina 

     Yunanistan’da bir denizcilik şirketine bombalı saldırı düzenlemeye çalışırken patlayıcının infilak etmesi sonucu ağır yaralı olarak yakalanan 17 Kasım terör örgütü üyesi Savas Ksiros’un şeriatçı örgütlerle ilişkili olduğu öne sürüldü. Atina’da yayımlanan Katimerini gazetesi, Savas Ksiros’un en az üç kez giderek uzun süreler kaldığı Sudan’da Müslüman Kardeşler örgütüyle yakın temaslarda bulunduğuna ilişkin polisin elinde bilgi bulunduğunu iddia etti. Ksiros’un Sudan’da Müslüman Kardeşler örgütü tarafından düzenlenen bir etkinlik sırasında çekildiği belirtilen bir fotoğrafına da yer veren gazete, "Ksiros’un İslami terör örgütleriyle bağlantısının resmi makamlarca da doğrulanması durumunda, Yunan terörizmi konusu farklı boyutlara ulaşacaktır" diye yazdı. 
     
     Türkler para canlısı’ dedi 
Kaddumi’den Yunan yağcılığı      ATİNA Milliyet 

     Filistin Dışişleri Bakanı Faruk Kaddumi, Yunanistan’da yayınlanan Elefterotipia gazetesine verdiği demeçte "Türkler para canlısıdırlar ve İsrail ile iyi ilişkileri olduğu için onlardan çekiniyoruz’’ dedi. Tunus’da yaşayan ve Suriye ile yakınlığıyla tanınan Kaddumi, Filistinlilerin Yunanlılar ve Kıbrıslı Rumlarla dost olduklarını, buna karşılık Türklerle iyi ilişkiler içinde bulunmadıklarını söyledi. Kaddumi, "Yunanistan bizim eskiden beri dostumuzdur. Kıbrıs da öyle. Makarios bin yılda bir çıkan şahsiyetlerden" diye konuştu. 
     



 DÜNYA 










</TEXT>
</DOC>
