<DOC>
<DOCNO> 57941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko20.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, 14 Aralık Cuma günkü kapanışa göre 13.73 puan düşüşle, 1. seansı 12,748.13 puandan tamamladı. 
     Hisse senetleri 1. seansta ortalama yüzde 0.11 oranında değer yitirdi. 
     Zorlu kış şartları nedeniyle günün ilk seansı yarım saat ileriye alınarak saat 09 30 yerine saat 10 00'da başladı. Endeks günün ilk seansına 12,809.45 puan seviyesinde ve 47.59 puan artışla başladı. 
     Seansın ilk dakikalarından itibaren alış ağırlıklı bir seyir gözlenirken, endeks ilk yarım saat tamamlandığında 13,069.02 puana ulaşan bir çıkış yaşandı. 13 bin puanı bir kez daha deneyen endeks bu seviyelerden gelen satışlarla geriledi ve 12,950 puanın üstünde sakin ve sıkışık bir seyire girdi. 
     Endeks, seansın ilk yarısını 102.70 puan artışla 12,864.56 puandan geçti. Seansın ikinci yarısında bir süre sakin seyreden endeks, seansın son dakikalarında gelen satışlarla bir önceki kapanışının altına geriledi. Endeks önceki kapanış seviyesine göre 13.73 puan düşerek 12,748.13 puandan kapandı. Endeks, seans içinde en düşük 12,702.96 puana kadar gerilerken, en yüksek olarak da 13,069.02 puanı 
     gördü. 
     1. seans kapanışında mali endeks 115.59 puanlık artışla 16,806.35 
     puana yükselirken, sanayi endeksi 69.33 puan düşüşle 10,716.24 puana ve hizmetler endeksi de 122.66 puan düşüşle 8,468.74 puana indi. Böylece mali grup hisseler önceki kapanışa göre ortalama yüzde 0.69 oranında değer kazanırken, sanayi grubu hisseler yüzde 0.64 ve hizmet grubu hisseler de yüzde 1.43 oranında değer yitirdi. 1. seansta işlem gören toplam 276 hisse senedinden 102'sinin fiyatı düşerken, 65 hisse senedinin fiyatı arttı, 109 hisse senedinin fiyatı da değişmedi. Seansta, 191 trilyon 447 milyar 34 milyon liralık işlem hacmi oluştu. 1. seansta Garanti Bankası, Yapı ve Kredi Bankası, Turkcell, Koç Holding ve Doğan Holding en yoğun işlem gören hisseler oldular. 
     






</TEXT>
</DOC>
