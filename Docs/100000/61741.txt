<DOC>
<DOCNO> 61741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Türkiye ile çalışmak bizim için çok, ama çok önemli..'' 
</HEADLINE>
<TEXT>

     ABD Dışişleri Bakanlığı, uluslararası konularda Washington'un Türkiye ile birlikte çalışmasının kendileri için çok büyük önem taşıdığını bildirdi. 
     Bakanlık Sözcüsü Richard Boucher, düzenlediği basın toplantısında, Başbakan Bülent Ecevit'in gelecek hafta Başkan George Bush ile görüşmek üzere Washington'a yapacağı geziyi de değerlendirdi. 
     Boucher, Türk-Amerikan diplomatik görüşmelerinin gündeminde Kıbrıs, Irak, Balkanlar, NATO, Avrupa Gücü, Afganistan ve Ortadoğu konularının ağırlıklı olarak yer aldığını belirtti. 
     Sözcü, ''Türkiye ile birçok alanda birlikte yakın iş yapıyoruz. 
     Birçok konuda Türkiye ile koordinasyon içinde politika yapıyoruz. 
     Türkiye ile birlikte çalışmak bizim için çok, ama çok önemli'' dedi. 
     Öte yandan, Hindistan-Pakistan gerginliği yüzünden Güney Asya ülkelerine gitmeye karar veren ABD Dışişleri Bakanı Colin Powell'ın Salı günü Washington'dan hareket edecek olması yüzünden Türk ve Amerikalı yetkililer, planlanan Ecevit-Powell görüşmesi için yeni bir zaman arayışını sürdürüyor. 
     Daha önce, Başbakan Ecevit'in Powell ile Çarşamba günü görüşmesi öngörülüyordu. 
     






</TEXT>
</DOC>
