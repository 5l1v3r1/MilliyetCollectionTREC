<DOC>
<DOCNO> 67001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/spo07.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Minderin yüzü güldü 
</HEADLINE>
<TEXT>

İstanbul’daki Uluslararası Vehbi Emre Grekoromen Güreş Turnuvası’nda sporcularımız fırtına gibi esti. Toplam 21 madalya alan Millilerimiz, hem bayanlarda hem de erkeklerde zirveye çıktı 
     20. Uluslararası Vehbi Emre Grekoromen Güreş Turnuvası’nda Türkiye, erkekler ve bayanlarda takım halinde birinci oldu. Bağcılar Spor Salonu’nda gerçekleştirilen ve 16 ülkeden 184 sporcunun mücadele ettiği turnuvada, Türkiye erkeklerde 5 altın, 3 gümüş, 2 bronz, bayanlarda ise 4 altın, 2 gümüş ve 5 bronz madalya kazandı. 96 kilo yarı finalinde Mehmet Özal’a sayı tuşu olan Hamza Yerlikaya, sakat olduğu gerekçesiyle üçüncülük maçına da çıkmadı. 
     GÜREŞLERDE şu sporcularımız birinciliği kazandı ERKEKLER 55 kilo Serhat Gül, 60 Şeref Tüfenk, 66 Şeref Eroğlu, 84 Nazmi Avluca, 96 Mehmet Özal, BAYANLAR 51 kilo Uğurum Perçin, 55 Zeynep Yıldırım, 59 Neşe Yazıcı, 72 Zarife Yıldırım. Bu arada 66 kilo finalinde Selçuk Çebi’yi yenen Şeref Eroğlu’na tribünden laf atılması üzerine kargaşa yaşandı. Eroğlu’nu antrenörleri sakinleştirirken, polis taşkınlık yapanları salondan çıkardı. 
     



 SPOR 
































</TEXT>
</DOC>
