<DOC>
<DOCNO> 86320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yazar/sazak.html </URL>
<DATE> 2002/05/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İçe kapanan toplum 
</HEADLINE>
<TEXT>

     Şubat 2001 krizinin sonuçlarını irdeleyen iki araştırma yayımlandı. CHP Bilim Platformu’nun Kriz İşsizleri’ raporu ve Boğaziçi Üniversitesi’nden Prof. Yılmaz Esmer’in öncülüğünde yürütülen Dünya ve Avrupa Değerler Araştırması’nın Türkiye sonuçları. 
     Esmer’in çalışmasındaki veriler 2001 yılının sonlarına doğru toplandığı için ekonomik krizin toplum üzerindeki etkileri açıkça görülüyor. Mutsuzlar liginde Avrupa’nın en mutsuzu Ruslar’ı saymazsak açık ara öndeyiz 
     Bu mutsuzluğun kaynağını ise CHP’de Bülent Tanla’nın yönettiği araştırma sonuçlarından çıkarmak mümkün. 
     Krizde işini kaybedenlerin yüzde 36.4’ü eve kapanmış, dışarı bile çıkmıyor. Yeniden iş arayanların oranı yüzde 19.8. Kriz daha çok beyaz yakalı’ genç ve eğitimli kitleyi vurduğu için boş zamanında ne yapıyorsun’ sorusuna yanıt verenlerin yüzde 11’i İnternette geziniyorum’ diyormuş. 
     Değerler Araştırması’ndaki mutsuzluğa koşut bir başka ipucunu CHP’nin çalışmasında yakalıyorsunuz. 
     İşsiz kalanlara önümüzdeki yıl içinde ailelerinin gelir durumları, Türkiye’nin ekonomik ve siyasi durumuyla ilgili beklentileri soruluyor. 
     Yüzde 52.5 ile yüzde 67.3 arasında çıkan kötüye gidecek’ yanıtı karamsarlığın boyutunu göstermektedir. 
     Kriz işsizlerinin yüzde 68.7’si yani üçte ikisi henüz iş bulamamıştır. Bu kitlenin yüzde 25.8’i üniversite mezunudur. İşlerini kaybedenlerin yüzde 64.1’i 35 yaşın altındadır. İş bulma ümidini tamamen yitirenlerin oranı ise yüzde 38.9 çıkıyor. 
     Prof. Nilüfer Narlı, Milliyet’te yayımlanan söyleşisinde işini kaybeden aile reislerinin bu durumu çocuklarından gizlemek için her sabah evden çıkıp işe gider gibi yaptıklarını ve dışarıda oyalandıklarını açıklamıştı. 
     Türkiye’nin iki yıldır yaşadığı sosyal travma’ artık bilimsel çalışmalara yansıyor ve ekonomik göstergelerdeki düşüş gibi toplumun mutsuzluk’ raporu da uluslararası veri haline geliyor. 
     Peki çözüm için ne yapılacak 
     CHP raporunda şunlar öneriliyor 
     Türkiye önümüzdeki 10 yıl ortalama yüzde 6 - 7 büyümelidir. Bunu Derviş de söylüyor 
     Eğitim sisteminin ulusal ve uluslararası ekonominin ihtiyaçlarına uydurulması gerekmektedir. Raporda değinilmemiş ama İrlanda’nın AB’ye girdikten sonra aldığı desteği bilim ve teknoloji alanına yatırarak yazılım sektörü başta olmak üzere nitelikli işkollarında patlama yapması örnek bir modeldir 
     Gelir ve Kurumlar Vergisi’nin tedricen azaltılması, öncelikle düşük ücretlinin çıkarlarının dikkate alınması gerekmektedir. 
     Az gelişmiş yörelerde ve varoşlarda mikro kredi uygulamasına geçilmelidir.’ 
     Kriz işsizleri dışında her yıl üniversiteyi bitiren binlerce genç de askerden önce işsizler ordusu’na yazılmaktadır. 
     Türkiye, gençlerine gelecek umudu aşılamadan mutsuzlar ligi’nden çıkamaz 
     
     







Milliyetçi bir liberal 


Sağım, solum, arkam sobe... 


Ecevit Kıbrıs, AB’yi ilgilendirmez 


İçel’de HADEP sürprizi 


Bursa’da işadamları sakin 


Türk, Turan, öz Türkler 


Dört aylık vergiler faize yetmedi 


Kuneralp "Türkler için bütünlük Avrupa’dan önemlidir" 


İçe kapanan toplum 


Tek kafalı Türkler, Turancı Kızılderililer 


Kaçırdığımız trenlerin en önemlisi hangisi 


İstanbul krize kötü yakalandı. Ümit Anadolu’da’ 


</TEXT>
</DOC>
