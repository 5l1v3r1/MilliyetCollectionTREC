<DOC>
<DOCNO> 68637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun12.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail kuşatmasında ölen Filistinlilerin sayısı 9'a çıktı 
</HEADLINE>
<TEXT>

     İsrail askerleri, Filistin lideri Yaser Arafat'ın da 2 aydır abluka altında bulunduğu, özerk Filistin yönetiminin Ramallah kentini bugün tamamen kuşatma altına aldılar. 
     Filistinli güvenlik ve hastane kaynakları, askerlerin kenten çıkmak isteyenleri engellediklerini, Kudüs'e giden yol üzerindeki Kalandiye kontrol noktasına yaklaşmak isteyenleri de gerçek ve plastik mermiler kullanarak uzaklaştırdıklarını belirttiler. 
     İsrail askerlerinin ateşiyle göğsünden vurulan bir kişinin durumunun ağır olduğu kaydedildi. 
     Kentin kuzeyindeki Surda kontrol noktasında da yüzlerce kişi işlerine gitmek için bekleşiyor. 
     İsrail ordusu dün gece Fİlistinlilerin bir İsrail kontrol noktasına düzenlediği ve 6 askerin ölümüne yol açan saldırıdan sonra Filistin topraklarından Filistinlilere ait araçların trafiğe çıkmalarına da yasak koydu. 
     Bu arada, Nablus'ta İsrail askerleriyle dün gece çatışmaya giren Filistin polislerinden birinin daha cesedi bu sabah bulundu. 
     Batı Şeria'nın kuzeyindeki Filistin kenti Nablus yakınında bulunan Ballata mülteci kampı çevresinde dün geceki çatışmalarda ölen Filistinlilerin sayısı 9'a yükseldi. 
     






</TEXT>
</DOC>
