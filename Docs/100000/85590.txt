<DOC>
<DOCNO> 85590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/spor/aspo.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfun değil deprem 
</HEADLINE>
<TEXT>

Yıldız oyuncunun 23 kişilik kadroya alınmaması Milli Takım’ın gündemine bomba gibi düştü. Şenol Güneş kararını savunurken, kamptan gözyaşlarıyla ayrılan Tayfun’a arkadaşları sahip çıktı 
     BİLAL MEŞE 

Duygusal olmayalım’      Ön yargılı değilim’ 
     TEKNİK Direktör Şenol Güneş, Tayfun konusunda verdiği karara herkesin saygı duymasını istedi. Güneş dün düzenlediği basın toplantısında Tayfun’un kadro dışı bırakılmasıyla ilgili sorular karşısında terlerken, "İşle, duygusallığı karıştırmamak gerekir. Aksi takdirde hedefe giderken sıkıntı çekeriz. Hiçbir oyuncuya ön yargılı olmadım. Tayfun’un kanadında yığılma vardı. Ben de tercihimi ondan yana kullandım" dedi. 
     
     Kapımız ona açık’ 
     TÜRKLER’İN duygusal bir yapıya sahip olduğunu da vurgulayan Şenol Güneş, "Ama burada duygularımızla hareket edemeyiz. Biz büyük bir orduyuz ve ülkenin bu ordudan beklediği zaferler var" diye konuştu. Tayfun’dan kalmasını istediğini ancak oyuncusunun gitmeyi tercih ettiğini söyleyen Ay - Yıldızlı takımın hocası, "Daha fazla demoralize olmaması için kendisine izin verdim. Kapımız ona her zaman açık" ifadelerini kullandı. 
     
     Yarayı kaşımayalım’ 
     ARTIK spekülasyon yapılmamasını da isteyen Güneş, "Tayfun elemelerde 450 dakika oynadı. Sadece Azerbaycan maçında 90 dakika sahada kaldı. Bu yarayı fazla kaşımanın yararı yok" dedi. Bir gazetecinin, "Tayfun İspanya’da çok başarılı bir sezon geçirdi" hatırlatmasına ise Şenol Güneş, "Burası İspanya değil. Romario ve Jardel de çok gol attılar ama Brezilya’nın kadrosunda yoklar" karşılığını verdi. 
     
Kalsaydım zarar verirdim’      Ağlayarak gitti 
     DÜNYA Kupası’nda mücadele edecek 23 kişilik kadroda yer bulamayan Tayfun kampı gözyaşları içinde terketti. Güneş’in kararından sonra adeta yıkılan tecrübeli oyuncuyu, menajer Can Çobanoğlu kafileden ayrılmaması için uzun süre ikna etmeye çalıştı. Ancak Tayfun, "Bu şartlarda kalmam hem bana, hem de takıma zarar verir" diyerek Çobanoğlu’nun önerisini geri çevirdi ve dün erken saatlerde Frankfurt’a uçtu. 
     
     Stres sona erdi 
     ŞENOL Güneş’in tüm ısrarlarına rağmen takımla birlikte yola devam etmek istemeyen Tayfun’a Milli Takım kapılarının kapandığı ileri sürüldü. Basın toplantısında Güneş’in, "Böyle bir şey yok" demesine karşın bu oyuncunun bir daha takıma çağrılmayacağı öğrenildi. Turnuva dışında kalacak dört futbolcunun belirlenmesinin ardından takımdaki stres de ortadan kalktı. Kadro dışı kalmaktan korkan oyuncular rahat bir nefes aldı. 
     
Biz de giderdik’      TAYFUN’A takım arkadaşlarından da destek geldi. Ay - Yıldız futbolcular, kadro dışı kalınca kafileyi terkeden milli oyuncunun doğru bir karar verdiğini söylediler, "Biz de dışarda kalsaydık, biz de Hong Kong’u terkederdik. Tayfun’un ayrılması çok doğal. Bu şartlarda yola devam etmesi hem onu, hem de bizleri demoralize ederdi. Ancak onun durumuna çok üzüldük" ifadelerini kullandılar. 
     
Otoriteler eleştirdiAttila Gökçe Milliyet 
     Doğrusu çok paylaştığım bir karar değil bu... Tayfun Korkut, fiziksel ve zihinsel olarak en kaliteli oyuncularımızdan biri. İspanyol Ligi’nde forma sürekliliği kazanmış, sorumluluk duygusu gelişmiş bir sporcu. Formsuz Ümit Davala çıkarılsa şaşırmazdım. Yine de Güneş’in kararına saygı duymalı, bunu sorun olarak geleceğe taşımamalıyız. Çünkü Tayfun’un Milli Takım’a vereceği hizmet Dünya Kupası ile sınırlı değil 
     
Erdoğan Şenay Milliyet 
     Tayfun ve Serhat’ın kadrodan çıkarılmasını anlamak güç. İtalyan lejyonerlerin bir çoğu ilk tertiplerde oynamadıkları gibi antrenmanlara bile çıkmadılar. Şenol Güneş’in eleme maçlarında klasikleşmiş bir ekiple mücadele edeceği durumu şeffaflaşıyor şimdi. Umarım Real Sociedad’ın dinamosu Tayfun’u ve Fenerbahçe ve Türk futbolunun en süratli golcülerinden Serhat’ı kadro dışı bıraktığı için Uzak Doğu’da pişmanlık duygularına girmez. 
     
Ömer Üründül Milliyet 
     Şenol Güneş’in Tayfun’u kadro dışı bırakması bize göre kesinlikle yanlıştır. Tayfun oyun disiplinine sadık, fizik kondisyonu her zaman istenilen düzeyde olan ve her bölgede oynayabilen bir oyuncudur. Sakatlığı yüzünden bir iki maç dışında Real Sociedad’da tüm sezon forma giymiştir. Çeşitli nedenlerle takımlarında forma şansı bulamayan ve maç kabiliyetleri eksik lejyonlerin içinden Tayfun’un seçilmesini yadırgadık. 
     
Coşkun Özarı Fanatik 
     Tabii ki, bütün sorumluluk Şenol Güneş’te. Ama o yaptı diye herşeye doğru demek mümkün değil. Şenol Güneş’in Avrupa’da 3-5 maç oynamış futbolcuları kadrosunda tutarken, İspanya liginde bulunduğu takımda aşağı yukarı her maçta forma giyen bir futbolcu olan Tayfun’u kadrodan çıkarması doğrusu herkeste şaşkınlık yarattı. 
     
Güven Taner Fanatik 
     Bu aşamada Şenol Güneş’in kararlarına saygı göstermek, amacımıza giden yolda sorun çıkaracak polemiklere girmemek doğru olur. Kadrodan mutlaka birileri çıkarılacaktı. Herkes için tartışma açılabilirdi. Bu nedenle teknik direktörün, eti senin kemiği benim diye teslim ettiğimiz kadro üzerindeki tasarruflarını tartışmamamız gerekir. 
     
Erman Toroğlu Sabah 
     Şenol Güneş yetersiz derken, deneyimsiz derken, kariyer derken işte bunları kastediyordum. Çocuk yurt dışında Türkiye’yi temsil ediyor. Hiç kadroya da çağırmayabilirsin. Yapılan iş çok çirkin. İstanbul’dan onu almadan giderdin daha şık olurdu. İşte Şenol Güneş’in kapasitesi bu. Şu anda babasının çiftliği gibi hareket ediyor. Tabii bu işte bir de turnuvanın sonu var. 
     



 SPOR 






























</TEXT>
</DOC>
