<DOC>
<DOCNO> 62711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yasam/ayas.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostlar’ın çifte acısı 
</HEADLINE>
<TEXT>

Pazar sabahı 23 yaşındaki Nedim Biçaçi'nin sır dolu intiharıyla uyanan Dostlar Sitesi sakinleri, iki gün sonra gelen şok bir haberle sarsıldı Genç Lara da ölümü seçmişti 
     SİBEL KAHRAMAN, DİNÇER ŞEREF, M. AKİF ERDEM İstanbul 

     Ortaköy’deki Dostlar Sitesi, 3 gün içinde arka arkaya gelen kara haberlerle yıkıldı. Cumartesiyi pazara bağlayan gece Işık Üniversitesi Elektronik Mühendisliği mezunu Nedim Biçaçi 23 tabancayla yaşamına son verdi. Site sakinleri olayın şokunu yaşarken, bu kez kolejli "altın kız" Lara Falay’ın 16 ölüm haberi geldi. Ailelerine göre, birbirlerini tanımıyorlardı. Aynı sitede oturmaktan öte yakınlıkları yoktu. Ama kaderleri kesişti. Şimdi Falay ve Biçaçi aileleri, çocuklarının yasını tutuyor. 
     
     Başından vurdu 
     Ortaköy Dereiçi sokaktaki Dostlar sitesinde oturan Nedim Biçaçi, cumartesi gecesi Bostancı sahiline geldi. Biçaçi’nin, 34 DGE 01 plakalı otomobilinden Zeynep isimli bir arkadaşını arayarak "Sahil yolu üzerindeyim. İntihar edeceğim" dediği belirtildi. Biçaçi’nin, 00.30 sıralarında, ruhsatsız tabancasıyla kendini kafasından vurduğu kaydedildi. Olay yerine gelen polisler, babasının tekstil şirketinde çalışan gencin cesediyle karşılaştı. 
     Yakınları, olayın cinayet olduğunu öne sürerken, Cinayet Bürosu dedektifleri, intihar olasılığının ağır bastığını ancak her ihtimalin değerlendirildiğini belirtti. 
     
     Altın Kız’ın hazin sonu 
     9 bloklu site, ertesi gün de Falay’ın ölüm haberiyle sarsıldı. Taksiyle Boğaziçi köprüsüne gelen Özel Üsküdar Amerikan Lisesi öğrencisi Lara, "Midem bulanıyor" diyerek aracı durdurdu. Korkuluklara koşarak kendini boşluğa bırakan Lara’nın cansız bedeni, iki saat sonra, babası Yasef Falay ve balıkçılar tarafından, Üsküdar Paşalimanı sahiline çıkarıldı. 
     
     İnceleme... 
     İl Milli Eğitim Müdürü Ömer Balıbey, 2 müfettişin, Lara’nın intiharıyla ilgili, okulda incelemede bulunduklarını söyledi. Balıbey, Lara’nın eğitim ve aile durumu, öğretmenleri ve arkadaşlarıyla ilişkisini inceleyen müfettişlerin bir rapor hazırlayacaklarını belirtti. 
     
Lara’nın kaleminden dökülenler      Özel Üsküdar Amerikan Lisesi Rehberlik Bölümü’nün 2000 - 2001 Eğitim Öğretim Yılı'nda yapılan bir ankette, Lara, 14 Eylül 200 günü şunları yazdı 

</TEXT>
</DOC>
