<DOC>
<DOCNO> 58546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/magazin/mag03.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
PEÇE’ KRİZİ 
</HEADLINE>
<TEXT>

Turizm Bakanlığı, Tarkan'ın 72 ülkede yayınlanacak yılbaşı konserinde sahneye çıkacak olan Mezdeke Grubu’ndan peçeyi çıkarmasını istedi 
     HÜSEYİN ÖZGENÇ Denizli DHA 

     TARKAN'IN, Antalya Club Zigana'da, yılbaşı gecesi, 72 ülkede yayınlanacak olan konseri haftalar öncesinden konuşulmaya başlandı. Şimdi de o konserle ilgili "peçe" krizi yaşanıyor. Tarkan'ın konseri sırasında, ünlü Mezdeke grubu da sahneye çıkacak. Turizm Bakanlığı İşletmeler Genel Müdür Vekili Timur Yıldız, Mezdeke Grubu'ndan Türkiye’nin imajının zedelenmemesi için "örtünmemesini" istedi. 
     
"Hassas davranmalıyız"      YILMAZ, Club Zigana’nın Genel Müdürü Serpil Yılmaz Güney'i aradı, "Bakanımız, Tarkan ile sahneye çıkacak olan Mezdeke'nin yüzündeki peçelerin kaldırılmasını istiyor. Türk geleneğinde bu yok. Konser dünya televizyonlarında gösterileceği için hassas davranmalıyız" diye talimat verdi. Güney, "Mezdeke üyelerinin peçesi imajları, bu nedenle örtü yasağını kabul edeceklerini sanmıyorum" dedi. 
     
Taşar çok kızdı      TARKAN’IN 72 ülkede yayınlanacak yılbaşı konserinde "peçe" sorununun nasıl çözüleceği merakla beklenirken, Mezdeke Grubu, "Türkiye için seve seve peçemizi çıkarırız" açıklamasıyla krizi bitirdi... Bu arada Turizm Bakanı Mustafa Taşar’ın, "Biz ahlak masası değiliz" diyerek işgüzarlık yapan müdürünü görevden aldığı öğrenildi. n BİLAL ÇELİKTAŞ DHA 
     
Vali’den Taşar’a faks      DENİZLİ Valisi Yusuf Ziya Göksu da, Tarkan’ın yılbaşı gecesi 72 ülkenin TV kanallarında yayınlanacak Antalya konserinde Mezdeke Dans Grubu’nun sahneye çıkmaması için Turizm Bakanı Mustafa Taşar’a faks gönderdi. Göksu, birçok ülkede Türk kadınının h l türbanlı ve peçeli olarak tanındığını belirterek şu görüşleri savundu 
     
Onlara karşı değilim      "GRUP konser programından çıkarılıp yerine daha çağdaş dans grupları konabilirdi. Yabancı ülkelerde bu programı izleyenlerde ülkemiz açısından olumsuz bir imaj yaratacağı endişesi taşımaktayım. Buradan Mezdeke’ye karşı olduğum sonucu çıkarılmasın. Sadece o geceye mahsus önlem alınması gerektiğini düşünüyorum." 
     



 MAGAZİN 













</TEXT>
</DOC>
