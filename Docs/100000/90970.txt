<DOC>
<DOCNO> 90970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun41.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunus'ta kaçaklar ölüme yüzdüler 
</HEADLINE>
<TEXT>

     Kendilerini İtalya'ya götürmek üzere Tunus açıklarında demirlemiş tekneye önce ulaşabilmek için yarışan kaçaklardan ilk belirlemelere göre 10'u öldü. 
     Gazetelerin haberlerine göre, İtalya'ya gitmek hayaliyle kaçakçılık şebekesine 710 dolar ödeyen 120 kadar kişi sahilde toplandı. Ancak kaptan, gemisinin en fazla 70 kişi alabileceğini belirterek, geri kalanları daha sonra götürmeyi vaat etti. 
     Yolcular, aralarında kimin önce gideceği konusunda anlaşamayınca, kaptan tekneyi açıklarda demirlemeyi ve yüzerek tekneye ulaşan ilk 70 kişiyi götürmeyi önerdi. 
     Ancak, yüzme yarışında ilk belirlemelere göre 10 kişi boğuldu. Olayın Cuma günü meydana geldiği, cesetlerin ise o günden bu yana teker teker bulunduğu belirtildi. 
     Polisin, kaçakçıları, kaptanı ve tekneye ulaşmayı başaran kişileri gözaltına aldığı bildirildi. 
     





</TEXT>
</DOC>
