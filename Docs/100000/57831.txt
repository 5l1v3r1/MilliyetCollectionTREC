<DOC>
<DOCNO> 57831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/ekonomi/eko04.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin iflasa direniyor 
</HEADLINE>
<TEXT>

IMF’nin borçlarını ödeyemeyecek durumdaki ülkelerin uygun koşullarda iflas etmelerini öngören yeni planına Arjantin hükümetinden tepki geldi 
     Arjantin Ekonomi Bakanı Domingo Cavallo, IMF’nin iflas planının faydalı bir model olduğunu, fakat ülkesinin içinde bulunduğu sorunlu dönemde, hiçbir kurumun Arjantin’e müdahele etme sorumluluğunu alamayacağını kaydetti. 
     Cavallo, iflas önerisinin uygulanabilmesi, IMF’nin hukuki yapısının değişmesi gerektiğini, bazı ülkelerin etkinliklerinin daha fazla olduğu bir yapıda IMF’nin tarafsız bir yargıç’ olup olamayacağını sorguladı. 
     
     Bırak iflas etsin’ 
     Uzmanlar da, IMF Birinci Başkan Yardımcısı Anne Krueger’in önerdiği modelin uygulanabilmesinin zor olduğunu, ülkelerin iflasının, şirketlerin iflasına benzemeyeceğini vurguluyorlar. 
     Uzmanlar, ABD yönetiminin, kriz içindeki ülkelere yardım et ya da bırak iflas etsin’ gibi iki seçenek üzerinde durduğunu da hatırlattı. 
     IMF yönetimi tarafından önerilen yeni model, borçlu ülkeleri alacaklı ülke ya da kurumların dava baskısından korumayı, iflas durumundaki ülkelerin, borç ödemeleri için bazı alacaklıları diğerlerine tercih etmelerini önleyerek, objektif bir sistem kurmayı, iflas durumundaki ülkeye yeni borç vermeyi kabul eden kuruluşların alacaklarının, diğer alacaklılara göre öncelik taşımasını’ öngörüyor. 
     
2002 bütçesinde kısıntı planlanıyor      Ülkede, 2002 bütçe taslağı üzerinde tartışmalar sürerken Ekonomi Bakanı Cavallo IMF’yi yumuşatabilmek için sıfır bütçe açığı hedeflediklerini, harcamalarda 9 milyar dolar tasarruf edeceklerini kaydetti. Böylece Arjantin’in kamu harcamaları 48 milyar dolardan 39.6 milyar dolara indirilecek. Ancak halk bu durumdan hoşnutsuz ve 2002 yılı bütçe tasarısının parlamentodan geçmesi biraz zor gözüküyor. 
     



 EKONOMİ 


















</TEXT>
</DOC>
