<DOC>
<DOCNO> 68288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko16.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, kendini kandıran Tacikistan'dan kredisini erken geri istedi 
</HEADLINE>
<TEXT>

     Tacikistan'ın Uluslararası Para Fonu'nu IMF mali durumu hakkında yanlış yönlendirip toplam 31 milyon dolarlık üç kredi aldığı, ancak durum anlaşılınca bu kredileri erken ödeyeceği bildirildi. 
     IMF'nin Internet'deki sitesine konulan ve Tacikistan'daki gazetecilere dağıtılan açıklamasına göre, Tacikistan hükümeti, kredi anlaşmasının performans kriterlerine aykırı olarak, biriktirdiği borç miktarını IMF'e bildirmedi. 
     IMF, krediler 2000 ve 2001 yıllarında verildikten sonra ülkenin gerçek mali ve borçlanma durumunu öğrenince, Tacikistan'dan, verdiği kredilerin anapara ve faiz ödemelerinin erken yapılıp, 31 Mart 2003 tarihihde tamamlanmasını istedi. 
     IMF İcra Direktörü Yardımcısı ve Başkan Vekili Eduardo Aninat, açıklamasında, Tacikistan hükümetinin borç idaresini düzeltme vaadine karşın, yanlış bilgilendirmenin ne küçük ne de geçici bir durum olmadığını, bu ülke bazında, daha önce de yanlış bilgilendirme olaylarının kaydedildiğini bildirdi. 
     






</TEXT>
</DOC>
