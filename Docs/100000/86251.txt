<DOC>
<DOCNO> 86251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur14.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan ''Köprü geçiş ücretlerinin iptali söz konusu değil'' 
</HEADLINE>
<TEXT>

     Bayındırlık ve İskan Bakanı Abdülkadir Akcan, ''Köprü geçiş ücretlerinin iptali söz konusu değildir. Karar iptal kararı değil, yürütmeyi durdurma kararıdır'' dedi. 
     Bakan Akcan, basın mensuplarının köprü ve otoyol geçişlerindeki zamlar hakkındaki sorusu üzerine, zamları kendisinin yapmadığını ve her sene rutin olarak haziran ayında ayarlama yapıldığını söyledi. 
     Akcan, sözlerini şöyle sürdürdü 
     ''Rutin olarak her sene haziran ayında yapılan ve enflasyon düzeyinde, yeniden değerlendirme oranları göz önüne alınarak yapılan köprü ve otoyollarla ilgili ücretlerin yeniden ayarlanması hususuna başta tüketici dernekleri olmak üzere bazı sivil toplum örgüt kişileri, itiraz anlamında yürütme karırının iptali doğrultusunda bir dava açmışlardır. Verilen karar ise yürütmeyi durdurma kararıdır. 
     İptal kararı değildir. Bu yürütmeyi durdurun ve biz davayı inceliyoruz ve kararımızı daha sonra vereceğiz demektir. Maalesef basınımız bizim söylediklerimizin dışında kalıyor ve bizim söylediklerimizin yerine kendi duymak istediği ve duyurmak istediği doğrultusunda haberler yapılıyor. Ücretlerin iptali söz konusu değildir. Karar yürütme kararıdır ve biz de durdurduk. Sonuç ne çıkar, belki aynı fiyatlar geçerli olur, belki biraz aşağı çekilir ya da biraz daha yukarı çekilir'' 
     





</TEXT>
</DOC>
