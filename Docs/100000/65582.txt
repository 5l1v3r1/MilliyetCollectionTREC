<DOC>
<DOCNO> 65582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sonspo09.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 0 - Diyarbakırspor 1 İlk yarı 
</HEADLINE>
<TEXT>

     Stat ismetpaşa Hakemler Ünsal Çimen xx, Volkan Alabaş xx, Mustafa Emre Eyisoy xx Trabzonspor Bülent xx, Markov xx, Macit xx, Güngör x Dk. 39 Kürşat x , Gökdeniz xx, Hasan x, Erman xx, Sommers xx, Zafer x, Hami xx, Robson Da Silva xx Diyarbakırspor Şenol xx, Ömer xx, Rahim xx, Ergin xx, Murat Alaçayır xxx, Deniz xxx, Anderson Da Silva xx, Kona xx, Deblah xx, Murat Duman xx, Celaleddin xx Gol Dk. 24 Celaleddin Sarı kartlar Dk. 23 Deniz ve Murat Alaçayır Diyarbakırspor , Dk. 27 Robson Da Silva Trabzonspor 
     Birinci Süper Futbol Ligi'in 21. haftasında Trabzonspor, sahasının kapalı olması nedeniyle İzmit İsmetpaşa Stadı'nda oynadığı Diyarbakırspor maçının ilk yarısını 1-0 yenik kapadı. 
     Karşılaşmaya orta alanı sağlam tutarak başlamak amacında görünen Trabzonspor, bunu başaramadı. Bordo-mavili ekibin oyuncuları, kaptan Hami'nin çabalarına ayak uyduramayınca, bu yarıda önemli bir atak geliştiremedi. 
     Buna karşın, ilk 15 dakika sonrası oyunda ağırlığını hissettiren Diyarbakırspor oldu. Kırmızı-yeşilli ekip geliştirdiği ataklardan bir de gol bularak, ilk yarıyı önde kapattı. 
     17. dakikada Diyarbakırspor defansından çıkan ve orta alanda bulduğu geniş boşluğu iyi değerlendirerek ceza alanına kadar inen Murat Duman'ın sert vuruşunda, top kaleci Bülent'te kaldı. 
     23. dakikada sağ kanattan gelişen Diyarbakırspor atağında Deniz, Güngör ile girdiği mücadelede yerde kalınca, hakem Ünsal Çimen serbest vuruş kararı verdi. Bu karara itiraz eden Deniz ile ona katılan Murat Alaçayır, sarı kart gördü. 
     24. dakikada Diyarbakırspor'un golü geldi. Sağ kanatta rakip kale çizgisine yakın noktada kazanılan serbest vuruşu kaptan Deniz ceza alanına ortaladı. Bu pasla buluşan Celaleddin'in kafa vuruşunda, top filelere gitti. 1-0 
     25. dakikada sağ kanattan gelişen Diyarbakırspor atağında, Murat Alaçayır'ın pasıyla ceza alanında topla buluşan Kona sert vurdu. Kaleci Bülent'ten dönen topu defans kornere göndererek tehlikeyi önledi. 
     39. dakikada bordo-mavili ekipte Güngör'ün yerine Kürşat oyuna girdi. 
     Kalan dakikaları orta alan mücadelesi halinde geçen maçın ilk yarısı, Diyarbakırspor'un 1-0 üstünlüğüyle sona erdi. 
     






</TEXT>
</DOC>
