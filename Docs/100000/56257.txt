<DOC>
<DOCNO> 56257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/siyaset/siy05.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yıldız gibi parlayacak’ 
</HEADLINE>
<TEXT>

     ESRA KURT İstanbul 

     Başbakan Yardımcısı Mesut Yılmaz, krizin en önemli nedeninin, değişime ayak uyduramamak olduğunu söyledi ve müjde verdi "2003’ten itibaren Türkiye’nin yıldızı parlayacak." 
     İstanbul İl Başkanlığı tarafından Sultançiftliği’ndeki bir restoranda düzenlenen iftar yemeğine katılan Yılmaz, krizin vatandaşları ne kadar sıkıntıya soktuğunu yakından bildiklerini belirtti. 
     ANAP olarak Türkiye’ye yaptıkları hizmetlerin henüz bitmediğini ifade eden Yılmaz, Türkiye’nin bugün ANAP’a ihtiyacının her zamankinden daha fazla olduğunu belirtti. Türkiye’nin gelecek yılı iyi değerlendirerek, bütün alanlarda değişimin gereklerini yerine getirmesi halinde, 2003’ten itibaren yeniden yıldızı parlayan ülkeler arasına gireceğini savunan Yılmaz, "Türkiye bu krizi atlattığı ve bu değişimi başardığı takdirde, dünyanın en hızlı büyümeye aday ülkesi olacak" dedi. 
     



 SİYASET 










</TEXT>
</DOC>
