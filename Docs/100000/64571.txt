<DOC>
<DOCNO> 64571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun08.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaybolan Wall Street muhabirinin tutsak fotoğrafları... 
</HEADLINE>
<TEXT>

     Pakistan'da kaybolan Wall Street Journal Gazetesi muhabirini elinde tuttuğunu iddia eden bir grup, elektronik posta yoluyla gazeteye muhabirin fotoğraflarını gönderdi. 
     Pakistan Egemenliğinin Yeniden Kurulması Ulusal Hareketi adlı gruptan, gazeteye e-mail ile bir yazı ve 4 fotoğraf gönderildiği bildirildi. 
     Gazete, fotoğraflardan birinde, muhabir Daniel Pearl'ün kafasına silah dayanmış olduğunun görüldüğünü belirtti. 
     Gazete web sitesinde, grubun Daniel Pearl'ü CIA ajanı olmakla suçladığı ve Guantanamo'daki El Kaide esirlerine iyi davranılmasını talep ettiğini bildirdi. 
     Adının açıklanmasını istemeyen Pakistanlı polis kaynakları ise Pearl'ün El Kaide ile yakın bağlantısı olan Harkat ül-Mücahidin adlı örgüt tarafından kaçırıldığını sandıklarını söylediler. 
     Bombay'da görev yapan Pearl, Çarşamba gününden beri kayıp. 
     






</TEXT>
</DOC>
