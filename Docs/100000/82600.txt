<DOC>
<DOCNO> 82600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun27.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Komitesi "Peres'in ödülü geri alınmayacak" 
</HEADLINE>
<TEXT>

     Nobel Komitesi, İsrail Dışişleri Bakanı Şimon Peres'in 1994 Nobel Barış Ödülü'nü elinde tutabileceğini bildirdi. 
     Komite'den yapılan açıklamada, Şimon Peres ve Nobel Barış Ödülü'yle ilgili yakın zamanda komite üyeleri tarafından yapılan açıklamaların bireysel olduğu belirtilerek, ''kurallara göre, Nobel Ödülü'nün geri alınamayacağı'' kaydedildi. 
     Açıklamada, bu konunun, komite için hiçbir zaman bir sorun olmadığı bildirildi. 
     Nobel Komitesi'nin birkaç üyesinin, Şimon Peres'e 1994 yılında Barış Ödülü verilmesinden pişman olduğu ve mümkünse ödülü geri almak istedikleri iddia edilmişti. 
     Peres, 1994 Nobel Barış Ödülü'nü, bir suikast sonucu öldürülen İsrail Başbakanı İzak Rabin ve Filistin lideri Yaser Arafat'la beraber almıştı. 
     





</TEXT>
</DOC>
