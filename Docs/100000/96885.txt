<DOC>
<DOCNO> 96885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko08.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KOBİBANK’a gerek yok’ 
</HEADLINE>
<TEXT>

     TARIK YILMAZ 

     BDDK Başkanı Engin Akçakoca, son dönemlerde Türkbank’ın KOBİBANK yapılmasıyla ilgili girişimleri duyduğunu belirterek, "KOBİ Konseyi Kimlerden oluşuyor bilmiyorum ama bana sorarsanız böyle bir bankaya gerek yok" dedi. 
     
     Kim para verir’ 
     Bundan sonra bankacılığa girmek isteyenin acayip bir gücü’ olması gerektiğine dikkat çeken Akçakoca, "Ticari banka, KOBİ bankası olması fark etmez. Bana soracak olursanız, böyle bir şeye gerek yok. Devlet, özel bankalar vasıtasıyla, şimdiye kadar ne zaman destek yaptı ki, şimdi kullandırsın. Kim kime bu parayı verir. Halk ve Ziraat Bankası özelleştirildikten sonra belki gündeme gelir" diye konuştu. 
     Akçakoca, Danıştay’dan bir yürütmeyi durdurma kararı gelmezse Türkbank’ın tasfiye gündemli olağanüstü genel kurulunun 9 Ağustos’ta toplanacağını belirtti. Türkbank’ın ayda 2 trilyon lira zarar ettiğini, bunu Türk halkının cebinden ödendiğini kaydeden Akçakoca sözlerini şöyle tamamladı 
     "2 bin 100 kişi çalışıyor. Ayrıca 7 bin küsür emekliye bakıyoruz. Tasfiye olursa emekliler SSK’ya geçecek. Burada bir sorun yok. Üstelik sandığın aktüeryal açığı 50 - 70 trilyon arasındaysa bunun parasını da TMSF olarak ben hemen ödeyeceğim." 
     



 EKONOMİ 























</TEXT>
</DOC>
