<DOC>
<DOCNO> 71479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sondun23.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mc Donalds vejeteryanlara tazminat ödeyecek 
</HEADLINE>
<TEXT>

     ABD'deki vejetaryenler, McDonald's'ı tazminat ödemeye razı etti. 
     Chicago Tribune gazetesinin ''güvenilir belgelere'' dayanarak verdiği haberde, McDonald's'ın, vejetaryenlere 12,4 milyon dolar ödemeye hazır olduğu kaydedildi. 
     Anlaşmanın çok yakın olduğu belirtilen haberde, 10 milyon doların vejetaryen beslenmeyi destekleyen bir örgüte, kalan 2,4 milyon doların da şikayetçilerin avukatlarına verileceği açıklandı. 
     ABD'deki çok sayıda vejetaryen, geçen yıl McDonald's'da satılan patates kızartmalarının içinde sığırlardan elde edilen bir baharat eklendiği için bu şirkete karşı dava açmıştı. 
     Gazetedeki habere göre, McDoland's vejetaryenlerden özür dileyecek ve personelini vejetaryen besinler konusunda bilgilendirecek. 
     McDonald's 1990 yılında patates kızartmalarında artık hayvani yağ kullanılmadığını açıklamıştı. Şirket, daha sonra yaptığı bir açıklamada, ABD'deki patateslerin kızartma yağına sığırlardan elde edilen bir baharat kullanıldığını bildirdi. 
     






</TEXT>
</DOC>
