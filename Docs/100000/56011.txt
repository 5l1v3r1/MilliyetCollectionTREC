<DOC>
<DOCNO> 56011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sondun19.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara, boykotçu Afgan general Dostum'a itidal önerdi 
</HEADLINE>
<TEXT>

     Türkiye, Bonn'da geçen hafta üzerinde mutabakata varılan geçici hükümeti tanımadığını açıklayan Özbek General Raşid Dostum'a itidal tavsiyesinde bulunacak. 
     Türkiye, Almanya'nın Bonn kentinde geçen hafta üzerinde anlaşmaya varılan geçici hükümet formülünü memnuniyetle karşıladı. Dostum'un büyük zorluklara rağmen kurulan hükümete karşı çıkması ise Ankara'da rahatsızlık yarattı. 
     Ankara, bu konudaki görüşünü Dostum'a en kısa sürede iletilecek ve itidalli bir tavır sergilemesini isteyecek. 
     Öte yandan, Afganistan'daki son durum ve ikili ilişkiler konusunu görüşmek üzere dün Ankara'ya gelen Almanya Dışişleri Bakanlığı Küresel Konular, BM, İnsan Hakları ve İnsani Yardım Dairesi Genel Müdürü Büyükelçi Michael H. Gerdts de Dışişleri Bakanlığı'nda bugün yaptığı temastlarda, Dostum'un açıklamalarını gündeme getirerek, Türkiye'nin etkisini kullanmasını istedi. 
     Gerdts, görüşmelerden sonra yaptığı açıklamada, Dostum'un açıklamasının son sözleri olmadığından emin olduğunu belirterek, Türkiye'nin de bu konuda önemli bir etkisi olabileceğini ve görüşmeler sırasında Türkiye'nin bu etkisini kullanmaya hazır olduğunu gördüğünü ifade etti. 
     






</TEXT>
</DOC>
