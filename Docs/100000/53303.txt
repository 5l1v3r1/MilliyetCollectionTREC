<DOC>
<DOCNO> 53303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun04.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize ders olsun 
</HEADLINE>
<TEXT>
Hak ettikleri değeri Almanlar verdi 
Olaylı’ yazarlarımız Nazım Hikmet, Aziz Nesin ve Yaşar Kemal, Almanya'daki liselerde ders konusu olacak... 
     Türkiye'de vatandaşlığa kabulü hala tartışılan Nazım Hikmet, ölümünün üzerinden yıllar geçmesine karşın hala suçlanan Aziz Nesin ve mahkeme koridorlarından ayrılamayan Yaşar Kemal, Almanya'da yaşam öyküleri ve eserleriyle ders konusu oldu. 
     Batı Almanya Eğitim Televizyonu WDR - Shulfernsehen Nazım Hikmet, Aziz Nesin ve Yaşar Kemal'in yaşamlarını konu alan yarımşar saatlik üç filmi, lise ve dengi okulların 9'uncu sınıfından itibaren ele alınması için 21 ve 28 Kasım çarşamba günleri sabah kuşağında yayımlayacak. 
     Konuların hem Almanca hem de Türkçe derslerinde işlenebilmesi için filmler aynı anda iki dilde gösterilecek. 
     
     Türkiye de anlatılacak 
     WDR redaktörlerinden Osman Akkan'ın yönettiği "En Güzel Deniz Gidilmeşi Olandır Nazım Hikmet", "Türkiye'nin Öykü ve Türkülerinin Yazarı Yaşar Kemal" ve "Siyasetin İnce Silahı - Mizah Aziz Nesin" başlıklarını taşıyan filmlerde, yazarların yaşam öykülerinin yanı sıra Türkiye'nin içinde bulunduğu tarihsel ve toplumsal koşullar da tanıtılacak. Program, Türkiye'nin Avrupa Birliği'ne girme çabasına da işaret ediyor. 
     



 GÜNCEL 





























</TEXT>
</DOC>
