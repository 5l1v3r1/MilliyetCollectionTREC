<DOC>
<DOCNO> 68677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko29.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB stadyuma döndü ama Cimbom ile Kartal mağlup 
</HEADLINE>
<TEXT>

     Büyük umutlarla borsaya gelen Galatasaray Sportif AŞ hisseleri ilk gün yeni ortaklarına yüzde 8.04, Beşiktaş Yatırımları AŞ de yüzde 18.2 zarar ettirdi Ligde şampiyonluk mücadelesi veren Galatasaray ve Beşiktaş'ın borsa macerası kötü başladı. 
     Galatasaray Sportif AŞ ve Beşiktaş Futbol Yatırımları AŞ hisseleri ilk gün umduğunu bulamadı, ancak durgun borsayı renklendirdi. Borsadaki konjonktürün uygun olmaması her iki takımın da moralini bozdu. 57 bin 500 liradan halka arz edilen Beşiktaş Yatırımları AŞ hisseleri ilk günde yüzde 18.2 değer kaybetti. 87 bin liradan halka arz edilen Galatasaray Sportif AŞ hisseleri de yeni ortaklarına yüzde 8.04 zarar ettirdi. Galatasaray hisselerinde 20.1, Beşiktaş hisselerinde de 5.2 trilyonluk işlem hacmi oluştu. 
     Uzmanlar, her iki takımın halka arzında zamanlama hatası yapıldığını belirttiler. 
     






</TEXT>
</DOC>
