<DOC>
<DOCNO> 75675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo13.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 0 - Yimpaş Yozgatspor 0 maç bitti 
</HEADLINE>
<TEXT>

     Birinci Süper Futbol Ligi'nde Samsunspor ile Yimpaş Yozgatspor 0-0 berabere kaldı. 
     Maçın ilk yarısı da 0-0 sona erdi. 
     Ligin alt sıralarından kurtulmaya çalışan Samsunspor ve Yimpaş Yozgatspor, maça mutlak galibiyet için çıktı. Konuk ekip, maçın ilk dakikalarında daha atak gözüktü ve 2 net gol pozisyonu yakaladı, ancak, bunları değerlendiremedi. Ev sahibi Samsunspor ilerleyen dakikalarda oyunda dengeyi sağladı. Buna rağmen konuk ekip yine net gol pozisyonları elde etti. Ama, bunları cömertce harcadı. 
     2. dakikada ani gelişen Yimpaş Yozagatspor atağında topla buluşan 
     Mehmet, Samsunspor ceza alanına soldan ortaladı, oluşan karambolde Samsunspor dafans oyuncuları topu uzaklaştırdı 5. dakikada konuk ekip gole çok yaklaştı. Bu dakikada, kaleci 
     Allum'un hatasından yararlanan Mehmet, topu ceza alanı içinde Preko'ya aktardı, kaleci ile karşı karşıya kalan Preko, sert vurdu, ancak top kaleci Allum'dan döndü. Dönen topa bu kez Sumıala vurdu, top defansa çarparak kornere gitti. 
     15. dakikada Samsunsporlu Can'ın ceza alanına ortaladığı top 
     Celil'de kaldı, bu futbolcu sol çaprazdan topa sert vurdu, ancak, top defanstan döndü. 
     17. dakikada Sauza kendi çabası ile topu ceza alanı önünde kadar 
     götürdü, Ertuğrul'a verkaç yaptı ve top önüne aldı, vuruşunda top defansa çarparak kornere gitti. 18. dakikada Yimpaş Yozgatspor caza alanı içinde topla buluşan Kenan'ın sert şutunu kaleci Diallo güçlükle kontrol etti. 29. dakikada Atakan'ın Samsunspor ceza alanı önünden ortaladığı top, ceza alanı içinde boş durumundaki Sumıala'nın önüne düştü, bu futbolcu vurmakta gecikince, defans topu uzaklaştırdı. 36. dakikada Sumıala'dan aldığı topla Samsunspor caza alanına giren Mehmet ortaladı, ancak, Yimpaş Yozgatspor'dan hiçbir futbolcu topa dokunamadı. 37. dakikada Sauza, topu ceza sahası kenarında bulunan Mehmet, topu Yılmaz'a aktardı, bu futbolcu müsait durumdaki Celil'e verdiği pasta bu futbolcunun sert şutunda top, kalecide kaldı. 40. dakikada konuk ekip yine gole çok yaklaştı. Allum'un yumrukla uzaklaştırdığı top, ceza alanı önünde Hamza'da kaldı, bu futbolcu topu boş kaleye gönderdi. Ancak, top direkten geri döndü. 43. dakikada orta sahadan aldığı topla ceza alanına giren Mehmet Yılmaz, aşırma bir vuruşla kaleye göndermek istediği topu, kaleci Diallo kontrol etti. Kalan dakikalarda gol olmayınca, maçın ilk yarısı, 0-0 sona erdi. Samsunspor, ikinci yarıya Serkan'ın yerine Duro'yu xx , Yimpaş Yozgatspor ise Sumiala'nın yerine Moses'i xx alarak başladı. . dakikada Celil, Yimpaş Yozgatspor ceza alanı sol çaprazında düşürülünce hakem serbest vuruş kararı verdi. Atışı kullanan Duro'nun sert şutunda, top az farkla auta gitti. 55. dakikada Yimpaş Yozgatspor'dan Mustafa, rakibine sert girince sarı kart gördü. 56. dakikada Celil'in sağ taraftan serbest atışta ceza alanına gönderdiği topa iyi yükselen Hakkı'nın kafa vuruşunda, top üst ağlarda kaldı. 60. dakikada Celil, topu ceza alanı önündeki Mehmet Yılmaz'a aktardı. Bu futbolcunun ortaladığı topa kimse dokunamayınca, Samsunspor mutlak golden oldu. 62. dakikada Yimpaş Yozgatsporlu Mehmet, ceza alanına soldan girdi, sert vuruşunda top kaleci Allum'dan döndü. Bu kez Preko vurmak istedi, ancak Can ondan önce davrandı ve topu uzaklaştırdı. 63. dakikada Samsunspor'dan Ertuğrul'un yerine Mustafa Kocabey xx , Yimpaş Yozgatspor'dan ise Hamza'nın yerine Hüseyin xx girdi. 68. dakikada topsuz alanda Yimpaş Yozgatsporlu Cem'e tehlikeli hareket yapan Samsunsporlu Duro, kırmızı kartla oyun dışında kaldı. 71. dakikada Mehmet'ten aldığı pasla ceza alanına giren Celil sert vurdu. Top, az farkla auta gitti. 74. dakikada Moses'in Samsunspor ceza alanına ortaladığı topa iyi yükselen Hüseyin'in kafa vuruşunda, top kaleci Allum'da kaldı. 76. dakikada rakibine sert giren Samsunspor'dan Kenan sarı kart gördü. 78. dakikada Samsunspor'dan Celil çıktı, yerine Phiri x girdi. 83. dakikada Yimpaş Yozgatspor'da Moses'ın yerine Arben oyuna dahil oldu. 84. dakikada Cem'e sert giren Samsunsporlu Hakkı, kırmızı kart gördü. 86. dakikada bu kez Yimpaş Yozgatsporlu Cem rakibine sert girince sarı kart gördü. Aynı dakikada, faul atışıyla ilgili hakeme itiraz eden Samsunsporlu Ercan da sarı kartla cezalandırıldı. 89. dakikada Mehmet Yılmaz'ın yaklaşık 25 metreden vurduğu sert şutta, topu kaleci Diallo güçlükle kornere çeldi. 90. dakikada Mehmet Yılmaz'ın ceza alanına ortaladığı topu Ercan boş kaleye gönderemeyince, takımını galibiyetten etti. Uzatma dakikalarında tarafların çabası gol getirmeyince, maç 0-0 sona erdi. 
     






</TEXT>
</DOC>
