<DOC>
<DOCNO> 52766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/pulur.html </URL>
<DATE> 2001/11/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa kapısı Türkiye'ye kapalı teröre açık 
</HEADLINE>
<TEXT>

     CERRAHPAŞA Tıp Fakültesi öğretim üyelerinden Prof. Dr.Vildan Ocak Tezcan, son uçak kazasından 12 saat önce New York havaalanındaydı, Türkiye'ye dönmek için uçağı bekliyordu. 
     Amerika'ya bilimsel toplantı için gitmişti, "Rahim içindeki anormal çocukların teşhis ve tanısı" konulu toplantıya tebliğ sunacaktı. 
     
     PROF. Dr. Vildan Ocak Tezcan konuşmasına, bilimsel tebliğini sunmadan önce "ikiz kuleler" faciası nedeniyle Amerikalıların acısını paylaştıklarını söyleyerek başladı 
     "Terörizmin ne demek olduğunu biz Türkiye olarak çok iyi biliyoruz, 30.000 den fazla vatandaşımızı kaybettik. Dünyanın her ülkesinden delegelerin olduğu bu toplantıda lütfen terörizme karşı dayanışma için hep beraber söz verelim. Siz birer tıp profesörü ve bilim adamısınız, ancak biliyorum ki hastalarınız ve dostlarınız arasında önemli basamaklarda üst düzey politikacılar, idareciler ve asker bulunmakta. Onları şu anda insanlığın en büyük düşmanı olan terörizm konusunda uyarın ve terörizmin önlenmesi için gereken tedbirlerin alınmasında ikna edin. Böylece şimdiye dek sadece düştüğü yeri yakan ve canını yakmadığı için diğer ülkeler tarafından umursanmayan ve hatta bazen destek gören terörizmin kökü kazınacaktır." 
     
     VİLDAN Ocak Tezcan'ın bu sözleri bilimsel tebliğinden daha çok alkışlandı, çay molaları ve yemekler sırasında bütün dünyadan gelen delegeleri dolaşarak, terörün Türkiye'deki çapını anlattı ve özellikle, Özdemir Sabancı cinayetinin suçlusunun Belçika'da nasıl ağırlandığını belirtti. 
     
     VİLDAN Ocak Tezcan, Türkiye'ye döndükten sonra, adamlara "terörizmi anlattığını" sanıyordu. 
     "Biz de inşallah " diyorduk 
     İnşallah anlamışlardır " 
     
     İKİ gün sonra gazetede çıkan bir haber, kuşkumuzda haklı olduğumuzu gösteriyordu. 
     Çarşamba günkü Milliyet'te çıkan haberin özeti şuydu 
     "Belçika hükümeti, Ankara'nın yoğun ısrarına karşı PKK'nın yan kuruluşu KUK'un toplantısına engel olmama kararı aldı." 
     Ne yazık ki yine haklı çıkıyorduk. 
     
     AVRUPA buydu işte 
     Bir taraftan Türkiye'yi demokrasi ve insan hakları eksik diye beğenmez, kapılarını açmaz. 
     Ama teröre kucak açar... 
     Bazıları da Avrupa'nın karşısında elpençe divan durur 
     "Ne derseniz hakkınız var " diyerek boyun büker. 
     "Evet hakkınız var ama, bizim de haklı olduğumuz şeyler var " bile diyemez. 
     
     DÜZELTME Dünkü yazımızda geçen dizenin doğrusu "Ayinesi iştir kişinin lafa bakılmaz" olacaktır. 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
