<DOC>
<DOCNO> 92876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo25.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer "Türkiye Dünya Kupasının tek üst düzey takımıydı" 
</HEADLINE>
<TEXT>

     Futbol dünyasının unutulmaz ismi Alman Franz Beckenbauer, ''Türkiye, Dünya Kupası'nın tek üst düzey takımıydı'' dedi. 
     İtalya Devlet Televizyonu RAI1'e Türkiye-Güney Kore maçından sonra demeç veren Franz Beckenbauer, ''Hangi takım sizi daha çok gönülden vurdu '' sorusuna, ''Türkiye. Çünkü her zeman üst düzey kalitede oyun oynadı. Hiç düzeyi düşmedi. Dünya Kupası'nın karı Türkiye oldu'' yanıtını verdi. 
     Hasan Şaş'ı izlemenin kendisi için bir zevk olduğunu dile getiren Alman futbol adamı, Türkiye'nin daha çok şeyler yağacağına inandığını kaydetti. 
     Beckenbauer ayrıca, 17. Dünya Kupası'nda hakem hataları olduğunu kabullenip, ''Bu yıldız futbolculara en iyi hakemleri sunmak gerekir. 
     Bir daha aynı hatanın tekrarlanacağını sanmıyorum'' dedi. 
     Beckenbauer, İtalyanların hep söylediği gibi İtalya'nın yalnızca hakem hatalarından elendiğini düşünmediğini, çok fazla gol kaçırdıklarını ve Güney Kore'nin hızlı oyunuyla başedemediklerini de bildirdi. 
     





</TEXT>
</DOC>
