<DOC>
<DOCNO> 87473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/spor/spo04.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptanlık yaradı 
</HEADLINE>
<TEXT>

Trabzonlu Gökdeniz, geçen yıl sağ kulvarda oynamak istememesi nedeniyle büyük hata yaptığını itiraf etti, "Artık olgunlaştım" dedi 
     BORDO - Mavili kulüpte Hami ve Osman’la yolların ayrılmasının ardından kaptanlık görevine getirilen Gökdeniz camiadan özür diledi. Geçen yıl büyük yanlışlar yaptığını itiraf eden Gökdeniz, "Almanya kampında Sadi hocam beni sağ kulvarda oynatmak istedi. Buna karşı çıktım. Çok büyük hata yaptım. Hocamı da zor durumda bıraktım. Sorun adam olarak görüldüm. Şimdi camiadan ve hocamdan özür diliyorum" diye konuştu. 
     GENÇ olması ve hücum futbolunu çok sevmesi nedeniyle zaman zaman sorunlar yaşadığını kaydeden Gökdeniz, "Ancak o günler geride kaldı. Şimdi olgunlaştım. Nerede görev verilirse yaparım. Boyum biraz daha uzun olsa, kalede de oynamam istense, hiç tereddüt etmem" yorumunu yaptı. Başarılı oyuncu, ligde geçen yılki hataları tekrarlamayacaklarını vurguladı ve "Tek isteğim Trabzonspor forması altında şampiyonluk yaşamak" dedi. 
     
     A.Gücü talip 
     YÖNETİMİN gözden çıkardığı Osman ile Hami’ye Bursaspor’dan sonra Ankaragücü de talip oldu. Sarı - Lacivertli kulüp, Hami’nin bonservisi için Bordo - Mavili yönetim ile temasa geçti. Yöneticiler, "Kararı futbolcular verecek" dediler. 
     



 SPOR 


































</TEXT>
</DOC>
