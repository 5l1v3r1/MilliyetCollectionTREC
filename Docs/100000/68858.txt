<DOC>
<DOCNO> 68858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo10.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceyhun ve Yusuf, pres çalışmasında Werner Lorant'ı kızdırdı 
</HEADLINE>
<TEXT>

     Fenerbahçe, hafta sonunda Denizlispor ile yapacağı maçın hazırlıklarını bugünkü antrenmanla sürdürdü. 
     Samandıra Tesisleri'nde teknik direktör Werner Lorant yönetiminde yapılan ve yaklaşık 2 saat süren antrenmanda sarı-lacivertli futbolcular, kanat ortalarından gol çalışması, tam saha pres ve top kapma çalışması yaptı. 
     
     Yusuf ve Ceyhun'a tepki 

     Pres çalışması sırasında Lorant, sürekli futbolcularını rakibini kendi yarı alanından çıkarmaması yönünde uyarırken, Yusuf ve Ceyhun'a ise yaptıkları yanlış hareketlerden dolayı tepki gösterdi. 
     Lorant, bu oyuncuların yanlış hareketler yapmasından dolayı çalışmayı durdurarak bir süre oyuncularıyla konuştu. Alman çalıştırıcı, yaptığı uyarılardan sonra pres çalışmasını yeniden başlattı. 
     Alman çalıştırıcı, uyarılarından sonra Yusuf'un yaptığı güzel hareketlerin ardından bu futbolcunun başını okşayıp gönlünü aldı. 
     Antrenmada, hafif ağrısı bulunan Rüştü çalışmayı tamamlamazken, sarı-lacivertli kalecinin önemli bir sakatlığının olmadığı öğrenildi. 
     Çalışmaya, ağrıları olan Simao ve dişinden şikayeti bulunan Lazetiç katılmadı. 
     Bu arada teknik direktör Lorant, antrenman öncesi kaptan Ogün ile özel bir görüşme yaptı. 
     Fenerbahçe, yarın akşam yapacağı antrenmanla Denizlispor maçı hazırlıklarını sürdürecek. 
     






</TEXT>
</DOC>
