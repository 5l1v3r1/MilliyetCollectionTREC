<DOC>
<DOCNO> 66069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sonspo21.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Batista ve Kerem'e sponsor... 
</HEADLINE>
<TEXT>

     Galatasaraylı futbolcular Batista ile Kerem, bir spor giyim firmasyıla sponsorluk anlaşması imzaladı. 
     Batista'yla 3, Kerem'le ise 1 yıllık anlaşma yapıldığı kaydedilirken, sarı-kırmızılı futbolcuların maç, kamp ve özel yaşamlarındaki ayakkabı, tekstil, aksesuar gibi ihtiyaçlarının bu firma tarafından karşılanacağı açıklandı. 
     Bu arada, basın mensuplarının deplasmanda oynanan ve 1-1 sonuçlanan Antalyaspor maçı ile ilglili sorularını yanıtlayan Kerem, Beşiktaş'la puan farkını 5'e çıkarma şansını yitirdiklerini söyledi. 
     Kerem, ''Deplasmanda 2 puan kaybettik. Demek ki kısmet değilmiş. Ama maç öncesi Afyon depreminde ölenler için yapılan 1 dakikalık saygı duruşunda taraftarlar bize küfretmekle yetindi. Ölenlerine saygı göstermeyen bu insanlar, insana ve futbola nasıl saygı gösterir. Bu davranışlar bizi puan kaybından daha fazla üzdü'' diye konuştu. 
     






</TEXT>
</DOC>
