<DOC>
<DOCNO> 65362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yazar/pulur.html </URL>
<DATE> 2002/02/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O yılan bir gün seni de sokar 
</HEADLINE>
<TEXT>

     YAZIYI işine gelmediği için beğenmez, kaleme, kağıda sarılır veryansın eder bu olağandır. 
     Ya da işine geldiği için, yazıyı beğenir, kaleme kağıda sarılır bu da olağandır. 
     Bir de menfaatsiz çıkarsız, konu onu doğrudan ilgilendirmese bile, yaşadığı toplumun sorumluluğunu duyarak tepki gösterenler vardır. 
     Ankara Ticaret Odası Başkanı Sinan Aygün bunlardan biridir, görüşünü açıklar, eleştirisini yapar. 
     
     GEÇENLERDE Emlak Vergisi'nde rayiç bedelleri yükselten komisyonlarda kimlerin olduğunu yazmıştık Ticaret ve sanayi odaları temsilcisi, belediye, muhtarlar, bir de tapucu... 
     Bunlardan dördü de tapucu hariç, seçimle gelen kuruluşları temsil ediyorlardı, güya halkın temsilcisi olmaları gerekirdi. 
     Oysa kazığı onlar atmıştı 
     
     SİNAN Aygün bir mektup gönderdi, "Konunun muhataplarını açıkladığımız için" teşekkür etti, neler yaptıklarını anlattı 
     "Başkentte belirlenen rayiç bedelleri yüksek bulmamız nedeniyle 5 ayrı belediyeye toplam 357 dava açtık. Bu davalardan 121'i olumlu sonuçlandı. Diğerleri ise karar aşamasına geldi. Olumlu sonuç alınan bölgelerde rayiç bedeller yeniden belirlenecek. Açtığımız davalardan elde edilen sonuçlardan gördük ki rayiç bedeller gerçekten yüksek belirlenmiş. Konu, Emlak Vergisi oranlarının yükseltilmesiyle birlikte gündeme gelince bu sorunun yalnızca Ankara'da yaşanmadığını başka illerde de benzer sorunların başgösterdiğini gördük. Ancak burada dikkat edilmesi gereken bir konu vardı. Belirlenen rayiç bedellere karşı dava açmak için belirli bir süre söz konusuydu. Yani diğer illerde gerektiği zaman süresinde dava açılmamışsa, yeniden dava açmak mümkün değildi. Bu nedenle, Ankara Ticaret Odası olarak, yazılı bir açıklama yapıp, olumlu sonuçlanan davalarımızı örnek gösterip rayiç bedellerin yeniden belirlenmesi çağırısında bulunduk. Ve hatta, rayiç bedellerin yükselmesinin kiralarda da aşırı yükselişe neden olacağını kaydettik." 
     
     ANKARA Ticaret Odası bunları yaparken, diğer ticaret odaları ne yapmış 
     Anlatıyor 
     "Emlak vergilerine temel teşkil edecek rayiç bedeller konusunda Ankara Ticaret Odası olarak görevimizi yerine getirdik ve yaramız olmadığı halde gocunup ve size bu yazıyı yazma gereği hissettik. Birçok ilde, zaman aşımı nedeniyle rayiç bedellere karşı dava açma şansı kalmadı. Yani hükümet ne öngörürse o olacak. Açtığımız ve olumlu sonuç aldığımız bu davalarla, bundan sonra benzer olayların yaşanmaması için her kurum ve kuruluşun üzerine düşen görevi zamanında yerine getirmesi gerektiğini hatırlatmış olmayı umarız." 
     
     HER kurum ve kuruluşun üzerine düşen görevi zamanında yerine getirmesi... 
     İşte asıl sorun bu, asıl dert bu, sıkıntıların kaynağı bu... 
     "Bana dokunmayan yılan bin yaşasın " 
     O yılan bir gün seni öyle bir sokar ki 
     
     







Yine hukuk... 


Rüzgar gülü... 


Durmuş'un mektubu 


Yıldızı parlayanlar Milliyetçi duyguyla bayrak sevgisi... 


TV programı öneriyorum 


Gençlerin üniversite kaygısı 


Teknoloji krizden çıkışa yardım edebilir mi 


Yeni Bush doktrini 


Uluslararası bir davadan çıkan dersler 


Misafirin hası... 


Siyasal İslam Amerika ve Türkiye 


O yılan bir gün seni de sokar 


Kapalı kapılar ardında Erdoğan 


Irak'a ihracat hem kolay hem zor 


Erkek ne zaman erkek olur 


Sokaklar işsizlerle doldu 


</TEXT>
</DOC>
