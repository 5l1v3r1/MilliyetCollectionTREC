<DOC>
<DOCNO> 91608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sonspo28.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo ''Türkler bizi minnettardır. Onları 2. tura biz taşıdık'' 
</HEADLINE>
<TEXT>

     17. Dünya Kupası'nda 1. tur grubunda 
     Türkiye ile yaptıkları ilk maçta, hakemi yanıltarak Hakan Ünsal'ın kırmızı kartla oyun dışı kalmasına neden olan Brezilyalı forvet Rivaldo, Türkiye ile yapacakları yarı final maçı öncesi bu durumdan rahatsızlık duymadığını söyledi. 
     Maçın son dakikalarında top dizine çarptığı halde yüzünü tutarak kendini yere atan Rivaldo, Hakan Ünsal'ın kırmızı kart görmesine neden olunca bu hareketi nedeniyle tüm dünyanın tepkisini üzerine çekmiş, FIFA tarafından da kendisine para cezası verilmişti. 
     Bu durumun hatırlatılması üzerine Rivaldo, çarşamba günkü rakiplerinin Türkiye olmasının kendini rahatsız hissetmesine neden olmadığını belirterek, ''Kosta Rika'yı yenerek Türkiye'yi 2. tura taşıdığımız için Türkler bize teşekkür ediyordur. Biz eğer berabere kalsaydık veya yenilseydik Kosta Rika 2. tura çıkacaktı. Onlar bize minnettardır diye düşünüyorum'' dedi. 
     1. tur grup maçlarında Brezilya, Kosta Rika'yı 5-2 yenmiş, Çin'i 
     3-0 yenen Türkiye, 4 puan ve averajla 2. tura çıkmıştı. 
     





</TEXT>
</DOC>
