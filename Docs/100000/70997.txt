<DOC>
<DOCNO> 70997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur28.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meraklı anne kızının hamile olduğunu hatıra defterinden öğrendi 
</HEADLINE>
<TEXT>

     Tekirdağ'ın Şarköy İlçesi'nde, lise öğrencisi kızının hamile olduğunu okuduğu hatıra defterininden öğrenen annne, durumu Cumhuriyet Savcılığı'na bildirince, kızının sevgilisi tutuklandı. 
     Şarköy Lisesi'nde eğitim gören N.G.Ş. 17 , sevgilisi Ümit Güleç'ten 20 hamile kaldı. 
     N.G.Ş, bu durumunu 6 ay boyunca ailesinden ve okul yönetiminden gizlemeyi başardı. Ancak, birkaç gün önce iki genç birlikte Şarköy'den kaçtıktan sonra, N.G.Ş.'nin annesi evde temizlik yaparken, kızına gelen aşk mektuplarıyla hatıra defterini buldu. 
     Mektupları ve hatıra defterini okuyan anne, kızının hatıra defterinin son sayfasında, ''Ümit hamileliğim altıncı ayını doldurdu. 
     Müjde yakında baba olacaksın'' notunu görünce, durumu Cumhuriyet Savcılığı'na bildirdi. Bunun üzerine gençler, Çanakkale'nin Gelibolu İlçesi'nde yakalandılar. 
     N.G.Ş'nin savcılıkta, kendi isteğiyle birlikte olduğunu belirtmesine rağmen, ''küçük yaşta kızı alıkoyma ve ırza geçme'' suçundan tutuklanan lise son sınıf öğrencisi Güleç, Şarköy Cezaevi'ne konuldu. Genç kız ise ailesine teslim edildi. 
     






</TEXT>
</DOC>
