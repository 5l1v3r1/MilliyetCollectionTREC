<DOC>
<DOCNO> 85440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun17.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yaşlı pandası Chang Chang öldü 
</HEADLINE>
<TEXT>

     Dünyanın en yaşlı pandası Chang Chang, Çin'in Jinan kentindeki hayvanat bahçesinde 35 yaşında öldü. 
     Hayvanat bahçesi sözcüsü, dev pandanın, birçok organının işlevini yitirmesinden dolayı önceki gün öldüğünü söyledi. 
     Pandalarda 35 yaşın, insanların 75-85 yaşına eşit olduğunu hatırlatan sözcü, Chang Chang'ın mumyasının, Jinan'da doldurulduktan sonra bir doğa müzesinde sergileneceğini kaydetti. 
     Chang Chang'in, 1985'te 18 yaşında yakalandığını ve 1995'de Jinan'daki hayvanat bahçesine konduğunu belirten sözcü, yaşlı pandanın, dişlerinin bambu yemeye engel olmasına rağmen geçen yıla kadar sağlığının iyi olduğunu bildirdi. 
     Hayvanat bahçesi çalışanlarının, dişleri yüzünden beslenemeyen Chang Chang için mısır ekmeğinden puding, balık yemeği, kemik yemeği ve kıyılmış bambu yaprakları gibi özel yemekler hazırladıklarını anlatan hayvanat bahçesi sözcüsü, Chang Chang'in, 37 yaşındaki Du Du'nun 1999'da ölmesinden bu yana en yaşlı panda özelliğine sahip olduğunu söyledi. 
     Dev pandaların, hayvanat bahçelerindeki ömürlerinin 20-30 yıl, doğada ise bu sürenin yarısı olduğu bildirildi. 
     





</TEXT>
</DOC>
