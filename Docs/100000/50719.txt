<DOC>
<DOCNO> 50719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/soneko04.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen, resmi çalışmalarına Hazine'de başladı 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen başkanlığındaki heyet, resmi çalışmalarına bugün Hazine Müsteşarlığı'nda başladı. 
     Edinilen bilgiye göre, Müsteşar Faik Öztrak'ın da katılacağı görüşmelerin bugünkü kısmı Hazine Müsteşarlığı'nda gerçekleştirilecek. 
     DPT, Maliye Bakanlığı, Özelleştirme İdaresi Başkanlığı, BDDK ve diğer ilgili kurumların yetkililerinin de Hazine'ye gelerek görüşmelere katılacakları belirtiliyor. 
     Kahkonen dahil olmak üzere 7 kişiden oluşan IMF heyetinin, 10. 
     gözden geçirme çalışmaları çerçevesinde, yarından itibaren gruplara ayrılarak çalışmalarını sürdürecekleri kaydediliyor. Görüşmelerde, 2002 yılı makro ekonomik çatısının kurulması ve 2002 yılı bütçesi ile KİT'ler, cari açık, faiz dışı fazla ve 2002 yılı programı kamu finansmanı gereği alınacak tasarruf tedbirleri ele alınacak. Görüşmelerin, 10 ya da 15 gün sürmesi bekleniyor. 
     






</TEXT>
</DOC>
