<DOC>
<DOCNO> 74381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sontur02.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık lastik tamircisi, araç lastiklerini şişlerken yakalandı 
</HEADLINE>
<TEXT>

     Konak ilçesinde araç sahiplerine korkulu günler yaşatan, araç lastiklerini şişleyen bir kişi yakalandı. 
     Lastikleri şişleyen kişi, lastik tamircisi çıktı. 
     Mithatpaşa Caddesi ve Tarihi Asansör civarında, son bir aydır araç lastikleri şişleniyordu. 
     Araç sahiplerinin şikayetleri üzerine güvenlik güçleri, şüpheli kişileri izlemeye başladı. 
     Hatay Karakolu'nda görevli olan ve devriye gezen ekip, dün gece Şehit Nihat Bey Caddesi'nde bir aracın lastiğini şişleyen bir kişiyi suç üstü yakaladı. Üzerinde, özel yapım küçük şiş çıkan kişinin, oto lastik tamircisi Muammer Özünal 34 olduğu belirlendi. Özünal'ın, bir ayda 58 otomobilin ön ve arka lastiklerini şişlediği ortaya çıktı. 
     Özünal'ın, eşinin hamile olduğu ve paraya ihtiyacı olması nedeniyle araç lastiklerini şişlediğini söylediği öğrenildi. Özünal'ın lastik tamir atölyesinin Mithatpaşa Caddesi üzerinde bulunduğu ve lastiklerini şişlediği araç sahiplerinin atölyeye yakın oturdukları anlaşıldı. Özünal, gözaltına alındı. 
     






</TEXT>
</DOC>
