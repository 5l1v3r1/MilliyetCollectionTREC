<DOC>
<DOCNO> 66261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur14.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank duruşması az önce başladı... 
</HEADLINE>
<TEXT>

     Tasarruf Mevduatı Sigorta Fonu'na TMSF devrinden önce Etibank'ı çeşitli yöntemlerle 480 trilyon 12 milyar lira zarara uğrattıkları öne sürülen bankanın eski sahibi Dinç Bilgin ve işadamı Cavit Çağlar'ın da aralarında bulunduğu 21 sanığın, DGM Yasası'ndaki değişiklik uyarınca ağır ceza mahkemesinde yargılanmalarına başlandı. 
     İstanbul 6 No'lu DGM'nin 20 Aralık 2001 tarihinde verdiği ''görevsizlik kararı'' uyarınca dosyanın geldiği İstanbul 5. Ağır Ceza Mahkemesi'ndeki duruşmaya, bu dava kapsamında tutuklu olan ancak rahatsızlığı nedeniyle Kartal Dr. Lütfi Kırdar Eğitim ve Araştırma Hastanesi'nde kalan Dinç Bilgin ile tutuklu sanık Mehmet Nail Keçili katıldı. 
     Yine aynı hastanede tedavi gören davanın diğer tutuklu sanığı Cavit Çağlar'ın gelmediği duruşmada, Mustafa Çağlar ve Şevket Önay Bilgin'in de aralarında olduğu 15 tutuksuz sanık da hazır bulundu. 
     Kısıtlı sayıda basın mensubunun izlemesine izin verilen duruşma, sanıkların yerlerine alınmalarıyla başladı. 
     






</TEXT>
</DOC>
