<DOC>
<DOCNO> 64133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun07.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de tren grevleri 7 milyon sterlin yük getirdi 
</HEADLINE>
<TEXT>

     İngiltere'nin kuzey kesiminde yaşanan iki günlük tren grevlerinin ekonomiye maliyetinin 7 milyon sterlin yaklaşık 13,5 trilyon lira olduğu bildirildi. 
     Grevler yüzünden ulaşımları imkansız hale gelen vatandaşlar alternatif ulaşım yollarını arıyor. 
     Arriva adlı tren şirketi çalışanlarının istedikleri ücret zamlarının verilmemesi yüzünden başlattıkları grev sonucu ülkenin kuzey kesiminde çalışan 1600 trenin seferden çekilmesi, bölgede yaşayan binlerce kişinin tam bir ulaşım kaosuyla karşı karşıya kalmalarına yol açtı. 
     Leeds, Newcastle, Hull ve Doncester bölgesinde sadece birkaç trenin çalıştığına dikkat çeken yetkililer, grevin ekonomiye 7 milyon sterlinlik ek bir yük getirdiği tahmininde bulunuyor. 
     Bu gece yarısı sona erecek grevin önümüzdeki günlerde yaygınlaşması bekleniyor. Silverlink ve Dockland tren şirketlerinin çalışanlarının da yapılan oylamalar sonucunda grev başlatmalarının söz konusu olduğu kaydediliyor. 
     İngiliz basını, Londra metrosunda da grev başlamasının an meselesi olduğunu yazdı. 
     






</TEXT>
</DOC>
