<DOC>
<DOCNO> 65196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko08.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgazda yeni indirim tüketiciye Mart ayında yansıyacak 
</HEADLINE>
<TEXT>

     BOTAŞ Bursa Bölge Müdürü Mehmet Akif Ergez, 1 Şubat'tan itibaren geçerli olacak yeni indirimle, doğalgazın metreküp fiyatının KDV hariç 277 bin 761 lira olacağını belirterek, bu indirimin abonelerinin Şubat ayı tüketimlerine yansıtılacağını kaydetti. 
     Doğalgaz tüketiminin aylar itibariyle faturalandırıldığını anlatan Ergez, Bursa'da 135 bin doğalgaz abonesi bulunduğunu, bu nedenle sayaçları bir günde okumanın mümkün olmadığını söyledi. Ergez, kombi sistemi olan aboneleri iki bölgeye ayırdıklarını, her bölgeyi o dönem içinde 13'er gün süreyle okuduklarını, merkezi sistem olan 2 bin 500 abonenin sayacının ise her ayın 1-4'ü arasında okunduğunu belirtti. 
     Ocak ayı faturalarının Şubat ayında tüketicilere yansıyacağını ifade eden Ergez, abonelerin 1 Şubat itibariyle geçerli olacak indirimi ise Mart ayında ödeyecekleri faturada göreceklerinin altını çizdi. 
     






</TEXT>
</DOC>
