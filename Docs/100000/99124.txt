<DOC>
<DOCNO> 99124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko13.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da yatırımcı sayısı arttı... 
</HEADLINE>
<TEXT>

     Borsa'da yatırımcı sayısı yaklaşık 16 bin arttı. 
     Borsa bülteninde yer alan Takasbank verilerine göre, 28 Temmuz itibariyle üye bazında açık hesap sayısı 2 milyon 32 bin 140, bakiyeli hesap sayısı da 1 milyon 212 bin 880 olarak belirlendi. 
     5 Haziran'da açık hesap sayısı 2 milyon 16 bin 348, bakiyeli hesap sayısı da 1 milyon 226 bin 119 düzeyinde bulunuyordu. 
     Bu veriler kıyaslandığında, yaklaşık 2 ay zarfında açık hesap sayısında artış, içinde hisse senedi bulunan bakiyeli hesap sayısında ise düşüş dikkat çekti. 
     Hesapların müşteri dökümlerine bakıldığında ilk sırada yer alan İş Bankası'nın 588 bin 991 açık hesap, 463 bin 881 bakiyeli hesap müşterisi bulunuyor. 
     Ak Yatırım Menkul Değerler A.Ş. de, 167 bin 578 açık hesap ve 83 bin 478 bakiyeli hesap müşterisi sayısıyla İş Bankası'nı izledi. 
     Aracı kurumların müşterileri adına Takasbank'ta açtığı her hesap ''Açık hesap'', içinde hisse senedi bulunan hesaplar da ''Bakiyeli hesap'' olarak nitelendiriliyor. 
     





</TEXT>
</DOC>
