<DOC>
<DOCNO> 60772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/ekonomi/aeko.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimseye hediye yok’ 
</HEADLINE>
<TEXT>

Bakan Derviş, batık grup şirketine kredi aktaran bankaların bunun karşılığını ayırdıktan sonra sermayesi kalmıyorsa devlet desteğinden yararlanamayacağını söyledi. Bankalara sağlanacak desteğin hediye olmadığını belirten Derviş, Amaç, hırsızlık yapmamış, ayakta zor duran bankayı borç vererek ayakta tutmak’dedi 
     ANKARA Milliyet 

     Devlet Bakanı Kemal Derviş, bankaların mali bünyelerinin güçlendirilmesini öngören düzenlemede üç kademeli denetimle, içi boşaltılmış bankaların da açığa çıkacağını ve bunların Fon’a alınacağını açıkladı. 
     Derviş, önceki gün TRT - 1’de katıldığı programda şunları söyledi "Bankalar kendi grup şirketlerine usulüne uygun kredi aktarmışsa, o şirketler k r ediyorsa, faiziyle birlikte ana borcunu ödüyorsa sorun yok. Ama, o şirket batıksa, o krediyi canlıymış gibi göstermek suç. Bağımsız denetim bunu ortaya çıkaracak. Karşılık ayırması lazım. Ayırdıktan sonra bankanın sermayesi yok oluyorsa Fon’a gitmesi lazım." 
     
     Başkasının parasıyla olmaz 
     Derviş, "Amaç, ayakta duran, ancak zor duran, hırsızlık yapmamış bankayı hediye değil, borç vererek ayakta tutmak. Devlet kimsenin cebine para koymayacak. Ya hisse alacak ya borç verecek. Hiç kimseye hediye yok" diye konuştu. Sermayesini yitirmiş bankaların Fon’a devriyle ilgili uygulamanın süreceğini kaydeden Derviş, "Başkasının parasıyla bankacılık olmaz, bunlara devlet desteği söz konusu değil" dedi. 
     Derviş, operasyona karar vermeden önce 40 ülkenin deneyimini gözden geçirdiklerini belirtti. "Bunu hızla yapanlar hızla büyümeye geçti" diyen Derviş, Japonya’nın ise bu operasyonu uzun süre geciktirdiği için yıllardır büyüme sorunu yaşadığını anlattı. 
     
     Önce IMF’yi ikna ettik 
     Derviş, bankaları destekle ilgili maddenin tasarıya son anda eklenmesiyle ilgili eleştrileri "IMF’yi ikna etmeden bir şey açıklayamazdık. Bu çalışma için 40 ülkeyi inceledik, IMF’yi ikna ettik ve aralık sonu oldu" diye yanıtladı. 
     Devlet Bakanı Kemal Derviş, IMF’den geçmişteki alacaklarla birlikte 16 milyar dolarlık bir kredi paketinin onaylanmasını beklediğini söyledi. 
     
Büyüme hedefi 11 Eylül yüzünden azaltıldı      Derviş, yüzde 4 olarak öngörülen ve bütçe kanunda da böyle geçen 2002 enflasyon hedefinin IMF’ye verilecek niyet mektubunda yüzde 3’e çekilmesini de şöyle açıkladı "11 Eylül’den sonra dünya ekonomilerinin büyüme tahminleri yüzde 1 düşürüldü. Biz de bu çalışmayı yaparken daha ihtiyatlı bir rakam koyduk. İhtiyatlı ama gerçekleşme ihtimali çok yüksek bir rakam. Ama bunun daha yüksek olacağını tahmin ediyoruz. Ayrıca, büyümeye göre vergi rakamları da artıyor." 
     
Siyasetle ilgili şüphelerim arttı      Derviş, siyasete girip girmeyeceğine ilişkin bir soruya da şu yanıtı verdi "Ben kendimi daha çok ekonominin eşgüdümünü sağlayan bir bakan olarak görüyorum. Siyaset, yapımla uyuşuyor mu bu konuda ciddi şüphelerim var. Kendi kişiliğimle siyasi hayat örtüşür mü diye düşünüyorum." Derviş, "Türkiye’ye geldiğinizde de böyle mi düşünüyordunuz " sorusuna da "Şüphelerim arttı" yanıtını verdi. 
     
Canlı yayında cep telefonu çaldı      Önceki gece TRT 1’de yayınlanan "2002’ye Bakış" programına konuk olan Derviş, canlı yayında cep telefonu çalınca zor durumda kaldı. Derviş, Eyvah’ diyerek, ceketinin cebindeki cep telefonunu kapattı. 
     



 EKONOMİ 


















</TEXT>
</DOC>
