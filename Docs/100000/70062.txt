<DOC>
<DOCNO> 70062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur09.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Niğdeli 24 yaşındaki genç 9 yaşındaki kızla nişanlandı 
</HEADLINE>
<TEXT>

     Niğde'nin Bor İlçesi'nde, 24 yaşındaki genç, 9 yaşındaki nişanlısını kaçırmak isterken polis tarafından yakalandı. 
     Alınan bilgiye göre, ilçeye bağlı Tepeköy'de bir aile, 9 yaşındaki kızları C.P'yi, 24 yaşındaki Cumali Geçili ile nişanlayarak, bu yaz da düğün yapmayı kararlaştırdı. Yazı beklemeyen ve nişanlısını kaçırmak için plan yapan Cumali Geçili, ailesinden izin alarak nişanlısını Bor'a gezmeye götürdü. Daha sonra C.P'yi Niğde Terminali'ne getiren Geçili, Adapazarı'na gitmek için 2 bilet aldı. 
     Nişanlısı C.P'nin durumu farkederek itiraz etmesi üzerine aralarında tartışma çıktı. Tartışmayı gören polis ekipleri, nişanlıları karakola götürdü. Emniyetteki sorgularında, 9 yaşındaki C.P'nin evlenmek istemediği ortaya çıktı. 
     Olay üzerine küçük yaşta çocuklarını evlendirmek amacıyla nişanlayan babalar Bünyamin P. ile Kazım Geçili gözaltına alındı. 
     Babalar, polise verdikleri ifadelerde, köylerinde gelenekler gereğince kız çocuklarının küçük yaşlarda evlendirildiğini söylediler. 
     Daha sonra küçük yaştaki kızı kaçırmak, alıkoymak ve Ailenin Korunmasına Dair Kanun'a muhalefetten Bor Adliyesi'ne sevkedilen şahıslar, çıkarıldıkları mahkemece, tutuksuz yargılanmak üzere serbsest bırakıldılar. 
     






</TEXT>
</DOC>
