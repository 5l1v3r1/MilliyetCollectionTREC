<DOC>
<DOCNO> 69761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/akyol.html </URL>
<DATE> 2002/02/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve siyaset 
</HEADLINE>
<TEXT>

     NELERİ tartıştığımıza bir bakın Kürtçe TV, Kürtçe eğitim, PKK'nın siyasileşmesi... Gidişata bakılırsa, bu tartışmalar birkaç yıl içinde unutulmayacak aksine yoğunlaşacak 
     Halbuki, 20 - 30 yıl önce bunlar konuşulmazdı. Hele daha öncelerine gidildiğinde, birçok ansiklopedimizde "Kürtler" maddesi yoktu... 
     Körfez Savaşı'nda Saddam'dan kaçan 500 bin Kürt Türkiye'ye sığındığında, bunları nasıl adlandıracağımıza şaşırmıştık önce "Kuzey Iraklılardı" bunlar, ama çok geçmeden "Iraklı Kürtler" olmuşlardı 
     Bütün dünyada etnik kimlikler kendilerini ifade ederken, Türkiye için aklın gereği, bunun bir etnik problem olduğunu kabul etmek, çözümü de ülke bütünlüğü ve üniter devlet içinde aramaktır. 
     
     'KÜRT realitesi'ni herkesten önce Kürtler adına politika ve ideoloji yapanların iyi tanıması lazım 
     'Kürt kimliği' üzerine siyaset yapan HADEP 1999 seçimlerinde kabaca 1.5 milyon oy aldı. Fanatiklerin zihinlerindeki 'Kürdistan' haritası ne olursa olsun, realitede HADEP Güneydoğu'da yüzde 18, Doğu'da yüzde 16 oy aldı. 
     11 ilimizde HADEP birinci partidir ama mesela Kars'ta yüzde 17, Mardin'de yüzde 25 oyla birinci olmuştur. Yüzde 35'in üzerinde oy aldığı il sayısı 4'tür Van yüzde 36, Batman yüzde 43, Diyarbakır ve Hakkari'de yüzde 46... Erol Tuncer, Seçim 1999, TESAV yay. sf. 316 
     HADEP'i 11 ilde birinci yapan asıl faktör, siyasi yelpazemizin parçalanmış olmasıdır. 
     Askeri müdahalelerle CHP ve DP geleneklerinin yok edilmesi, Türkiye'ye çok büyük zarar vermiştir. Siyaset bilimci LaPalombara, büyük kitle partilerinin yok edilmesinin etnik ve dini kültürleri politize edeceğini yıllarca önce yazmıştı halbuki 
     
     PKK silahla sonuç alamayacağını görmüştür. HADEP'in yüzde 4 oyla önemli bir siyasi güç olamayacağı da belli... 
     Kaldı ki, bu yüzde 4'lük seçmen tabanı homojen de değildir Ayrılıkçılar, federasyoncular olduğu gibi, konuyu sadece kültürel kimlik olarak görenler de az değildir. Üstelik, HADEP seçmeni de ekonomik bağlarla, evliliklerle, iç göçlerle, mülkiyetle, sosyal güvenlikle, mesleklerle Türkiye'nin bütününe bağlıdır. 
     Onun içindir ki, HADEP geniş kitlelere seslenebilmek amacıyla, "Kürt partisi değiliz, bütün Türkiye'nin partisiyiz" deme ihtiyacını duyuyor. 
     Demek ki, etnik milliyetçilik Türkiye'nin sosyolojik gerçeklerine aykırıdır 
     Demek ki, Türkiye, bin yıllık tarihiyle, Atatürk'ün de belirttiği din kardeşliğiyle, son elli yıldaki hızlı kentleşme, iç göç, meslekleşme, ticarileşme gibi süreçlerle toplumsal entegrasyonunu son derecede geliştirmiş bir toplumdur. 
     Böyle bir toplumda Kürtler adına politika yapanların, eski etnik milliyetçi ve devrimci görüşleri eleştirerek, ülke bütünlüğü ve üniter devlet ilkelerini samimiyetle benimseyen yeni tezler geliştirmeleri gerekir. 
     Ülke bütünlüğü ve üniter devlet ilkelerinin benimsendiğinin görülmesi, etnik kültürlere ilişkin bireysel özgürlüklerin toplumun çoğunluğunca da kabulünü kolaylaştırır. 
     
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
