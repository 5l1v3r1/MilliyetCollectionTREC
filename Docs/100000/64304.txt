<DOC>
<DOCNO> 64304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko08.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuraklık, GAP barajlarındaki enerji üretimini 50 azalttı 
</HEADLINE>
<TEXT>

     GAP'ta yer alan Atatürk, Karakaya ve Keban barajlarında ''kuraklık'' nedeniyle geçen yıl enerji üretimi yüzde 50 oranında azaldı. 
     Doğu ve Güneydoğu Anadolu bölgelerinde özellikle 1999 ve 2000 yılında yaşanan kuraklık barajlardaki enerji üretimini olumsuz etkilemeye devam ediyor. Atatürk, Karakaya ve Keban barajlarının geçen yıl üretmesi gereken enerji miktarı toplam 24 milyar 500 milyon kilovatsaat iken, baraj göllerindeki su azlığı nedeniyle sadece 12 milyon 812 milyon kilovatsaat enerji üretimi gerçekleştirildi. 
     TEDAŞ ve DSİ yetkilileri, Atatürk Barajı'nın yılık enerji üretim kapasitesinin 10 milyar 800 milyon kilovatsaat olduğunu ancak kuraklık nedeniyle geçen yıl 4 milyar 844 milyon kilovatsaat enerji üretildiğini belirterek, şöyle dediler 
     ''6 milyar 200 milyon kilovatsaat enerji üretilmesi gereken Keban'da 2001 yılında sadece 3 milyar 648 milyon kilovatsaat, kapasitesi 7 milyar 500 milyon kilovatsaat olan Karakaya Barajı'nda ise geçen yıl 4 milyar 320 milyon kilovatsaat elektrik üretildi. 
     Kuraklık nedeniyle bu 3 barajdaki su seviyesi halen düşük.'' 
     






</TEXT>
</DOC>
