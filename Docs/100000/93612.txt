<DOC>
<DOCNO> 93612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/spor/spo05a.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Altınlar hazır 
</HEADLINE>
<TEXT>

Ay-Yıldızlı ekibe dağıtılacak 7800 Cumhuriyet Altını’nın istendiği zaman verileceği açıklandı 
     DÜNYA üçüncüsü olan Milli Takım’ın ödüllerinin her an dağıtılacak gibi hazırlandığı bildirildi. Gençlik ve Spor Genel Müdürü Kemal Mutlu toplam 7 bin 800 Cumhuriyet Altını’nın istendiği zaman dağıtılabileceğini kaydetti. GSGM Ödül Yönetmeliği’ne göre futbolcuların her birine 300’er, Teknik Direktör Şenol Güneş’e 600 ve yardımcı ant-renörler Ünal Karaman ile Mehmet Kulaksızoğlu’na da 150’şer Cumhuriyet Altını ödül dağıtılacak. 
     
Güneş heykeli      TRABZONSPOR yönetimi, Milli Takım’la büyük başarıya imza atan Şenol Güneş’i onore etmek için çalışma başlattı. Bu konuda sessiz kalan yönetimin tarihi bir karar almaya hazırlandığı öğrenildi. İkinci Başkan Mehmet Öksüzoğlu’nun, Güneş’in heykelinin, M.Ali Yılmaz Tesisleri’ne dikilmesini önerdiği ve bu konuya sıcak bakıldığı bildirildi. 
     



 SPOR 



























</TEXT>
</DOC>
