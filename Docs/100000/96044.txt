<DOC>
<DOCNO> 96044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun49.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail hükümet sözcüsü "Filistinliler reform diyerek dalga geçiyor" 
</HEADLINE>
<TEXT>

     İsrail hükümet sözcüsü Arie Mekel, "Bugünkü saldırı Filistin reformlarının boş laf olduğunu gösterdi. Saldırı New York'ta başlayan Ortadoğu konulu uluslararası toplantı için de kötü alamet" dedi. 
     Mekel, yaptığı açıklamada, "Filistinliler her zamanki gibi İsrailli ve Yahudileri öldürmeye yönelik eylemlerine başladı. Değişim, reformlar ve seçimlerle ilgili nutuklar atıldı, bunların hepsi boş laf, görüyoruz ki hiç de değişmemişler" diye konuştu. 
     Bu arada, 7 kişinin öldüğü bugünkü saldırının ardından İsrail Dışişleri Bakanı Şimon Peres'in Filistinli yetkililerle yapacağı görüşmelerin ertelendiği bildirildi. 
     Öte yandan, düzenlenen saldırıda ölen 7 kişi arasında bir bebek ile 14 yaşında bir çocuğun bulunduğu bildirildi. 
     





</TEXT>
</DOC>
