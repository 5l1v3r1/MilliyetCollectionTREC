<DOC>
<DOCNO> 67536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/guncel/gun12.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Sobadan çıkan gaz bir aileyi yok etti 
     Küçükyalı Fındıklı Mahallesi İpek Sokak 67 numarada oturan Remzi 31 eşi Meral Yardım 28 ile çocukları Can 4 ve Uğur 2 , önceki gece aynı odada uykuya daldı. Yanık bıraktıkları sobadan sızan karbonmonoksit gazıyla zehirlenen 4 kişi sabah saatlerinde hayatını kaybetti. Akşama kadar Yardım ailesinin hiç dışarı çıkmamasından şüphelenen komşuları pencere camından içeri girince cesetlerle karşılaştı. Polisin incelemesinin ardından cesetler morga kaldırıldı. 
     
     Karnındaki bebeği satılığa çıkardı 
     Rize’nin Çayeli ilçesinde oturan 2 çocuk annesi Oya Çolak, maddi sıkıntılar ve eşinin evi terk etmesi nedeniyle, henüz doğmamış 8 aylık bebeğini satılığa çıkardı. Eşinin 2 yıldır işsiz olduğunu, 1 haftadır eve uğramadığını belirten Çolak, "Çocuklarıma bakamıyorum, karnımdakine nasıl bakacağım Satın alacak biri çıkarsa hem bizi, hem karnımdaki yavruyu kurtarır" dedi. Çolak gerçekte bebeğini vermek istemediğini ama başka çaresi olmadığı için bu yola başvurduğunu söyledi. 
     
     Hamile genç kız töre kurbanı 
     Diyarbakır’ın Çınar ilçesi Harabe köyünde yaşayan Z.D. 16 , mevsimlik işçi olarak çalıştığı İzmir’de yaşadığı ilişkiden hamile kalınca, kardeşi tarafından öldürüldü. İzmir ve Isparta’da 7 ay çalışan Z.D. köye döndükten sonra annesi hamile olduğunu fark etti. Olayın duyulması üzerine toplanan aile meclisi Z.D.’nin öldürülmesine karar verdi. Ağabey Kemal Dağtekin, köy dışına çıkardığı kardeşini tüfekle öldürdü. Olaydan hemen sonra yakalanan Dağtekin, cezaevine gönderildi. 
     
     Otomobil, duran tankere çarptı 5 ölü 
     Gaziantep’te meydana gelen trafik kazasında aynı aileden 5 kişi öldü, 1 kişi de ağır yaralandı. Kaza, TEM otoyolunun Karaman ilçesi yakınlarında dün saat 19.00 sıralarında meydana geldi. Sürücüsü Hasan Pars tarafından patlayan lastiği değiştirilen tankere, Ayhan Sağlam yönetimindeki otomobil hızla arkadan çarptı. Tankerden akan akaryakıtın da etkisiyle çıkan yangında, Adem Dikbaş, Ayhan ve Aynur Sağlam, Ayfer Sağlam ve kundağa sarılı bir bebek öldü. Aykut Sağlam, kazadan yaralı olarak kurtuldu. 
     
     Yargıtay TİKB’lilerin idamını onadı 
     Yargıtay 9. Ceza Dairesi, yasadışı Türkiye İhtilalci Komünistler Birliği TİKB örgütü adına iki kişiyi öldürdükleri gerekçesiyle idama mahk m edilen üç kişinin cezasını onadı. İstanbul 1 No’lu DGM’nin, sanıklar Adem Kepeneklioğlu, Turan Tarakçı ve Mehmet Hakan Canpolat’ı idam cezasına mahk m etmesine ilişkin kararın temyiz istemini sonuçlandıran daire, üç sanık hakkında verilen kararı onadı. Sanıklar, "olağanüstü kanun yolu" olarak bilinen karar düzeltme isteminde bulunabilecek. 
     
     Türkler ve Baştürk mezarlarında anıldı 
     Türkiye Devrimci İşçi Sendikaları Konfederasyonu’nun DİSK 35. kuruluş yıldönümü etkinlikleri kapsamında, eski başkanlar Kemal Türkler ve Abdullah Baştürk mezarları başında anıldı. Türkler’in, Topkapı Mezarlığı’ndaki kabri başında düzenlenen törende, DİSK Genel Başkanı Süleyman Çelebi ve Genel Sekreter Murat Tokmak, diğer üyelerle birlikte mezara karanfil bıraktı. Çelebi ve beraberindekiler daha sonra Baştürk’ün Zincirlikuyu’daki mezarını ziyaret etti. 
     
     Mecburi hizmet’e doktorlardan isyan 
     Türk Tabipler Birliği TTB , Sağlık Bakanı Osman Durmuş’un "Mecburi Hizmet Yasası"nı uygulamak üzere valiliklere ve üniversite rektörlüklerine yazı göndermesi üzerine harakete geçti. TTB, hekimlere mecburi hizmet yaptırılmasını asla kabul etmeyeceklerini bildirdi. TTB Merkez Konseyi tarafından yapılan yazılı açıklamada, hekimlerin kısa vadede erteleme, uzun vadede ise yasanın tümüyle iptalini istedikleri dile getirildi. 
     



 GÜNCEL 



















</TEXT>
</DOC>
