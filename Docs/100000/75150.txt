<DOC>
<DOCNO> 75150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sontur02.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanla Başkanın parmak yalama atışması.. 
</HEADLINE>
<TEXT>

     TBMM Milli Eğitim Komisyonu'nda Başkan MHP'li Abdurrahman Küçük ile MEB Metin Bostancıoğlu arasında Bakanlığın yeni yayınladığı dergiyle ilgili "bal tutma, parmak yalama" atışması yaşandı. 
     Milli Eğitim Bakanı Metin Bostancıoğlu, milletvekillerine MEB'in çıkardığı yeni "Bilim ve Aklın Aydınlığında Eğitim" başlıklı dergiyi armağan etti. 
     Milletvekilleri dergiyi incelerken Bostancıoğlu, "Burada sadece öğretmenlerimizin ve öğrencilerimizin yazıları var. 
     Sayın Komisyon üyesi milletvekillerinin de yazılarını bekliyoruz. Bu dergi diğer bakanlıklarda olduğu gibi değil, bakanın reklam aracı değildir" dedi. 
     Daha sonra Komisyonda diyalog şöyle gelişti 
     "-Mehmet Çiçek AKP Yozgat Ama Sayın Bakanım sizden de bahsediliyor bu dergide. 
     -Bostancıoğlu Fotoğraf var mıdır 
     -Abdurrahman Küçük Komisyon Başkanı MHP Bal tutan parmağını yalar Sayın Bakanım. 
     -Bostancıoğlu Sayın Başkan biz çatal, bıçak, kaşık varken parmak yalayanlardan değiliz. 
     -Abdurrahman Küçük Sayın Bakan derginin adını Bilim ve Aklın Aydınlığında demişsiniz, daha öncekiler öyle değil miydi 
     -Bostancıoğlu Sayın Başkan derginin adı bu." 
     
     MHP'DEN İTİRAZ 
     Bu arada MHP milletvekillerinden dergiye bir itiraz geldi. Milletvekilleri, İstiklal Marşı'nın ısmarlanması işinin Milli Eğitim Bakanı Hamdullah Suphi Tanrıöver tarafından yaptırıldığı bilgisinin yanlış verildiğini, Tanrıöver'in o sırada "vekil bakan" olduğunu, gerçek Milli Eğitim Bakanı Dr.Rıza Nur'un ise Moskova'da görüşmelerde bulunduğunu kaydettiler. Bostancıoğlu uyarının dikkate alınacağını bildirdi. 
     






</TEXT>
</DOC>
