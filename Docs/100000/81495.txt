<DOC>
<DOCNO> 81495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko37.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün nasıl geçti 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi, bugün yüzde 0.33 yükseldi. 
     Endeks, ilk seansı 8.18 puan kayıpla 11,433.32 puandan tamamladı. 2. seansta ise sadece 46.40 puan artışla, 11,479.72 puandan kapanan endeks, günlük bazda 38.22 puan yükseldi. 
     İki seansta toplam 192 trilyon 456 milyar 334 milyon liralık işlem hacmi oluştu. 
     
     DOLAR YÜKSELDİ 
     Merkez Bankası doların bugünkü efektif kurunu alışta 1 milyon 349 bin 780 lira, satışta ise 1 milyon 359 bin 277 lira olarak açıkladı. 
     Böylece Merkez Bankası'nın dün açıkladığı kurlara göre, dolar, alışta 18 bin 828 lira, satışta ise 18 bin 962 lira yükseldi. 
     Kapalıçarşı'da dün günü 1 milyon 345 bin liradan kapatan dolar, güne 1 milyon 344 bin liradan, 1 milyon 213 bin liradan kapatan Euro da 1 milyon 210 bin liradan başladı. 
     Piyasa kapanışında doların satış fiyatı 1 milyon 364 bin lira, Euro satış fiyatı da 1 milyon 228 bin lira oldu. 
     
     TAHVİL-BONO-REPO 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama 47.99'dan kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 47.30, en yüksek oran ise yüzde 48.10 olarak belirlendi. 
     Bankalararası TL interbankında da gecelik faiz oranı yüzde 48,00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında en çok işlem gören 9 Nisan 2003 tarihli, bugün valörlü tahvilin basit getirisi yüzde 51.86'ya, bileşik getirisi ise yüzde 52.57'ye yükseldi. 
     Bu tahvilin dünkü aynı gün valörlü işlemlerinde basit getiri yüzde 50.91, bileşik getiri ise yüzde 51.58 olarak belirlenmişti. 
     
     TL DEPO ALIM İHALESİ 
     Merkez Bankası tarafından düzenlenen Türk Lirası TL depo alım ihalesinde ortalama faiz yüzde 49.05 olarak belirlendi. 
     TL depo alım ihalesinde maksimum faiz yüzde 49.25 minimum faiz ise yüzde 48.50 oldu. Merkez Bankası'nın maksimum 250 trilyon lira tutarlı depo alım ihalesinde toplam 856 trilyon lira teklif geldi. 
     





</TEXT>
</DOC>
