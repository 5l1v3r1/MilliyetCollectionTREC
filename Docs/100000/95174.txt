<DOC>
<DOCNO> 95174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur29.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifalarda hükümet için kritik eşik "35 milletvekili..." 
</HEADLINE>
<TEXT>

     Dışişleri Bakanı İsmail Cem ve Ordu Milletvekili Hasan Fehmi Konyalı'nın istifasıyla birlikte DSP'li istifacıların sayısı gözönüne alındığında, Anayasa'ya göre, Hükümetin muhalefet ve bağımsızlar tarafından düşürülebilmesi için 35 iktidar milletvekilinin daha partisinden istifa edip muhalefet saflarına geçmesi gerekiyor. 
     Anayasa'nın 99'uncu maddesi, muhalefetin bir gensoruyla Hükümeti düşürebilmesi için Meclis tamsayısının salt çoğunluğu olan 276 oy bulunmasını öngörüyor. Muhalefetin de bu sayıya ulaşması için de saat 15.20 itibariyle 35 iktidar milletvekilini saflarına katması gerekiyor. 
     TBMM'de 550 milletvekilliği bulunuyor. Bunlardan 13'ü boş durumda. İstifacıların yanısıra 13 bağımsız, 1 BBP, 3 TDP, 48 SP, AKP, 85 DYP milletvekili, 203 milletvekili bulunan muhalefet bloğunu oluşturuyor. Muhalefetin 276 sayısını bulabilmesi için 73 milletvekiline gereksinimi var. 
     DSP'den saat 15.20'ye kadar, Dışişleri Bakanı İsmail Cem'in istifası dahil 38 milletvekili istifa etti ve dilekçesini TBMM'ye verdi. Muhalefetin iktidarı düşürebilmek için 35 iktidar milletvekilini daha saflarına katması gerekiyor. 
     





</TEXT>
</DOC>
