<DOC>
<DOCNO> 53967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko06.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendini iyi tanıttı, sıralamaları altüst etti 
</HEADLINE>
<TEXT>

Petrol Ofisi reklam harcamalarını artırınca dokuz ayda pazar payı sıralamalarını değiştirdi 
     EKONOMİ SERVİSİ 

     2000 yılı reklam harcaması 100 bin dolar olan Petrol Ofisi, 2001 yılında kesenin ağzını açınca bütün ürünlerde satışlarını büyük ölçüde artırdı. Akaryakıt dağıtım şirketlerinin gerek şirket imajı, gerekse pazar payı bakımından sıralaması değişti. 
     Petrol Ofisi’nin kriz yılındaki bu başarıyı yakalamasında reklam harcamaları artırması tain edici bir rol oynadı. Reklam yatırımıyla agresif bir politika izleyen şirket mevcut markalar içindeki yerini üst noktalara taşıdı. 
     
İmajını tazeledi      Petrol Ofisi’nin kampanyası ile ilgili bilgi veren Genel Müdür Ertuğrul Tuncer’in verdiği bilgilere göre Ocak 2001 itibariyle tüketici algılamasında’ son sırada yer alan Petrol Ofisi, rekabetten uzak ve olumsuz bir imaja sahipken, imajını düzeltmeye yönelik yatırımlar yapılmaya başlandıktan sonra durum adım adım değişti ve Eylül 2001’de tüketici algılamasında son sıradan ikinciliğe yükseldi. 
     Tüketici tercihlerinde önemli olan modernlik’, yenilikçilik’, sürekli ve yoğun reklam yapma’, güvenilirlik’ gibi ana imaj oluşturucu özellikler itibariyle imajını güçlendirdi. 
     
Satışlara yansıdı      Tuncer’in verdiği bilgilere göre bu yatırımların Petrol Ofisi’nin satışlarına da yansıdı. 2001 yılında rakiplerinin toplam motorin ve benzin satışları yüzde 10 düşerken, Petrol Ofisi’nin satışları motorinde yüzde 30, benzinlerde yüzde 19 arttı. 
     Pro-tech lansmanı ile birlikte kurşunsuz benzin satışları geçen yılın aynı dönemine göre yüzde 78 oranında arttı. 
     Kriz şartlarında, en yakın üç rakibinin toplamı kadar motorin satışı rakamına ulaştı. Benzinlerde de bir numaralı şirket oldu. Kurşunsuz benzin satışlarında Pro - Tech lansmanı ile birlikte pazar payı 8 puan artarak yüzde 22’ye ulaştı. 
     



 EKONOMİ 



















</TEXT>
</DOC>
