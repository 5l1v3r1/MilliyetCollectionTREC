<DOC>
<DOCNO> 62005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/siyaset/asiy.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Kürtler’e taktı 
</HEADLINE>
<TEXT>

MHP, Türkiye’nin 35 yıl sonra onaylanma aşamasına geldiği BM sözleşmesi’nin Meclis’ten geçmemesi için mücadele edecek 
     SALİHA ÇOLAK Ankara 

     Türkiye’nin 35 yıl aradan sonra onaylama aşamasına geldiği Birleşmiş Milletler BM Ekonomik, Sosyal ve Kültürel Haklar Sözleşmesi, MHP engeline katıldı.Türkiye, BM Genel Kurulu’nca 16 Aralık 1966’da imzaya açılan ve 3 Ocak 1976’da yürürlüğe giren sözleşmeyi 15 Ağustos 2000’de 13. maddesine "irtica" tehlikesi nedeniyle çekince koyarak imzaladı. Sağlık Komisyonu’na gelen Sözleşme bu kez MHP engeline takıldı. MHP’li Türker, Sözleşme’nin bu haliyle Türkiye’nin ünetir devlet yapısını bozacak hükümler taşıdığını belirterek "Türkiye’de bir etnik grup hak isteyince vermek zorundasınız. Yıllarca silahla alamadıklarını, Buyurun’ deyip kendi elimizle veremeyiz" dedi. Türker, ne pahasına olursa Sözleşme’nin bu haliyle Meclis’ten geçmemesi için mücadele edeceklerini söyledi. MHP’nin karşı çıkması üzerine alt komisyona gönderilen sözleşme daha sonra Sağlık Komisyonu’nda yeniden görüşülecek. 
     
     İşte çekince 
     MHP’nin karşı çıktığı ilk madde şöyle 
     "Bütün halklar kendi kaderlerini tayin etme hakkına sahiptirler. Bu hak gereğince halklar kendi siyasal statülerini özgürce kararlaştırırlar ve ekonomik, sosyal ve kültürel gelişmelerini özgürce sağlarlar. Bütün halklar, kendi amaçları doğrultusunda, karşılıklı yarar ilkesine dayanan uluslararası ekonomik işbirliği ve uluslararası hukuktan doğan yükümlülüklerine halel getirmemek kaydıyla, kendi doğal zenginlik ve kaynaklarından özgürce yararlanabilirler. Bir halk, hiçbir durumda kendi varlığını sürdürmesi için gerekli olan kendi olanaklarından yoksun bırakılamaz." 
     
Türban olayına hakem’ tavrı      ANKARA Milliyet 

     Başbakan Yardımcısı Devlet Bahçeli, türbanla eğitime karşı olanlara da, türban eylemi yapanlara da uyarılarda bulunurken, "hakem" gibi davranarak, tavır almaktan kaçındı. AKP Adıyaman Milletvekili Mahmut Göksu’nun başörtüsü konusundaki soru önergesini yanıtlayan Bahçeli, fakültelerde öğrenim gören öğrencilerin okuma haklarından mahrum kalmalarının, "İstenir ve arzulanır bir durum olmadığı"nı söyledi. Yürürlükteki kurallara göre hareket etmeyen öğrencilerin hukuk dışı pozisyona düşeceklerinin açık olduğunu vurgulayan Bahçeli, öğrencilerin hak arayacakları ilk platformun hukuki zemin olduğunu unutmamaları gerektiğini kaydetti. 
     



 SİYASET 











</TEXT>
</DOC>
