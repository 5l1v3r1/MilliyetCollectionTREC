<DOC>
<DOCNO> 68054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun07.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay isyanda 
</HEADLINE>
<TEXT>

Afyon depreminde 1800 ev yıkılmasına rağmen valilik 20 bin çadır isteyince, Kızılay ne yapacağını şaşırdı 
     KAYSERİ DHA 

     Kızılay Genel Başkanvekili Fadıl Ünver, Afyon Valiliği’nin, 1800 ev yıkılmasına karşın 20 bin çadır istediğini açıkladı. 
     Kızılay Kayseri Şubesi Olağan Genel Kurulu’na katılan Ünver, Marmara depreminde Kızılay’ın günah keçisi ilan edildiğini belirterek, "devletin de suçlu olduğunu" söyledi. 
     Ünver, şu görüşleri dile getirdi "Kızılay çadır yetiştiremedi, diyenlere soruyorum. Tüm günah Kızılay’ın mı Benim kamyonlarımı bekleten, Düzce - Kaynaşlı yolunu açamayan devletin hiç mi suçu yok Başbakan Telefonla konuşamıyorum’ diyor. Cumhurbaşkanı Sabah 08.30’a kadar deprem bölgesindeki hiçbir valiye ulaşamadım’ diyor. Depremde enkazın altında malı ve canı kalmış insanın ne çadırı, ne yiyeceği düşünecek hali vardı." 
     "Kızılay’da çalışanlar sabah Ay’dan gelip, mesaisi bitince Ay’a gitmiyor. Onlar arasından da çürükler çıkabiliyor" diyen Ünver, şöyle devam etti 
     
     20 trilyon verdik 
     "Cumhurbaşkanlığı’nda görev yapan bir hanımefendi zimmetine para geçirdiği iddiası ile cezaevine giriyor. Ama, Cumhurbaşkanlığı makamı eleştirilmiyor. Kişilerin yaptığı yanlışlar kurumlara mal edilirse bunun altından kalkılamaz. 17 Ağustos Depremi’nde, tüm stoklarımız bitti. Stok yapmaya çalışırken, Bolu, Düzce, Konya, Sultandağı depremleri yaşandı. Sultandağı’nda 1800 ev yıkılıyor, vali 20 bin çadır istiyor. Çadırın tanesi 1 milyar lira. İhtiyaç varsa feda olsun, ama ihtiyacın 10 katı istenir ve yüzde 80’i geri dönmezse, takviye etmek de şart. Son depremde Kızılay tarafından yapılan malzeme yardımının değeri 20 trilyon." 
     



 GÜNCEL 





















</TEXT>
</DOC>
