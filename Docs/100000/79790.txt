<DOC>
<DOCNO> 79790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko14.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, bankacılık sisteminde reforma gidiyor... 
</HEADLINE>
<TEXT>

     Arjantin hükümeti, kamu bankalarının yeniden örgütlenmesine, düzenlenmesine ilişkin yasa tasarısını Kongre'ye sunuyor. 
     Ülkenin mali sisteminin kurtarılmasına dönük bu önlem hakkında Devlet Başkanı Eduardo Duhalde yönetimince basın toplantısında verilen bilgiye göre, Arjantin'in en büyük bankası Banco de La Nacion ile yatırım bankası Banco de Inversion y Comercio Extranjero'nun birleşmesiyle Banco Federal Nacional'i kurucu mevzuat yasama organı Kongre'ye bu hafta sevkediliyor. 
     Arjantin'deki tüm kamu, eyalet, vilayet ve belediye çapındaki diğer bankaların da bu birleşmeye katılımı istendi. Birleşmeye katılımı istenen bankalar arasında kamuya ait Buenos Aires eyaleti bankaları ile ülkenin iki büyük bankasından biri olan Buenos Aires şehri bankası da bulunuyor. 
     Bankacılık sisteminin güçlendirilip, verimli, etkin kılınması, kredi açabilir hale getirilmesinin amaçlandığı yeni düzenlemeler, birleşmelerle, ülkenin mali sisteminin çöküşten kurtarılması ümid ediliyor. 
     Şimdiye kadarki en berbat ekonomik krizini yaşayan Arjantin'de gayrisafi yurtiçi hasılanın bu yıl yüzde 10-15 azalması bekleniyor. 
     





</TEXT>
</DOC>
