<DOC>
<DOCNO> 59519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur19.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli öğretmen bunalıma girince evini yaktı 
</HEADLINE>
<TEXT>

     Beykoz'da, bunalıma giren emekli öğretmen, evini ateşe verdi. 
     Alınan bilgiye göre, Kavacık Sezgiler Çıkmazı Sokak Köksal Apartmanı'nın 2. katında oturan emekli müzik öğretmeni Kıvanç Onur, girdiği bunalım sonucu evinin oturma odasını ateşe verdi. 
     Ardından kapıyı kilitleyerek içeride kalan Onur, olay yerine gelen polis ve itfaiye ekiplerinin yangına müdahale etmesine ve kendisini dışarı çıkarmasına izin vermedi. 
     Ancak itfaiye ekipleri, merdiven aracı kullanarak balkonundan girdikleri evde çıkan maddi hasara yol açan yangını kısa sürede söndürdü. 
     Bunun üzerine sinirlenen Onur, balkona çıkarak itfaiye ve polis ekiplerine hakaret edip piknik tüpü fırlattı. 
     Görevlileri uzun süre uğraştıran Onur, balkona çıkan polis ve itfaiye görevlileri tarafından etkisiz hale getirildi. 
     






</TEXT>
</DOC>
