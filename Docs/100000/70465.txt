<DOC>
<DOCNO> 70465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko07.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk çeyreğin zor sınavı 5 Mart’ta 
</HEADLINE>
<TEXT>

6 katrilyon liraya yakın iç borç ödemesinin 3.5 katrilyon lirasını 6 Mart’ta yapacak olan Hazine, bu ödeme için 175 ve 336 günlük iki ayrı bono ihalesi düzenleyecek 
     MİLLİYET Ankara 

     Martta 6 katrilyon lira iç borç, 1.1 katrilyon lira da dış borç servisi gerçekleştirecek olan Hazine’yi 5 Mart’ta zor bir sınav bekliyor. 6 Mart’ta 2002’nin ilk çeyreğinin en yüklü iç borç geri ödemesini yapacak Hazine, itfayı karşılamak için 5 Mart’ta iki ihale düzenleyecek. 
     Hazine’nin açıkladığı borçlanma programına göre, martta, piyasalara yapılacak 4.6 katrilyonluk itfaya karşılık, piyasalardan 3.8 katrilyonluk iç borçlanma yapılacak. 
     Hazine, martta 3 katrilyon lirası faiz, geri kalanı ana para olmak üzere 6 katrilyonluk iç borç, 1.1 katrilyon lira da dış borç servisi yapılacak. 
     En kritik ödemesini 6 Mart’ta yapacak Hazine, 5 Mart’ta, 175 gün ve 336 gün vadeli bono ihaleleri düzenleyecek. 6 Mart’ta ise 3.1 katrilyonu piyasaya, 374 trilyonu ortalamadan satışların geri ödemesi olarak toplam 3.5 katrilyona yakın borç geri ödenecek. 
     Programa göre, 19 Mart’ta, 18 Haziran 2001’de yapılan takas kağıtlarının kupon faizini belirlemek için üç ay 91 gün vadeli referans bono ihalesi düzenlenecek. İhalede net 746 trilyon liralık ihraç yapılacak. 
     Martta halka arz, TAP Merkez Bankası yoluyla satış , geri alım ihalesi yapılabilecek, söz konusu yöntemlerin kullanılması kararlaştırıldığında bununla ilgili bilgiler kamuoyuna ayrıca duyurulacak. 
     Ayrıca, 7 Şubat itibariyle Hazine hesaplarına aktarılan 9.1 milyar dolarlık IMF kredisinin 3.5 milyar doları ile iç borçlanma senetleri işlemiş faizleriyle birlikte erken itfa edildi. Açıklamada, nema ödemeleri nedeniyle şubatta yapılan 385 trilyonluk erken itfanın martta da sürebileceği belirtildi. 
     
Borçlanma 3.8 katrilyon Ödemeler 7.0 İç borç servisi 6.0 Dış borç servisi 1.1 Finansman 7.0 İç borçlanma 3.8 Diğer finansman 3.2 Kasa kullanımı 1.3 Faiz dışı fazla 0.8 Dış borçlanma 0.0 Kamuya satışlar 0.4 Ul.arası kuruluşlar 0.7      
     Katrilyon TL 
     



 EKONOMİ 



















</TEXT>
</DOC>
