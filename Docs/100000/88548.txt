<DOC>
<DOCNO> 88548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo16.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Teknik Direktörü "2. turda olmaktan mutluyuz" 
</HEADLINE>
<TEXT>

     17. Dünya Kupası finallerinde, B 
     Grubu'ndaki 2. maçında Paraguay'ı 3-1 yenerek 2. tura yükselmeyi garantileyen İspanya Milli Takımı'nda, teknik direktör Antonio Camacho, ''2. turda olmaktan mutluyuz'' dedi. 
     Paraguay karşısında çok iyi bir oyun sergilediklerini ifade eden Antonio Camacho, ''Turnuvanın ikinci bölümüne hazırlanmak için kazandığımız uzun süre, beni fazlasıyla memnun ediyor'' diye konuştu. 
     İkinci yarıda oyuna girerek, takımına kazandırdığı 2 golle galibiyette önemli rol oynayan Fernando Morientes ise, ''Bugün sıradışı bir oyun sergiledik ve büyük bir iş yaptık'' dedi. 
     Gruptaki son maçları olan Güney Afrika Cumhuriyeti karşılaşmasında, teknik heyetin kaliteli forvetler arasında seçim yapmakta zorlanacağına dikkati çeken Morientes, ''Hocamızın yanlış bir karar vermeyeceğine inanıyorum'' diye konuştu. 
     





</TEXT>
</DOC>
