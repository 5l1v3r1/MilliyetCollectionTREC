<DOC>
<DOCNO> 85090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sonspo10.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sözkesen'e Trabzonspor talip... 
</HEADLINE>
<TEXT>

     Bursaspor'dan geçen sezon ortasında Galatasaray'a transfer olan, ancak Fatih Terim'in göreve gelmesiyle yeniden yeşil-beyazlı kulübe dönen Murat Sözkesen'e, Trabzonspor'un talip olduğu bildirildi. 
     Murat Sözkesen'in menajeri Faruk Güler, golcü futbolcuyla Beşiktaş ve Gaziantepspor'un da ilgilendiğini, ancak en ciddi teklifi Trabzonspor'un yaptığını söyledi. 
     Bursaspor'un kongresinin geçen cumartesi yapılması nedeniyle bugüne kadar Murat için kulübe resmi bir teklif gelmediğini kaydeden Güler, ''Murat ile birkaç kulüp ilgilendi ama en ciddi ve istekli yaklaşan Trabzonspor oldu. Trabzonspor, bugün veya yarın Bursaspor yönetimine Murat için resmi başvuru yapabilir'' diye konuştu. 
     Güler, Murat'ın yeniden Bursaspor forması giymek isteyip istemediği yönündeki soru üzerine, ''Murat, profesyonel bir futbolcu. Her takımda oynar'' dedi. 
     





</TEXT>
</DOC>
