<DOC>
<DOCNO> 77614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo21.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şok... Owen'ın ayağında kırık mı var 
</HEADLINE>
<TEXT>

     Liverpool ve İngiltere Milli Takımı'nın golcü futbolcusu Michael Owen'ın dün gece Şampiyonlar Ligi'nde Bayer Leverkusen ile yapılan maçta ayağının kırılmış olabileceği belirtildi. 
     Liverpool Kulübü'nden yapılan açıklamaya göre, dün gece 4-2 Liverpool'un yenilgisiyle biten maçta 3 net gol pozisyonunu kaçıran Owen'ın ayağında kırık olup olmadığı, yapılacak ayrıntılı tetkiklerden sonra belirlenecek. 
     Teknik direktör Gerard Houiller, kulübün web sitesinde yaptığı açıklamada, kırık ihtimalini düşünmek bile istemediklerini belirtti. 
     Owen'ın hafta sonu ligde Sunderland ile yapılacak maçta oynaması beklenmiyor. 
     Sakatlığı ciddi olursa ilk kez Dünya Kupası'nda yer alması beklenen Owen, bu durumda milli takım formasını da giyemeyecek. Geçen yıl Dünya Kupası elemeleri sırasında Almanya'yı 5-1 yenen İngiltere'nin 3 golünü atarak ''hat trick'' yapan Owen'ın, teknik direktör Goran Eriksson'un kadrosunda ilk 11'de yer alması bekleniyor. 
     






</TEXT>
</DOC>
