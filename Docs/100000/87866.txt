<DOC>
<DOCNO> 87866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun28.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Dışişleri Bakanı "''İki devletli çözümü kabul etmeyiz" 
</HEADLINE>
<TEXT>

     Kıbrıs Rum Yönetimi Dışişleri Bakanı Yannakis Kasulides, ''iki devletli çözümü asla kabul etmeyeceklerini'' söyledi. 
     Kasulides, Rum haber ajansına verdiği demeçte, Rum tarafı için Haziran ayının dönüm noktası olmaya devam ettiğini belirterek, şöyle konuştu 
     ''Bu ay sonuna kadar olumlu gelişme olmazsa bundan, görüşmelerin kesilmesi ve bizim tarafın '1 Temmuz'dan sonra görüşmem' demesi anlamı çıkmamalıdır. Görüşmeler devam eder ve Kıbrıs ile başka ülkeler için üyelik kararı alınmadan kısa süre önce Türk tutumunda bir değişiklik olursa bu gelişme hiçbir şeyi değiştiremeyecek. Böyle bir durumda da diğer ülkelerle birlikte üyeliğimiz kesin görülmelidir.'' Kasulides, Dışişleri Bakanı İsmail Cem'in, KKTC'de bulunduğu sırada ''Kıbrıs sorununun çözümü iki devlete dayanmalıdır'' yönündeki açıklamasıyla ilgili soruya karşılık, ''Kıbrıs Rum tarafı, ayrı egemenlikleri olan iki devlet çözümünü asla kabul etmeyecek'' dedi. 
     





</TEXT>
</DOC>
