<DOC>
<DOCNO> 93181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sontur13.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller ''Bu hükümetin her haftası ülkeye bir seçim maliyetindedir" 
</HEADLINE>
<TEXT>

     DYP Genel Başkanı Tansu Çiller, Türkiye'nin bir an önce seçim hükümeti kurarak seçime gitmesi gerektiğini savunarak, ''Bu hükümetin her haftası ülkeye bir seçim maliyetindedir'' dedi. 
     Çiller, ekonomik duruma ilişkin yaptığı yazılı açıklamada, vatandaşın geçim sıkıntısının artarak devam ettiğini, Türkiye'nin IMF'ye en borçlu ülke haline getirildiğini öne sürdü. 
     Çiller, açıklamasında şu görüşlere yer verdi 
     ''2001 yılında yüzde 9.4 küçüldükten sonra adeta yüzde 0 civarında 0.7 büyüme, bu hükümetin beceriksizliğinin göstergesidir. Ülkenin yönetiminde hiçbir hükümet bulunmasa dahi yüzde 10 küçülmenin ardından bunun yarısı kadar az hata yapılabilseydi, yüzde 5 büyüme olurdu. 
     Bugün faizler yine artmış, bankalar sıkıntıya girmiş, döviz yine yükselmiştir. Esnaf için, KOBİ için durgunluk hat safhadadır. 
     Cumhuriyet tarihi, hiçbir döneminde bu kadar ayıplı bir hükümet yaşamadı. Türkiye bir an önce seçim hükümeti kurarak seçime gitmelidir. Bu hükümetin her haftası, ülkeye bir seçim maliyetindedir.'' 
     





</TEXT>
</DOC>
