<DOC>
<DOCNO> 51496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur10.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört kişilik iftar sofrası 20 milyon liraya maloluyor... 
</HEADLINE>
<TEXT>

     Ramazan ayının başlamasına az bir süre kala iftariyelikler tezgahları süslememeye başladı. Ramazan ayının değişmez iftariyeliği hurmanın kilosu 6-14 milyon, pastırmanın kilosu 13-15, güllaçın 400 gramlık paketi ise 3.5 milyon liraya satılıyor. 
     İstanbul'un önemli alışveriş merkezlerinden tarihi Mısır Çarşısı'nda, iftariyeliklerden dallı Medine hurması 12-14 milyon liraya satılırken, duble hurma 10 milyon, Cezayir hurması 6 milyon liraya tezgahları süslüyor. 
     İftar tabaklarının tadımlık gıdası pastırmada fiyatlar çeşitlerine göre değişirken, sıra pastırma 13 milyon, kuşgönü pastırma ise 15 milyonluk fiyatıyla alıcı bekliyor. 
     İftariyeliklerinden kuru kayısı 3 milyon 600 bin, kuru incir 7 milyon, kuru üzüm ise 4 milyon liradan satılırken, Ramazan ayının değişmez tatlısı güllaçın 400 gramlık paketteki satış fiyatı ise 3.5 milyon lira. 
     Öte yandan, Malta Köşkü Mutfak Şefi Cevat Eker, yeşil zeytin, siyah zeytin, sucuk, kaşar peyniri, beyaz peynir, domates, salatalık ve hurmadan oluşan tadımlık iftar tabağı ile tarhana çorbası, et yemeği ya da tavuk, börek ya da pilav, mevsim salata ve güllaçdan oluşan 4 kişilik iftar yemeğinin evde maliyetinin yaklaşık 16-20 milyon lirayı bulduğunu bildirdi. 
     






</TEXT>
</DOC>
