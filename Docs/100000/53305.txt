<DOC>
<DOCNO> 53305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun06.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ötanazi insani hak’ 
</HEADLINE>
<TEXT>

Prof. Dr. Kuçuradi, "Yaşama ümidinin kalmadığı veya tedavisinin imk nsız olduğu durumlarda hastaya hayatını sonlandırmak için yardım edilmeli" dedi 
     İnsan Hakları Eğitimi Ulusal Komite Başkanı Prof. Dr. İoanna Kuçuradi, bazı durumlarda ötanazinin insani bir hak olabileceğini söyledi. 
     İnsan Hakları Bölgesel Eğitim Programı toplantısına katılan Kuçuradi, ötanazinin insan hakları açısından çok hassas bir konu olduğunu belirtti. Ötanaziyi "tedavisi mümkün olmayan ya da tedavisi çok uzun sürecek acı çeken hastaların, başkasının yardımıyla ölmek istemesi" olarak tanımlayan Kuçuradi, "Aktif ötanazide bilinci yerinde, pasif ötanazide ise bilinci yerinde olmayan bir hastanın durumu tartışılır" dedi. 
     Ötanazinin uygulanmasında değer yargılarının önemli rol oynadığını ifade eden Kuçuradi, şunları söyledi 
     "Öyle durumlar var ki, ötanazi yaşama hakkının ihlali olabilir. Ama öyle durumlar vardır ki, olmayabilir. Bütün sorun şurada düğümleniyor hastaya hayatını sonlandırması için yardım edilmek durumunda olunması.. Bazı durumlarda ötanazi insani bir hak olabilir. Bazıları buna ölme hakkı diyor. Ancak yaşama ümidi kalmamış, tedavisi imk nsız bir hastalığın söz konusu olduğu bu durumlarda doktorun son gelişmeleri çok iyi bilmesi gerekiyor." 
     



 GÜNCEL 





























</TEXT>
</DOC>
