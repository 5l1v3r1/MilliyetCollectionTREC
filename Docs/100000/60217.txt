<DOC>
<DOCNO> 60217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo12.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Schumacher 81 milyon dolarlık hayat sigortası yaptırdı 
</HEADLINE>
<TEXT>

     Dünyanın en fazla para kazanan yarışçısı ve Formula 1 Dünya Şampiyonu Alman Michael Schumacheer, İngiliz sigorta şirketi Lloyd'a yeni sezon için 81 milyon dolarlık yaşam sigortası yaptırdı. 
     Sportbild adlı Alman dergisi, 3 kez dünya şampiyonu olan ve her yıl yaklaşık 50 milyon Euro kazanan Michael Schumacher'in, sigorta şirketine her yıl 5 milyon 670 bin ABD Doları ödeyeceğini yazdı. 
     Schumacher'in, sakat kalması durumunda 20 milyon dolar alacağı, ölmesi durumunda ise ailesine 10 milyon dolar verileceği belirtildi. 
     Schumacher, iptal edilen her yarış için de sigortadan 3 milyon dolar alacak. 
     Dünyanın en fazla para kazanan sporcularından biri olan Schumacher, en büyük kazasını 1999 yılında İngiltere'nin Silverstone yarış pistinde geçirmiş ve bacağı kırıldığı için sezon sonuna kadar hemen hemen hiç bir yarışa katılamamıştı. 
     






</TEXT>
</DOC>
