<DOC>
<DOCNO> 68821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sondun12.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak fotoğraflar için 256 bin Euro ceza 
</HEADLINE>
<TEXT>

     Ünlü Alman tenisçi Boris Becker'in eski sevgilisi, rap şarkıcısı Sabrina Setlur, izin vermemesine rağmen çıplak fotoğraflarını yayınlayan ve bunları internette de kullanan Max dergisinden 256 bin euro telif hakkı ücreti alacak. 
     Hamburg Eyalet Mahkemesi kararında, Setlur'un, fotoğraflarının yayınlanmasına izin vermediğini yazılı olarak bildirmesine rağmen, derginin fotoğrafları yayınladığına işaret etti. 
     Setlur'un avukatları, mahkemenin kararını, ''kişilik haklarının korunması yönünde atılan etkili bir adım'' olarak değerlendirirken, Max dergisi yöneticileri temyize gideceklerini belirttiler. 
     Max dergisi, geçen yılın Şubat ayında, Setlur'un 1999 yılında İbiza adasında çekilen çıplak fotoğraflarını izinsiz olarak basmış, değişen yazı işleri müdürlüğü kadrosunun bu konuda izin verilmediğinden haberdar olmadığını ileri sürmüştü. 
     






</TEXT>
</DOC>
