<DOC>
<DOCNO> 80759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur09.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Adli mercilerin haber sızdırmalarına şaşırıyorum" 
</HEADLINE>
<TEXT>

     Adalet ve Kalkınma Partisi AKP 
     Genel Başkanı Recep Tayyip Erdoğan, AKP'de ciddi manada bir büyüme olduğunu ve bu büyümenin de bazı insanları rahatsız ettiğini söyledi. 
     Karayoluyla Bingöl'den Elazığ'a gelen Erdoğan, Sivrice İlçesi yakınlarındaki TURPOL Tesisleri'nde gazetecilerin soruların yanıtladı. 
     Erdoğan, gazetecilerin ''Sizinle, teşkilatınızla ilgili açılan dava ve ortaya çıkan kasetle ilgili neler düşünüyorsunuz '' sorusuna, ''Burası bir hukuk devleti. Kanunlar çerçevesi içersinde konuşmalarınızı yaparsınız. Olay, AKP'de ciddi manada bir büyüme var. Bu büyüme de bazı insanları rahatsız ediyor'' iddiasını dile getirdi. 
     Çelmeleme metodu ile partisinin büyümesinin engellenemeyeceğini söyleyen Erdoğan, şöyle devam etti 
     ''Biz ülke sevdalısıyız. Kişisel şeylerle bir şeyler elde edilemez. Basında çıkan haberlere gelince, olay tamamen yargı aşamasındadır. Biz bu aşamada fazla bir şey söylemek istemiyoruz. 
     Bunlara en güzel cevapları meydanlar veriyor. Adli mercilerin de bu konuları sızdırmalarına şaşıyorum.'' Daha sonra, Hazar Gölü kıyısında partililerle fotoğraf çektiren Erdoğan, seçim otobüsüyle miting yapacağı Elazığ'a hareket etti. 
     





</TEXT>
</DOC>
