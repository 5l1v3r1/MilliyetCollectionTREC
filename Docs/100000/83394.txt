<DOC>
<DOCNO> 83394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/spor/spo05.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya sözü 
</HEADLINE>
<TEXT>

Milli Takım Teknik Direktörü Şenol Güneş, ikinci tura mutlaka çıkacaklarını söyledi, "Amacımız Brezilya’yı yenerek ses getirmek. 48 yıl sonra şans yakaladık, bunu iyi değerlendireceğiz" dedi 
     BİLAL MEŞE 

     Pes etmeyeceğiz’ 
     2002 Dünya Kupası Finalleri için Antalya’da start alan A Milli Takım’ın Teknik Direktörü Şenol Güneş, Brezilya, Çin ve Kosta Rika’nın arasından sıyrılarak kesinlikle ikinci tura çıkacaklarını söyledi. Güneş, "Dört yılda bir oynanan finalleri biz 48 yıl sonra ikinci kez yakaladık. Bunu en iyi şekilde kullanacağız ve Japonya’daki yerimizi alacağız. İkinci turda da pes etmeyeceğiz, sonuna kadar gideceğiz" dedi. 
     
     Vitrin olacak’ 
     GRUPTA Brezilya’nın favori gösterildiğine dikkat çeken Güneş, "Dört veya 6 puan bize yeter. Yere sağlam basacağız. Tüm takımları yenmek için sahaya çıkacağız. Özellikle Brezilya’yı geçerek ses getirmek istiyoruz. Hiçbir rakibimizi küçümsemiyoruz. Finaller bizim ülkemiz futbolu için mükemmel bir vitrin olacak. Bu vitrinde kendimizi en iyi şekilde göstereceğimizden kimsenin kuşkusu olmasın" diye konuştu. 
     
     Stres atacağız’ 
     ANTALYA’DA mükemmel bir ortam bulduklarını belirten tecrübeli hoca, "Burada altı gün süreyle hem çalışacağız, hem de finaller öncesi stres atacağız. Ligler yeni bitti ve adele yorgunluğu var. Bu yorgunluğu düşünerek oyunculara fazla yüklenmeyeceğiz. Çalışmaların temposu yüksek olmayacak. Hem dinleneceğiz, hem moral bulacağız, hem de çalışacağız " ifadelerini kullandı. 
     

</TEXT>
</DOC>
