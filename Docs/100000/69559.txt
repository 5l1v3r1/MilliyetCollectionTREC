<DOC>
<DOCNO> 69559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yazar/cemal.html </URL>
<DATE> 2002/02/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB'ye "Neşen bilir " demeden önce... 
</HEADLINE>
<TEXT>

     Türkiye bölünür mü Bir başka deyişle Toprak bütünlüğüyle devletinin birliği parçalanır, bozulur ve yeni bir devlet çıkar mı Türkiye'nin içinden 
     Hayır. 
     Türkiye bölünmez, bölünemez Böyle bir ihtimal yoktur. Türkiye patlıcan değildir, karnıyarık gibi ikiye bölünsün. 
     Peki, hangi ihtimal vardır 
     Türkiye'nin karıştırılması, yani istikrarsızlaştırılması... PKK ile bu yapılmıştır. Hem de çok kanlı bir şekilde... 
     Bu risk yine var mı 
     Eskisi kadar olmasa da, bir ölçüde yine vardır. Yani Türkiye bölünmez ama içi gene karıştırılabilir. Şöyle ya da böyle istikrarsız kılınmak istenebilir. 
     O yüzden, Türkiye'nin böyle bir ihtimale karşı hep hazırlıklı olması gerekir. Ankara'nın ayrıntılı bir oyun planı oluşturması şarttır. 
     Siyasal istikrar içinde kalkınmak, demokrasi ve hukuk devletini geliştirerek refahı yaymak, bu oyun planının genel çerçevesini çizer. 
     Bir soru 
     Avrupa Birliği'nin içindeki bir Türkiye mi, yoksa dışındaki bir Türkiye mi daha kolay istikrarsız kılınır Daha kolay karıştırılır, güçlenmesi önlenebilir 
     Hangisi 
     AB'nin dışında kalacak bir Türkiye'nin istikrarsızlaştırılması, karıştırılması, güçsüzleştirilmesi daha kolaydır. Nitekim AB üyeliği, Türkiye'de AB ulusal politikası olarak benimsenmiş durumda. Bu konuda kamuoyu desteği de yüzde 75 - 80'den aşağı düşmüyor. 
     2002 yılı AB üyeliği açısından kritik bir yıl. Yıl sonuna kadar Türkiye'nin üyelik müzakerelerinin başlamasına ilişkin bir tarihi AB'den alması önem taşıyor. Alabilirse, Avrupa yolu artık geri dönüşü kolay olmayacak şekilde açılabilecek önümüzde. 
     Ama bunun için Türkiye'nin çok kısa vadede atması gereken adımlar, yapması gereken ev ödevleri var. Koalisyon hükümeti bunların bir bölümünü yerine getirmiş durumda. Bir bölümü de gündemindeki hassas yerini koruyor. 
     Nedir bunlar 
     Ölüm cezası... 
     Kürtçe radyo - TV... 
     Kürtçenin öğrenilmesi... 
     İlki için Türk Ceza Yasası'nın, ikincisi için RTÜK'ün değiştirilmesi lazım. Koalisyon ortaklarından Ecevit'le Yılmaz idamın kaldırılması ve Kürtçe radyo televizyona izin verilmesi konularında anlaşıyorlar. 
     Bahçeli ikisine de karşı. 
     Ancak MHP lideri, öyle anlaşılıyor ki, bundan önce 159 ve 312'de olduğu gibi, bu sefer de bu konuyu hükümet sorunu haline getirmeyecek. Bu nedenle eğer Ecevit'le Yılmaz kararlı davranır ve parlamentoda bazı muhalefet odaklarıyla makul uzlaşma yollarını denerlerse, Türkiye'de idam kalkar, Kürtçe radyo - TV mümkün hale gelir. 
     Peki, ya Kürtçenin öğrenilmesi... 
     Bu daha çetrefil bir konu. Belki diğer ikisi kadar acil de değil. Nitekim Ecevit de bu konuyu zamana yaymak istiyor. 
     Nedeni malum 
     Hem Bahçeli'yi kollayarak koalisyonu fazla germek istemiyor, hem de askerin bazı kaygılarını göz önünde tutuyor. 
     Buna karşılık, Kürtçe konusunda ANAP lideri Yılmaz'ın görüşleri daha isabetli çizgiler taşıyor. Bayramda gazetemizin Ankara Bürosu'ndan Hakan Şanlıtürk'e verdiği demeçte şöyle demiş 
     "Kürtçe öğrenimi serbest bırakılırsa Türkiye bölünür" görüşüne inanmıyorum. Türkiye'nin bölünmesini aklından bile geçirmeyen, ama anasının babasının dilini de sürdürmek isteyen insanların olduğunu kabul etmeliyiz. Bu insanları kazanmanın yolunun yasaklardan, engellerden değil, çağdaş dünyayla uyumdan geçtiğini düşünmemiz lazım." 
     Yılmaz şöyle devam ediyor 
     "Hiç kimse bizden devletin resmi dilinin yanına başka dil koymasını istemiyor. Muhtemelen az sayıda insan bu özgürlükten yararlanacaktır. Terör örgütünün bile kendi arasında Türkçe konuştuğunu biliyoruz. Engeli kaldırdığımız zaman, tam tersine, bölücü terör odaklarının elinden çok önemli bir malzemeyi almış olacaksınız." 
     Soğukkanlı düşünme zamanı 
     Türkiye'nin Avrupa yolculuğu devam etmeli. Zaten gerekeni ille de Avrupa için yapmış olmayacağız. Kendi istikrar ve refahımızın gereği oldukları için bu adımları atıyoruz. 
     Devam ettirelim. 
     AB içindeki bir Türkiye daha güçlü olur. 
     Ya sonunda AB su koyarsa Koyabilir. N'apalım Biz de "Neşen bilir " deyip yolumuza devam eder gideriz. Dünyanın sonu değildir çünkü... 
     
     







"İmralı'daki bay" 


Voltaire’den... 


AB'ye "Neşen bilir " demeden önce... 


Güneş adasına yolculuk 


Tatil bitti ödevler duruyor 


Hoşgörü çok şey halleder 


Şike çetesi’nin köstebeği de var 


Kapari kıraç topraklarda yaşayanlara gelir sağlıyor 


Yatırımcı şeffaf düzene gelecek 


</TEXT>
</DOC>
