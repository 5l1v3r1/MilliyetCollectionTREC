<DOC>
<DOCNO> 61379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun09.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Ladin ve Molla Ömer'i yakalayamadığı için canını sıkmıyor 
</HEADLINE>
<TEXT>

     Amerikan ordu yetkilileri, El Kaide lideri Usame Bin Ladin ve Taliban lideri Molla Ömer'i henüz yakalayamamış oldukları için "canlarını sıkmıyorlar." Genelkurmay Başkanı General Richard Myers, düzenlediği basın toplantısında, "El Kaide ve Taliban yönetimini istediğimizi belirtmiştik. Bu, Bin Ladin ve Molla Ömer'i de elbette içeriyordu, ama şu aşamada buna kimsenin canı sıkılmıyor" dedi. 
     "Bu uzun soluklu bir iş" diyen General Myers, Panama lideri Manuel Noriega'nın da 1989'da çok uzun bir mücadele sonunda ele geçirildiğini anımsattı. 
     ABD'de 11 Eylül'de düzenlenen saldırıların baş sorumlusu olarak gösterilen Usame Bin Ladin'in nerede olduğu hakkında çelişkili bilgiler gelirken, Amerikan askerlerinin, yakaladıkları El Kaide üyelerinden liderleri Bin Ladin'in nerede olduğuna dair bilgiler almaya çalıştıkları belirtiliyor. 
     Afganistan'ın doğusundaki dağlık bölgelerde bulunan mağaralar civarında 2 El Kaide üyesini yakalayan Amerikalı askerlerin, Bin Ladin ve Taliban lideri Molla Ömer'in bulunması için bilgi almaya çalıştıkları bildirilirken, Washington yönetiminin de teslim olan 3 eski Taliban yönetimi bakanının sorgulanmasını istediği bildiriliyor. 
     






</TEXT>
</DOC>
