<DOC>
<DOCNO> 60803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/siyaset/siy04.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Partilerin kadınlara bakışı 
</HEADLINE>
<TEXT>
Üye olun ama yönetmeyin 
Parlamentoda yeterli sayıda temsil edilmeyen kadınların siyasi partilerin yönetimlerine de alınmadıkları belirlendi 
     ÜMRAN AVCI İstanbul 

     Üyesi oldukları partileri iktidara taşımak için özellikle seçim dönemlerinde en ön saflarda koşturan kadınların yönetimde adları bile geçmiyor. Siyasi partilere üye binlerce kadın, listelerde üyelik bazında yer alırken, parmakla sayılabilecek kadar az sayıda kadın yönetim kadrolarına alınıyor. 
     Parlamentoda yeterli sayıda temsil edilmeyen kadınların üyesi oldukları partilerdeki durumları incelendiğinde, partilerin profili şöyle 
     900 bin üyesi bulunan DYP’de 148 bin 68 kadın üye var. Yüksek Haysiyet Divanı ile 41 kişilik Genel İdare Kurulu GİK üyesinden yalnızca 3’ü kadın. 70 kişilik Merkez Karar Kurulu’nda ise 11 kadın bulunuyor. Genel Başkan Tansu Çiller dahil 3 kadın milletvekili var. 
     CHP’de kaydını yeniletip kütüğe geçen 250 bin üyeden 62 bin 500’ü kadın. 72 kişilik Parti Meclisi’nde PM 18 kadın var. Merkez Yönetim Kurulu’ndaki 20 kişiden de yalnızca 2’si kadın. İl - ilçe yönetim kurulunun 4’te birini de kadınlar oluşturuyor. 
     ANAP’ın 1 milyon 724 bin 290 üyesinden 363 bin 063’ü kadın. ANAP 2 kadın milletvekiliyle parlementoda. 50 kişilik MKYK’de 5 kadın bulunuyor. 
     Teşkilatlanma çalışması sürdüğü için üye sayısı kesinleşmeyen AKP’de il, ilçe ve genel merkezin yüzde 10’u kadınlardan oluşuyor. Kadın kolları yönetim kurulu 50 kişi. İki kadın milletvekili var. MKYK’da 5 kadının yer aldığı partinin Kurucular Kurulu’nda ise 15 kadın bulunuyor. 
     Meclis’te 130 milletvekili bulunan DSP’de yalnızca 10 kadın vekil var. Merkez Grup Yönetim Kurulu’ndaki 9 kişiden yalnızca 1’i, Parti Meclisi’ndeki 40 kişiden de 5’i kadın. 
     Saadet Partisi SP 76 il teşkilatında 2 bin 300 kadınla çalışıyor. Ayrıca bu teşkilatların ilçe, belde, mahalle ve köy temsilciliklerinde çalışan kadın sayısı 10 bini geçiyor. Buna karşın bir kadın milletvekili bulunuyor. 50 yedek, 50 asil üyenin bulunduğu GİK’te de yalnızca 2 kadın yer alıyor. 130 kişilik kurucular kurulunda hiç kadın yok. 
     MHP’nin yalnızca Ankara genelindeki kadın üye sayısı 8 bin 850. 127 milletvekilinden yalnızca 3’ü kadın. 70 kişilik MHP Merkez Yönetim Kurulu’nda 2 asil 2 de yedek kadın üye var. 
     



 SİYASET 













</TEXT>
</DOC>
