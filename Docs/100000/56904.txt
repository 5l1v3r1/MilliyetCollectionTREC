<DOC>
<DOCNO> 56904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/ekonomi/eko06.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Penguen Alman Deg’le ortak 
</HEADLINE>
<TEXT>

     EKONOMİ SERVİSİ 

     Alman DEG şirketi Penguen Gıda’ya toplam 10 milyon euroluk kaynak aktaracak Türkiye’nin önde gelen donmuş konserve meyve ve sebze üreticisi Penguen Gıda, Alman Deutshe Investitions und Entwicklungsgesellschaft mbH DEG ile ortaklığı gidiyor. 
     İki ortaklık arasında, işbirliğine yönelik hisse alım anlaşması önceki akşam Almanya’nın İstanbul Konsolosluğu’nda imzalandı. Penguen Gıda Yönetim Kurulu Başkan Vekili Turhan Gençoğlu, DEG’in katılımı ile birlikte şirketin sermaye yapısının kuvvetlendirileceğini ve yapacağı yeni ürün yatırımlarla cirosunda ve pazar payında çok ciddi artışlar sağlanacağını kaydetti. Gençoğlu, 2002 ciro hedeflerinin yüzde 60’lık artışla 115 milyon mark olduğunu belirterek, yeni ortaklıkla birlikte şirketin finansal sorunu kalmayacağını söyledi. 
     
Devlet kuruluşu      DEG Yönetim Kurulu Başkan Vekili Mr. Siepen, Penguen’e direkt sermaye ortağı olarak girmemelerinin, Penguen’in gelecekteki iç piyasa ve uluslararası pazarlardaki potansiyeline tam olarak güvenin bir göstergesi olduğunu kaydetti. 
     Anlaşmayla Almanya’da bir devlet kuruluşu olan DEG, Penguen Gıda’ya 10 milyon euro tutarında kaynak sağlayacak. Bu kaynağın 5 milyon eurosu şirketin arttırılacak sermayesinden pay alarak sermaye ortaklığı şeklinde olacak. 
     Penguen Gıda’nın sermayesi nominal 714.3 milyar lira arttırılacak ve bu artış sonrası sermayenin yüzde 14.7’sine denk gelen hisseler, gerekli yasal izinlerin alınmasından sonra ortakların rüçhan hakları kısıtlanarak, Garanti Yatırım aracılığıyla İMKB’de DEG’e satılacak. İşbirliği çerçevesinde diğer 5 milyon euroluk bölüm ise DEG tarafından şirkete dış kaynak olarak aktarılacak. 
     



 EKONOMİ 


















</TEXT>
</DOC>
