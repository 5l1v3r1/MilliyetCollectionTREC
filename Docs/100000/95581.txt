<DOC>
<DOCNO> 95581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko08.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB İspanya’da lobi yapacak 
</HEADLINE>
<TEXT>

250 işadamından oluşan TOBB heyeti İspanya’da işbirliği olanakları ve Türkiye’nin AB üyeliği konusunda destek arayacak 
     Türkiye Odalar ve Borsalar Birliği TOBB , İspanya - Türkiye İş Konseyi toplantısına katılmak ve İspanyol özel sektör kuruluşlarıyla temaslarda bulunmak üzere kalabalık bir heyetle Madrid’e gidiyor. 
     250 işadamı, çok sayıda bürokrat ve sivil toplum örgütü temsilcisinden oluşan TOBB heyeti bugün İspanya’ya hareket edecek. TOBB Başkanı Rifat Hisarcıklıoğlu başkanlığındaki heyet, 17 Temmuz’a kadar İspanya’da temaslarda bulunacak. Heyet, İspanya Odalar Birliği ve özel sektör kuruluşlarıyla temaslarda bulunacak, işbirliği olanakları ile Türkiye’nin AB üyeliği konusunda destek arayacak. İspanya’nın AB’ye üyeliğinde büyük etkisi olan İspanya Odalar Birliği ile bir süredir yoğun temaslar sürdüren TOBB, Türkiye’nin AB’ye üyeliğinde de benzer bir rol üstlenmeye çalışıyor. 
     



 EKONOMİ 





















</TEXT>
</DOC>
