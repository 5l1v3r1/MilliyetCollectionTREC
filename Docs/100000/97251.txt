<DOC>
<DOCNO> 97251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/akyol.html </URL>
<DATE> 2002/07/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Popper’in son kitabı 
</HEADLINE>
<TEXT>

     ÇAĞIMIZIN en büyük bilim felsefecisi müteveffa Karl Popper’in son kitabı "All Life is Problem Solving." 
     1999, ISBN 0 415 24992 9 
     Türkçeye "Hayat Demek, Sorun Çözmek Demektir" şeklinde çevirebiliriz. 
     Makale ve konferanslarından oluşuyor. 
     İlk bölüm "Tabiat Bilimleri Sorunu" başlığını taşıyor Temel bilimsel metod ne diyalektik, ne de tüme varımdır sınama yanılma’dır. 
     Tek hücreli amipten insanoğluna kadar, hayat ve bilim, karşılaşılan problemlerin çözümü için gösterilen sonsuz çabalardır. Doğru’ çözüm önceden bilinemez. Sınama yanılma ile bulunur. Sosyal bilimlerde de yanlış ve doğru ancak sınama yoluyla bulunur. Sınama, özgürlüğü gerektirir. Çözümü ve geleceği önceden kehanet’ öndeyi eden Marksizm gibi ideolojiler yanlıştır. Sf. 3 vd. 
     Popper’e, Sovyetler’in çökeceğini kehanet ettiğini söylediklerinde şu cevabı verir 
     "Hayır, ben böyle bir kehanette bulunmadım. Entelektüelleri kehanetleriyle değerlendirmek yanlıştır... Geleceği haber veren tarih felsefelerinin tümü yanlıştır." Sf. 116 
     
     GERÇEKTEN Sovyetler’in çökeceğini önceden söyleyenler çok olmuştur. Bunlar esasen analiz değil temenni idi. Çöküş sebepleri, süreci, zamanı gibi asıl faktörleri kimse önceden görememiştir. 
     Popper, "1930’larda" pek çok aydının "uzun insanlık tarihinde demokrasinin artık kapanan geçici bir safha" olduğu yolunda kehanette bulunduğunu, bunların da yanlış çıktığını hatırlatıyor. Sf. 128 
     Kitabın ikinci bölümü "Tarih ve Politika Üzerine Düşünceler" başlığını taşıyor. Özetle, geleceği kehanet etmemiz mümkün olmadığına göre, geleceği tümüyle kapsayan bir toplumsal proje yapmak da bir yanılgıdır. 
     Bir ideolojinin ya da dahinin görüşlerine göre toplumu zorla bir kalıba dökme girişimleri sınama ve yanılmaya izin vermez, totaliterdir. Yanılmayı kabul etmediği için de hatalarını düzeltmesi çok zordur. 
     Bedeli çok ağır olabilir, istenen sonucu da vermez 
     "Bütün hareketlerimizin ön niyetlerimizden farklı sonuçları olur. Bu sonuçların bir kısmını çok büyük çabalarla ve bedel ödeyerek öngörebiliriz, fakat bazı sonuçlar ise öngörülemez." Sf. 102 
     Deneme yanılma’ siyasette demokrasiyi, bilimde hür düşünceyi gerektirir. 
     
     POPPER’İN 1933’ten itibaren pozitivizme karşı çıkması ve metafiziği savunması da bundandır. Pozitivizmin "tek hakikat" iddiası yanlıştır. Farklı esinlerle yeni arayışlara yol açan metafizik bilim için gereklidir. Sf. 76. vd. 
     Ve Popper’in fevkalade önemli bir uyarısı 
     "Bilim, gözümüzle gördüklerimizin arkasındaki gerçekleri araştırmaktır." Sf. 74 
     Halbuki yaygın alışkanlığımız, gözümüzle gördüklerimiz üzerine soyut akıl yürütmek, "görünenlerin arkasındaki" faktörler konusunda ise, komplo teorileri uydurmaktır. 
     Popper, topyekün reçetelerin yanlışlığı konusunda bizi uyarır sorunları teker teker çözerek, insanlığın iyiye gittiğini belirtir. 
     En başta gelen prensibi ise "sorumluluğun kontrolünde bireysel özgürlükötür. 
     Popper’i mutlaka okumak lazımdır. 
     
     
     







Popper’in son kitabı 


"A" 


AKP ve HADEP’i diğerleri büyüttü 


Yine aynı konular... 


Yeni Oluşum’un neresi yeni 


Nereden buldun tartışması 


Hortumcular adına heykel 


Başka yarın yok 


Travma sahillerinde bekliyorum 


Derviş zor bir seçimle karşı karşıya 


Para kazanamayan bankaya kimse sermaye koymaz 


</TEXT>
</DOC>
