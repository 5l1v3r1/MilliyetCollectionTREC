<DOC>
<DOCNO> 77380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko27.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmi Koç, bu yıl da Ankara'nın vergi rekortmeni oldu 
</HEADLINE>
<TEXT>

     İşadamı Rahmi Koç, bu yıl da Ankara'nın vergi rekortmeni oldu. Koç'un 2001 yılı gelirleri için ödeyeceği vergi, 2 trilyon 17 milyar lira olarak belirlendi. 
     Ankara Defterdarı Ali Karaarslan'ın yaptığı açıklamaya göre, 2001 yılının Ocak-Mart döneminde 138 bin 348 gelir vergisi beyannamesinin alındığı başkentte, bu yıl alınan beyanname sayısı 138 bin 479 olarak gerçekleşti. 
     2002'nin ilk 3 aylık döneminde Ankara'da tahakkuk eden vergi 
     tutarı 2.7 katrilyon lira, tahsil edilen vergi ise 2 katrilyon lira olarak belirlendi. Ankara'nın bu yıl en fazla gelir vergisi ödeyecek ilk 100 isminin 59'u, geçen yıl sıralamada olmayan yeni isimlerden oluştu. Listenin başında yer alan Koç, 4 trilyon 497 milyar 320.8 milyon lira gelir beyan etti. Kendisine tahakkuk ettirilen vergi de 2 trilyon 17 milyar 354.3 milyar lira olarak hesaplandı. Sıralamada ikinci olan Oğuz Gürsel'in de, 2 trilyon 682 milyar 312.8 milyon liralık gelir karşılığında 1 trilyon 200 milyar 600.7 milyon lira vergi ödeyeceği başkentte, üçüncü sırada 1 trilyon 706 milyar 278.2 milyon liralık gelir karşılığında ödenecek 761 milyar 385.1 milyon liralık vergi ile Şefik Gül yer aldı. 
     






</TEXT>
</DOC>
