<DOC>
<DOCNO> 90274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yasam/yas00.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İmdat çığlıkları müziğe karıştı 
</HEADLINE>
<TEXT>

Boğaz’daki tekne faciasında kurtarma çalışmasına katılanların iddiasına göre, yardım çığlıkları Laila’nın müziği nedeniyle duyulmadı ses, talebe rağmen kesilmedi 
     BÜLENT ÖZDEMİR-DİNÇER ŞEREF-M. AKİF ERDEM İstanbul 

     Boğaziçi Üniversitesi Türk Müziği Kulübü öğrencilerinin Boğaz keyfi, Laila önlerinde faciayla noktalandı... Gözde eğlence mek nını yakından görebilmek için sahile yaklaşan öğrencilerin bulunduğu tekneye, Modisk 3’ adlı Kamboçya bandıralı kuru yük gemisi çarptı. Teknede 26’sı öğrenci 31 kişi vardı bu topluluktan 2’si mürettebat 4’ü karanlık sulara gömüldü. Kurtarma çalışmalarına katılan bazı görgü tanıkları, öğrencilerin yardım çığlıklarını duyabilmek için Laila’dan müziğin kısılmasını istediklerini ancak sonuç alamadıklarını öne sürdü. 
     
     İki ceset çıktı 
     Kuruçeşme açıklarında yaşanan kazanın ardından Sahil Güvenlik, Deniz Polisi ve yakındaki teknelerde bulunanlar olay yerine akın etti. 
     Deniz trafiğine kapatılan Boğaz kıyısına gelen kayıp yakınları da arama çalışmalarını izlediler. Deniz Polisi’nin çalışmaları sonucu, Boğaziçi Üniversitesi Kimya Bölümü 3. sınıf öğrencisi Muhammet Ağaoğlu 21 ile teknenin rehberi Serkan Karaca’nın 19 cesetleri bulundu. İktisadi ve İdari Bilimler Fakültesi İşletme Bölümü 2. sınıf öğrencisi Onur Birdal 19 ile tekne mürettebatından Cemal Tafran’a 22 ise ulaşılamadı. 
     Kuruçeşme’de bağlı Türkiye Denizcilik İşletmeleri’ne TDİ ait "Tekirdağ" feribotunun nöbetçi teknik personeli Bülent Dizdar, olayın saat 00.05’te meydana geldiğini belirterek, teknenin, müzik dinlemek için Laila’nın önünden geçmek üzere manevra yaptığını, bu sırada büyük bir gürültü duyduklarını söyledi. 
     
     Müziği kapatmadılar’ 
     Kazanın hemen ardından yükselen "İmdat" çığlıklarının Laila’dan gelen müzik seslerine karıştığını ifade eden personel Bülent Dizdar, teknenin yarısının sulara gömüldüğünü bir süre daha yol alan kuru yük gemisinin de durduğunu söyledi. Dizdar, tekneyle kuru yük gemisinin birbirine adeta yapıştığını, teknenin geri kalan kısmının da daha sonra battığını anlattı. 
     
     Hepsini kurtarabilirdik’ 
     Su üzerinde yardım isteyen gençlerin, sahilden kalkan küçük tekneler tarafından kurtarılarak karaya çıkarıldığını ve hastanelere gönderildiğini kaydeden Dizdar, sözlerini şöyle sürdürdü 
     "Karanlık olduğu için sadece bizim feribottan tuttuğumuz projektörle kazazedeleri görebiliyorduk. Laila’ya gidip müziğin sesini kısmalarını, yardım isteyenleri duyamadığımızı söyledik. Ancak müziği kapatmadılar. Bir tarafta cennet yaşanırken, diğer taraf adeta cehennemdi. Çocukların feryadı Laila’nın müziğine karışarak yok oldu. Belki hepsini kurtarabilirdik." 
     
Kaptanlar cezaevinde      5’i mürettebat ve 26’sı öğrenci 31 kişinin bulunduğu "Yeni Beşiktaş 2" isimli gezinti teknesinin, 20 kişi kapasiteli olduğu kaydedildi. 
     Ukrayna’dan aldığı çeliği İtalya’ya getiren Kamboçya bandıralı Rus gemisinin kaptanı Andrey Smirnov ile gezinti teknesini kaptanı Yılmaz Yıldız, İstanbul Adliyesi’nde çıkarıldıkları nöbetçi mahkeme tarafından tutuklanarak cezaevine gönderildi. 
     Aniden 50 - 60 metre mesafede bir karartı gördüğünü belirten Yıldız, olayı şöyle anlattı 
     
     Kaçamadım’ 
     "Üzerime doğru gelen geminin seyir fenerleri yanmıyordu. O mesafede tornistan yapıp, geminin önünden geri çekilmem mümkün değildi. Tam yol verip geminin önünden kaçmaya çalıştım. Maalesef gemi hiç yol kesmeyince başaramadım. Bir anda geminin altında kaldık. Laila’nın gürültüsü, sesimizin duyulmasını ve daha fazla yardım gelmesini engelledi." 
     Yetkililer kazaya karışan yük gemisinin kılavuz kaptan almadığını belirttiler. 
     
Duysaydım kurtarırdım’      Laila’nın sahibi Şefik Öztek ise iddianın asılsız olduğunu ifade ederek, "Bana birisi gelecek, Aşağıda boğulan var, müziğin sesini kısın’ diyecek. Ben de kısmayacağım. Bu akıl alır bir şey değil" dedi. Kaza olduğunu sabah gazetelerden okuduğunu anlatan Öztek, sözlerini şöyle sürdürdü "Eğer kaza olduğunu bilsem, duysam dükkanın ışıklarını söndürürüm, ışık yakarım, tekne bulurum kendim kurtarmaya çalışırım. Böyle duyarsız kalabilir miyim Firmamım kapısında gecede iki ambulans tutuyorum. Yoğun bir trafik var, benim dükkanımda birisi kalp krizi geçirse hastaneye yetiştiremem diye doktorları hemşireleri kapımda tutuyorum. Hem içeri giren insanı hem de müziği kontrol ettiğim için böyle teklif olsa benim duymamam söz konusu olamaz. Her konuya bu kadar hassasiyet gösteren bir firmanın sahibi olarak bu konuya duyarsız kalır mıyım " 
     
Rehber Cemal’in dramı      25 yıl önce 13 yaşlarındaki oğulları Cemal’in ölümüyle büyük acıya boğulan Tafran ailesi, ikinci oğullarına da aynı adı verdi. Altı ay önce askerliğini bitirerek memleketine gelen Cemal, teknelerde rehber olarak çalışmaya başladı. Ancak tekneden tekneye atlarken dengesini kaybedip kafasını çarpan ve denizde boğularak ölen ağabeyi gibi bir deniz kazasında hayatını kaybetti. Tafran ailesi, 25 yıl arayla iki oğullarını denize vermenin dayanılmaz acısını yaşadı. 
     



 YAŞAM 













</TEXT>
</DOC>
