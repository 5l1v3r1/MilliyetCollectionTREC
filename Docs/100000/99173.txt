<DOC>
<DOCNO> 99173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo17.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Halter Milli Takımı kampa girdi... 
</HEADLINE>
<TEXT>

     Erkek Halter Milli Takımı, ekim ayında Polonya'da yapılacak Dünya Şampiyonası'na hazırlanmak için Isparta'nın Eğirdir İlçesi'nde kampa girdi. 
     Halter Federasyonu Başkanı Kenan Nuhut, milli takımın Eğirdir'de bugün kampa girdiğini ve ekim ayında Polonya'da yapılacak Halter Dünya Şampiyonası'na burada hazırlanacağını söyledi. 
     Bayan takımının Ankara'da kamp yaptığını söyleyen Nuhut, 15 sporcudan oluşan erkek takımının eylül ayına dek Eğirdir'de çalışacağını bildirdi. 
     Dünya Şampiyonası'nda hedeflerinin takım halinde birincilik olduğunu kaydeden Nuhut, ''Zor da olsa bunu başarmak zorundayız'' diye konuştu. 
     
     HALİL MUTLU'NUN DURUMU BELİRSİZ 
     56 kiloda Dünya ve Olimpiyat Şampiyonu Halil Mutlu'nun sağ omuzundaki sakatlığın sürdüğünü belirten Nuhut, ''Mutlu'nun durumu son ana kadar belirsizliğini koruyacak gibi görünüyor'' dedi. 
     Nuhut, Mutlu'un yarışabilmesi durumunda Türkiye'nin erkeklerde dünya birinciliğinin garanti olacağını da vurgulayarak, ''Antalya'da dünya ikincisi olmuştuk. Artık dünya birincisi olmak istiyoruz'' diye konuştu. 
     Nuhut, Halil Mutlu'nun müsabakaları girememesi durumunda da Türkiye'nin dünya birincisi olacak güce sahip olduğunu belirterek, Türkiye'nin halter sporunda, dünyada önemli bir yere sahip olduğunu kaydetti. 
     





</TEXT>
</DOC>
