<DOC>
<DOCNO> 63860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/ekonomi/eko05a.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyanın ertelenmesi için kanun teklifi 
</HEADLINE>
<TEXT>

     Aralarında İstanbul Milletvekili masum Türker’in de bulunduğu 12 DSP milletvekili, Emlak Vergisi’nde bu yıl genel beyanın kaldırılması için TBMM’ne kanun değişikliği teklifi sundu. 
     Bu yıl asgari beyan değerlerinin hakkaniyete uygun olmadığı belirtilen teklifte kanunda yapılacak değişiklikle Bakanlar Kurulu’na beyan dönemini uzatma yetkisi tanınması istendi. Teklifte, Emlak Vergisi Kanunu’nun 23’üncü maddesinin 1’inci fıkrasının a bendinin "Bakanlar Kurulu bu süreyi dört yılda bir olan beyan dönemi iki katına kadar artırmaya veya bir yıla kadar indirmeye yetkilidir" şeklinde değiştirilmesi önerildi. Teklifte, bu durumda matrahın yeniden değerleme oranının yarısı nispetinde artırılması istendi. DYP Bingöl Milletvekili Necati Yöndar da TBMM’ne sunduğu kanun teklifinde aynı değişiklik önerisinde bulunuldu. 
     



 EKONOMİ 






















</TEXT>
</DOC>
