<DOC>
<DOCNO> 64358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko09a.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
13,100 hacim artışıyla geçilebilir 
</HEADLINE>
<TEXT>

Kısa vadeli göstergelerin alım sinyalleri hacimle desteklenirse güçlü bir tepki izlenebilir 
     Zeynep Candan AKTAŞ 

     Bu haftayı genelde sıkışık ve tutunma çabalarıyla geçiren endeks, 12,337 ile 13,123 aralığında hareket etti. Endeksin kısa vadeli göstergelerinden, CCI, Momentum, Stochastic, ve Ultımate aşırı satım bölgelerinden başlayan alım sinyallerini sürdürüyorlar. 
     MACD ve RSI ise düşüş eğiliminde görülüyorlar. Uzun vadeli göstergelerde izlenen satış baskısı ve daralan hacimler kısa vadeli göstergelerin alım sinyallerinin fiyatlara yansımasını zorlaştırıyor. 
     Diğer taraftan, endeksin yaklaşık üç ay hareket ettiği sert yükselen trendin kırılmış olması da güç kaybını gösteriyor. 
     
Tepki hareketi gelebilir      Ancak senetlerde izlenen destek bulma görünümleri ve tutunma çabaları hacimde artış sağlanabilirse, endeksin 13,100 seviyelerindeki direncin kırılması ve 13,700-14,200 aralığına doğru bir tepki hareketi beklenebileceğini gösteriyor. 
     
Destekler 12,300-12,000’de      Endekste oluşumu izlenen küçük omuz -baş -omuz görünümü bu hareketi teyid ediyor. Bu teknik göstergeler ışığında önümüzdeki hafta endeksin destekleri 12,300 ve 12,000 iken, dirençler 13,100 ve 13,700 seviyelerinde bulunuyor. 
     Uzun süredir beklenen ve tartışmalara neden olan bankalara kaynak aktarımı ile ilgili yasa Cumhurbaşkanı Sezer’in üç maddeyi veto etmesi nedeniyle yürürlüğe giremedi. 
     Bankalara aktarılacak kaynağın gerçekten amaca uygun şekilde kullanılıp kullanılmayacağı başta olmak üzere, kamu yardımı alacak bankaların objektif kriterlere göre seçilip seçilmeyeceği, bankaların nasıl denetleneceği gibi bir çok soru işareti zihinlerde henüz net bir cevaba ulaşamadı. 
     Çok zor geçen iki yılın ardından tasarrufun kıt olduğu bir ekonomide kamu kaynaklarının ne kadar değerli olduğunun anlaşılmasıyla bundan sonra kamu kaynaklarının doğru ve verimli kullanılması her kesimi ilgilendiriyor. Artık Türkiye’de ekonomiye uzak insanlar dahi kaynakların rasyonel kullanımının ne kadar önemli olduğunu öğrendi. 
     Ümidimiz o ki bankalara aktarılacak kamu kaynakları gerçekten amacına uygun şekilde dağıtılıp, kullanılsın. Reel sektöre aktarılacak bu kaynak doğru yerlerde kullanılırsa gerçekten de ekonominin canlanmasına ve büyümesine katkıda bulunabilir. 
     Bol kazançlı haftalar dileğiyle. 
     



 EKONOMİ 



















</TEXT>
</DOC>
