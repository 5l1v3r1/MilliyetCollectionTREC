<DOC>
<DOCNO> 87392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/soneko06.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Demokrasilerde seçimden korkulmaz" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, demokrasilerde seçimlerden korkulmayacağını, ancak şu anda Türkiye'de yaşanan sıkıntıların kimin gidip geleceğinin olmadığını belirterek, ''Türkiye'nin birinci önceliği erken seçim tartışmalarından önce Siyasi Partiler ve Seçim Yasası'nın mutlaka değiştirilmesi gerekiyor'' dedi. 
     Gaziantep Tenis ve Atıcılık Kulübü'nde gazetecilerin sorularını yanıtlayan, TOBB Başkanı Hisarcıklıoğlu, son zamanlarda siyaset ile Avrupa Birliği AB tartışmalarının ekonominin önüne geçtiğini, ekonominin 3. gündem maddesi haline geldiğini kaydetti. Bu durumdan yakınan Hisarcıkloğlu, TOBB olarak yaptıkları ankette Siyasi Partiler ve Seçim yasalarının değiştirilmesi gerektiği sonucunun ortaya çıktığına dikkati çekerek, şunları söyledi 
     ''Eğer demokrasiye inanıyorsak seçimin de bunların mekanizmasının bir tanesi olduğunu biliriz. Ancak şu anda yaşanan sıkıntı kimin gidip geleceği değil. Birinci öncelik Siyasi Partiler ve Seçim yasasının değiştirilmesidir. Bu yasa değişmeden gidilecek seçimin sonucu Ahmet gitti, Mehmet geldi olur. Yani hiçbir şey değişmez. Aslında yaşanan sıkıntı sistemde. Siyasetçi ile halkı barıştırmak lazım. TBMM'de bulanan 550 milletvekili bizim içimizden çıktı. Siyasetçiyi halka hizmet noktasına getirmemiz lazım. İşte bugün Gaziantep Belediye Başkanı Celal Doğan'ın seçildiği parti parlamentoda dahi yok ama onu halk belediye başkanı seçebiliyor. İşte biz bunu istiyoruz.'' Ekonominin zayıf olduğu dönemlerde, bir ülkede inişliği çıkışlı grafikler yaşanmasının doğal olduğunu belirten Hisarcıklıoğlu, ''Ekonominin zayıf olduğu bir dönemde bu yaşanılanlar normaldir. 
     Yönetim kademesinde bulunan insanların durumu etken olabiliyor. Turgut Özal öldüğünde bu sıkıntılar yaşanmamıştı. Ancak Şimdi Sayın Başbakan rahatsız ve ekonomi bundan direkt olarak etkileniyor. Çünkü ekonomimiz zayıf. Zengin olmadan herşeyden etkilenmeye devam edeceğiz. Biran önce Sayın Başbakan'ın sıhhatine kavuşarak işinin başına dönmesini bekliyoruz''diye konuştu. 
     -''AB'YE GİRECEĞİZ''- Türkiye'nin Avrupa Birliği'ne AB girişine karşı çıkacak Türk vatandaşınının çok az olduğuğunu, bugün devlet kurumlarının politika ve stratejilerinin AB üzerine kurulu olduğunu ifade eden Hisarcıklıoğlu, şöyle devam etti 
     ''Türkiye'nin AB'ye girişine karşı çıkacak Türk vatandaşı sayısı çok azdır. Soruyorum evinizdeki tartışmayı kamuoyuna yansıtıyor musunuz Bazı konular varki kapalı kapılar ardında tartışıp pazarlık gücünüzü artırırsınız. Bu ülkenin pazarlık gücü, başkasının değil. 
     Pazarlık gücü elinden alınacak kozlarla hadi git anlaş demek en büyük ihanettir. Muhakkak girilmesi şart. Türkiye'nin önünde hiçbir engel yok ama bu kozları elinden alacak şekilde davranışlar içinde TOBB'u bulamazsınız. Muhakkak önümüzdeki dönemde AB'ye gireceğiz. 
     Globalleşen dünyada, pazarların birleştiği yerde Türkiye'nin olmadığını düşünmek akılsızlıktır. Bizim oraya girmemiz yalnızca Türkiye'nin menfaatine değil, AB'nin de menfaatine bir durum. 
     Türkiye'nin en büyük eksikliği ise lobi faaliyetlerinin olmayışı.'' Türkiye'nin mutlaka kendisi gibi zenginlerin bulunduğu toplumların içinde bulunması gerektiğini belirten Hisarcıklıoğlu, Türkiye'nin AB'ye girmesiyle ilgili bu ayın sonunda Brüksel'de lobi çalışmaları başlatacaklarını, ayrıca Anadolu'da 16 tane bilgilendirme toplantısı yapacaklarını da sözlerine ekledi. 
     





</TEXT>
</DOC>
