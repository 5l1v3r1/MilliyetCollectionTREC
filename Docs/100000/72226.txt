<DOC>
<DOCNO> 72226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sontur21.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyet Müdürü "Adalete karışamam ki..." 
</HEADLINE>
<TEXT>

     İstanbul Emniyet Müdürü Hasan Özdemir, Finansbank Kazasker Şubesi'ni soymaya kalkan 2 kişiyi vurarak öldüren güvenlik görevlisini tebrik ettiğini hatırlatarak, ''Ama tutuklanmış. Ben adalete karışamam ki...'' dedi. 
     İstanbul Emniyet Müdürlüğü'nden çıkışta basın mensuplarının sorularını cevaplandıran Özdemir, ''Görevini yapan güvenlikçiyi tebrik ettim. Ama tutuklanmış. Ben adalete karışamam ki'' diye konuştu. 
     Güvenlik görevlilerini de kendilerinin eğittiklerini belirten Hasan Özdemir, ''Soygun olayında benim polisimin silahı, telsizi alınmış. Kendisi de rehin alınmış. Bir şey yapamamış. Ama, bizim yetiştirip eğitim verdiğimiz güvenlik görevlisi bankasını koruyup, görevini yapmış. Ancak, adalet tutuklama kararı vermiş'' dedi. 
     Özdemir, olayla ilgili soruşturmanın sürdüğünü hatırlattı. 
     






</TEXT>
</DOC>
