<DOC>
<DOCNO> 81308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur14.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üfürükçüyü bıçak zoruyla kaçıran Yüzbaşı ve kardeşleri cezaevinde 
</HEADLINE>
<TEXT>

     Kayseri'de para karşılığı muska yazan ''üfürükçü'', bıçak tehdidiyle kaçırıldı. Aralarında bir yüzbaşının da bulunduğu üfürükçüyü kaçıran 7 kişi tutuklandı. 
     öre, Kenan Keskinkılıç, kan kanseri lösemi olan 6 yaşındaki oğlu Mahmut Keskinlıç'a doktorların uyguladığı tedavi sonuç vermeyince, çareyi hocalarda aramaya başladı. 
     Baba Kenan Keskinkılıç, doktorların tedavi şansı kalmadığını söyledikleri oğlu Mahmut'u tedavi ettirmek için Tacettin Veli Mahallesi'nde, ''üfürükçülük'' yaptığı, para karşılığı muska yazdığı iddia edilen Şenay Erdem'e götürdü. 
     Şenay Erdem'in yazdığı muskaların oğlu Mahmut'ta kısmi bir iyileşmeye neden olduğuna inanan Kenan Keskinkılıç, muska ile tedaviye devam edilmesini istedi. Şenay Erdem'e üç ayda 150 bin mark ödediğini iddia eden Kenan Keskinkılıç, oğlu Mahmut'un ölmesi üzerine, ödediği paraları geri istedi. 
     Muska için verdikleri paraları geri alamayan Kenan Keskinkılıç, Ankara Jandarma Okullar Komutanlığı'nda görevli olan kardeşi Jandarma Yüzbaşı Şahin Keskinkılıç ve diğer kardeşi Murat Keskinkılıç ile birlikte, ''üfürükçü hoca'' Şenay Erdem'i komando bıçağı ile tehdit edip bir otomobile bindirerek, Kayseri'nin Develi İlçesi'ne kaçırdı. 
     Şenay Erdem'in paraların evde olduğunu söylemesi üzerine de Murat Keskinkılıç, Erdem'in eşi Naşide Erdem'i evinde tehdit ederek, 150 bin markın geri ödenmesini istedi. 
     Naşide Erdem'in olayı polise haber vermesi üzerine Murat Keskinkılıç Kayseri'de, kaçırılan Şenay Erdem ile Şahin ve Kenan Keskinkılıç, Develi İlçesi'nde yakalanarak gözaltına alındı. Kaçırma olayına yardım ve yataklık ettikleri belirlenen Mustafa Beşparmak, Soner Beşparmak ve Mustafa Birgül de polis ekiplerince yakalandı. 
     Adliyeye çıkartılan Şenay Erdem, Şahin Keskinkılıç, Kenan Keskinkılıç, Murat Keskinkılıç, Mustafa Beşparmak, Soner Beşparmak ve Mustafa Birgül tutuklandılar. Şenay Erdem'in eşi Naşide Erdem ise serbest bırakıldı. 
     Kenan Keskinkılıç, ifadesinde Şenay Erdem'e oğlunun tedavisi için 150 bin mark ödediğini, ancak oğlu ölünce bu parayı geri istediğini, 
     alamayınca da Şenay Erdem'i kaçırdığını söyledi. 
     





</TEXT>
</DOC>
