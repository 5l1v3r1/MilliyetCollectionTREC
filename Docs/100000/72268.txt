<DOC>
<DOCNO> 72268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/siyaset/asiy.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell’dan sonra Cheney de dört yıldızlı general istedi 
</HEADLINE>
<TEXT>
Kıvrıkoğlu’suz olmaz 
ABD Başkan Yardımcısı’nın Ankara ziyaretinde Genelkurmay Başkanı’yla görüşme ısrarı krize neden olacaktı. Sorun Ecevit’in Yemekte buluşma’ formülüyle aşıldı 
     UTKU ÇAKIRÖZER - ÖZGÜR EKŞİ Ankara 

     ABD Başkan Yardımcısı Dick Cheney’in Türkiye ziyareti sırasında Başbakan Bülent Ecevit’in yanı sıra Genelkurmay Başkanı’yla da görüşme ısrarı, Ankara’da günün konusu oldu. ABD’nin Ankara Büyükelçisi Robert Pearson’un dün Ecevit’e gidip "Cheney, Kıvrıkoğlu ile mutlaka görüşmek istiyor" demesi şaşkınlık yaratırken, diplomatik sıkıntı yaratan talep, "Ecevit’in, Cheney’e vereceği yemeğe Kıvrıkoğlu’nun da katılımı" formülüyle aşıldı. 
     Pearson, Cheney’in programını konuşmak için dün Ecevit ile bir araya geldi. Pearson’un Ecevit’e, Cheney’in Ankara ziyaretinde Genelkurmay Başkanı Orgeneral Hüseyin Kıvrıkoğlu ile de görüşme ısrarını aktardığı öğrenildi. Cheney’in Org. Kıvrıkoğlu ile görüşme ısrarı, "ABD’nin Irak’a askeri müdahale opsiyonlarını değerlendirme isteği" olarak değerlendirildi. 
     Ecevit ve Cheney’in başkanlık edeceği "resmi görüşmelere" Genelkurmay Başkanı yerine kararg htan daha alt rütbede yetkililer katılacak. Cheney, ısrarla istediği Kıvrıkoğlu görüşmesini ise 18 Mart akşamı onuruna verilecek akşam yemeğinde gerçekleştirme fırsatı yakalayacak. 
     
     Ecevit’in tercihi siviller 
     ABD’nin "dört yıldızlı orgeneralleröle görüşme ısrarına karşın, Ecevit tüm konuları sivil muhataplarıyla görüşme yönünde özen gösteriyor. Ecevit, ocak ayında çıktığı ABD gezisinde ekonomik, siyasi ve askeri konuları Başkan George Bush, Başkan Yardımcısı Cheney ve Savunma Bakanı Donald Rumsfeld’le görüştü. Ecevit’in hiçbir görüşmesinde ABD Genelkurmay Başkanı Richard Myers yer almadı. 
     
     Ecevit Harekata gerek yok 
     CNN’e dün demeç veren Ecevit, 19 Mart’ta görüşeceği ABD ikinci Başkanı Dick Cheney’le görüşmesinde Türkiye’nin Irak’a harekatı doğru bulmadığı mesajını vereceğini söyledi. Ecevit, "Harekata da gerek yok. Çünkü Körfez Savaşı’ndan sonra Bağdat yönetimi ülkenin kuzey bölümünü denetleyemiyor" dedi. 
     



 SİYASET 
















</TEXT>
</DOC>
