<DOC>
<DOCNO> 98553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur37.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'daki orman yangını seralara da sıçradı... 
</HEADLINE>
<TEXT>

     Alanya'nın Türkler Beldesi'nde başlayan orman yangını, bölgedeki seralara da sıçradı. 
     Orman Bölge Müdürlüğü yetkililerinden alınan bilgiye göre, şu ana kadar 60 hektarlık bir alanın yandığı bildirildi. 
     Fethiye'den bir helikopter ve 15 kişilik yardım ekibinin de yangın söndürme çalışmalarına katıldığını belirten yetkililer, Türkler ve Payallar beldeleri arasında devam eden yangının, sera ve tarım alanlarına da sıçradığını belirttiler. 
     Orman Bölge Müdürlüğü yetkilileri, Antalya Meteoroloji Müdürlüğü yetkililerinin, rüzgarın saat 18.00'den sonra duracağı yönünde bilgi verdiklerini belirterek, böylece yangının kontrol altına alınmasının kolaylaşabileceğini belirttiler. 
     Yetkililer, Silifke'den de yangın söndürme uçağı ve helikopter istendiğini belirtirken, Antalya Valisi Ertuğrul Dokuzoğlu, yangın yerine hareket etti. Dokuzoğlu, açıklamayı, yangın yerindeki incelemeden sonra yapacağını söyledi. 
     Öte yandan, Belediye Başkanı Osman Çavuşoğlu, orman yangınına sebep olan anızı, Menderes Köylü adlı bir vatandaşın yaktığını ve bu vatandaşın evinin de tamamen yandığını söyledi. 
     





</TEXT>
</DOC>
