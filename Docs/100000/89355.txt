<DOC>
<DOCNO> 89355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/spo06b.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çobanoğlu iddialı 
</HEADLINE>
<TEXT>

Milli Takım menajeri, kötü başladıkları grup maçlarını mutlu sonla bitireceklerini söyledi 
     AY - Yıldızlı ekibin idari menajeri Can Çobanoğlu, finallerin ilk gününden itibaren büyük şanssızlıklar yaşadıklarını ancak Çin maçından sonra her şeyin düzeleceğini söyledi. Kötü başladıkları şampiyonayı, mutlu sonla bitireceklerini iddia eden Çobanoğlu, "Futbolcularımız kendilerini affettirecekler ve ikinci tura çıkarak 70 milyonu yine sokağa dökecekler" diye konuştu. 
     TÜRKİYE’DE çıkan gazeteleri tek tek futbolculara gösterdiği yolundaki haberlere de tepki gösteren Çobanoğlu, "Benim oda oda dolaşmam diye bir şey olamaz. Gazeteleri nereden bulacağım. Ayrıca otelin altında bilgisayarlarla donatılmış basın merkezi var. İsteyen futbolcu gider internet aracılığıyla tüm gazeteleri okur. Benim odaları gezmeme gerek yok" ifadelerini kullandı. 
     



 SPOR 

































</TEXT>
</DOC>
