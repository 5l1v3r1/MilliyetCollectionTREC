<DOC>
<DOCNO> 79917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yasam/yas00.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavru vatanda eroin tedavisi 
</HEADLINE>
<TEXT>

Eroin bağımlılığı tedavisinde çığır açan "Buprenorfin" Avrupa’nın ardından KKTC’de de uygulanmaya başladı. İlaç, eroin krizini yaratan etkeni ortadan kaldırıyor... 
     AYŞEGÜL AYDOĞAN İstanbul 

     BUPRENORFİN eroin bağımlılığı tedavisinde çığır açan bir uygulama. Avrupa’da uygulanan Buprenorfin, KKTC’de de Lefkoşa Psikiyatri Merkezi’nde LEPİM üç ayda umut vaat eden sonuçlar verdi. Bugüne kadar 15 kişiye uygulanan Buprenorfin’, ayakta tedavi denilebilecek kadar kısa sürede iyileştiriyor. Dil altında alınan ilaç, eroin krizini yaratan etkeni ortadan kaldırıyor. 
     
Tedavi ortamı da önemli      15 günlük tedavi hakkında bilgi veren LEPİM’den Psikiyatr Doç. Dr. Mehmet Çakıcı, şöyle dedi "Eroin tedavisinde en önemlisi kriz dönemidir. Çoğu bağımlı, krize dayanamadığı için tedaviyi yarıda keser. Buprenorfin’in başarısı, kriz dönemini rahat geçirmeyi sağlaması. Ayrıca ada olması nedeniyle ve gelen bağımlı, kimseyi tanımadığından, burada eroin bulması çok zor." 
     
Yasal düzenleme yok      SAĞLIK Bakanlığı Tedavi Hizmetleri Genel Müdürü Tahsin Ecer, ilaçla ilgili Türkiye’de henüz bir yasal düzenleme olmadığını bildirdi. İzinsiz kullanımın söz konusu olamayacağını belirten Ecer, bu tip maddelerin çok hassas kullanılması gerektiğini söyledi. AMATEM’den Dr. Kültegin Ögel de "Buprenorfin, bağımlılık tedavisinde yeni bir seçenek" dedi. 
     



 YAŞAM 
















</TEXT>
</DOC>
