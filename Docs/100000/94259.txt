<DOC>
<DOCNO> 94259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sondun05.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı gelin düğün günü hırsızı vurdu.. 
</HEADLINE>
<TEXT>

     ABD'de 55 yaşındaki bir kadın, düğün töreninden birkaç saat önce, çok sevdiği kamyonetini çalmaya kalkışan hırsızı vurarak göğsünden yaraladı. 
     Missouri eyaletinde düğün töreni için hazırlanmakta olan çiçekçi Charlotte Ann Neely-White'ın evine gelen bir yabancı, arabasında bomba olduğunu söyleyerek, gelinden kamyonetini istedi. 
     Nişanlısının kendisine aldığı silaha davranan Neely-White, adamla boğuşurken silahı ateşledi ve hırsızı göğsünden vurdu. Gelin, üç saat sonra ise hiçbir şey olmamış gibi, planlandığı şekilde evlendi. 
     Gelinin çiçekçide çalışan arkadaşı Linda Cassidy, ''bu kadın her şeye karşı durabilir. Cesaretine hayranım'' dedi. 
     Lawrence ilçesi şerifi Doug Seneker ise Neely-White'ın meşru müdafada bulunduğundan kuşkusu olmadığını söyledi. 
     Gelin Neely-White, ''hayatta gerçekten çok sevdiğiniz birşey var mı Ben o kamyoneti çok seviyorum'' dedi. 
     Neely-White, hırsızın kendi arabasını çitlere çarparak, ''birisi hemen 911'i arasın, arabamda bomba var'' dediğini ve kamyonetini istediğini ve kendisinin de ''hayır bayım. İstiyorsan git o bombayı patlat. Evimin zaten tamirata ihtiyacı var'' cevabını verdiğini anlattı. Adamın kamyonete doğru ilerlemesi üzerine nişanlısını çağıran Neely-White, hırsızla mücadeleye girince silah patladı. 
     Kamyonet hırsızlığı yapmaya çalışan 30 yaşındaki Jorge Luis Cecenas, hastaneye kaldırılırken, polis tarafından tutuklandı. 
     





</TEXT>
</DOC>
