<DOC>
<DOCNO> 59526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur26.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz bürosundan çıkan kadını takip edip soydular 
</HEADLINE>
<TEXT>

     Eskişehir'de, döviz bürosundan çıkan kadını takip eden kişi, apartman boşluğunda paraları alarak kaçtı. 
     Alınan bilgiye göre, döviz bürosunda 1,750 Mark bozduran Gülseren Ekeröz, 1 milyar 500 milyon lirayı mantosunun cebine koyarak evine geldi. Sokak kapısını açıp, apartmana giren kadın merdivenlere yöneldiği sırada arkasından gelen kişi ağzını kapatarak, mantosunun cebindeki paraları aldı. 
     Yere düşen kadın, kimliği belirlenemeyen kişinin paçasından tutmasına rağmen kaçmasına engel olamadı. 
     Aldığı paralarla kaçan kişinin kimliğinin belirlenerek yakalanmasına çalışılıyor. 
     Polis yetkilileri, kişinin büyük bir ihtimalle kadını takip ettiğini, bu gibi durumlarda insanların daha dikkatli olmaları gerektiğini belirttiler. 
     






</TEXT>
</DOC>
