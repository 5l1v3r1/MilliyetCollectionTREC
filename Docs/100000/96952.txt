<DOC>
<DOCNO> 96952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/akyol.html </URL>
<DATE> 2002/07/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Metin Toker’e saygı 
</HEADLINE>
<TEXT>

     HASTALIĞININ çaresi yoktu, hepimiz biliyorduk. Ama insanın bir yakınını veya değer verdiği birini kaybetmesi, ölüm ne kadar olağan da olsa, acı veriyor. 
     Toker ailesinin büyük acısını paylaşıyorum. Metin Toker gibi bir meslek ustamızı ve ağabeyimizi kaybetmenin derin üzüntüsünü duyuyorum. 
     Köşelerimizde zaman zaman atışırdık, tartışırdık. Ama her zaman "ağabey" sevecenliğiyle davranmış, mesleki bakımdan benim için çok yararlı olan uyarılarını da esirgememişti. 
     Şunu iftiharla söylemeliyim ki, ben bugün bir gazeteci yazar’ isem, bunda, Refik Halit, Peyami Safa, Falih Rıfkı gibi isimler kadar Metin Toker’in de üslup, analiz ve tasvir ustalıklarından öğrendiklerimin büyük rolü vardır. 
     Metin Toker’in okumadığım hiçbir kitabı yoktur. Makalelerinin de pek azını kaçırmışımdır. 
     
     BEŞ altı ay önce kendisine telefon açmıştım 
     - Ağabey Fransız İhtilali’yle ilgili yazı dizini okudum. Fevkalade beğendim. Biraz genişletip kitap haline getirmeyi düşünmez misin 
     Bir süredir "İnadına Jakoben" diye bir kitap hazırlığıyla uğraşıyorum. Metin Toker’in 5 Temmuz 1989’dan itibaren Milliyet’te tefrika edilen "200. Yıldönümünde Fransız Devrimi Yargılanıyor" başlıklı yazı dizisini okumuş ve çok beğenmiştim. 
     "Bir bakayım" dedi. Birkaç gün sonra aradı 
     - Taha, bugünlerde hatıralarımı yazıyorum. Şimdi tekrar Fransız Devrimi’ne dönüp zihnimi dağıtmak istemem... 
     Ve muzip bir edayla takıldı 
     - Bu diziyi niye kitap haline getirmek istediğini de bilmiyor değilim haaa 
     Çünkü Jakobenizmi eleştiren bir diziydi 
     Bir gün yazmakta olduğu hatıralarının hangi aşamada olduğunu sormuştum. Yine muzip bir cevap verip kahkahayı patlatmıştı 
     - Daha seninkilere gelmedim 
     Menderes ve Demokrat Parti’yi kastediyordu. 
     
     METİN Ağabey, bu şekilde, fikir ayrılıklarını şaka konusu yapacak kadar geniş görüşlü, yaşama sevincine sahip bir gazeteciydi. 
     Gazeteciliği "muhteşem serüven" olarak niteler ve hemen eklerdi "Gazetecilik dünyanın en güzel mesleği. 
     1- Çok severek, 
     2- Adam gibi yapmak şartıyla..." 
     Kendisi aynen böyle yapmıştır. 
     1950’lerin ortalarından 1960’ların ortalarına kadar Demokrat Parti’ye ve taraftarlarına karşı müthiş, sert, hoşgörüsüz bir mücadele vermiş, hapse de atılmıştı 
     O dönemdeki kitaplarında bunun derin etkileri var... Ama sonradan "Demokrat Partinin Altın Yılları" kitabını yazmıştır. 
     Geçtiğimiz Mayıs’ın 12’sinde Milliyet’te "Oyumu kullanabilseydim 1950 ve 54’te DP’ye verirdim" diye yazmıştır. 
     1973 seçimlerine giderken, kayınpederi İsmet Paşa’yı eleştiren yazılar yazmıştır. İsmet Paşa’nın iki cilt halinde yayımlanan "Defterler"inde 8 Ekim 1973 günlü şu not vardır 
     "Metin’in Milliyet’te seçim üzerine yazısı beni güç durumda bıraktı " 
     İşte gazetecilik Başka hiçbir şeyle değil, sadece kanaatleriyle yazmak 
     Gençler iyi bir gazeteci veya fikren bir şeye taraftar olsanız bile olaylara analitik bakan bir aydın olmak istiyor musunuz Metin Ağabey’den öğreneceğiniz çok şey var... Allah’tan rahmet diliyorum. 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
