<DOC>
<DOCNO> 60953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/spor/spo01.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baya’da umut yok 
</HEADLINE>
<TEXT>

Beşiktaşlı futbolcu, Tunus Federasyonu’na yapılan başvuruya rağmen, ligde ilk üç hafta oynamayacak, sadece özel maçlara gitmeyecek 
     SİYAH - Beyazlı ekibin Tunuslu yıldızının ligin ikinci yarısının ilk üç maçında oynamaması kesinleşti. Antalya Side’deki kampa dün sabah katılan Baya için Tunus Federasyonu’na yapılan başvuruya rağmen, Milli Takım hocasının bu oyuncuyu aday kadroya aldığı bildirildi. Tunuslu hocanın "Sadece özel maçlar için izin veririm. Ancak resmi maçlarda onsuz oynamam. O bizim için çok önemli" dediği öğrenildi. 
     BAYA’NIN bu nedenle kamp çalışmalarına katılmak için Side’ye geldiği, ancak 21 Ocak’taki Zambia Afrika Kupası karşılaşması nedeniyle üç gün önceden ülkesine döneceği ifade edildi. Tunuslu oyuncu böylece 20 Ocak’ta Trabzon’da oynanacak ligin ikinci yarısındaki ilk sınavda forma giyemeyecek. Baya’nın, 25 Ocak’ta Mısır ve 31 Ocak’ta Senegal maçlarında da milli formayı kesinlikle giyeceği ve Beşiktaş’ta yer alamayacağı belirtildi. 
     
Ronaldo yola çıktı      SİYAH - Beyazlı ekibin defanstaki başarılı isminin, Antalya Side kampına katılmak üzere ülkesi Brezilya’dan yola çıktığı bildirildi. Sao Paolo kentinden uçağa binen ve Münih’e inmesi beklenen Ronaldo’nun aktarmalı olarak yarın Türkiye’ye geleceği tahmin ediliyor. 17 saatlik yolculuk yapacak olan Ronaldo’nun, Türkiye’deki kötü hava şartları nedeniyle gecikebileceği de belirtildi. 
     
Sanki askeri kamp gibiBeşiktaş’ın, Antalya’daki programı saat saat belli oldu. Futbolculara sıkı disiplin uygulanacak 
     SİYAH - Beyazlı takımı, Antalya’da sıkı bir program bekliyor. Sabah 08.00’de yataktan kalkacak futbolcuların adeta boş zamanı kalmayacak. Kampta iki kez idmana çıkacak Beşiktaş’ın çalışma sayısı bazı günlerde üçe yükseltilecek. Günde iki saat dinlenecek oyuncular, oteldeki 120 kişilik animasyon grubunun gösterilerini de 23.00’e kadar izleyebilecekler. Bu arada 12 Ocak’ta bitmesi gereken kampın iki gün uzama olasılığı da belirdi. 
     
Kamp programı SAAT 08.00 Kalkış SAAT 09.00 Kahvaltı SAAT 10.00 Toplantı SAAT 10.30 İdman SAAT 12.30 Öğle yemeği SAAT 15.30 İdman SAAT 19.00 Akşam yemeği SAAT 21.00 Masaj, rahatlama SAAT 23.00 Yatış      
     
İlk kez      Kartal, ligin ikinci yarısı için hazırlıklarını dün Side’deki ilk idmanla sürdürdü. Sabah kros yapan futbolcular, öğleden sonra sahada çalıştılar. Bu arada sabahki fırtına ve tipi 10.30’da bitip, yerini güneşli havaya bıraktı. 
     
En zorlusu Galatasaray      BEŞİKTAŞ’IN resmi internet sitesi www.besiktasjk.com’da yapılan bir ankette taraftarlar, ikinci yarının en zorlu derbisi olarak Galatasaray sınavını seçtiler. Ankete oy kullanan 2085 taraftarın 944’ü 45.3 Galatasaray maçını zorlu görürken, Gaziantepspor deplasmanı 542 oyla 26 ikinci, Trabzonspor deplasmanı da 527 oyla 25.3 üçüncü sırada yer aldı. Beşiktaşlı taraftarlar 72 oyu da Ankara’daki Gençlerbirliği maçı için kullandılar. 
     
Uğurlu otel      ANTALYA’NIN Side ilçesinde kamp yapan Beşiktaş’ın, uğuru nedeniyle Taksim Palas Oteli’ni tercih ettiği ortaya çıktı. Teknik Direktör Daum’un kamp yeri bakmak için geldiği günlerde karşılaştığı otel müdürünün kendisine, "Malatya, Sakarya ve Göztepe bizde kamp yaptığı seneler şampiyon oldu. Siz de gelin ve şampiyon olun" dediği öğrenildi. 
     BEŞİKTAŞ’IN, aynı otelde Antalya maçından önce de kaldığı ve o günden bu yana hiç puan kaybetmediği hatırlanınca, Daum’un Taksim Palas’ta karar kıldığı bildirildi. Alman hocanın, yeni dönem kamp için otele gelindiğinde yardımcılarına ve futbolculara bu olayları anlattığı, "Darısı bizim başımıza. İnşallah şampiyon oluruz" dediği ifade edildi. 
     
Nouma FIFA’ya başvurdu      GALATASARAY ve Fenerbahçe’nin transfer gündemine aldığı Pascal Nouma, Beşiktaş’ta kalan 600 bin doları için FIFA’ya başvurduğunu açıkladı. Türkiye’de kalmak istemeyen ve karşılıklı anlaşma ile Marsilya’ya giden Nouma öncelikle alacağı olan paranın peşine düştü. 
     BEŞİKTAŞ seyircisine söz verdiğini belirterek, teklifleri kabul etmediğini de belirten Nouma, "Galatasaray transfer için çok istekli. Kulüp yönetimi teklifi kabul etmem için bana her gün baskı yapıyor. Ama Türkiye’de başka kulüpte oynamam. Önce Beşiktaş’ta kalan param için FIFA’nın kararını bekliyorum" dedi. 
     
Nihat şüphesi      BEŞİKTAŞ’IN, Onopko ve Bak’ı almak için transfer olmasını beklediği Nihat konusunda Daum’un şüpheli olduğu öğrenildi. Real Sociedad’a imza atmak üzereyken meniskusundaki sakatlığı tespit edilen ve ameliyat olan genç futbolcu ile henüz sözleşme yapılmadığını hatırlatan Alman hocanın, "Çok önemli transferler yaptılar. Nihat’a verecek parayı nereden bulacaklar " dediği bildirildi. 
     
ASPER temiz çıktı      BEŞİKTAŞ’IN yeni transferi kaleci Asper dün İstanbul’da sağlık kontrolünden geçti. Hava muhalefeti nedeniyle takımdan önce Antalya’ya giden, ancak dün İstanbul’a gelen İsveçli file bekçisi Alman Hastanesi’nde tepeden tırnağa kontrol edildi. Asper’in tüm testlerinden olumlu sonuçlar alındığı, Antalya’daki kampa ve çalışmalara hemen katılacağı ifade edildi. 
     
Antalya’ya yönetici gelmedi      SİYAH - Beyazlı takımın, Antalya Side’de başlayan kampına yöneticiler henüz ilgi göstermedi. Kafile ile hiçbir yönetici Side’ye gelmezken, Menajer Sinan Engin yüksek ateşi olmasına rağmen takımı yalnız bırakmadı. Engin’in bir yandan tedavi olduğu, bir yandan da eksikleri gidermeye çalıştığı belirtildi. 
     



 SPOR 


















</TEXT>
</DOC>
