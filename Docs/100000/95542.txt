<DOC>
<DOCNO> 95542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sonspo09.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de menajerliğe getirilen Dinçer'e tepki 
</HEADLINE>
<TEXT>

     Fenerbahçe Birleşik Grup Derneği, Kemal Dinçer'in futbol takımı idari koordinatörlük görevine getirilmesini sert bir dille eleştirdi. 
     Derneğin 2. başkanı ve sözcüsü Ali Gürel, yaptığı açıklamada, Dinçer'in bu göreve getirilebilecek son kişi olabileceğini ileri sürerek, şöyle konuştu 
     ''Futbolun içinden gelmeyen, futbol camiasını tanımayan ve teknik direktöre hangi konularda yardımcı olabileceği otel rezervasyonu ve seyahat programı organize etmek haricinde meçhul olan ve futboldan zerre kadar anlamayan basketbolcu Dinçer'in, futbol şubesinin başına getirilmesi ancak başkan Aziz Yıldırım'ın mantığına uygun olabilir. 
     Sayın Yıldırım'ın, futbol takımının en ufak bir başarısızlığında faturayı Dinçer'e keserek, günah keçisi ilan edeceğinden hiç kuşkumuz bulunmamaktadır. Sayın Yıldırım'ın muhtemel başarısızlık halinde bir sonraki icraatı da, Dinçer'den sonra, eski voleybol şubesi başkanı Sayın Perihan Özbilgin'i mi futbol şubesinin başına getirmek olacaktır 
     Bir camia bu mantıkla idare edildiği sürece asla dünya kulübü olamaz. Şirketleşmeyi kabul ettirmek için dünya çapında transfer sözü veren Aziz Yıldırım, ekonomik krizi bahane ederek transferi durduğunu beyan etmiştir. Ayrıca Ortega'nın transferinin, aynı mevkiide Revivo ve Rapaiç varken yapılmasındaki yalnışlık da zaman içerisinde ortaya çıkacaktır.'' 
     





</TEXT>
</DOC>
