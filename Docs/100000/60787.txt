<DOC>
<DOCNO> 60787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/guncel/gun02.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliyetine doğalgaz 
</HEADLINE>
<TEXT>

Doğalgaz sorununun çözümü için gözler yarın yapılacak toplantıda. Enerji Bakanı Çakan, "Karlarını sıfırlamalarını isteyeceğim. BOTAŞ da aynı uygulamaya gidecek" dedi 
     SERPİL ÇEVİKCAN Ankara 

     Enerji ve Tabii Kaynaklar Bakanı Zeki Çakan, yarın buluşacağı belediye başkanlarından doğalgazdan elde ettikleri karı kış bitimine kadar "sıfırlamalarını" isteyeceğini, BOTAŞ'ın da aynı uygulamaya gideceğini açıkladı. Çakan, "Şerefsizim uyuyamıyorum. Soğukta kalmanın ne demek olduğunu iyi bilirim. Doğalgaz fiyatları düşene kadar da uyumayacağım" dedi. 
     Doğalgaz sorununun çözümü için gözler hükümetin yarın belediye başkanları ile yapacağı zirveye çevrilirken Çakan, toplantıda gündeme getireceği önerileri Milliyet'e açıkladı. Çakan, belediye başkanlarına sorunun daha fazla vakit geçirilmeden çözülmesi için ısrar edeceğini belirterek, başkanlara götüreceği önerileri şöyle sıraladı 
     Kış bitene kadar karı sıfırlayın. 
     İlk kez abone olma işlemi sırasında alınan ve daha sonra her tüketim faturasına eklenen yüzde 5'lik sabit gideri sadece "ilk abonelik" sırasında alın. 
     
     "Biz sıfırlayacağız" 
     Çakan, "Önerdiğim her şeyi BOTAŞ'ın doğrudan doğalgaz dağıttığı Bursa ve Eskişehir'de ben de yapacağım" diyerek kurumun kış bitimine kadar "karsız" doğalgaz satışı yapacağını açıkladı. 
     
     "Yetkimi kullanırım" 
     Çakan, belediye başkanlarının önerileri kabul etmemeleri halinde yetkisini kullanacağını belirterek, "Bakan olarak resen indirim yapma yetkim var. Bunu devreye sokacağım" dedi. 
     Enerji Bakanı'nın doğalgazda kar marjlarını alt ve üst sınırlarını belirleme yetkisine sahip olduğuna ve bu işlemi bir tebliğle yapabileceğine dikkat çekildi. 
     
Gaz 302 bine kadar düşebilir      Bursa ve Eskişehir'e gaz veren BOTAŞ ile İstanbul, Ankara ve İzmit'e doğalgaz veren belediyelerin karlarını sıfırlamaları halinde, gazın bir metreküpünün yaklaşık 302 bin liraya kadar düşmesi mümkün. BOTAŞ aralıkta, Ankara'da gaz dağıtan EGO'ya 1 metreküp doğalgazı 16.4 centten sattı. BOTAŞ, buradaki yüzde 28’lik kar payını sıfırlarsa, metreküp gazın EGO'ya satış fiyatı 15.2 cente inecek. EGO da hiç kar almazsa 1 metreküp gaz tüketiciye 21.4 centten ulaşmış olacak. Böylece şu anda 415 bin lira olan doğalgaz birim fiyatı, yaklaşık yüzde 27 ucuzlayarak, 302 bin 620 liraya inecek. İstanbul’da ise bu fiyat 310 bin lira olacak. 
     
Gaz makul fiyata inecek      ANKARA Milliyet 

     Başbakan Bülent Ecevit, doğalgaz fiyatlarına bazı belediyelerin çok farklı fiyatlar uyguladığını hatırlatarak, "Pazartesi günü yarın ilgili belediye başkanlarıyla yapılacak toplantıda mutlaka bir karara varılacak" dedi. 
     Ecevit, dün Başbakanlıktaki makamında bir süre Dışişleri Bakanı İsmail Cem ile görüştü. Görüşmenin ardından bir açıklama yapan Ecevit, "Doğalgazda indirim yapılması için Enerji Bakanı Çakan'a bir talimat verdiniz mi " yönündeki soruya şu yanıtı verdi "Belediyelerin fiyatları kamuoyunda haklı olarak tepki, hoşnutsuzluk uyandırıyor. Sayın Çakan, bu konuyla ilgili bir çalışma yapıyor. Belediye başkanları ile yapılacak toplantıda mutlaka karara varılacak." Ecevit, doğalgaza uygulanan yüzde 18'lik vergi oranının indirilmesi konusunda, yarının beklenmesi gerektiğini söyledi. 
     
     SP’DEN DOĞALGAZ İTİRAFI 
Belediyeler yüksek k r alıyor      Saadet Partisi yönetimi, geçmişte kendilerine bağlı olan belediyelerin doğalgazdan yüksek kar aldıklarını itiraf etti. Eski FP'li İstanbul ve Ankara Büyükşehir Belediye başkanları fazla kar almadıklarını savunurken SP Grup Başkanvekili Veysel Candan, belediyelerin yüzde 40 dolayında kar ettiğini açıkladı. "Belediyelerin öncelikle sabit ücreti kaldırması lazım" diyen Candan, şöyle devam etti "Belediyelere yüksek kar verilmesini hükümet belirliyor. Hükümet, yetkisiyle bunu indirmelidir. KDV de indirilmeli. Yeni vergi konmamalı. Başbakan'ın buna müdahale etmesi lazım." 
     
     Çiller de 0’ k r diyor... 
     Öte yandan DYP Genel Başkanı Tansu Çiller, üç ay boyunca otogaz, tüpgaz ve doğalgazdan kar alınmaması için bir vergi yasa taslağı hazırlayarak bir hafta içinde TBMM'ye vereceklerini açıkladı. 
     



 GÜNCEL 















</TEXT>
</DOC>
