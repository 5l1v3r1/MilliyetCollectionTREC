<DOC>
<DOCNO> 91259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sonspo16.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, kaleci Göksel ile 2 yıllık sözleşme imzaladı 
</HEADLINE>
<TEXT>

     Transfer çalışmalarını sürdüren Beşiktaş, Kolombiyalı kaleci Cordoba ile yaptığı anlaşmanın ardından, bugün de Samsunsporlu file bekçisi Göksel Gencer ile iki yıllık sözleşme imzaladı. 
     Akaretler'deki kulüp binasında gerçekleştirilen ve Asbaşkan Haşmet Bedii Kürüm'ün de hazır bulunduğu törende Göksel, kendisini iki yıllığına siyah-beyazlı renklere bağlayan sözleşmeye imza attı. 
     Beşiktaş'ın yeni transferi Göksel, imza töreninden sonra yaptığı açıklamada, büyük bir camiaya gelmekten dolayı mutlu olduğunu belirterek, ''Samsunspor'da yakaladığım başarıyı Beşiktaş'ta da sürdürmek istiyorum'' dedi. 
     Bu arada Asbaşkan Kürüm, kombine bilet fiyatlarının 25 Haziran Salı günü belirleneceğini, satışlara 1 Temmuz Pazartesi gününden itibaren başlanacağını söyledi. 
     





</TEXT>
</DOC>
