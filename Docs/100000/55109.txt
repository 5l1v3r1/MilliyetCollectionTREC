<DOC>
<DOCNO> 55109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/ekonomi/eko01.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu iflastan korkulur 
</HEADLINE>
<TEXT>

Dünyanın en büyük enerji şirketlerinden Enron’un yaratacağı zincirleme iflaslar toplam 6.3 milyar dolar zarara neden olacak 
     EKONOMİ SERVİSİ 

     ABD tarihinin en büyük iflası ile yüzyüze. 
     Bazı analistler, dünyanın en büyük enerji şirketlerinden Enron’un iflası nedeniyle gelecek zincirleme iflasların 11 Eylül saldırıları nedeniyle 40 milyar dolar zarara uğrayan sigorta sektörüne 2 milyar dolarlık yeni fatura çıkaracağını belirtti. 
     Pazartesi günü açıklanması beklenen iflas sürecini başlatacak karardan, enerji, bankacılık, sigortacılık, uluslararası deniz taşımacılığı ve finans sektörü olumsuz etkilenecek. Bu sektörlerin zararının milyarlarca doları bulabileceği ve ülke genelinde enerji sıkıntısı yaşanabileceği kaydediliyor. 
     Kredi derecelendirme kuruluşları Standard Poor’s ve Fitch, cuma günü yaptıkları açıklamalarda Enron ile ilişkisi bulunan diğer şirketlerin de iflas nedeni ile oluşacak zararlarının toplam 6.3 milyar dolar olacağını öngördü. Enron’un kreditörlerinden JP Morgan Chase tarafından yapılan açıklamada ise enerji şirketinin iflası nedeni ile oluşacak zincirleme etkinin ilk düşündüklerinden fazla olabileceği belirtildi. Şirketin 6 bin 500’ü Avrupa’da olmak üzere toplam 21 bin çalışanı bulunuyor ve hepsi işsiz kalma tehlikesi ile yüz yüze. İngiltere’de bulunan bin 100 çalışanın işine ise son verildi. 
     
Denizciler yandı      Enron yöneticileri önceki gün yaptıkları açıklamada, birçok gemicilik şirketinin iflasla yüzyüze kalabileceğini, çünkü Enron’un iflasının özellikle nakliye sektörünü derinden yaralayacağını söyledi. Bu arada ABD piyasalarında son bir haftadır Enron’un iflasının piyasaları nasıl etkileyeceği konuşuluyor ve tedirginlik artıyor. 
     



 EKONOMİ 


















</TEXT>
</DOC>
