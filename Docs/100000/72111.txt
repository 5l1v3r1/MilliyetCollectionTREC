<DOC>
<DOCNO> 72111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/akyol.html </URL>
<DATE> 2002/03/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa, Kürtler, irtica 
</HEADLINE>
<TEXT>

     GENELKURMAY, Başbakanlığa gönderdiği yazıda "kontrollü ve sınırlı Kürtçe TV yayını" yapılabileceğini belirtmiş. RTÜK de üniter Fransa'nın "Korsika modeli"ni önermiş... 
     Kürtçe TV yayınlarının "sınırlı ve kontrollü" olması doğrudur. 
     Çünkü Türkçenin sadece resmi dil değil, aynı zamanda ortak iletişim dili olması, Türkiye'yi var eden temel siyasi değerlerin yanında, ekonomik ve sosyal gelişme bakımından da şarttır. 
     Bunu belirttikten sonra bir soru 
     - Hani Kürtçe diye bir dil, hatta Kürtler yoktu 
     1973'te basılan Meydan Larousse'un "Kürtler" maddesinde "Türk asıllı bir kavim" diyorduk. Büyük Larousse'un 1992 baskısında "bir Ön Asya kavmi" diyoruz 
     Göreceksiniz, Kürtçe TV'nin ardından, Kürtçe dil kurslarının serbest bırakılması da gelecektir. 
     
     BİR soru daha 
     - Avrupa Birliği bize neleri kabul ettiriyor Bu iş nereye varacak 
     Birçok kimseyi haklı olarak kaygılandıran budur. 
     Ama bu açılımları bize AB mi, yoksa çağın değişmesi mi kabul ettiriyor 
     "Milli devlet" kavramı Avrupa kökenlidir etnik farklılıkların giderilip "homojen" toplumların kurulması, bir Avrupa ideali idi. 
     Ama Avrupa'da ciddi etnik ve kültürel sorunlar var 
     Fransa'da Korsika, İspanya'da Bask, İngiltere'de Kuzey İrlanda ve İskoç etnik sorunlarını çıkaran da "dış güçler" değildir. 
     Köylülükten çıkan kitleler etnik ve dini kimliklerini daha bir hissediyorlar, okumuş sözcüler, aydınlar yetiştiriyorlar. 
     Bizde Cumhuriyet'in başlangıçta yok kabul ettiği Kürt, Alevi ve İslam kimliklerinin belirginleşmesinin sebebi, okullaşma, sanayileşme, kentleşme alanlarındaki başarılarımızdır 
     Artık "Takriri Sükun Kanunu" mümkün olmadığı gibi, bu kimlikleri "aşiret, köylü, taşralı, gerici" diye nitelemek de mümkün değildir. 
     Kentli ve okumuşturlar artık. 
     
     AVRUPA, bugün sadece kendi etnik gruplarını değil, 'göçmen işçiler'i bile artık eskisi kadar dışlayamıyor. Onların farklılığını onaylıyor ve entegre etmek için de ekonomik, kültürel ve demokratik politikalar geliştiriyor. 
     İşte Fransa ve İspanya türbanı serbest bırakıyor çünkü okumalarına ve sistem içinde bulunmalarına önem veriyor. 
     Almanya'da camiler yükseliyor, parlamentoda Türk milletvekilleri var çünkü Alman politik sistemini benimsemelerine öncelik veriliyor. 
     Demokratik İspanya'da Bask meselesi, askeri diktatör Franko zamanında olduğundan çok daha yumuşaktır. 
     Türkiye artık irtica paranoyasını bırakmalıdır. Koca koca adamlar, torunları yaşındaki kızların başörtüsüne musallat olmaktan vazgeçmelidir. 
     Alevi dernekleri serbest olmalıdır. 
     Devlet, toplumsal sorunlarımızı hafifletebilecek gönüllü kuruluşların gelişmesini irtica ve mezhep paranoyalarıyla engellemekten vazgeçmelidir artık. 
     En zoru, Kürt meselesidir 28 Şubat daha da zorlaştırmıştır. Avrupa da en çok bu meseleye takıntılı zaten... 
     Onu da yarın yazacağım. 
     -------------- 
     DÜZELTME Fuat Köprülü'nün eşi, Behice Hanım'dır. Dünkü yazımda sehven 'Afet' yazmışım. Düzeltir özür dilerim. 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
