<DOC>
<DOCNO> 59958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yasam/yas05.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak otopark tarihi yutacak 
</HEADLINE>
<TEXT>

5 bin yıllık geçmişi olan ve tarihin bilinen en büyük agorası, kaçak otoparkın altında kalmak üzere... 
     TURAN GÜLTEKİN İzmir DHA 

     İzmir’in İkiçeşmelik semtindeki tarihi agora kazı alanının bitişiğindeki kaçak otopark, yaklaşık 5 bin yıllık tarihi tehdit ediyor. İzmir Büyükşehir Belediyesi’nin Agora Projesi kapsamında Arkeoloji Müzesi’nin yürüttüğü kazı çalışmasında yaklaşık 25 kişilik ekip, dünyanın şimdiye kadar bilinen en büyük agorasının toprak altında kalan kısmını günışığına çıkarmak için işe koyuldu. Kazılar, agoranın kuzeyindeki bazilikada, kaçak işletilen otoparkın altına kadar geldi. Bunun üzerine kazılarda altı oyulan’ otoparkı işletenlerden, tahliye etmeleri istendi. Ancak alan boşaltılmayınca, kazı görevlileri çareyi bazilikanın sütunlarını kalaslarla desteklemekte buldu. Kazı görevlileri, son durumu şöyle özetledi "Kazılar ilerledikçe otopark toprak dolgunun üstünde kaldı. İşletmecilere zeminin çökebileceğini söyledik ama ne bize ne de tahliye yazısına aldırmadılar. Çökme olursa bırakın binlerce yıllık tarihin hasar görmesini, can kaybı da olabilir." 
     



 YAŞAM 
















</TEXT>
</DOC>
