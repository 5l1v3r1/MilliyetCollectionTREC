<DOC>
<DOCNO> 64012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur06.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Azılı hırsızı evde yakaladılar, evire çevire dövdüler... 
</HEADLINE>
<TEXT>

     ''Hırsızlık''tan 10 yıl kesinleşmiş hapis cezası bulunduğu için aranan Rugiye Doğramacı, son olarak Beşiktaş'ta girdiği evde kalan 6 kişilik bir ailenin fertlerine yakalanınca feci şekilde dövülerek hastanelik oldu. 
     Beşiktaş Arnavutköy'de 6 kişiden oluşan bir ailenin oturduğu eve gece saatlerinde hırsızlık amacıyla giren Rugiye Doğramacı, evdeki bir kişi tarafından farkedildi. Diğer aile üyelerinin de uyanmasıyla yakalanan Doğramacı, dövüldükten sonra polise teslim edildi. 
     Yediği dayak yüzünden sol kolunda kırıklar oluşan ve çeşitli yaralar alan Doğramacı, hastanede tedavisi yaptırıldıktan sonra Asayiş Şube Müdürlüğü Hırsızlık Büro Amirliği'ne getirildi. 
     Buradaki incelemeler sırasında Doğramacı'nın, ''hırsızlık'' suçundan hakkında verilen toplam 10 yıllık kesinleşmiş hapis cezası bulunduğu ve çok sayıda gıyabi tutuklama kararlarıyla arandığı anlaşıldı. 
     Parmak izi işlemleri için şubeden çıkartılırken basın mensuplarının sorularını cevaplandıran Rugiye Doğramacı, Arnavutköy'deki eve, içinde insan bulunduğunu bildiği halde girdiğini belirterek, ''işim bu'' dedi. 
     Doğramacı, bugüne kadar kaç evden hırsızlık yaptığını ise hatırlamadığını söyledi. 
     






</TEXT>
</DOC>
