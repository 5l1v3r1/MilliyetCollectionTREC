<DOC>
<DOCNO> 54765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo21.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Akyel "Geçmişteki olaylar hırsımdan kaynaklandı" 
</HEADLINE>
<TEXT>

     Fenerbahçe'ye olaylı bir şekilde transfer olan Fatih Akyel, Fenerbahçe'ye geldiği için çok mutlu olduğunu belirterek, ''Kendi isteğimle geldim. Fenerbahçe formasını sonuna kadar terletip, hakkını vereceğim. Bu camiaya layık olacağım. 
     Geçmişteki olaylar hırsımdan kaynaklandı. Camiaya karşı olan olaylar değildi. Fenerbahçe'ye geldiğim için çok mutluyum'' şeklinde konuştu. 
     Fatih Akyel, sözleşmeyi imzaladıktan sonra Fenerbahçe bayrağını öperek, gazetecilere poz verdi. 
     
     Tören gecikti 

     İmza töreninin saat 14.30'da yapılacağının açıklanmasına rağmen birbuçuk saatlik gecikme yaşandı. Kulübün menajeri Saffet Sancaklı ve Fatih'in menajeri Ahmet Bulut, saat 15.00'de kulüp binasına gelerek, Başkan Yıldırım ile görüştü. Daha sonra saat 15.30'da kulübe gelen Fatih, yaklaşık yarım saatlik bir görüşmeden sonra beklenen imzayı attı. 
     Başkan Aziz Yıldırım, bu gecikmenin yanlış anlaşılmaması gerektiğini kaydederek, ''Kulübümüzün menajeri Saffet Sancaklı, kendisine verdiğimiz yetkiyle Fatih Akyel ve kulübüne İspanya'da imza attırmıştı'' dedi. 
     






</TEXT>
</DOC>
