<DOC>
<DOCNO> 96463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy06.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş seçim sonrasına dikkat çekti 
</HEADLINE>
<TEXT>
Program sürmezse tehlike var 
Türkiye’nin şu anda borçlarıyla sorunu olmadığını belirten Derviş, Seçimden sonra kurulacak hükümet’ ekonomik programı korumalı" dedi 
     EKONOMİ SERVİSİ 

     CHP lideri Deniz Baykal’ın, görüşmenin ardından "Sayın Derviş’in bana ekonomiyle ilgili anlattığı çok önemli ve kritik şeyler oldu" sözleri dikkat çekti. 
     Derviş’in Baykal’la görüşmesinde altını önemle çizdiği konu ekonomik dengelerle ilgiliydi. Derviş’in "önem verdiği kişilere" anlattığı konu ülkenin borçlarıyla ilgiliydi. Derviş, Baykal’a, "şu anda Türkiye’nin borçlarıyla ilgili bir sorun olmadığını, ancak seçimlerden sonra ortaya çıkacak iktidar alternatiflerinin bugünkü programı ve durumu koruyamaması halinde ülkenin ekonomik koşullarının tehlikeli şekilde bozulabileceğini" anlattı. Derviş, bu durum nedeniyle seçimlerin değil seçim sonrası oluşumların daha önemli olduğunu vurguladı. Seçimlere geniş tabanlı bir ittifakla girilmesini isteyen Derviş, güçlü bir iktidarın seçim sonrasında iç ve dış piyasalara güven verecek havanın yaratılmasında çok önemli olduğunu anlattı. 
     
Meclis’te son durum MHP 127 DYP 85 ANAP 79 DSP 66 AKP 53 SP 48 TDP 3 BBP 1 BAĞIMSIZ 75 BOŞ 13      
     
Eker yeniden istifa etti      DSP’de kan kaybı devam ederken dün de bu partiden üç milletvekili istifa etti. İzmir Milletvekilleri Burhan Bıçakçıoğlu, Rahmi Sezgin ve Muş Milletvekili Zeki Eker partisinden ayrıldı. Daha önce TBMM Başkanlığı’na ulaşan istifa dilekçesini "İmza benim değildi" diyerek geri çeken Eker, dün yeniden istifa etti. Eker, yaklaşık 10 gün önce DSP Genel Başkanı Bülent Ecevit’le 40 dakika süren bir görüşme yaparak "yeni oluşum"a engel olmamasını istediğini, istifa kararını seçmenin isteği üzerine aldığını belirtti. Bu arada iktidar partilerinin toplam sandalye sayısı üye tam sayısının altına’, 272’ye indi. 
     



 SİYASET 


















</TEXT>
</DOC>
