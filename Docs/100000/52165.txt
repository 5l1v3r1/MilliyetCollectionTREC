<DOC>
<DOCNO> 52165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/guncel/gun07.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın polis, mahkeme kararıyla göreve döndü 
</HEADLINE>
<TEXT>

Emniyet'teki seks skandalına adı karışan Aynur T.'nin meslekten atılmasını idare mahkemesi durdurdu. 6 polise verilen ceza ise uygun bulundu 
     ANKARA Milliyet 

     Milliyet'in gündeme getirdiği "Emniyet'teki seks skandalı"na adı karışan Aynur T. adlı kadın polisin meslekten atılmasına ilişkin kararın, mahkemeden döndüğü ortaya çıktı. idare mahkemesinin olayda adı geçen diğer 6 polise verilen cezaları ise uygun gördüğü öğrenildi. 
     İçişleri Bakanlığı Yüksek Disiplin Kurulu'nun, "zina yaptıkları ve eşcinsel ilişkide" bulundukları gerekçesiyle "meslekten atılma", "meslekten uzun süreli uzaklaştırma" gibi cezalar verdiği polislerin, bakanlığın bu kararına karşı, "yürütmeyi durdurma istemiyle" idare mahkemelerine başvurdukları belirlendi. 
     Başvurulan idare mahkemeleri, 1'i kadın 6 polise verilen cezaları yerinde buldu ve yürütmeyi durdurma istemini reddetti. 
     
"Aşk" kurtardı      Bakanlık tarafından cezalandırılan polislerden Aynur T. ise, başvurusundan sonuç alan tek memur oldu. Ankara 1. İdare Mahkemesi'ne başvuran T. evli olmasına rağmen, kocasıyla uzun süredir ayrı yaşadığı ve "resmen" boşanmak üzere olduğu bir dönemde, bir başka polisle duygusal bir ilişki yaşadığını belirtti. T.'nin "yürütmeyi durdurma" istemli başvurusunu görüşen mahkeme, T.'nin evinde yapılan aramada, söz konusu polise yazılmış 12 adet mektup bulunduğunu anımsatırken, bu mektupların duygusal içerikli olduğunu ve T.'nin "zina yaptığının", sadece mektuplarla anlaşılamayacağını kaydetti. 
     



 GÜNCEL 

























</TEXT>
</DOC>
