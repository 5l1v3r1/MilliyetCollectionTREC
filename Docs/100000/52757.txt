<DOC>
<DOCNO> 52757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/akyol.html </URL>
<DATE> 2001/11/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sistemi değiştirmek 
</HEADLINE>
<TEXT>

     BUGÜNKÜ koalisyon, gördüklerimizin en uyumlusu.... Buna rağmen, kriz yönetimlerinin gereği olan sürat ve disiplinle hareket edemiyor... Çünkü üç görüşü uzlaştırmak için politikaları sulandırmak, zamana yaymak gerekiyor... AB sürecinde de böyle... 
     Seçimlere gidilse dört partili koalisyonlar çıkacak 
     Geçen on yılı başka koalisyonlarla heba eden Türkiye, bu siyasi yapı yüzünden bugün de büyük fırsatlar kaçırıyor 
     Halbuki bir de Rusya'ya bakın 
     Parçalanmıştı, sadece politik sistem değil, ekonomi ve mülkiyet sistemi bile çökmüştü... Ama "yarı başkanlık" sayesinde Rusya toparlandı... 
     Yeniden "süper devlet"e oynuyor. Putin, Bush'un saygın ve eşit misafiri ricacısı değil 
     Geçenlerde CNN'in Moskova muhabiri bildiriyordu 
     - Yeni orta sınıf hızla gelişiyor. Rusya, yabancı yatırımlar için birinci derecede uygun ülke ilan edildi... 
     Halbuki üç yıl önce çöplüklerde ekmek arıyorlardı "İyi yönetildiler" ve düzlüğe çıktılar. 
     
     YELTSİN zamanında bile Rusya'yı bir de yönetim krizine düşmekten kurtaran, "yarı başkanlık" sistemi olmuştur... 
     On adayın katıldığı 1996 Cumhurbaşkanlığı seçimlerinin birinci turu Çoğunluk yok Yeltsin yüzde 35, eski komünist Zyuganov yüzde 32 oy almış... Kalan oylar dağınık... 
     Kimse yüzde 50'yi geçemediği için ikinci tur seçime gidiliyor Yeltsin'in oyu yüzde 53'e, Zyuganov'unki yüzde 41'e çıkıyor... 
     Sovyet parlamentosu Duma'da oylar 6 partiye dağılmış olduğu halde, yarı başkanlık sistemi, demokratik yelpazeyi bu şekilde "iki kanatlı" olmaya yöneltiyor. 
     Bu alışkanlığın da katkısıyla genç ve karizmatik Putin, Mart 1999'da ilk turda yüzde 52 oyla seçildi... 
     Rusya'da her şey çöktü ama yarı başkanlık sayesinde Rusya hiç siyasi kriz yaşamadı ve şimdi hızla gelişiyor... 
     
     YARI başkanlık sisteminin beşiği Fransa'daki iki turlu milletvekili seçimlerine bakalım Haziran 1997'de birinci tur milletvekili seçimlerine 12 parti katıldı Sağda en fazla oyu olan UDF yüzde 16'da, solda en fazla oyu olan Sosyalist Parti yüzde 24'te kaldı 
     Bizdeki gibi değil mi 
     Ama "ittifak" sistemiyle ikinci tura gidildi. İttifak yapan partiler birbirlerine oy verdi ve sol koalisyonun oyları yüzde 32'ye, merkez sağ koalisyonun oyları yüzde 31'e çıktı... 
     Parlamentoda çoğunluğu sağlayan sol hükümeti kurdu Jospin Başbakan oldu... Cumhurbaşkanlığını ise sağcı Chirac kazanmıştı birlikte yönetiyorlar Fransa'yı... 
     Açıkça bellidir ki, iki turlu ve ittifaklı yarı başkanlık sistemi dağınık yelpazeleri toparlamakta, ülkeleri istikrara, iyi yönetime kavuşturmaktadır. 
     Yeni Rusya'da da kıdemli Fransa'da da "yöneten demokrasi" sayesinde sorunlar çözülüyor... 
     Parçalı sistemlerdeki kaygan oyların kızıştırdığı siyasi kavgalar, kaypaklıklar, verimsiz pazarlıklar unutulmuştur artık... 
     1958'de batma noktasına gelen Fransa'yı da yarı başkanlık kurtarmıştı... 
     Daha kaç yıl sürüneceğiz de aklımızı başımıza devşirip sistem değişikliğine gideceğiz... Milli gelirimiz ve dünyadaki yerimiz Suriye düzeyine düşünce mi 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
