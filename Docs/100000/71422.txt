<DOC>
<DOCNO> 71422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo01.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bir puan yeter" 
</HEADLINE>
<TEXT>

Beşiktaş’ın çalıştırıcısı Daum, derbide galibiyeti düşünmediğini, kendileri için beraberliğin iyi sonuç olduğunu söyledi. Alman hoca, şampiyonluğun da bu maçta çözülmeyeceğini ekledi 
     Mehmet Demİrcan 

     "Bizden iyiler" 
     SİYAH - Beyazlı ekibin teknik patronu Christoph Daum, Galatasaray ile oynayacakları derbi maçta kendilerine bir puanın yeteceğini söyledi. Alman hoca, ev sahibi olmaları nedeniyle seyirci avantajının Cim - Bom’da olacağını da hatırlattı, "Kadro olarak bizden çok iyiler. Bir de kötü dönemdeler, ancak böylesine zor anlarda müthiş sonuçlar alıyorlar. Bence şampiyonluk bu maçta çözülmez, ama galibiyeti düşünmek istemiyorum, gerçekçi olmak gerekirse bize bir puan yeter" dedi. 
     
     Yönetime övgü 
     DAUM, Beşiktaş’ın başına geçtiğinde, herşeyin zor olacağını düşündüğünü itiraf etti. Alman hoca, "Aslında öyle de oldu. İki kulvarda da yürüyoruz, ama elimiz boş. İkisinde de şampiyon olmadan sevinmemeliyiz" açıklamasını yaptı. Beşiktaş’ın teknik patronu, zor dönemlerde yönetimin verdiği desteği unutmayacağını belirtti, "Serdar Bilgili, Fikret Orman ve Yıldırım Demirören kendi ceplerinden çok para ödeyip sıkıntılarımızı giderdi. Mütevazı bütçemize rağmen inanılmazı yaptılar" diye konuştu 
     
     "Sinan harika" 
     BEŞİKTAŞ Teknik Direktörü, Ümraniye gibi bir tesisi de yapan yönetimin, başarısındaki payının büyük olduğunu ifade etti. Daum, sözlerini şu şekilde noktaladı "Takımda sürekli sorunlar oluyor. Futbolcuların kendi sorunları oluyor. Sinan, bu sorunları hep benden uzak tutuyor. Avrupa’da bile böyle bir adam yok. İnsan ilişkileri çok iyi.. Oysa, Avrupa’da menajer futbolcu arasında her zaman mesafe var. Ama doğrusu Sinan inanılmazı başarıp, herşeyi kontrol altına aldı." 
     
Banko Beşiktaş      "Atom Karınca" Rıza Çalımbay, son gol kralı "Kibar" Feyyaz ve "Panter" kaleci Zafer, derbiden Kartal’ın galibiyetle çıkacağını söylediler. Çalımbay, "Yıllardır şampiyonluğa açlar. Bu büyük bir motivasyon. Kolektif oynuyorlar, bu da en büyük avantajları" diye konuştu. 
     
İlhan kral olurBeşiktaş’ın unutulmaz golcülerinden Feyyaz, takımın yeni golcüsüne övgüler yağdırdı. Feyyaz, Ahmet Dursun konusunda da "Savunmalar için tam baş belası" tarifini yaptı 
     BİLAL MEŞE 

     "Güçlü ve fuleli" 
     KARTAL’IN Güven Öğüt’ten sonra 28 golle krallığına adını ikinci santrforu olan yazdıran Feyyaz Uçar, İlhan Mansız ve Ahmet Dursun’u değerlendirdi. Uçar, "İkisi de müthiş. İlhan Mansız, süper fizik gücüne sahip. Hem fuleli, hem de savaşçı kimliği var, kolay kolay pes etmiyor. Sinirlerine hakim olduğu anda daha çok gol atar. Beşiktaş, üçüncü gol kralını çıkarmak zorundadır, bunu gönülden istiyorum. İlhan, camianın özlemine son verecektir" diye konuştu 
     
     "Tümer büyük şans" 
     FEYYAZ, İlhan Mansız ile Ahmet Dursun’un en büyük avantajlarının sürat ve güç olduğunu hatırlattı. Eski golcü, "İkisini kıyaslamak yanlış olur. Farklı özellikleri var. Ahmet Dursun, gerçekten ters bir oyuncu. Ters çalımları var, ne zaman ne yapacağı belli olmaz. Savunmalar için tam bir baş belası. Tümer bu ikili açısından büyük şans. Çünkü Tümer de çok yetenekli, çok iyi pozisyonlar üretiyor. Biri atamadığı anlarda, diğeri ortaya çıkıyor" ifalerini kullandı. 
     
     "Diyalog şart" 
     DENİZLİSPOR’DA, Rıza Çalımbay’ın yardımcılığını üstlenen Feyyaz Uçar, Ahmet Dursun ve İlhan Mansız’ın ceza alanı içinde diyalog kurmaları gerektiğini savundu. Uçar, "Bu ikili biraz daha birbirleriyle organizasyona girseler, daha k rlı çıkarlar. Ortak hareket etmek zorundalar. Ama bu onların suçu değil, böyle yetiştirilmişler. Kişisel becerileri ön plana çıkmış. Yıllardır Beşiktaş’tan gol kralı çıkmıyorsa, bunu suçlusu eski golcüler, bizleriz" dedi. 
     
     Öğüt de verdi 
     İKİ golcüyü göklere çıkaran Feyyaz Uçar, öğüt vermekten de geri kalmadı ve şunları söyledi "Ceza alanında topun sizden çalınmasına izin vermeyin. Çünkü ayağınızdan golünüzü çalıyorlar. Buna asla müsade etmeyin. Kaptırdığınız anda topun on sekiz içinden çıkmasına engel olun. Kaptırdığınız topu izleyin, pes etmeyin, pres yapın, topu yeniden kazanın. Çalınan her top sizin alın teriniz, golünüz olduğunu unutmayın. İçinizden bir kral çıkarın, gönlüm sizinle." 
     
İlhan’ın karnesi MAÇ DAKİKA GOL SARI Trabzonspor 25 - Bursaspor 90 2 Diyarbakır 90 2 1 İstanbulspor 90 - Ankaragücü 90 1 Kocaelispor 84 1 1 Samsunspor 90 1 1 Yozgatspor 85 - Galatasaray 90 - Denizlispor 90 1 Ç.Rizespor 90 - 1 Malatyaspor 89 3 Fenerbahçe 90 - Gençlerbirliği 90 - Göztepe 90 - Gaziantepspor 90 1 1 Trabzonspor 90 1 Bursaspor 73 - Diyarbakırspor 90 - Samsunspor 90 - 1 İstanbulspor 90 2 Ankaragücü 90 - 1 Kocaelispor 90 2 Y. Yozgatspor 71 2      
KUPA MAÇLARI Sakaryaspor 90 1 Y.Yozgatspor 70 - Denizlispor 90 1      
     NOT Kırmızı kart görmedi 
     
Tek forvet      TÜRKİYE Kupası’nda finale kalan Beşiktaş’ta gözler yarın oynanacak Galatasaray derbisine çevrildi. Teknik Direktör Christoph Daum, dün sabah yapılan çalışmaya çıkmadı ve odasına kapanarak derbisinde uygulanacak taktiği masaya yatırdı. Alman hocanın, Galatasaray maçına yine tek forvetle çıkacağı kaydedilirken, kadroyu da bozmayacağı ileri sürüldü. 
     
7 yıllık hasret      BEŞİKTAŞ, Galatasaray’ı, 7 yıldır Ali Sami Yen Stadı’nda yenemiyor. Kartal, ezeli rakibi karşısında son galibiyetini, 17 Aralık 1995’teki lig maçında 3-1’lik skorla elde etmişti. Bu maçtan sonra yaptığı 10 karşılaşmada galibiyete hasret kalan Siyah - Beyazlı takım, 5 yenilgi, 5 de beraberlik aldı. 
     
Keçeli’den destek      HASAN Arat’ın 1987’de vefat eden eski yöneticilerden Şan Ökten’in kızı İpek Ökten’i, listesine alması yankı uyandırdı. Kongrelerin etkili isimlerinden ve Arat’ı destekleyecek olan Metin Keçeli, "Doğrusu İpek Ökten ismi beni çok duygulandırdı. İsabetli bir seçim" diye konuştu. Arat, İpek Ökten’i bugün 10.30’da düzenleyeceği toplantıda medyaya tanıtacak. 
     
1903’ten toplantı      YAKLAŞAN kongre öncesinde gruplar da harekete geçti. 1903 Kara Kartal Oluşumu bugün bir basın toplantısı yapacak. Mecidiyeköy İnterconti Oteli’nde 14.00’de düzenlenecek basın toplantısında, dernek üyeleri Hasan Arat’ı destekleyeceklerini açıklayacak. 
     
Arat turda      SERDAR Bilgili ve Hasan Arat listelerine alacakları isimleri tek tek belirlemeye başladı. Seçim çalışmalarına hızlı giren Arat, dün de Adana ve Mersin’e giderek, üyelerle bir araya geldi. Her iki ilde büyük ilgi gören Arat, Siyah - Beyazlı ekibin efsane futbolcularından Faruk Karadoğan’ı evinde ziyaret etti. 
     
Çiçek gibi      ÜNLÜ sinema yönetmenlerinden ve Beşiktaş’ın kongre üyesi Arif Keskiner, yaşamını anlatan Çiçek gibi isimli kitabı çıktı. Keskiner, yarın Çiçek Bar’da kitabını imzalayacak. Keskiner’in imza törenine muhalefet lideri Hasan Arat da katılacak. 
     



 SPOR 






















</TEXT>
</DOC>
