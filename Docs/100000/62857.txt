<DOC>
<DOCNO> 62857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/guncel/gun01.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçanlara ders olsun 
</HEADLINE>
<TEXT>
Engelli bir gün asker oldu 
Askerlik hayaliyle yanıp tutuşan ortopedik engelli Ayhan Ertuğrul çağrıda bulunduğu Org. Kıvrıkoğlu’nun olumlu yanıtıyla günübirlik kışlaya gitti 
     YILDIZ YAZICIOĞLU Ankara 

     Küçük yaşta geçirdiği çocuk felci sonucu sağ bacağında hasar kalan Ayhan Ertuğrul 48 , Genel Kurmay Başkanı Orgeneral Hüseyin Kıvrıkoğlu’na yazdığı mektup sonrasında Türkiye’de günübirlik askerlik yapan tek engelli oldu. 
     Ocak 2001’de Kıvrıkoğlu’na hitaben yazdığı mektupta "Hayatım askerlik anıları dinlemekle geçti. Bana fırsat verin, askerlik ortamını görmemi sağlayın" diyerek çağrıda bulunan Ertuğrul, 18 Ocak 2001’de Ankara Garnizon Komutanlığı’na bağlı 28. Mekanize Piyade Tugayı’nda askere çağrıldı. 
     
     İçimde kalmıştı’ 
     Sabah 09.00’da teslim olduğu askeri birlikte yakın ilgi gören Ertuğrul bu kısa sürede "Hep arzuladığı" askerlik arkadaşı bile edindi. Ertuğrul bir günlük askerlik serüvenini Milliyet’e şöyle anlattı "Askerlik içimde ukdeydi. Arkadaşlarımın anılarını dinlemekten bıkmıştım. Orada simülatör atışı yaptım. Tankları yakından gördüm ve nasıl çalıştıklarına tanık oldum. Karavanadan yedim. G3’lerle atış yaptım. İçtimaya katıldım. Hatta Siirtli Mehmet’le asker arkadaşı oldum. Halen görüşüyoruz ve o günü anıyoruz." 
     Halen Eti Holding personeli olan Ertuğrul, Ertuğrul, sohbet ettiği genç arkadaşlarına ise "Asker olabilmenin kıymetini bilmelerini" öğütlüyor. Tüm engellilere gönüllü olarak benzer bir günü yaşama şansı verilmesini isteyen Ertuğrul, Kıvrıkoğlu’na da şahsen teşekkür etmek istiyor. 
     
     Kibar bir şamar 
     Ertuğrul’un askerliği, Ocak 2001’de yayınlanan 28. Mekanize Piyade Tugayı Bülteni’nde de yer aldı. Türk Silahlı Kuvvetleri, bu bültenle Ertuğrul’u, askerden kaçanlara şu sözlerle örnek gösterdi "...bir askerin 24 saatini dolu dolu yaşayan büyüğümüzün, çeşitli yöntemlerle askerlik görevinden kaytarmayı hedefleyen bazı olumsuz kişilere kibar bir şamar olduğuna inanıyoruz." 
     



 GÜNCEL 















</TEXT>
</DOC>
