<DOC>
<DOCNO> 99044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/ycil.html </URL>
<DATE> 2002/07/31/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Profesyonellik 
</HEADLINE>
<TEXT>

     Futbolda Dünyü üçüncüsü olduk. Galatasaray, Avrupa Kupa Şampiyonluğu’nu kazandı. Basketbolda Avrupa ikincisi olduk, şimdi de Dünya Şampiyonası’na gidiyoruz. Ama sporumuza baktığımızda, halen profesyonelliği öğrenemediğimizi görüyoruz. 
     Haluk Ulusoy, Federasyon Başkanı... Dünya üçüncüsü olmuş bir takımda, basın ve halk Ulusoy’u yere göğe sığdıramadı. Ama 3 Temmuz’da, Şenol Güneş’in basın toplantısında, kendisinden az bahsetmesi üzerine, Güneş ile ipleri kopardı. Yahu Haluk kardeşim Şenol’a gösterilen ilginin daha fazlası sana da gösteriliyor. Onun yeri ayrı, senin ayrı... Şenol Güneş’ten, sen de takım da Devlet Onur madalyalarını almayın jestini beklemene gerek yok. Zaten kamuoyu senin de alman konusunda gereken desteği verdi. Ama bunlardan dolayı Şenol Güneş ile küsmeni sana yakıştıramadık. 
     Aslında bu işi devletin formüle etmesi gerekirdi. Etmeyince de faturanın Şenol Güneş’e çıkmasına gerek yok. Şenol Güneş, Trabzon’a gidiyor, Vali ve Belediye Başkanı kendisini karşılıyor, adı bir yere veriliyor... Bunlar güzel de, senin çıkıp "Beni niye çağırmadı " diye Şenol’a tepki gösteremene hiç gerek yok. 
     İşte biz profesyonel olmasını bir türlü öğrenemedik. Şenol ile evinde ailece yiyeceğin yemeği iptal ediyorsun, haber bile vermiyorsun. Bu işten dolayı Şenol Güneş istifa ederse, senin de istifa etmen gerekir. Sakın ha ki, bu işlerden dolayı Şenol ile didişmeye devam etme. 
     
     İsviçre’deki kura çekiminde Fenerbahçe Kulübü’nün İdarecileri gazetelere resim veriyorlar. Yanlarında Feyenoord Genel Menajeri Hagelstjin var, ama Fenerbahçe’nin İdari Menajeri Kemal Dinçer yok. Lorant basın toplantısı yapıyor, yanında yine İdari Menajer yok. Gazetecilerin ilk 10 dakikada resim çekmeleri gerekiyor, Kemal Dinçer izin veriyor, öbür tarafta Lorant karışıyor. Türkiye’de profesyonelliğin olmadığını açıkça görüyoruz. 
     
     Taksim’deki Beden Terbiyesi Binası bilgi bankası ve müze oluyor. Devlet Bakanı Fikret Ünlü, Vedat Bayram ve sponsor Oğuz Satıcı’nın gayretiyle, bir ay sonra böyle tarihi bir bina müze haline geliyor. 45 branşta Güneşspor’dan yani Atatürk’ün devrinden bugüne kadar her türlü bilgi ve spor kütüphanesi emrinizde olacak. Evinizden internetten tuşa basacaksın, hangi bilgiyi istiyorsanız alacaksınız. Fikret Ünlü - Vedat Bayram ikilisinin daha önce 100 gönüllü, 100 tesis’ kampanyasında 24 tesis, 30 trilyon topladıklarını görünce bir ay sonra hizmete girecek bu müzenin de gerçekten büyük hizmet olduğunu görüyoruz. Ricamız o dönemlerde yapılan spor branşlarında yaşamış kişilerin ellerindeki malzemeleri gidip, Beden Terbiyesi Genel Müdürlüğü’ne imza karşılığı resmen teslim etmeleri. 
     



 SPOR 
























</TEXT>
</DOC>
