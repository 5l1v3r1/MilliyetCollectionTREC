<DOC>
<DOCNO> 67529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/guncel/gun05.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgili pisiciğim sensiz olmuyor’ 
</HEADLINE>
<TEXT>

     Aşk, zenginden fakire, gencinden yaşlısına herkesi başka alemlere sürekleyebilecek güçte bir duygu hiç kuşkusuz... Aşk ayrım yapmadığı için ünlüler de bu duygunun peşine takılıp bulutların üstüne çıkabiliyor... Serkan Özburun’un derlediği Haziran 2001 basımı "Aşkoğrafya - Ünlülerden Seçme Aşk Mektupları" kitabındaki örnekler bu durumun en güzel örneklerini içeriyor. Kitapta, birçok ünlünün aşk mektupları yer alıyor. 
     
     Sevgilisiz hayat boş 
     Einstein, büyük aşkı Mileva’ya bir mektubunda "Sevgili pisiciğim" diye hitap ediyor, başka bir mektupta ise aşkını şöyle ifade ediyor "Sen yanımda olmadığında sanki ben kendim değilmişim gibi geliyor. Oturursam yürümek istiyorum, yürüyorsam eve dönmeye can atıyorum, eğleniyorsam çalışmak istiyorum, yatmaya gittiğimde yaşadığım günden hoşnut olmuyorum." 
     
     Kanımı kavuruyorsun’ 
     Napoleon Bonaparte da Josephine’e yazdığı mektupta, "Tatlı Josephine, yüreğimde ne tuhaf bir etki yaratıyorsunuz siz... Bu bekleyiş anında, yolladığım bir milyon öpücüğü kabul et sevgilim. Ama sen bana öpücük verme sakın, zira kanımı kavuruyor öpücüklerin" sözleriyle aşkını anlatıyor. 
     



 GÜNCEL 



















</TEXT>
</DOC>
