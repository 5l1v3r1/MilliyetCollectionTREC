<DOC>
<DOCNO> 94558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/siyaset/siy00.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE BAŞBAKAN ECEVİT’LE HÜSAMETTİN ÖZKAN’IN SON KONUŞMASI... 
</HEADLINE>
<TEXT>
Artık siyasetçiyim 
Özkan, Ecevit’e Bana karşı güvensizliğiniz, beni siyasetçi yaptı. Hakkınızı helal edin’ dedi ve veda etti. Ecevit’in elinde yıllardır Özkan’a emanet ettiği, banka cüzdanlarıyla, tapuları kaldı... 
     SERPİL ÇEVİKCAN Ankara 

     Başbakanlık Resmi Konutu, dün Türk siyasetinin ilginç veda konuşmalarından birine sahne oldu. Hüsamettin Özkan Başbakan Bülent Ecevit’e, "Siyasette duyguya yer yok, dediniz. Ben de duygularımı bu evde bırakıyorum, dışarı adım attığım andan itibaren siyasetçiyim. Hakkınızı helal edin, Allah şifa versin" diyerek veda etti. 
     Ecevit çiftinin, "Başbakan’ın görevden çekilmesi" çağrılarına tepki göstermediği iddiasıyla savaş açtığı Özkan, dün saat 16 00’da Başbakanlık Resmi Konutu’na gitti. İki gündür üzerinde çalıştığı bir metni de cebine koyarak Ecevit’in yanına giden Özkan 50 dakika süren görüşmedeki sözlerine duygusal cümlelerle başladı. 
     
Sizden önce gidiyorum’      Özkan konuşmasının başında şunları söyledi "Siyasete sizin önderliğinizde girdim. O günden bu yana hep size ve ülkeme hizmet etmeye gayret ettim. En çok kurduğum cümle Ecevit’le geldim, Ecevit’le giderim’ oldu. Bugüne kadar hep sizin yanınızdaydım. Beraberim giderim’ demiştim ama şimdi sizden önce gidiyorum. Bugüne kadar siyasetçi değildim. Bir nefer olarak çalıştım. Ancak bana karşı gösterdiğiniz güvensizlik beni siyasetçi yaptı. Bu kapıdan çıktığım andan itibaren artık siyasetçiyim." 
     
Duygularımı evde bırakıyorum’      "Ben siyasetin ne olduğunu sizin yanınızda öğrendim. Siz, siyasette duyguya yer vermem’ demiştiniz. Şu anda duygularım çok yoğun, ancak duygularımı bu evde bırakıyorum. Bu kapıdan adım attığım andan itibaren ben de sizin gibi siyasette duyguya yer yok’ diyorum." 
     Ecevit’e kendisi ve eşinin yanlış yönlendirildiğini, her zaman Ecevit ailesine ve DSP kültürüne uygun davrandığını, ancak gösterilen vefasızlık ve güvensizlikten çok yaralandığını anlatan Özkan konuşmasını, "Allah size şifa versin. Hakkınızı helal edin" sözleriyle tamamladı. Bülent Ecevit de Hüsamettin Özkan’a "Siz de hakkınızı helal edin" diyerek vedalaştı. 
     
Anılardaki mutluluk...      Ecevit ile Özkan arasından, yıllardır su sızmıyordu. İlişkileri tıpkı bir baba-oğulunkine benziyor, Ecevit her konuda, Özkan’a sonsuz güven duyuyordu. Hatta Başbakan’ın kimi özel evrakını bile, yıllardır Özkan muhafaza ediyordu. Özkan dün Ecevit’e, bu kişisel evrakı da teslim etti. Zarfta Ecevit’in Ziraat Bankası hesap cüzdanı, Or-An semtindeki iki evin tapuları ile vergi beyannameleri vardı. Özkan, Ecevit’e hastalığı sırasında emanetinde olan ve banka hesabında kalan parayı da iade etti. Ve Ecevit’le Özkan’ın bu fotoğraf karesindeki gibi mutluluklarını paylaştıkları günler, artık çok geride kaldı. 
     



 SİYASET 




















</TEXT>
</DOC>
