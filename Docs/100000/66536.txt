<DOC>
<DOCNO> 66536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/spo02.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon 
</HEADLINE>
<TEXT>

Fenerbahçe Teknik Direktörü Lorant, Lazetic, Yusuf, Hakan Bayraktar, Mustafa Doğan ve Serkan’ı Yozgat karşılaşmasının kadrosuna almadı 
     YALÇIN TÜRK 

     Neşteri vurdu 
     GÖREVE geldiği ilk günden itibaren futbolcularını uyarmıştı Teknik Direktör Lorant "Çalışmayana forma yok. Disipline uymayan cezasını çeker. Oyuncularım kendini antrenmanlarda kanıtlamalı" diyerek. Alman hoca, Yozgatspor maçı öncesi sonunda takıma neşteri vurdu, performanslarından memnun kalmadığı Lazetic, Hakan Bayraktar, Yusuf, Mustafa Doğan ve Serkan gibi isimleri kadroya almadı. 
     
     Gözdağı verdi 
     YOZGATSPOR maçını dönüm noktası olarak gören Lorant, hiçbir problemleri bulunmamasına rağmen bu beş futbolcuyu dinlenmeye alırken, hem otoritesini gösterdi, hem de takıma bir kez daha gözdağı verdi. Alman hoca dünkü antrenmanda da istediklerini yapmayanlara sert uyarılarda bulundu, sık sık çalışmayı yarıda keserek tek tek herkesin hatalarını anlattı. Lorant, sahaya süreceği kadroyu da basından gizledi. 
     
Rapajc’i hırs bastı      LORANT ile bir türlü yıldızı barışmayan Fenerbahçe’nin Hırvat yıldızı Rapajc sonunda hocasının gözüne girdi. Sarı - Lacivertli takımın bu hafta yaptığı çalışmalarda hayli hırslı gözüken ve şut çalışmasında her vuruşunu gole çeviren Rapajc adeta eski günlerine döndüğünün sinyallerini verdi. Lorant, antrenman sırasında Hırvat futbolcuyla saha içinde de bir süre özel görüştü. 
     
Şampiyonluk bize bağlıRevivo, kendi şanslarını kendilerinin yaratmak zorunda olduklarını söyledi, "Her maçı kazanırsak hedefe varırız" dedi 
     YUSUF KOBAL 

     FENERBAHÇE’NİN yıldız oyuncusu Revivo dün Johnson ile düzenlediği basın toplantısında şampiyonluğun tamamen kendilerine bağlı olduğunu söyledi. İsrailli futbolcu, "Hedefe varmak için her maçı kazanmalıyız. Yozgat karşısında deplasman fobisini yeneceğiz" dedi. Revivo, Fatih Altaylı’ya da tepki gösterdi, "Söylediklerini ispat etmeli. O nasıl bir insandır. Kendisiyle yüz yüze konuşmak isterdim" diye konuştu. 
     JOHNSON ise Simao’nun transferinin kendisini etkileyemeyeceğini belirtti, "Simao değil kim olursa olsun hoca görev verdiği taktirde her yerde herkesle birlikte oynarım. Ben oynamaya her zaman hazırım. Sorun çıkmaz. Hocamızın kararlarına uyarım" diye konuştu. Ganalı futbolcu da Revivo gibi Fatih Altaylı’ya yüklendi, "Onun söylediklerine katılmak mümkün değil. Yöneticidir, konuşur" yorumunu yaptı. 
     
Yusuf kafayı değiştirdi ama      ANKARAGÜCÜ maçında gördüğü kırmızı kart ve kaçırdığı mutlak gol pozisyonu sonrası eleştirilerin odak noktası haline gelen Yusuf dünkü antrenmanda değişik saç stiliyle dikkat çekti. Yıldız futbolcu sarıya boyattığı saçlarıyla belki yeni bir sayfa açmaya hazırlandı ama Lorant’ın da hışmından kurtulamadı. Cezası bitmesine rağmen Yozgat maçının kadrosunda yer bulamadı. 
     



 SPOR 




























</TEXT>
</DOC>
