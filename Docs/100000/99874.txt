<DOC>
<DOCNO> 99874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko05.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AB tamam paranın yönü İstinye 
</HEADLINE>
<TEXT>

Meclis, Türkiye’ye tarihi bir sürpriz yaşatarak AB uyum yasalarını kabul etti. Faizlerdeki düşüş trendinin sürmesi, borsanın alternatif yatırım araçlarından rövanşını alması sürpriz olmayacak 
     Songül HATISARU 

     Meclis Avrupa’ya siyasal entegrasyonu sağlayacak AB uyum yasaları paketini şaşırtıcı bir hızla görüşüp kabul etti. Meclis, halka karşı tarihi bir sorumluluğunu yerine getirirken piyasalarda derin bir nefes aldı. Piyasada ortak görüş, Kopenhag zirvesinden Türkiye’ye AB ile tam üyelik müzakerelerinin başlatılması için bir tarih verileceği yönünde. Piyasa AB için sert siyasi çatışmaların yaşandığı Türkiye’de yapılanların AB nezdinde mutlaka değerlendirileceği yorumları yapılıyor. 
     Türkiye’ye tam üyelik müzakereleri için bir tarih verilmesi, Irak Operasyonu’nun ertelenmesi, seçimden çok olumsuz bir tablonun çıkmaması durumunda borsanın tam anlamıyla uçuşa geçmesi beklenebilir. Piyasaya baktığımızda ise, borsada bir trend dönüşümünün başladığına yönelik sinyaller geçen hafta gelmeye başlamıştı. Ard arda iki gün 10.500’ün üstünde kapanış yapılırken, endeks 10.700 direncinin üstünde kapattı. 
     Borsa 2002 Ocak ayındaki 15,000 seviyesinden bu yana düşüş trendinde. Endeks 10,800 seviyesini geçer ve burada tutunabilirse, trend değişikliği gerçekleşmiş olacak. Trend değişikliği ufukta gözüküyor. 10,800 geçildiğinde düşen trend bitiyor, yükselen orta vadeli trende girdiğimiz söylenebilir. Borsaya bir para girişininde olduğu gözleniyor. Sanayi hisselerinden sonra banka kağıtlarının hareketlenmesi borsanın iç dinamiklerine dönmeye başladığını teyit ediyor. 
     Borsada ilk hedef 1 sent. Bu da ilk etapta 17.000 seviyelerinde bir endekse denk geliyor. Seçimden çıkacak siyasi yapı önemini korumakla birlikte, belirsizliklerin azaldığı ve piyasanın önünün açıldığı görülüyor. Geçen hafta, yüzde 78’lerden, 68’lere gerileyen faizlerin 60’lara doğru geri gelmesi ve dövizdeki gevşemeninde sürmesi bekleniyor. Şu anda yaşanan ortam paranın yönünde İstinye’yi gösteriyor. Irak konusu gerginlik yaratsa da orta vadede piyasaların önü şimdilik açık görünüyor. 
     
Irak, seçimin ertelenmesine bahane olur mu      Meclis’te sürpriz bir şekilde AB yasalarının geçmesi siyasette ilginç bir durumu da ortaya çıkardı. Meclis’te ve hükümette asıl kavga AB için kopmuş ve erken seçim kararının alınmasına kadar giden bir süreç yaşanmıştı. Ancak şimdi AB yasalarının geçmesiyle, seçime gerekçe oluşturan ortam değişti. 
     Önümüzdeki günlerde, AB yasalarına destek veren ancak seçimden çok umutlu görünmeyen DSP, ANAP ve SP başta olmak üzere erken seçimin ertelenmesi için Ankara’da formüller gündeme getirilebilir. Anketler olası bir seçimde AKP’nin birinci parti olarak çıkacağını, AB yasalarının çıkmasında yadsınamaz katkıları bulunan partilerin barajın altında kalabileceğini gösteriyor. Piyasada tamda bu noktada, AB’nin rantını AKP’ye kaptırmak istemeyen ve Meclis’in dışında kalmak istemeyen partilerin seçimle ilgili olarak yeni arayışların gündeme gelme ihtimalini portföyünde tutuyor. Anayasa’nın 78. maddesi savaş hali nedeniyle seçimlerin bir yıl ertelenebilmesine imkan tanıyor. Konuşulan yeni senaryoya göre seçimden ürken partiler Irak operasyonunu bahane edip seçimin ertelenmesi için kolları sıvayabilirler. 
     
     Borsacının kabusu Irak 
     Irak olası bir ABD operasyonunun gerekçesini oluşturan nükleer silahların denetimiyle ilgili sürpriz bir adım attı. Ve BM temsilcilerini denetim için ülkesine çağırdı. ABD’nin tavrı şimdilik değişmiş görünmesede, Amerika kamuoyunda operasyonun maliyeti ve gerekçesi tartışılıyor. Irak’a operasyon ertelenmesi dahil olmak üzere, olası bir operasyonun şekli süresi ve sonuçları üzerinde yeni stratejilerin gündeme gelebileceği belirtiliyor. 
     ABD’nin bir süredir Irak’ta ayrı bir kürt devleti kurma projesinden vazgeçtiği de yine bugünlerde kabul gören bir görüş. Gerekçeleri zayıflamış olsada Irak’a bu kez yapılacak operasyondan piyasalar daha az etkilenebilir. Piyasanın gözü Irak’la ilgili gelişmeler üzerinde olacak. Hafta ortasında AB yasalarına yönelik yeşeren umudun endekse etkisinin sınırlı kalması ise Irak gerginliğiyle açıklanabilir. 
     
Trend dönüşümü başladı      İstanbul Borsası 2000 ve 2001 yıllarını tarihinin beşinci büyük çöküşü ile kapattı. Hisse senetleri 17 Eylül 2001’de 0,44 sente gerileyerek tarihi diplerden birini daha yaptı. 
     İlk büyük çıkış 27 Haziran 1986 yılın da 0.17 sentten çıkışa başlayan İMKB 100 Endeksi 21 Ağustos 1987’de 1.50 sentle ilk zirvesini yaptı. Endeks yüzde 782.35’lik yükselişle tarihinin en büyük ilk çıkışını yaptı. 
     
     İlk büyük çöküş İMKB 100 Endeksi 21 Ağustos 1987’de 1.5 sentte zirve yapıktan sonra ilk büyük çöküşünü yaşadı. Endek2,5 yılda 1.5 sentten 0.19 sente kadar gerileyerek tarihi dip yaptı. 
     
     İkinci büyük çıkış Yüzde 87.3’lük değer kaybıyla 0.19 sente gerileyen endeks ikinci büyük çıkışına bu seviyeden başlayarak 2 Ağustos 1990 tarihinde yüzde 1.031,5 değer kazanarak 2.15 sente yükseldi. 
     
     İkinci büyük çöküş 2.15 sentle yeni zirve yapan endeks bu seviyeden başlayan düşüşünüde yaklaşık iki yıl sürdürerek yüzde 80.4 değer kaybetti. Bu dönemdeki dibi 0.42 sentte. Borsadaki düşüş Körfez Krizi’nden kaynaklandı. 
     
     Üçüncü büyük çıkış 17 Kasım 1992 tarihinde 0.42 sente gerileyen endeks bir yıl süren çıkış sonrası 13 Ocak 1994 tarihinde 1.95 cente yükseldi. Yüzde 364.29 değer kazandı. 
     
     Üçüncü büyük çöküş 1.95 sentten gelen satışlarla yaklaşık 4 aylık bir gerileme yaşadı. 2 Mayıs 1994’de 0.41 sente gerileyen endeks bir önceki dibinde durmayı başardı. 
     
     Dördüncü büyük çıkış Bu dalga ise yaklaşık üç yıl sürdü. 2 Mayıs 1994’de 0.41 sentten yükselişe başlayan endeks 23 Ekim 97’de 1.96 sente yükseldi. Yüzde 378.05 değer kazandı. 
     
     Dördüncü büyük çöküş 1.96 sentten gerilemeye başlayan endeks yüzde 65.82 değer kaybederek 0.67 sente geriledi. Bu dönemde endeksin gerilemesi bir yıl sürdü. Uzakdoğu’da başlayan ve bütün dünyaya yayılan küresel kriz çöküşü getirdi. 
     
     Beşinci büyük çıkış Tarihinin en büyük çıkışını yaşayan endeks 8 Ekim 1998’de 0.67 sentteki dibinden sert yükseliş yaparak yaklaşık 1,5 senede 3.79 sente yükseldi. Bu dönemde yüzde 465.67 değer kazandı. 
     
     Beşinci büyük çöküş 3.79 sentten gelen satışlarla endeks yaklaşık iki buçuk yılı aşan süren bir düşüş dönemi yaşadı. 17 Eylül 2001’de 0,44’de oluşan dibin ardından, endeks yaklaşık bir yıl daha tabandan kurtulamadı. 2002 Temmuz başlarında 0.51 sentten başlayan yeni bir çıkış eğilimi gözleniyor. AB yasalarının geçmesinin etkisiyle 1 sente doğru hareketin devem etmesi bekleniyor. 
     



 EKONOMİ 


















</TEXT>
</DOC>
