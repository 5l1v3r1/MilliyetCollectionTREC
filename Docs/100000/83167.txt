<DOC>
<DOCNO> 83167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/spor/aspo.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İLK PENÇE TAMAM 
</HEADLINE>
<TEXT>

Galatasaray, Ümit Davala ile dün Florya’da 1 yıllık imza attı, gücüne güç kattı. Milan’dan kiralık olarak yuvaya dönen yıldız futbolcu, Şampiyonlar Ligi’nde mutlu son sözü verdi 
     ERHAN TELLİ 

     Yeniden Florya’da 
     GALATASARAY’DAN geçtiğimiz sezon ortasında ayrılarak İtalya’nın Milan Kulübü’ne transfer olan Ümit Davala, dün attığı imzayla Sarı-Kırmızılı kulübe bir yıllığına kiralık olarak geri döndü. Fatih Terim’in Galatasaray’ın başına gelmesiyle birlikte soluğu İstanbul’da alan Ümit, "Milan’da sorunlar yaşıyordum. Gelmek için hocamı ben aradım" diye konuştu. 
     
     Milan’a teşekkür 
     İKİNCİ Başkan Ali Dürüst, Ümit ile güçlendirilmiş kadrolarının Şampiyonlar Ligi’nde final oynayacağına inandığını belirterek "Sayın Galliani nezdinde Milan Kulübü’ne teşekkür ediyoruz. Fatih hoca ile Milan arasındaki iyi ilişkiler sayesinde Ümit geri döndü. Ümit ilerde belki yine Galatasaray’da kalır, belki de Barcelona’ya transfer olur, bilinmez. Ama O’nun dönmesi güzel bir olay" dedi. 
     
     İstediği oldu 
     TÖRENE menajeri Ali Güven ile birlikte katılan yıldız futbolcu ise Terim ile birlikte Galatasaray’da yer almanın gurur verici olduğunu dile getirdi. Ümit, "Ancelotti ile bazı problemler yaşadık. Başka kulüplerden de teklifler yapıldı, ama ben bunları dikkate almadım. Hocamın geldiği günden beri, buraya dönmek için büyük bir çaba sarfettim. Fatih hocamı aradım ve sonunda istediğim oldu" yorumunu yaptı. 
     
Ümit Davala’nın lig kariyeri Sezon Kulüp Maç Gol 1996-97 G.Saray 27 4 1997-98 G.Saray 15 3 1998-99 G.Saray 25 2 1999-00 G.Saray 28 - 2000-01 G.Saray 26 5 2001-02 G.Saray 4 2 2001-02 Milan 10 -      
     



 SPOR 



























</TEXT>
</DOC>
