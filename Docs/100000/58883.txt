<DOC>
<DOCNO> 58883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/yazar/guclu.html </URL>
<DATE> 2001/12/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversite adayları gergin 
</HEADLINE>
<TEXT>

     İki milyona yakın genç hummalı bir şekilde üniversite sınavına hazırlanıyor. Lise 3'lerin yanı sıra lise 2'ler de bu çarkın içerisinde. Ya anne babalar .. Sınav heyecanı çekenler içerisinde en tedirgin olan onlar. Onların sayısı da en az üç milyon. Yani sadece üniversiteye giriş heyecanı yaşayan 5 milyon kişi söz konusu. Buna bir de diğer sınavlara hazırlananları eklersek, rakam 7, 8 milyona kadar çıkabilir... 
     Liseli gençlerin sınav heyecanı giderek tırmanıyor. Dershaneye gidenler bir ölçüde şanslı. Farklı arkadaş grupları içerisinde kendilerini kaybettirmeleri ya da havadan sudan konularla sınav stresinden kurtulmaları daha kolay. Ya tek başına hazırlananlar .. Ne siz sorun ne de biz anlatalım. 
     
     Veliler çok önemli 
     Sınav yarışında velilerin tavrı çok önemli. Haydi çalış, daha çok çalış diyen anne babalar, zaten bunalım noktasında olan çocuklarının canlarını daha fazla sıkmaktan öte bir şey yapmıyorlar. 
     Öğrencilerin tamamına yakını zaten olayın kendileri açısından ne kadar önemli olduğunun farkında. Her vesile ile bunu yeniden hatırlatmanın hele hele falancanın çocuğu ne kadar çok çalışıyor sen işin dalgasındasın gibi kıyaslamalar, bu aşamada onlar için yapılabilecek en büyük kötülük 
     Tansiyonu yükseltici olmaktan çok rahatlatıcı olun. Eksik olduğu derslerde takviye, yayın konusunda ekstra olarak bir şey isteyip istemediğini sorun. 
     
     Öğretmenler sabırlı olmalı 
     Lise 2 ve 3'üncü sınıf öğrencileri, bir yandan sınav hazırlıklarını sürdürürken öte yandan da okul derslerinde başarılı olmak için çırpınıp duruyorlar. 
     Özellikle bazı öğretmenlerin, dershaneye giden öğrencilere karşı katı tavır içerisinde olmaları öğrencileri zor durumda bırakıyor. Bu yüzden pek çok öğrenci büyük bir bocalama içerisinde. Birçok lisede, özellikle de kolejlerde okul başarısı yüksek gözüksün diye öğrenciye her türlü destek sağlanırken, devlet okullarındaki bazı öğretmenlerin katı tavrı çok sayıda başarılı öğrencinin mağdur olmasına neden oluyor. 
     Bilindiği gibi orta"ğretim başarı puanı OÖBP artık çok önemli. ÖSS'de aynı puanı alan iki adaydan OÖBP yüksek olan çok daha yüksek puanlı fakültelere girebiliyor. İşte bu yüzden bazı hocaların, ileride vicdan azabı yaşamamaları için inadım inat diyerek başarılı öğrencilerin ortalamasının düşmesine neden olan katılıklardan kaçınmaları gerekir. 
     
     Okul değiştirmek iyi mi 
     Her yıl olduğu gibi okul değiştirme bu yıl da çok moda. OÖBP için pek çok öğrenci ikinci yarı yılda okul değiştirmeye hazırlanıyor. Bu konuda ölçü sizin ortalamanızın okul ortalamasının altında kalmaması. Eğer kalıyorsa değiştirmeyi düşünün. Aksi halde yararı olduğu kadar zararı da olabilir. 
     Özetin özeti Sınav yarışında sakin olan, ne istediğini ve ne yapması gerektiğini bilenler daha başarılı oluyorlar. 
     
     







Kaç tane kitap 


İHD-Emniyet 


2002 küçülme hedefi 


Türkiye'nin yıldızını parlatmak elimizde 


Hanemizi gözleyen var 


Arjantin olmayız biz, rezil oluruz 


Üniversite adayları gergin 


Arjantin nasıl kurtulur 


IMF Türkiye temsilcisinden Derviş yorumu 


Bir linç girişiminin sorgu tutanakları 


2002 ajandası, Meclis, muhalefet 


İşadamlarını dış seyahate kim götürmeli 


Elektrik kıtlığı sona eriyor 


TÜSİAD böyle mi şeffaf olacak 


</TEXT>
</DOC>
