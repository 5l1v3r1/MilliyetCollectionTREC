<DOC>
<DOCNO> 55805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/akyol.html </URL>
<DATE> 2001/12/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Düzlüğe çıkmak... 
</HEADLINE>
<TEXT>

     KIBRIS'TA Denktaş son derece olumlu ve mahir bir diplomatik atılım yaptı, Klerides'le görüşme sürecini başlattı. Bu bir... 
     İkincisi, daha önce, Avrupa Güvenlik ve Savunma Politikası AGSP konusunda Ankara'da olumlu gelişmeler olmuştu. ABD ve İngiltere Türkiye'nin kaygılarını gideren bir formül geliştirdiler Ankara da bunu kabul etmişti. 
     Bu iki gelişmenin olumlu etkileri şimdiden kendini göstermeye başladı 
     Brüksel'de Mesut Yılmaz, bu gelişmeleri iyi 'pazarladı', AB üyeliği için, Bulgaristan ve Romanya gibi Türkiye'ye de yeni daha kısa bir "yol haritası" verilmesini istedi olumlu devam da aldı... Bu fevkalade önemlidir. 
     ABD Dışişleri Bakanı Powell Türkiye'ye geldiğinde, normal Afganistan ve terör konuları konuşuldu. Kıbrıs ve AGSP tartışma konusu olmadı, aksine, gelişmelerden memnunluk belirtildi. Türkiye de Amerika'ya daha fazla ihracat yapmamız amacıyla kotaların genişletilmesini ve IMF gibi kanallardan daha çok destek verilmesini istedi ve Powell olumlu bir yaklaşım sergiledi. 
     
     ÇAĞIMIZDAKİ dünyada nasıl iyi bir yer alınacağının örnekleridir bunlar Sorunlarda elbette milli menfaatlerinizi savunarak ama uzlaşma mantığıyla çözümler üreteceksiniz... İşbirliği ve ilişkilerinizi geliştireceksiniz... 
     Çağın bu mantığı elbette Rum ve Yunanlıları da etkiliyor... 
     Dektaş'ın Klerides'i görüşme masasına çekmesi gerçekten önemli bir gelişme, ciddi bir diplomatik başarıdır. Bunun için Denktaş'ın eskiden çok ısrarlı olduğu "konfederasyon, egemenlik, iki devletlilik" gibi kavramları ağzına almadan bu yeni süreci başlatmasında, AB'nin, ABD'nin baskılarının rolü yok mu Elbette var... 
     Ama Klerides'in "Cumhurbaşkanı" sıfatını bir yana bırakmasında, KKTC'deki akşam yemeğine gelirken Rum yönetiminin bayrağını ve makam forsunu arabasına takmayıp sadece "Rum lideri" sıfatıyla yemek masasına oturmasında, Denktaş'ı öfkelendiren eski kavramları artık ağzına almamasında AB'nin baskılarının rolü yok mu 
     Elbette var... Hatta, Rum kesimi daha fanatik olduğu için, Klerides belki daha fazla baskı altındadır. 
     
     DENKTAŞ, şahin de değil, savaş kartalı gibi gözüküyordu birden güvercin oluverdi Çok da iyi etti... Böylelikle herkesi öyle etkiledi ki, atmosfer birden değişti... 
     Klerides de gördü ki, AB sürecinde sorun olmaktansa, Türkleri tatmin edecek güvenceleri vererek AB üyesi olmak daha iyidir. 
     Çağın kuralı Makul çözümler, itişip kakışmalardan daha iyidir 
     Elbette herkes daha işin pek başlangıcındadır sonucu kimse garantileyemez. 
     Ama belli olmuştur ki, her şey böyle devam ederse Türkiye'nin ekonomide düzlüğe çıkması hızlanır, Avrupa'ya giden "uzun ince yol" kısalır, bölgedeki ve Orta Asya'daki cazibemiz artar... 
     Türklerle Yunanlıların kuracağı ortak şirketler refahı artırır... 
     Dilerim, başlayan süreçler bu yönde gelişsin ve bunun için şimdiki hükümet iki yıl devam etsin... 
     Bu süreç devam ederse, Ecevit, sağlığının tartışıldığı şu ileri yaşında, üç partiyi bir arada tutarak bunları başaran bir hükümetin başbakanı sıfatıyla kariyerini başarıyla noktalamış olur. 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
