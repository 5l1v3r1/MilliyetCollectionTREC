<DOC>
<DOCNO> 84468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/spor/bbas.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyisini yapacağız’ 
</HEADLINE>
<TEXT>

Basketbol A Milli Takımı’nın Başantrenörü Aydın Örs, Dünya Şampiyonası’nda beklentilere karşılık vereceklerini söyledi 
     ABD’NİN Indianapolis kentinde 29 Ağustos - 8 Eylül tarihlerinde yapılacak 14. Dünya Basketbol Şampiyonası için çalışma programları üzerinde yoğunlaşan Başantrenör Aydın Örs umutları boşa çıkarmayacaklarını açıkladı. Örs, yardımcısı Çetin Yılmaz, Menajer Doğan Hakyemez ve Milli Takım’ın eski kaptanı Orhun Ene ile Lütfi Kırdar’daki 7. İnsan Kaynakları Zirvesi’ne katıldı. 
     ÖRS, Avrupa ikincisi bir takım olmalarının beklentileri artırdığını vurguladı ve "Bunu şimdiden hissetmeye başladık. Bu ekip çok çalışıp, çağdaş Türk insanını, Türkiye’nin batıya yönelik yapısını gösterecektir. Derece için söz veremem. En iyisini yapmaya çalışacağımızdan kimsenin endişesi olmasın" dedi. Tecrübeli coach, ekip çalışmasıyla başarıyı yakaladıklarının altını çizdi. 
     
Potada bugün      Erkekler Birinci Ligi 
     Play - Off Yarı Finali 
     Bursa Atatürk Salonu 
     19.30 Oyak Renault - Efes Pilsen 0 - 2 
     TRT 2 Naklen 
     



 SPOR 

























</TEXT>
</DOC>
