<DOC>
<DOCNO> 67122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur12.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da kar yağışı başladı 
</HEADLINE>
<TEXT>

     Afyon'da 3 Şubat'ta meydana gelen depremden sonra, bölgede ilk kez kar ve yağmur yağışı başladı. Sabahın erken saatlerinde başlayan yağış yüzünden, depremzedelerin büyük bölümü, su geçirmeyen çadırlarından dışarıya çıkamadı. 
     Sultandağı, Çay, Bolvadin ve Çobanlar ilçeleri ile bu ilçelere bağlı belde ve köylerde sabahın erken saatlerinde kar ve yağmur yağışı başladı. Özellikle kadın ve çocuklar, yağmur geçirmeyen çadırlarından dışarıya çıkmadılar. 
     Kriz Masası yetkilileri, bölgede yağışlı havanın etkili olacağını dikkate alarak, dün naylon ve kum torbası talebinde bulunulduğunu, bölgeye ulaşan naylonlarla kum torbalarının çadırkentlere dağıtıldığını bildirdiler. 
     Kızılay'ın bölgede dağıttığı çadırların yağmur geçirmediğini, ancak ısıtmada sorun yaşadıklarını belirten depremzedeler, ''Eşyalarımızın büyük bölümü, yıkılan ve hasar gören evlerde. 
     Depremden bu yana ilk kez kar ve yağmur yağdı. Hava sıcaklıkları düştü. Çocuklarımızın üşüterek hasta olmasından korkuyoruz'' diyerek endişelerini dile getirdiler. 
     






</TEXT>
</DOC>
