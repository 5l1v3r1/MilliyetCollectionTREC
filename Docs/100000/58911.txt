<DOC>
<DOCNO> 58911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun20.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbekistan'da yakalanan uyuşturucu iade ediliyor 
</HEADLINE>
<TEXT>

     Türkiye'de, eroin kaçakçılığından dolayı kırmızı bültenle aranan ve Özbekistan'ın başkenti Taşkent'te yakalanan Durmuş Berktaş, bu gece Türkiye'ye götürülecek. 
     Özbekistan İnterpol yetkililerinden alınan bilgiye göre, 1965 Gaziantep doğumlu Durmuş Berktaş, bir süre önce Taşkent'te TIR garajı işleten dayısının yanına kaçtı ve yaklaşık 1.5 ay önce de Özbekistan Milli İstihbarat Teşkilatı'nca tutuklandı. 
     İki ülke arasında yapılan yazışmalar sonucunda, Türkiye'nin iade talebini yerinde gören Özbekistan makamları, bugün sanık Durmuş Berktaş'ı Türkiye'den Taşkent'e gelen bir İnterpol ekibine teslim etti. 
     Berktaş, Türk Hava Yolları'nın bu akşamki Taşkent-İstanbul seferiyle polis nezaretinde Türkiye'ye götürülecek. 
     






</TEXT>
</DOC>
