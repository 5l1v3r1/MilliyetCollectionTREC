<DOC>
<DOCNO> 92156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/asik.html </URL>
<DATE> 2002/06/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ambargo kime 
</HEADLINE>
<TEXT>

     Cumhurbaşkanı Sezer komşu ve yakın ülkelerin devlet başkanlarıyla olumlu ve hızlı bir görüşme trafiği sürdürüyor... Peki bu trafik komşularla ekonomik ve ticari ilişkilerimize ne kadar yansıyor 
     Komşularımız yılda 180 milyar dolarlık ithalat yapar... Bizden aldıkları malların tutarı 3 milyar doları geçmez... 
     Ankara Ticaret Odası Başkanı Sinan Aygün diyor ki 
     - Bu ihracat rakamını rahatlıkla 80 - 90 milyar dolara çıkartabiliriz. 
     - Niye çıkartamıyoruz peki 
     - Birinci sebep, komşularımızla diyalog kurmayı beceremiyoruz. Burnumuzun dibinde olmalarına rağmen kendimizi tanıtmayı bilemiyoruz. İkinci sebep, kraldan fazla kralcı olmamız. Amerika Irak’a ambargo koydu, faturayı biz ödüyoruz. Ayrıca ben satmıyorum da adamlar dışarıdan hiç mal almıyor mu Amerika Ürdün’e satıyor, Ürdün de Irak’a... Ürdün, son 10 yılda Irak’la yaptığı ticaret yüzünden bizi solladı geçti. Aynı şey İran için söz konusu... Şu son 10 yılda gördük ki ambargo Irak’a değil bize konmuş. 
     - Cumhurbaşkanı Sezer’in gezileri bu ülkelerle ticari ilişkilerimizi geliştirir mi 
     - Bu gezilerin mutlaka faydası olacaktır. Ama asıl icra makamındaki hükümet beceriksizse, kraldan fazla kralcılık yapıyorsa, Cumhurbaşkanı ne yapsın ki 
     
     Gerektiğinde gözlerini kapatmasını bilmeyen bakmasını da bilmiyordur. 
     Samuel Butler 

Günün fıkrası...      Ülkemizin ünlü bir sosyoloğuna sormuşlar - Türküyle Kürdüyle, Lazıyla Çerkeziyle, Arabıyla şarabıyla herkes büyük bir coşkuyla el ele, Milli Takımımızın başarısını kutluyor. Bu kardeşlik fotoğrafının bir ismi olmalı. Sahi nedir bu ad 
     Sosyolog, hiç düşünmeden cevap vermiş 
     -TOPlumsal uzlaşma 
     Can Ozan 

     
Alternatif nedir..      MHP yabancı dille eğitim, yayın ve idam konularında katı tutumunu sürdürerek AB’ye girişimizin önüne set çekiyor. Peki MHP’nin Türkiye’ye çizdiği alternatif yol nedir MHP’nin ayrı bir gelişme stratejisi var mı 
     Geçen yıl şubat krizinden sonra Türkiye 1.5 milyar dolara muhtaç kaldı... Koalisyon bu para için IMF’nin bütün şartlarına evet dedi. MHP de hepsine onay verdi. Ne bir ulusal seferberlik çağrısı, ne bir milli alternatif plan... AB’ye hayır demek elbet MHP’nin hakkı... Peki IMF boyunduruğundan başka hangi alternatif çözümleri var Bunu bilmek de bizim hakkımız değil mi 
     
Rüşvetçi Bakan      Eski DPT müsteşarı ve ANAP milletvekili Yıldırım Aktürk Radikal’de önceki gün kendisiyle konuşan meslektaşımız Neşe Düzel’e dedi ki 
     - Bankacılık lisansı almamaları gerekenlere rüşvetle lisans verdiler bu ülkede. O dönemde 90’larda Hazineden Sorumlu Devlet Bakanı olanlardan şimdi biri DYP’de ikisi ANAP’ta milletvekili... 
     Röportajın yayını üzerinden iki gün geçti. Ne bir ses ne bir nefes... Eskiden Hazineden sorumlu Bakan olup halen milletvekilliği yapan kişilerin Yıldırım Aktürk’e seslenerek 
     - Derhal isim ver, iddianı ispat et, namuslu insanları zan altında bırakma diye ayağa kalkması gerekmez miydi 
     Rüşvet almak ne kadar olağanlaştı ülkemizde değil mi 
     Bir Bakanın rüşvet alması bile olağan... 
     Yine de... Yukarda açıkça tarif edilen milletvekilleri "Ben rüşvet almadım, Yıldırım Bey kimi kastediyorsa ismini açıklasın" şeklinde bir açıklama yapmayı düşünüyorlarsa sütunumuz açık... 
     
Zafer balık mıdır      Futbol takımları ligde olsun Dünya Kupası’nda olsun... Bize, hiçbir emek sarf ettirmeden, kazanmanın ve zaferin tadını tattıran kahramanlar... Hiç değilse onların o zaferi hangi emekler sonucu kazandıklarına ilişkin doğru tespitler yapmak zorunda değil miyiz 
     Efendim iyi bir nesil yakaladık, diyor bazıları. Nasıl yakaladık Oltayla mı, denize ağ atarak mı Yoksa bu milli takım iki üç eksiğiyle Fatih Terim’in emekleriyle inşa edilen ve iki yıl önce UEFA ve Süper Kupayı kazanan takım olmasın Tabii ki Derwall’den Piontek’e, Mustafa Denizli’den Şenol Güneş’e ve cümle altyapı antrenörlerine kadar... Birçok insanın emeği var başarının temelinde... Ama nesil falan yakalamadık. Yetiştirdik. Kimi insanlarımızın başarısı ve özverisiyle sağladık bu başarıyı... Emek koymadan yakaladığımız futbol zaferinin tadını tadalım elbet... Ama hiçbir başarının tesadüfen veya kendiliğinden gelmediğini bilelim, zaferin temelindeki alın terini ıskalamayalım... 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
