<DOC>
<DOCNO> 60163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sondun07.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de binlerce kişi seçim için gösteri yaptı 
</HEADLINE>
<TEXT>

     Son yılların en büyük siyasi ve ekonomik krizi içindeki Arjantin'de, iki hafta içinde 5'inci Devlet Başkanı olarak atanan Peronist milletvekili Eduardo Duhalde'nin yemin ederek göreve başlamasından sonra binlerce kişi, erken seçim talebiyle gösteri düzenledi. 
     Duhalde'nin dün gece yemin etmesinden saatler sonra 4 binden fazla Arjantinli, başkent Buenos Aires'te sokaklara döküldü. Bazıları ellerindeki tencere ve tavaları çalan kızgın halk, seçim talebinde bulundu. 
     Başkent genelinde büyük bulvarlarda toplanan gösteciler hızla Kongre yakınında çoğalırken, polis Kongre'yi koruma altına aldı. 
     Peronistlerin çoğunluğu ele geçirdiği Kongre'de dün yaklaşık 5 saat süren tartışmaların ardından, 60 yaşındaki senatör Duhalde, 21 Aralık'ta istifa eden Devlet Başkanı Fernando de la Rua'nın halefi olarak seçildi. Duhalde, Rua'nın tamamlamadığı görev süresinin dolacağı 2003 yılına kadar Devlet Başkanlığı yapacak. 
     Arjantin, 1976-83 yıllarındaki demokrasinin kesintiye uğradığı askeri diktatörlük döneminden bu yana en büyük krizle karşı karışya bulunuyor. 
     






</TEXT>
</DOC>
