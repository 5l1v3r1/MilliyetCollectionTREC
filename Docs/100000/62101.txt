<DOC>
<DOCNO> 62101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/ekonomi/eko01.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım yapmaya hazırız’ 
</HEADLINE>
<TEXT>

     ŞÜKRÜ ANDAÇ Dusseldorf 

     Türkiye için 2001’in kriz yılı olduğunu söyleyen Shell’in CEO’su Paul Skinner, "Türkiye’de yaklaşık 80 yıldır faaliyet gösteriyoruz ve ülkenizi yakından takip ediyoruz. Türkiye’de tüm yatırım fırsatlarını değerlendirmeye hazırız. Eğer enerji konusunda gerekli yasal düzenlemeler yapılır ve özelleştirmeler başlarsa yatırıma hemen varız. Şartlar uygun olursa Türkiye’de gaz ve petrol pazarına yatırım yapmayı düşünüyoruz" dedi. 
     Türkiye’nin bölgesinde anahtar ülke konumunda olduğunu söyleyen Skinner, "Yakın gelecekte Türkiye’nin, Orta Asya ve Avrupa arasındaki gaz ve petrol transferinde köprü rolü üstleneceğine inanıyoruz" şeklinde konuştu. 
     
     Bakü-Ceyhan daha k rlı’ 
     Türkiye’yi yakından ilgilendiren Bakü - Ceyhan boru hattı projesiyle ilgili de konuşan Skinner şunları söyledi 
     "Projenin başarısı genel olarak bölgenin başarısına bağlı. Azerbeycan’da şu an gerçekleştirilen projeler başarılı olursa biz de, bu hatta yatırım yaparız. Bölgede güçlü bir pozisyon elde etmeye çalışıyoruz. Ayrıca boğazlardan boru hatlarının geçirilmesi ise pahalı bir yatırım olur. Çünkü oldukça uzun bir hat sözkonusu. Ayrıca boğazların trafik ve çevre ile ilgili sorunu da var. Bu koşullara bakıldığında Bakü - Ceyhan bize göre olabilirliğini artırıyor. Genel olarak biz bu tür yatırımlarla ilgileniyoruz ve projede yer almak istiyoruz" 
     
     Birleşme peşinde değiliz’ 
     Orta Avrupa’da geçtiğimiz son 10 yılda 1 milyar dolarlık yatırım yaptıklarından bahseden Skinner, konuşmasına şöyle devam etti 
     "Son 10 yılda petrol endüstrisinde büyük birleşmeler oldu. Ama biz birleşme peşinde değiliz. Zaten çok büyük bir şirketiz. Önümüze çıkan tüm fırsatları değerlendirebiliriz." 
     Skinner, ekonomik olan tüm fırsatları her ülkede değerlendireceklerini söyleyerek, İran’da ya da Ortadoğu’da gerçekleşecek olası projelerde yer almaktan, siyasi baskılardan dolayı çekinmeyeceklerini belirtti ve "Biz geçtiğimiz yıllarda İran’da projeler gerçekleştirdik ABD veya herhangi bir ülkeden tepki almadık. Sorunlu bölgelerde gelişmeleri ve siyasi hassasiyeti dikkate alırız ama önemli olan bizim kendi işimiz" şeklinde konuştu. 
     
Uluslararası şirketler ülkenize yatırıma gelecek’      Skinner, Türkiye’den gelecekle ilgili beklentileriniz nelerdir, sorusuna şu yanıtı verdi 
     "Şu an gündemde olan Türkiye ile AB arasında uyum ve anlaşma süreci oldukça zahmetli olacak gibi gözüküyor ama inanıyorum ki, bu süreç her iki taraf içinde olumlu sonuçlanacak. Türkiye gelişmekte olan bir pazar. Uluslararası şirketler Türkiye’de sağlam bir zemin bulduklarında ki, bunu bulacaklardır Türkiye pazarına yatırım yapmak konusunda harekete geçeceklerdir. 
     Ben Türkiye’nin gelecekte çok büyük bir ekonomiye ve büyük bir enerji pazarına sahip olacağını tahmin ediyorum. Bununla büyümeyle birlikte, biz de Shell olarak Türkiye’de büyüyeceğiz ve yatırımlarımızı artıracağız." 
     



 EKONOMİ 















</TEXT>
</DOC>
