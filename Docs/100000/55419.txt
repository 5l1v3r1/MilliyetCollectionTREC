<DOC>
<DOCNO> 55419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/guncel/agun.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmadı Etyen 
</HEADLINE>
<TEXT>

Yahudi cemaatinden sinagogta çekim izni alamadıkları için filmdeki Yahudi karakteri Ermeni yaptığını söyleyen senarist Etyen Mahçupyan köşeye sıkıştı. Hahambaşılık basın sözcüsü, öGeriye dönük bütün kayıtlarımızı inceledik. Bu film için yapılmış bir başvuru yok. Zaten gelenleri geri çevirmiyoruz" dedi... 
     ELİF KORAP İstanbul 

     Salkım Hanım'ın Taneleri filmiyle ilgili tartışmalar bitmek bilmiyor. Yılmaz Karakoyunlu, Ahmet Çakar ve TRT Genel Müdürü Yücel Yener arasında başlayan, "Gelinine tecavüz eden Hamidiye Paşası mı Osmanlı Paşası mı" tartışmasıyla kızışan Salkım Hanım gündemi, filmin senaristi Etyen Mahçupyan'ın son açıklamasıyla yeni bir boyut daha kazandı. 
     Senarist Mahçupyan'ın, "Yahudi cemaati sinagog ve mezarlıkta çekime izin vermeyince, romandaki Yahudi'yi filmde Ermeni yaptık" iddialarına, Hahambaşılık "Bize başvuru olmadı" diye yanıtladı. Hahambaşılık Basın Sözcüsü Silvyo Ovadya konuyla ilgili şunları söyledi 
     
     Başvurular cevapsız kalmaz’ 
     "Yahudi mezarlığı ve sinagog çekimleri için Hahambaşılık izin verir. Geriye dönük bütün kayıtlarımızı inceledik, bu film için resmi bir başvuru kesinlikle yapılmamış. İzin isteyenlere bir kaç günde yanıt veriyoruz. Ama bu konuda bilgimiz yok." 
     Yılbaşından bu yana Hahambaşılığa 50 kadar başvuru yapıldığını dile getiren Ovadya, "Bu başvurularda, kimi dia istedi, kimi araştırması için bilgi, belge... Bunların çoğunu karşıladık. Medical Kanal, mezarlıklar üzerine bir program yaptı. İstedikleri her şeyi yaptık. TRT, 'Sefaret Ezgilerinde Türk Yahudileri'nin Tarihi' diye bir belegesel hazırladı. 2 Eylül'de 'Yahudi Kültürünü Tanıtma Günü'nde bütün kanalları Neva Şalom Sinagogu'na aldık" diye konuştu. 
     
ETYEN MAHÇUPYAN NE DEMİŞTİ      Romanda Musevi olan kahramanın filmde Ermeni olarak değiştirilmesi eleştirileri için Etyen Mahçupyan, "teknik zorunluluklar nedeniyle böyle yaptık" diyerek şu açıklamayı yapmıştı 
     
     Tahmin etmiştim’ 
     "Aslında son ana kadar, o karakter Yahudi'ydi. Filmde bir sinagog ve Yahudi Mezarlığı sahnesi vardı. Ancak Yahudi cemaati buna izin vermedi. Bu nedenle karakteri Ermeni yaptık. Aslında tartışma yaratır diye bu tür bir değişikliği aslında istememiştim. Fakat, yönetmen bu sahneleri çekmek istediği için mecburen karakteri değiştirdik." 
     
Başvuruda bulunduk, kanıtlarız      Rİzin için nereye başvurduklarını bilmediğini dile getiren yapımcı Şükrü Avşar, "Bunu ben bilmiyorum. Filmin sanat yönetmenleri, gerekli resmi başvuruları yapıp olumsuz yanıt almışlar" derken Tomris Giritlioğlu, "Üzerinden çok zaman geçti. Başvurunun nereye yapıldığını anımsamıyorum. Bütün sinagog ve mezarlıklar için zaten tek yerden izin alınıyor. O zaman başvurmuş ve izin alamamıştık. Şu an belgeleri toplatıyorum. Hepsini açıklayacağız" diye konuştu. 



 GÜNCEL 













</TEXT>
</DOC>
