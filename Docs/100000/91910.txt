<DOC>
<DOCNO> 91910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/spor/spo11.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Organize şike iddiası 
</HEADLINE>
<TEXT>

Fransa basını, Dünya Kupası’nı ülkeye aldıran G.Koreli Chun Mong - Joo’un hakemleri satın aldığını ileri sürdü 
     MİNE G. KIRIKKANAT 

     İlk kurban Türkiye 
     İTALYA ve İspanya’dan sonra Fransa medyası da kupada özellikle G.Kore’yi kayırmaya yönelik "büyük şike organizasyonu" yapıldığını iddia etti. Şikenin baş mimarı olarak Dünya Kupası Komitesi Başkan Yardımcısı ve G.Kore Futbol Federasyonu Başkanı Chung Mong - Joon gösterildi. Chung Mong - Joon’un, FIFA’daki güçlü Brezilya lobisini "tavlamak" için Türkiye maçında rakibe haksız penaltı kazandıran G.Koreli hakemi satın aldığı savunuldu. 
     
     Pis kokular 
     FIFA’DAKİ Brezilyalı üyelerine Mong - Joon’a ait süper lüks otellerde "özel bir özenle" ağırlandığı savunuldu. Hyundai fabrikaları sahibi, her beş Güney Koreli’den dördünün işvereni ve cumhurbaşkanı adayı olan Mong - Joon, ülkesinin Dünya Kupası’na Japonya ile ev sahipliği yapmasını sağlayan adam olarak biliniyor. Güney Kore’nin maçlarında deneyimsiz ve "satın alınması kolay" hakemlerin çıkarılmasında parmağı olduğu savunuluyor. 
     



 SPOR 



































</TEXT>
</DOC>
