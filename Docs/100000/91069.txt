<DOC>
<DOCNO> 91069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur34.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Milletvekili Kubilay Uygun aranıyor... 
</HEADLINE>
<TEXT>

     Afyon eski milletvekili Kubilay Uygun'un, ''meskun mahalde silahla eteş etme'' suçundan arandığı bildirildi. 
     Dün sabaha karşı Dikmen Karakolu'nu arayan iki vatandaş Hürriyet Caddesi'nde bir marketin önünde silahla ateş edildiğini ihbar ettiler. Bunun üzerine olay yerine giden polis, belirtilen yerde bir boş kovan buldu. 
     İfadeleri alınan iki kişi silahla ateş eden kişinin aynı caddede oturan eski milletvekili Kubilay Uygun olduğunu, kendisini çok iyi tanıdıklarını bildirdiler. Görgü tanıkları Uygun'un 3-4 el ateş ettiğini, tabancasının metalik renkli olduğunu belirttiler. 
     Bunun üzerine eski milletvekili Kubilay Uygun'un ev adresine giden polisler Uygun'u bulamadılar. Olay savcılığa bildirilerek Uygun hakkında yakalama kararı çıkartıldı. 
     





</TEXT>
</DOC>
