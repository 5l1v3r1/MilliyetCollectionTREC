<DOC>
<DOCNO> 89153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas04.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizliğin çığlığı birincilik getirdi 
</HEADLINE>
<TEXT>

Kimi Ecevit’i, kimi hayvan katliamını, kimiyse kocasını protesto etmek için bağırdı. Ancak Türkiye 4’üncü Çığlık Yarışması’nda en güçlü ses, işsiz genç İlyas Söğüt’ten çıktı 
     TURAN GÜLTEKİN İzmir DHA 

     İzmir’de düzenlenen Türkiye 4. Çığlık Yarışması’na katılanlar, bağırarak içlerini boşaltırken, diğer taraftan da hediyeler kazandı. Üniversite mezunu işsiz İlyas Söğüt, işsizliği protesto için attığı çığlıkla birinci oldu. Buca Gölet’te düzenlenen yarışmayı şovmen Hakan Doğanay yönetti. Göleti dolduran izleyiciler arasından seçilen 25 yarışmacı, protesto ettikleri konuyu dile getirerek çığlık attı. 
     
     76 yaşında bu ses... 
     Geçen yıl Dokuz Eylül Üniversitesi İktisat Fakültesi Muhasebe ve Finansman Bölümü’nden mezun olan, ancak bir türlü iş bulamayan 23 yaşındaki İlyas Söğüt işsizliği protesto etmek için attığı çığlıkla birinci seçildi. 
     İkinciliği, Başbakan Bülent Ecevit’in rahatsızlığına rağmen başbakanlığı bırakmamakta ısrar etmesini protesto eden 76 yaşındaki Hüsnü Hepçakar, üçüncülüğü de hayvanların katledilmesine karşı çıkan 35 yaşındaki Zülküf Demir aldı. Söğüt’e Yeşildağ mağazalarından 100 milyon liralık para ödülü, diğer iki dereceyi alanlara da çeşitli hediyeler verildi. 
     



 YAŞAM 























</TEXT>
</DOC>
