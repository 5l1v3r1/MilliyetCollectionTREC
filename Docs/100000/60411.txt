<DOC>
<DOCNO> 60411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo12.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin İdmanyurdu'nda futbolcular eylemde 
</HEADLINE>
<TEXT>

     İkinci Futbol Ligi Play Off Grubu'nda mücadele edecek Mersin İdmanyurdu'da, paralarını alamadıkları gerekçesiyle futbolcular antrenmana çıkmıyor. 
     Mersin Büyükşehir Belediyesi ve Mersin İdmanyurdu Spor Kulübü Başkanı Macit Özcan, kısıtlı olanaklara rağmen, sezon başından bu yana kulübe 700 milyar lira kaynak yarattığını, takımın iddialı konumunu sürdürmesi için 485 milyar liraya gereksinim bulunduğunu söyledi. 
     Vali Akif Tığ'ın başkanlığında, Ticaret ve Sanayi Odası'nda toplantı yaptıklarını, ancak nakit para sağlama konusunda ilerleme kaydedemediklerini ifade eden Özcan, şöyle devam etti 
     ''Mersin büyük bir sel felaketi yaşadı. Bu nedenle kimseden para istemeye yüzümüz yok. Ancak, çok güç durumdayız. Futbolcular da kendilerine göre haklı olabilirler. 
     Sezon sonuna kadar 485 milyar lira taze para gerekiyor. Tüm umudumuzu, önümüzdeki günlerde bin kişilik bir katılım beklediğimiz yemekli geceye bağladık. Kulübün bulunduğu konum, kentin insanının nerede olduğunu gösterir. Elimize geçen fırsatı herkesin desteğiyle değerlendirmeliyiz.'' Teknik direktör Nasır Belci de futbolcuların 6 aydır para alamadıklarını, yaşanan sıkıntının da buradan kaynaklandığını, sorunun çözümlenmesi halinde Play-Off Grubu'nun en güçlü adayı olacaklarını söyledi. 
     Futbolcular ise para sorunu çözümlenmedikçe antrenmana çıkmamaya kararlı olduklarını bildirdiler. 
     






</TEXT>
</DOC>
