<DOC>
<DOCNO> 59667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/guncel/gun08.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynana sevgisi ömür uzatır mı 
</HEADLINE>
<TEXT>

ÇAPRAZ ATEŞ 
     GÜLAY FIRAT 

     ABD’de Ohio Üniversitesi’nde yapılan bir araştırmaya göre, kaynanasıyla iyi geçinenlerin ömrünün uzadığı tespit edildi. Peki kaynananın gözüne girmenin insan ömrüne gerçekten de faydası var mı İşte uzmanların yanıtladı 
     
     Prof. Dr. Yıldız Tümerdem İstanbul Tıp Fakültesi Halk Sağ. Öğr. üyesi 
İyi ilişki iyi yaşam      Aile ortamında Anadolu’daki gibi dingin bir ilişki içinde olunması halinde insanlar çok daha sağlıklı ve mutlu yaşayacaktır. Bu da insanın organizmasına olumlu etki yapar. Sağlıklı insanın da ömrü de uzun olur. Saygı ve sevgi ilişkileri güçlü olan ailelerde strese bağlı olumsuzluklar da ortadan kalkar. Mesela, strese bağlı bunalım, intiharlar yaşanmaz. Anadolu insanının şu sözü dikkate değer, Eğer mutluysam, taş yesem bile, midem taşı öğütür. Moralim bozuksa, kötüysem iyi bir lokma bile midemi bozar, hazmetmez ’ 
     
     Tekin Akmansoy Kaynanalar dizisi oyun. 
Sevgi ömrü uzatır      Kaynana sevgisi insanın ömrünü uzatır. Nedenine gelince, kaynanayla iyi geçinmezsen kaynananın dili, ömrünü eritir. Bu nedenle kişinin kendi huzuru için kaynana ile iyi geçinmenin faydası vardır. Bizim ülkemizde kaynanalar, evlenen çocuklar arasında sürekli kendini diğerinden daha fazla sevdirme yarışındadır. Kayınvalideler arasında farkedilir bir rekabet ve huzursuzluk vardır. Dünyada kaynanasını sevmeyen, zor yaşar. Bir türküde 40 gün olur kaynatırım kaynamaz’ diye bir kaynana türküsü vardır. Ben bu türkünün sözlerine de katılmıyorum. Kaynanayı kazanda kaynatmak yerine baş tacı yaparsanız, o da sizin ömrünüze ömür katar. Kaynatmaya katarsanız beraberinde o sizi de haşlar. 
     
     Prof. Dr. Sedat Özkan Psikiyatrist 
Ömür kısalmaz      Kaynanasını sevmeyen, onunla geçinemeyen insanların ömrünün de kısalacağını iddia etmek, mümkün değil. Evlilikte çiftler arasındaki uyum, uzlaşma, sevgi ve saygının, bireysel mutluluğa pozitif etkisi vardır. Çiftlerin birbirleri ve yakınlarıyla huzurlu ve mutlu ilişkiler kurmasının sinir sistemi üzerinde iyi etkisi olacaktır. Fakat bunun insanın ömrünü kısalttığını iddia etmek yanlış olur. 
     
     Selim Bay Bilgi Form Evlilik Dan. Md. 
Sevmek gerekmez      Eşlerin aile büyükleriyle aralarının iyi olması, özellikle kaynanalarıyla anlaşmaları yaşamlarının uzamasına ya da kısalmasına etkisi olamaz. Her ne kadar insanların çevresindeki insanlarla iyi geçinmesi onlar için pozitif bir etki olsa da, önemli olanı eşlerin birbirlerini çok sevmeleridir. Gerisi pek önemli değildir. Kısaca kaynanalarla ilişkilerin insan ömründe çok da önemi yoktur. Ayrıca kadını ya da erkeği kaynanasının huy ve tavırlarını sevmek zorunda olduğunu düşünmek de yanlış. Eşler birbirleri gerçekten seviyorlarsa, kaynanalarına da iyi davranırlar. İnsanların kültürleri, karakterleri kadar burçları da evliliklerinin ömrü üzerinde etkisi büyüktür. 
     
     Kötü ilişkiler stres yapıyor 
Arif Verimli Bakırköy Ruh ve Sinir Hastalıkları Has. Başhekimi      Bu mümkün. İkili ilişkileri kötü olan insanlar, daha çok stres yaşayan insanlardır. 
     Bu insanlar da büyük nispette olumsuz heyecanlar yaşar sürekli gerginlik, mutsuz ve öfke doludurlar. Bunlar da uzun dönem içerisinde özellikle yağ metabolizması, heyecanlarla ilgili iç salgı sistemini sürekli bozar ve yüksek tansiyon gibi bir takım hastalıklarla ortalama ömrü kısaltırlar. Bu yüzden ömrü de daha kısa olur. 
     



 GÜNCEL 

















</TEXT>
</DOC>
