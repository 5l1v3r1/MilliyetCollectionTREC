<DOC>
<DOCNO> 57845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/guncel/gun09.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyelere öfke seli... 
</HEADLINE>
<TEXT>

İzmirliler, ev ve işyerlerine dolan çamurlu suları boşaltmak için çok uğraştı. Antalya’da sel suları dün hala çekilmemiş olduğu için vatandaşlar zor anlar yaşadı. 
     ANTALYA, İZMİR DHA 

     Sel felaketiyle perişan olan Antalya'ya dün bir darbe de lodos vurdu. Fatih Camisi'nin minaresi dün sabaha karşı yıkılırken, Liman Kavşağı'nda bulunan 2.5 metrelik dev Altın Portakal Heykeli ile çok sayıda palmiye devrildi. Manavgat'ta sel sularına kapılan Mustafa Keleş ile Ayşe Can toprağa verilirken, kayıp olan Mustafa Keleş, Gülsüm Keleş ve Metin Can'a ise ulaşılamadı. 
     
     Sular çekildi ama... 
     Bayramın ikinci günü sele yakalanan İzmir'de ise sular büyük ölçüde çekildi. Belediye ekipleri ve iş makineleri sokaklardaki çamurları temizlemeye çalışırken, yardım ekiplerinin yetersizliğinden yakınan vatandaşlar, "Bir yılda üç sel yaşadık. Artık tahammül sınırını aştı. Zararı kim karşılayacak " diye isyan etti. Vali Alaaddin Yüksel de vatandaşların öfkesinden nasibini aldı. 
     



 GÜNCEL 


















</TEXT>
</DOC>
