<DOC>
<DOCNO> 59938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/bbas.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol panorama 
</HEADLINE>
<TEXT>
ASANSÖR ÇALIŞIYOR 
Basketbol sezonuna çıkışla başlayan birçok takım, art arda yenilgilerle alt sıraya doğru yol aldılar. Örneğin Galatasaray, peşpeşe Efes Pilsen ve Türk Telekom’a mağlup oldu 
     GÖKHAN TÜRE 

     Lig asansörü, sezonun 11. haftasında "harıl harıl" çalıştı. Ligin başından 7 - 8’inci haftaya kadar çıkışını sürdüren takımlar, sanki "misyonlarını tamamlamış" gibi son haftalarda art arda yenilgilerle aşağıya inmeye başladılar. Bunda biraz, avantajlı bir şekilde devam eden fikstürün artık zorlu maçlara hedef olmasının rolü de vardı. Örneğin Galatasaray, Efes Pilsen ve Türk Telekom yenilgilerinin şokunu yaşarken, bu hafta sonu da ligin yenilgisiz lideri Ülkerspor ile karşılaşacak. Pınar Karşıyaka, sezon başındaki istikrarını artık iyice yitirdiğini Beşiktaş yenilgisiyle gözler önüne serdi. Ligin beğeni ile izlenen takımı Oyak Renault da, Ülkerspor karşısında dağıldı. Bursa ekibi, bırakın rakibine direnmeyi, evinde oynamasına karşın 36 sayılık farkla unutulmayacak bir yenilgi aldı. 
     Kim ne derse desin, haftalardır ligin en zevkli maçları, Büyük Kolej’inkiler oluyor. Ankara ekibinin oyuncuları öylesine mücadeleci, öylesine hırslı ve öylesine içten oynuyorlar ki, onları takdir etmemek mümkün değil. Onları, Dünya Şampiyonası’nda "sıradan" kadrolarıyla final oynayan ve şampiyonluğu elinden alınan Arjantin’e benzetiyorum. 
     Telekom da Galatasaray galibiyetiyle haftanın "yükselen" takımları arasında yerini alırken, Fenerbahçe ve Beşiktaş da lig asansöründe, Galatasaray’ın aksine üç büyüklerin "yukarı çıkan" ortakları oldular. 
     Lig, her geçen haftada giderek daha da renkleniyor. Ama ne yazık ki bu güzellikleri bizimle birlikte tribünlerde sadece cinler ve periler izliyor .. 
     
Puan durumu TAKIMLAR O G M A Y P ÜLKERSPOR 11 11 0 1004 755 22 EFES PiLSEN 11 10 1 934 721 21 GALATASARAY 11 8 3 950 872 19 OYAK RENAULT 11 7 4 847 884 18 P.KARŞIYAKA 11 6 5 935 894 17 TÜRK TELEKOM 11 6 5 882 875 17 FENERBAHÇE 11 6 5 875 909 17 BEŞİKTAŞ 11 5 6 913 924 16 TEKELSPOR 11 5 6 845 920 16 DARÜŞŞAFAKA 11 4 7 891 906 15 BÜYÜK KOLEJ 11 4 7 836 852 15 TED KOLEJLİLER 11 2 9 839 977 13 İTÜ 11 2 9 900 1022 13 GÖZTEPE 11 1 10 766 906 12      
     
     TOPLU SONUÇLAR 
     İTÜ - Büyük Kolej 77 - 83 
     Oyak Renault - Ülkerspor 62 - 98 
     Efes Pilsen - Darüşşafaka 77 - 62 
     Fenerbahçe - TED Kolejliler 93 - 74 
     Beşiktaş - Pınar Karşıyaka 83 - 75 
     Göztepe - Tekelspor 76 - 78 
     Türk Telekom - Galatasaray 85 - 75 
     
     HAFTANIN BEŞİ 

</TEXT>
</DOC>
