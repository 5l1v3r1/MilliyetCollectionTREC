<DOC>
<DOCNO> 64224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/magazin/amag.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumya kaçacak Teo kovalayacak 
</HEADLINE>
<TEXT>

Birbirinden ünlü ve renkli simaları bir araya getiren Mumya Firarda’ adlı sinema filminde şarkıcı Teoman, bir MİT ajanını canlandırıyor... 
     DENİZ ALTUNTAŞ 

     GENÇ kızların sevgili sanatçısı Teoman, Türk-Mısır ortak yapımı Mumya Firarda’ adlı sinema filmi için kamera karşısına geçti. Filmin tanıtımı, önceki gece Bebek’teki Mısır Başkonsolosluğu’nda yapıldı. Türk oyuncular Teoman, Nurgül Yeşilçay, Nurseli İdiz, Tarık Pabuççuoğlu, Tuğba Ünsal, Şebnem Dönmez, Dilek Türker, İlhan Şeşen ve Acun Ilıcalı’nın yanı sıra Mısırlı oyuncuların da katıldığı tanıtımda Mine Koşan Arapça şarkılar söyledi. 
     ÇEKİMLERİ İstanbul, Kapadokya, Kahire ve Lüksor’da gerçekleştirilecek filmde rock yıldızı, kayıp bir mumyanın peşinden koşan Ahmet isimli MİT ajanını canlandırıyor. Oyunculuğun hiçbir zaman şarkıcılığın yerini alamayacağını söyleyen Teoman, rolünü de söyle değerlendirdi "Bir bakıma James Bond’un yerli versiyonunu canlandıracağım. Eğlenceli bir ortamda film çekiyoruz. Ama şarkıcılık benim için kesinlikle daha kolay." 
     



 MAGAZİN 













</TEXT>
</DOC>
