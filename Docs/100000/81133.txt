<DOC>
<DOCNO> 81133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/ekonomi/eko07.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elçilikte işadamı yatakhanesi 
</HEADLINE>
<TEXT>

K bil’e gidecek işadamları büyükelçilik koridorundaki çekyatlarda uyuyacak 
     ÖNDER YILMAZ - ELÇİN ERGÜN Ankara 

     Devlet Bakanı Mehmet Keçeciler, Afganistan’a götüreceği işadamları nı K bil’deki büyükelçilik koridorlarına konulan çekyatlarda yatıracak. 
     Keçeciler, 4 - 8 Mayıs’ta karma ekonomik komisyon toplantısı çerçevesinde 20’si işadamı olmak üzere 35 kişilik bir heyetle Afganistan’a gidecek. Keçeciler, askeri malzeme uçakları ile bölgeye gideceklerini ve işadamlarının gezi için verecekleri bilet dahil diğer masraflarına ilişkin harcamalarını bağış olarak topladıklarını açıkladı. Keçeciler, 50 bin dolar civarındaki parayla bölgede hizmet veren Atatürk Hastanesi’ne ilaç alınacağını, kalanının da büyükelçiliğe aktarılacağını kaydetti. Keçeciler, şöyle dedi "Afganistan’da kalacak yer bulunmadığı için büyükelçilikte ikamet edeceğiz. Koridorlara çekyatlar konulabiliyormuş, orada yatacağız. İşadamlarına söylüyorum, şaka sanıyorlar. Olsun geliriz’ diyorlar. Bakalım rahat edecekler mi " 
     Bakan, "Afganistan’a yatırımda karşılıklı teşvik, tarım, turizm, kültür, sağlık, gümrük, çifte vergilendirmenin önlenmesi anlaşmaları teklif edeceğiz" dedi. 
     



 EKONOMİ 















</TEXT>
</DOC>
