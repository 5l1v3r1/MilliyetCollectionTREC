<DOC>
<DOCNO> 94448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko36.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasaları seçim tartışmaları ile haftaya tedirgin başladı 
</HEADLINE>
<TEXT>

     Piyasalar haftaya siyasetin etkisiyle tedirgin başlarken, endeks sert satışlarla karşılaştı, faiz ve döviz yükseldi. 
     Piyasa profesyonelleri, haftasonu Başbakan Yardımcısı Devlet Bahçeli'nin 3 Kasım 2002 tarihinde erken seçim yapılmasıyla ilgili açıklamalarına odaklanan piyasaların, gün sonunda gelen istifalarla ilgili gelişmeleri de yarın realize edeceğini kaydettiler. 
     Seçimle ilgili tartışmaların gölgesinde açılan piyasa, günü 8,800 bölgesinde dengelendikten sonra 8,900 seviyesinin üzerinde tamamlamayı başardı. 
     Haftanın ilk işlem gününe 369.75 puanlık düşüşle başlayan Borsa, birinci seansı 431.22 puanlık kayıpla tamamlarken, günlük bazda 439.00 puan düşerek 8,912.16 puandan kapandı. 
     Hisse senetleri günlük bazda ortalama yüzde 4.69 oranında değer yitirdi, günlük işlem hacmi 256 trilyon 666 milyar 966 milyon lira olarak kaydedildi. 
     
     DOLAR 
     Merkez Bankası doların bugünkü efektif kurunu alışta 1 milyon 6 bin 231 lira, satışta ise 1 milyon 664 bin 862 lira olarak belirledi. 
     Böylece Merkez Bankası'nın dün açıkladığı kurlara göre dolar, alışta 19 bin 991 lira, satışta ise 20 bin 132 lira yükseldi. 
     Kapalıçarşı'da Cuma günü 1 milyon 613 bin liradan kapanan dolar, güne 1 milyon 670 bin liradan, 1 milyon 575 bin liradan kapanan Euro ise 1 milyon 640 liradan başladı. 
     Piyasa kapanışında doların satış fiyatı 1 milyon 662 bin liraya, Euro'nun satış fiyatının 1 milyon 633 bin liraya yükseldi. 
     
     TAHVİL-BONO-REPO 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 47.95'ten kapandı. 
     İMKB Tahvil ve Bono Piyasası verilerine göre, gecelik faizde en düşük oran yüzde 43.50, en yüksek oran ise yüzde 48.10 olarak belirlendi. 
     Bankalararası TL interbankı'nda da gecelik faiz oranı yüzde 48.00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında en çok işlem gören 9 Nisan 2003 tarihli, bugün valörlü tahvilin basit getirisi yüzde 71.42'ye, bileşik getirisi ise 77.08'e yükseldi. 
     Tahvilin bileşik getirisindeki artış yüzde 1.13 oldu. 
     





</TEXT>
</DOC>
