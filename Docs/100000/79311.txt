<DOC>
<DOCNO> 79311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sonspo15.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakat Hasan ve Suat'ın durumları iyiye gidiyor 
</HEADLINE>
<TEXT>

     Galatasaray'da, sakatlığı bulunan Hasan ve Suat'ın, 21 Nisan Pazar günü yapılacak Ankaragücü maçına kadar iyileşme olasılıklarının yüksek olduğu bildirildi. 
     Kulüp doktoru Serhan Kurtulmuş, sakatlığı bulunan oyunculardan Suat'ın takımla birlikte antrenmanlara katılmaya başladığını belirterek, Hasan'ın ise bugün takımla birlikte çalışmaya başlayacağını kaydetti. 
     Hasan'ın antrenmandaki durumuna göre kesin kararı vereceklerini anlatan Dr.Kurtulmuş, ''Bu futbolcunun tedavisini hızlı bir şekilde sürdürüp, Ankaragücü maçına yetiştirmeye çalışıyoruz'' dedi. 
     Galatasaray'ın, pazar günü Ankaragücü ile yapacağı önemli lig maçının biletleri tükendi. Karşılaşmanın biletlerini satan Biletix firması, maç biletlerinin tamamının satıldığını açıkladı. 
     





</TEXT>
</DOC>
