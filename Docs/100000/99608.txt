<DOC>
<DOCNO> 99608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun28.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, El Kaide'ye karşı gizli operasyonların arttırılmasını istiyor. 
</HEADLINE>
<TEXT>

     ABD Savunma Bakanı Donald Rumsfeld'in, El Kaide örgütüne karşı gizli operasyonların arttırılmasından yana olduğu ileri sürüldü. 
     Washington Times gazetesinin haberine göre, Rumsfeld, daha fazla sayıda El Kaide militanının ölü ya da diri ele geçirilmesi için özel gizli operasyonların arttırılmasını istiyor. 
     Gazeteye göre, Özel Harekat Dairesi Başkanı General Charles Holland'ın bu amaçla hazırladığı özel plan, yakında uygulanmaya başlayacak. 
     Kimliğini açıklamayan bir kaynak, gazeteye, ''Rumsfeld, operasyonların yasal sınırlara ve engellere takılmasını istemiyor. Gizli operasyonların yasal çerçeveden olabildiğince uzak olmasını istiyor'' diye konuştu. 
     





</TEXT>
</DOC>
