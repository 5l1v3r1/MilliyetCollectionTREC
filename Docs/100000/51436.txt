<DOC>
<DOCNO> 51436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun08.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı Mezar-ı Şerif'e taarruz başlattı 
</HEADLINE>
<TEXT>

     Taliban'a karşı savaşan Kuzey İttifakı güçlerinin stratejik Mezar-ı Şerif'i tekrar ele geçirmek için büyük bir saldırı başlattığı bildirildi. 
     Kuzey İttifakı sözcülerinden Eşref Nedim, Reuters'a yaptığı açıklamada, ''Askerlerimiz şu anda Mezar-ı Şerif yönünde ilerliyor'' dedi. 
     Nedim, sabah erken saatlerde Amerikan uçaklarının Mezar-ı Şerif'in 8 kilometre ötesindeki İmam Bukri köprüsündeki Taliban cephe hatlarını 
     bombaladıklarını söyledi. Nedim, bunun Taliban'ın cephe hatlarını kırmada büyük etkisi olduğunu belirtti. Bu arada, Kuzey İttifakı komutanlarından Ziya Hauddin, Taliban'ın Kabil'in kuzeyindeki cephe hattını çoğu Arap ve Pakistanlıların oluşturduğu 2 bin kadar gönüllüyle güçlendirdiğini söyledi. Taliban'ın ayrıca cepheye mühimmat, tank ve diğer askeri araçları yığdığını belirten Hauddin, Amerikan bombardımanının hızlandırılması gerektiğini söyledi. 
     






</TEXT>
</DOC>
