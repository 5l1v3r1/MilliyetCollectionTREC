<DOC>
<DOCNO> 64353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko05.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emek Otelleri için imzalar atılıyor 
</HEADLINE>
<TEXT>

Çelik Palas ve Büyük Efes otellerinin işletmesi Swissotel'e devredildi. Diğer dört otelin devirleri için görüşmeler de sonuçlanmak üzere 
     Emekli sandığı'na ait altı otelden İzmir'deki Büyük Efes Oteli ile Bursa'daki Çelik Palas Oteli’nin işletmesinin Swissotel'e verilmesine ilişkin sözleşmeler imzalandı. Emekli Sandığı Genel Müdürü Naci Yatbaz, projede nihai aşamaya gelindiğini açıkladı. 
     İstanbul'daki Maçka ve Ankara'daki Stad otellerini işletmek üzere seçilen Radisson SAS ile İstanbul'daki Büyük Tarabya ve Ankara'daki Büyük Ankara otellerini işletmek için seçilen Milennium - Copthorne zincirleri ile sözleşmeler de imza aşamasına geldi. 
     Bu arada, altı otelin yenileme modernizasyon faaliyetlerini tek elden yönetmek üzere de, dünyanın önde gelen proje yönetim firmalarından olan Amerikan Turner International'ın en büyük hisseye sahip olduğu bir konsorsiyum ile proje yönetim sözleşmesi imzalandı. Genel Müdürü Yatbaz, finansman temini için de önemli bir noktaya gelinerek, yenileme çalışmalarına başlanılmasının programlandığını söyledi. 
     
     Yılda 29.3 milyon dolar 
     İşletme devirlerinden, Sandığa 354 milyon dolarlık k r payı girişi olacak. Sandık, 227 milyon dolarlık anapara ve faiz ödemesinde bulunacak. Net giriş, 127 milyon dolar seviyesinde gerçekleşecek. Yenileme sonrası 15 yıllık dönemde Sandık, söz konusu otellerden yıllık olarak 29.3 milyon dolar gelir sağlayacak. 
     



 EKONOMİ 



















</TEXT>
</DOC>
