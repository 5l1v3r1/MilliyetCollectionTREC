<DOC>
<DOCNO> 68280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko08.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un dili sürçtü, Tokyo Borsası hareketlendi.. 
</HEADLINE>
<TEXT>

     Dil sürçmeleri ve gaflarıyla tanınan ABD Başkanı George Bush'un, Japonya'ya yaptığı ilk resmi gezisinde de benzer bir durum yaşandı. 
     Bush'un, Japonya Başbakanı Juniçiro Koizumi ile görüşmesinden sonra katıldığı ortak basın toplantısında, görüşmede ''devalüasyon konusunu da ele aldıklarını'' söylemesi, Tokyo para piyasalarında dalgalanmaya yol açtı. 
     Bush'un ''devalüasyon''dan söz ettiğinin borsa ekranında görülmesinin ardından, bir kaç saniye içinde ABD Doları Japon Yeni karşısında 0.25 yen değerlenerek 132.80 yene yükseldi. 
     Başkan Bush'un basın toplantısının hemen ardından Beyas Baray yetkililerinden gelen ''düzeltme'', para piyasalarındaki heyecanı yatıştırdı. 
     Beyaz Saray Sözcüsü'nün ''Başkan'ın dilinin sürçtüğünü, aslında devalüasyon değil deflasyon demek istediğini'' açıklamasıyla, yatırımcılar sakinleşti ve Japon Yeni ABD Doları karşısında toparlandı. 
     






</TEXT>
</DOC>
