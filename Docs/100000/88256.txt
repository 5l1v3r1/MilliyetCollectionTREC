<DOC>
<DOCNO> 88256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/bila.html </URL>
<DATE> 2002/06/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Askerin rahatsızlığı 
</HEADLINE>
<TEXT>

     Genelkurmay Başkanlığı’nın dün yaptığı açıklamanın nedeni, MGK kararları, idam cezası, AB yandaşlığı ve karşıtlığı gibi konulardaki tartışmalar içinde Türk Silahlı Kuvvetleri’nin "taraf" gibi gösterilmesi. Bu tartışmalara katılan kesimlerin her birinin "asker de bizim gibi düşünüyor" mesajı vermeye özen göstererek, tartışmalarda güç kazanmaya çalışması. 
     Milli Güvenlik Kurulu’nun 30 Mayıs’ta yaptığı toplantıdan bu yana süren tartışmalarda doğrudan veya dolaylı olarak askerlere atıf yapılması Genelkurmay’ı rahatsız etmiş durumda. Tartışmaların getirdiği birikimin belli bir düzeye ulaşması ve devam edeceğinin anlaşılması sonucunda da Genelkurmay’ı "TSK’yı bir kesim veya görüşün yanında gibi göstermeyin, biz kendi görüşümüzde duruyoruz" anlamına gelen dünkü açıklamayı yapmaya yönelttiğini söyleyebiliriz. 
     Genelkurmay açıklamaları elbette Genelkurmay Başkanı Org. Hüseyin Kıvrıkoğlu’nun bilgisi ve talimatı dahilinde yapılıyor. Moskova’da bulunan Org. Kıvrıkoğlu, Genelkurmay’a bu açıklamanın yapılması talimatını veriyor ve hazırlanan açıklama metni onayından geçirildikten sonra dağıtılıyor. 
     Askerlerin, açıklamaya kaynaklık eden değerlendirmeleri şöyle özetlenebilir 
     "MGK’nın 30 Mayıs toplantısında idam cezasıyla ilgili olarak komutanlar bir beyanda bulunmadılar. Komutanların konuşmamış olması, daha sonra, idam cezasının kaldırılmasını isteyenler tarafından, asker de itiraz etmeyerek dolaylı onay verdi’ biçiminde idam cezasının kaldırılmasına karşı çıkanlar tarafından da, askerler kaldırılsın demedi’ şeklinde yorumlara yol açtı. Siyasi tartışmalar içinde her kesim askeri kendi yanında göstermeye çalıştı. Hatta, Genelkurmay’a ziyarette bulunan sivil toplum kuruluşu TÜSİAD da, görüşlerimiz askerlerle aynı’ anlamında açıklamalar yaptı. Genelkurmay’ı rahatsız eden, Türk Silahlı Kuvvetleri’nin bu siyasi tartışmalara konu edilmesidir." 
     Komutanların, MGK’da bu konuya girmemeleri ve sonraki tartışmalardan duyduğu rahatsızlığı ifade etmeleri ne anlama geliyor 
     Bu soruya da verilen yanıt ise şu 
     "MGK’da Türk silahlı Kuvvetleri’nin görüşü gündeme gelmedi. Türk Silahlı Kuvvetleri’nin bu konudaki görüşü Genelkurmay Başkanı Org. Hüseyin Kıvrıkoğlu’nun daha önce bir soruyu yanıtlarken, Bize sormayın, biz tarafız. Karar verecek olan TBMM’dir’ biçiminde özetlediği görüştür. Türk Silahlı Kuvvetleri bu görüşün belirlediği çizgide duruyor. Bunda bir değişiklik yok." 
     Genelkurmay’ın açıklaması ve perde arkasındaki değerlendirmelere göre, askerin siyasilere, "tartışmalara bizi karıştırmayın, bizim üzerimizden siyaset yapmayın" mesajı verdiğini söyleyebiliriz. 
     Asker kimsenin yanında veya karşısında olmadığını, söylemeye çalışıyor. 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
