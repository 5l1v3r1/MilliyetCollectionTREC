<DOC>
<DOCNO> 72441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/ekonomi/eko10.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapatmaya coğrafi bölge formülü 
</HEADLINE>
<TEXT>

     HARUN GÜREK Ankara 

     Küçülme önlemleri arasındaki bölge müdürlüklerinin kapatılması için "coğrafi bölge" yöntemi üzerinde duruluyor. 
     Buna göre, kamu kuruluşlarının il müdürlüğünün bulunduğu illerdeki bölge müdürlükleri kapatılacak. Her kamu kuruluşunun, yedi coğrafi bölgenin her birindeki bölge müdürlüğüne dokunulmayacak. Coğrafi bölge sisteminin Bakanlar Kurulu’nda da gündeme geldiğini belirten Devlet Bakanı Edip Safter Gaydalı, bir bölgede iki bölge müdürlüğü varsa, binası kira olanın kapatılmasını düşündüklerini de kaydetti. MTA’nın Kızılcahamam, Sivas ve Zonguldak bölge müdürlüklerinin kapatılmasının düşünüldüğünü bildirdi. 
     



 EKONOMİ 




















</TEXT>
</DOC>
