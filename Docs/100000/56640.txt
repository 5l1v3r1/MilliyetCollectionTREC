<DOC>
<DOCNO> 56640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko20.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de enflasyon rekor seviyede düşük 
</HEADLINE>
<TEXT>

     İngiltere'de enflasyonun Kasım ayı itibariyle yıllık yüzde 1.8 ile rekor düzeye gerilediği bildirildi. 
     Ulusal İstatistik Bürosu'ndan yapılan açıklamada, Kasım ayı itibariyle ipotek faizi ödemelerini kapsamayan yıllık temel enflasyon oranının bir önceki aya göre yüzde 0.5 oranında gerilediği belirtildi. 
     İngiltere'de yıllık bazda yüzde 1.8'lik temel enflasyon oranı daha önce sadece bu yılın Ocak ayı ile 1976 yılının Ocak ayında ulaşılan en düşük enflasyon düzeyini oluşturuyor. 
     Temel enflasyondaki düşüşün esas olarak, yakıt fiyatlarının düşmesini de içeren otomobil maliyetlerindeki azalmadan kaynaklandığı ifade ediliyor. 
     İpotek faizlerinin de dahil edilmesiyle hesaplanan daha geniş yıllık enflasyon oranının da Kasım ayı itibariyle bir önceki aya göre yüzde 0.7 düşüşle yüzde 0.9 olduğu kaydedildi. Bu oran da İngiltere'de 1963 yılından beri kaydedilen en düşük oranı oluşturuyor. 
     






</TEXT>
</DOC>
