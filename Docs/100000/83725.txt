<DOC>
<DOCNO> 83725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/soneko04.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yardımı, İsrail'de ekonomik reformları ertelettirdi 
</HEADLINE>
<TEXT>

     Uzun yıllardır Amerikan mali yardımı alan İsrail, bu yardımlarla düşmanlarıyla mücadele etti, ancak, ülke ekonomisinin yeniden yapılanması ertelendikçe ertelendi. 
     İsrail'deki savunma sanayii çevreleri ve uzmanlarına göre, bu ülke dış yardıma çok fazla bağımlı kılındı ve hükümetin sosyalist tarz ekonomisinde çok gerekli reformlara girişmesi engellendi. Amerikan yardımlarının zorunlulukları olmasaydı, İsrail'in politikaları farklı olur ve halen yaşanan durgunluktan da kaçınılabilirdi. 
     Amerikan askeri yardımlarının yüzde 75'i ABD'de harcanması şart olduğundan, İsrail ekonomisi ve savunma sanayii de bundan pek faydalanmıyor. ABD İsrail'e yılda 3 milyar dolar askeri yardım verip kendi savunma sanayiini dolaylı yoldan destekliyor. 
     İsrail ordusu için alınan önemli silahların tümü Amerikan yapımı ve İsrail ABD ile birçok yıla yayılan milyar dolarlık silah satın alım anlaşmaları imzalandı. İsrail ordusunun gıdası ve askeri üniformaların malzemelerinin bile çoğu ABD'den alınıyor. 
     İsrail'in milli gelirinin yüzde 12'si 8-9 milyar dolar savunmaya gidiyor Batılı ülkelerin çoğunda bu oran yüzde 1-3 , savunma bütçesinin yüzde 25'i ABD'den geliyor. Ağır savunma yükü, eğitim gibi diğer alanlardan kaynak çektiği için ekonominin geri kalanına zarar veriyor. Askeri borç ödemelerinin de sonu gelmiyor. 
     





</TEXT>
</DOC>
