<DOC>
<DOCNO> 88992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sondun25.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Türkler İtalyan dondurmacıların hakimiyetine son verdi 
</HEADLINE>
<TEXT>

     Almanya'da yayımlanan Focus dergisi, ülkedeki İtalyan dondurmacılarının hakimiyetine, aralarında Türklerin de bulunduğu diğer yabancıların son vermek üzere olduğunu yazdı. 
     Dergide, ''İstanbullu dondurmacılar'' başlığıyla verilen haberde, Almanya'daki İtalyan dondurma dükkanlarının üçte birinin çoğu Türk yabancılar tarafından işletildiği belirtildi. 
     İtalyan Dondurmacıları Birliği sözcüsü Lisa Carnio, dergiye yaptığı açıklamada, ''İtalyanların sattığı dükkanları bazen Almanlar, ancak daha çok Türkler, Portekizliler ve Arnavutlar satın alıyor. 
     İstanbul'dan ya da diğer kentlerden gelmelerine rağmen İtalyanlar gibi konuşuyorlar. Dükkanların isimlerine de 'San Remo' ya da 'Roma' diyorlar'' diye konuştu. 
     Lahdo Bulut adlı dondurma dükkanı sahibi, Hamburg'taki dükkanını bir süre önce bir İtalyandan devraldığını belirterek, ''Müşteriler, dondurmayı bir İtalyanın mı, ya da diğer Akdeniz ülkelerinden bir kişinin mi hazırladığına bakmıyor'' şeklinde görüş belirtti. 
     





</TEXT>
</DOC>
