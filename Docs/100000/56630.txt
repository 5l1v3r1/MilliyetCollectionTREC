<DOC>
<DOCNO> 56630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/soneko10.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban gitti, TV ve çanak anten satışları patladı 
</HEADLINE>
<TEXT>

     Afganistan'da televizyon izlemeyi ayrıntılı ''haram'' listesine alarak yasaklayan Taliban yönetiminin devrilmesinden sonra başkent Kabil'de televizyon alıcısı ve çanak anten satışları patlama yaptı. 
     Televizyonlarını ve antenlerini Taliban'a teslim etmek yerine saklayacak kadar cesur olanlar, bu değerli eşyaları ''zulalarından'' çıkarıp yeniden kurarken, televizyon satıcıları ve anten montajıyla uğraşanlar da mesleklerinin altın günlerini yaşıyor. 
     Kabil'in elektronik eşya pazarının bulunduğu Nadir Peştun caddesinde Pakistan'dan getirilen televizyon alıcıları ve çanak anten malzemeleri satan dükkanlar arı gibi işliyor. 
     Ortalama aylık gelirin 7 dolar 10 milyon 150 bin lira olduğu bir ülkede, vitrinlerinde fiyatı 200 ile 400 dolar 290-580 milyon lira 
     arasında değişen televizyonlarla 80 ile 250 dolar 116-362,5 milyon lira arasında değişen antenleri sergileyen esnaf, alıcı bulmakta hiç zorluk çekmediklerini söylüyor. 
     






</TEXT>
</DOC>
