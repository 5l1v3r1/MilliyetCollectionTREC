<DOC>
<DOCNO> 84907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/soneko06.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası tarım ve mali sektör heyetleriTürkiye'ye geliyor 
</HEADLINE>
<TEXT>

     Dünya Bankası Tarım ve Mali Sektör heyetlerinin, önümüzdeki günlerde Türkiye'ye gelerek, bu sektördeki gelişmeleri inceleyecekleri öğrenildi. 
     Mali Sektör Heyeti, programlanmış kamu ve mali sektör uyum kredisi PFSAL2 çerçevesindeki gelişmeleri inceleyerek, 1.3 milyar dolarlık kredinin ikinci diliminin serbest bırakılabilmesi için değerlendirmede bulunacaklar. 
     Dünya Bankası Yönetim Kurulu, 1.3 milyar dolarlık kredinin, 450 milyon dolarlık birinci dilimini serbest bırakmıştı. 
     Banka'nın Tarım Heyeti'nin de, Türkiye ziyaretinde, Doğrudan Gelir Desteği projesindeki gelişmeleri inceleyeceği belirtiliyor. Heyetin, tarım reformu çerçevesindeki tüm gelişmeleri de yerinde inceleyeceği kaydediliyor. 
     Dünya Bankası'nın bu yıl Türkiye'ye yaklaşık 3 milyar dolarlık bir kredi sağlaması bekleniyor. 
     Heyetlerin incelemelerinin, Türkiye'ye gelecek yıl yapılacak Dünya Bankası program kredilerinin belirlenmesi açısından da önem taşıdığı ifade ediliyor. 
     





</TEXT>
</DOC>
