<DOC>
<DOCNO> 97828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/eko09.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekfen ampul üretimini bırakıyor 
</HEADLINE>
<TEXT>

39 yıl önce kurulan ve pazarın yüzde 35’ini elinde bulunduran Tekfen’in ampul fabrikası ay sonunda kapatılıyor 
     Kocaeli’nin Gebze İlçesi’ndeki Tekfen Endüstri ve Ticaret AŞ’nin ampul fabrikası üretimden çekiliyor. 
     Birleşik Metal - İş Sendikası Gebze Şube Başkanı Adnan Serdaroğlu, Tekfen Holding yöneticilerinin aldığı karar gereğince, yılda 50 milyon adet civalı, dekoratif ve normal aydınlatma ampulü üreten fabrikanın 31 Temmuz Çarşamba günü kapatılacağı bilgisini aldıklarını söyledi. 
     Tekfen’de, 54’ü sendikalı 73 işçinin çalıştığını ifade eden Serdaroğlu, şöyle konuştu "1963 yılında kurulan ve Türkiye ampul pazarının yüzde 35’ini elinde bulunduran fabrikanın üretime devam etmesi için her türlü özveriye hazırız. Ülkemizde aydınlatma sektöründe üretim yapan firmalar bir bir kapanmakta, ancak Türkiye pazarındaki paylarını korumaya çalışmaktadırlar. General Electric ve Philips de Türkiye’deki üretimi yurtdışına kaydırmışlardır." 
     Adnan Serdaroğlu, fabrika yöneticileriyle görüşmelerin sürdürüldüğünü de kaydetti. 
     



 EKONOMİ 





















</TEXT>
</DOC>
