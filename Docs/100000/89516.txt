<DOC>
<DOCNO> 89516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/ekonomi/eko05.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci elde vergi kalktı, fiyatlar arttı 
</HEADLINE>
<TEXT>

ÖTV’nin ikinci el araçlarda vergiyi kaldıran maddesi yürürlüğe girdi. Ancak, kalkan verginin büyük bölümü fiyata yansıtılınca, beklenen ucuzluk olmadı 
     FATİH ÇINAR 

     Özel Tüketim Vergisi ÖTV ile birlikte ikinci eldeki verginin kalkması otomobilde ucuzluk getirmedi. 
     Cumhurbaşkanı’nın önceki gün onayladığı ÖTV Kanunu’nun akaryakıt, otomobil, dayanıklı tüketim malları başta olmak üzere çeşitli malların satış teslim ve ithalatından alınan vergi, fon ve payın ÖTV ile tek kalemde toplanmasını öngeren maddeleri 1 Ağustos’tan geçerli olacak. Kanunun ikinci elde vergiyi kaldıran düzenlemesi ise dünden itibaren yürürlüğe girdi. İkinci el otomobil satışlarından alınan TAV kalktı. Yerine yeni vergi getirilmedi. 
     
     Satışlar durmuştu 
     Model ve yaşa göre 300 milyon ile 3 milyar lira arasında değişen TAV’ın kalkmasına karşın ikinci eldeki fiyatlar ucuzlamadı. Verginin kalkacağı beklentisiyle ikinci elde satışların bir süredir durduğunu belirten Doğuş Oto Değerlendirme DOD Genel Müdürü Cem Yurtbay, şunları söyledi "Aracını satmak isteyenler vergi kadar fiyata yansıtacaklarını bekleyerek satışı geciktirdi. Alıcılar da vergi avantajını yakalamak için bekledi. Böylece bahar aylarında artan satışlar beklentiler nedeniyle durdu. Şimdiden sonra hareket başlayacak. Fiyatlar da arz talep doğrultusunda yeniden belirlenecek. Araç fiyatları artacak." 
     OtoCenter Yönetim Kurulu Başkanı Mustafa Karayılan da kalkan vergilerin şimdiden fiyatlara yansıdığını, özellikle pazar gününden itibaren talebin gelmesiyle fiyatların tekrar şekilleneceğini söyledi. 
     
Vergi gitti ama ucuzluk gelmedi Marka Model Önceki fiyatı milyar TL Vergi ve harç milyon TL 12 Haziran fiyatı milyar TL Fiat Palio 1.4 2000 6 - 6.5 650 6 - 7.5 Renault Clio 1.4 2000 9 - 10 1.060 9.5 - 11 Ford Fiesta Flair 2000 8.5 - 9.5 650 9 - 10.5 Alfa Romeo 156 2.0 2000 19 - 20.5 2.837 20 - 22 VW Polo 1.4 Comf. 2001 14 - 16 1.060 14 - 16.5 VW Golf 1.6 Comf. 1999 16 - 18 790 16.5 - 19 Toyota Avensis 1998 15 - 17 1.510 16 - 18.5 Audi A3 1.6 2001 22 - 23 1.060 23 - 24.5 Citroen Saxo 1.4i 2001 8.5 - 9 650 9 - 10.5 Honda Accord 2.0 EX 1999 15 - 16 1.540 16 - 17.5 Hyundai Accent GLS 1.5 1999 6 - 6.5 515 6.5 - 7.5 Lada Vega 2000 4 - 4.5 1.060 4.5 - 5.5 Mitsubishi Carisma 1.6 HB 2000 8.5 - 10 1.060 9.5 - 11 Nissan Primera 1.6 1999 9.5 - 11 790 10 - 11.5 Opel Corsa 1.4 1997 7 - 7.5 379 7.5 - 8 Peugeot 106 GTI 2001 10 - 11 650 11 - 11.5 Skoda Octavia 1.6 2000 11.5 - 13 1.060 12.5 - 14      
     ÖTV'den önceki fiyatı Taşıt Alım Vergisi dahil değil 
     Taşıt Alım Vergisi, Eğitime Katkı Payı ve trafik harcı toplamı. 
     



 EKONOMİ 






















</TEXT>
</DOC>
