<DOC>
<DOCNO> 74506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/soneko10.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de enflasyon endişesi... 
</HEADLINE>
<TEXT>

     Amerikan ekonomisinde faaliyetlerin artışıyla, gelecekte enflasyonun körükleneceğinden endişe duyuluyor. 
     ABD'deki mağazalarda, bahar ve yaz sezonu giysilerinin fiyatları Şubat ayında, yaklaşık bir yılın en yüksek düzeyinde arttı. Uçak biletleri son iki ayda sürekli zamlandı, benzin fiyatları Mart'ta son bir yılın en yüksek artışını kaydetti. Doktor muayene, hastanede tedavi ücretleri ile ilaç fiyatları da son bir yılda yüzde 4.5 arttı. 
     ABD Merkez Bankası'nın FED , geçen yıl durgunluğu süprizle karşıladığı gibi, bu yıl da ekonominin güçlenip enflasyonun tırmanmasına şaşıracağını belirten bir ekonomiste göre, ekonomide talep artışı, enerji fiyatları ile tıp ve ilaç maliyetlerindeki yükselişle üçlü sarmal yaşanabilir. 
     FED Başkanı Alan Greenspan, yasama organı Kongre'de geçenlerdeki konuşmasında, tüketici fiyatlarında bu yıl çok ılımlı ölçüde yüzde 1.5 artış beklediğini söylemişti. 
     Bazı mal ve hizmetlerde büyük oranlı artışlara rağmen, resmi kayıtlara göre Tüketici Fiyatları Endeksi geçen 12 ayda sadece yüzde 1.1 artışla, son 38 yılın en iyi performansını kaydetti. 10 yılvadeli 
     Hazine tahvillerinin faiz getirisi ise birkaç hafta önce yüzde 4.8 iken yüzde 5.4'e çıktı. 
     Bu arada bankaların tasarruf mevduatı faiz oranlarının yükselmesinin ardından, halen son 37 yılın en düşük düzeyinde, yüzde 4.75'de seyreden ticari bankaların kısa vadeli tüketici ve işyeri 
     kredilerinin, gelecek yıl yüzde 8'e yükselebileceği tahmin ediliyor. 
     Buna karşılık enflasyon cininin şişeden çıkmayacağı, FED'in enflasyonun kontrolden çıkmasını önlemek için gerekenleri yapacağı tahmin ediliyor. 
     






</TEXT>
</DOC>
