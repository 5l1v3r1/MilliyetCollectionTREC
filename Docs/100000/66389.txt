<DOC>
<DOCNO> 66389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun14.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da Amerikan Merkezi önünde gösteri... 
</HEADLINE>
<TEXT>

     Hindistan'da sosyalist partililer, ABD'nin geçen ay Kalküta'daki Amerikan merkezine düzenlenen saldırıda ölenlere tazminat ödenmesi talebiyle gösteri yaptı. 
     Müslümanlar ve köylülerle birlikte, Kalküta'nın merkezinde toplanan Samajwadi Partisi üyesi yaklaşık 200 kişi, ABD'nin saldırıda ölen 5 polisin ailelerine toplam 5 milyon rupi ödemesi gerektiğini belirterek, ABD Başkanı George Bush'un kuklasını yaktı. 
     Parti lideri Vijay Upadhyay, gazetecilere yaptığı açıklamada, ''ABD, ölen polislerin ailelerine karşı sorumludur. Onlar, Amerikan merkezini korurken öldürüldü. ABD bu gerçeğe nasıl göz yumar'' dedi. 
     Kalküta'daki Amerikan merkezine düzenlenen saldırıda 5 kişi ölmüş, 20 kişi de yaralanmıştı. 
     Hindistan'ın Pakistanlı örgüt Leşker-i Tayibe'nin parmağı olduğunu öne sürdüğü saldırıdan sorumlu tutulan 2 Pakistanlı, Hindistan'ın doğusunda polisle girdikleri çatışmada öldürülmüştü. 
     






</TEXT>
</DOC>
