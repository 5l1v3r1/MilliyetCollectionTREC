<DOC>
<DOCNO> 74936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sonspo12.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, Galatasaray idmanında terör estirdi 
</HEADLINE>
<TEXT>

     Galatasaray, 30 Mart Cumartesi günü Diyarbakırspor ile yapacağı lig maçının hazırlıklarını İstanbul'da sürdürdü. 
     Teknik direktör Mircea Lucescu yönetiminde Florya Metin Oktay Tesisileri'nde gerçekleştirilen ve yaklaşık 1.5 saat süren antrenmanda futbolcular, koşunun ardından taktik ve şut çalışması yaptı. 
     Teknik direktör Lucescu, antrenman sırasında futbolcularını sık sık yüksek sesle uyararak, daha canlı ve hırslı oynamalarını istedi. 
     Rumen çalıştırıcı, taktik çalışması sırasında topu yitiren oyuncularını baskı yaparak alanı daraltmalarını, topa sahip olan oyuncuların ise kenarlara açılarak oyunu genişletmelerini istedi. 
     Sol diz yan bağlarında zedelenme olan golcü futbolcu Serkan'ın, Diyarbakırspor maçında oynamasanın kuşkulu olduğu kaydedildi. 
     Koşmasının dahi sakıncalı olması nedeniyle antrenmana çıkamayan ve salonda tedavi olan Serkan, Diyarbakırspor maçında büyük bir olasılıkla forma giyemeyecek. 
     İdmanda dizi ağrıyan Arif, şut çalışması sırasında antrenmanı bırakırken, belinde ağrıları bulunan Perez ile dünkü antrenmanda dizi dönen Vedat idmana katılmadı. 
     Galatasaray, Diyarbakırspor maçının hazırlıklarını yarın akşam basına kapalı olarak gerçekleştireceği antrenmanla sürdürecek. 
     






</TEXT>
</DOC>
