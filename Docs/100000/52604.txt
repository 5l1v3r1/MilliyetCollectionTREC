<DOC>
<DOCNO> 52604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun08.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"İntikam için beş Taliban esiri öldürdüm" 
</HEADLINE>
<TEXT>

     Kuzey İttifakı'nın bir savaşçısı, babasının ve kardeşinin intikamını almak için 5 Taliban esirini öldürdüğünü söyledi. 
     Associated Press'in Kabil'in kuzeyindeki eski cephe hattında görüştüğü 19 yaşındaki Abdülragıp, Kaleyi Fatula'da İttifak ile Taliban askerlerinin çatışmasını anlatırken, 100 kadar Arap ve Pakistanlının da katıldığı çatışmada, 22 yabancı savaşçının öldüğünü söyledi. 
     Abdülragıp, çatışmada ele geçirilen Taliban askerlerinden 5'ini bizzat kendisinin öldürdüğünü söyledi. Abdülragıp, ''Esirleri sıraya dizdim ve daha sonra ateş ettim. Çok kızgındım'' dedi. 
     Taliban tarafından 2 yıl önce ele geçirildiğini belirten Abdülragıp, kendisinin hapisten kaçarak kurtulduğunu ancak Taliban'ın babasını ve kardeşini öldürdüğünü anlattı. 
     






</TEXT>
</DOC>
