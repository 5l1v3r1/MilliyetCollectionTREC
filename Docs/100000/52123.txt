<DOC>
<DOCNO> 52123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur09.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Manavgat'ta bankaları tarayan astsubay tutuklandı... 
</HEADLINE>
<TEXT>

     Manavgat'ta, önceki gece bankalar ve işyerlerinin silahla taranması olayıyla ilgili gözaltında tutulan Astsubay Üstçavuş Murat Zencirli ve olaya karışan 6 er, gece çıkarıldıkları mahkemece tutuklandı. 
     Dün öğleden sonra Manavgat Adliyesi'ne getirilen ve savcılıkta ifadeleri alınan Astsubay Murat Zencirli ve 6 er, sorgunun ardından olayla ilgili bazı teknik belgelerdeki eksikliklerin giderilmesi için yeniden gözaltında tutuldukları Manavgat İlçe Jandarma Bölük Komutanlığı'na gönderilmişlerdi. 
     Gece yeniden Adliye'ye getirilen sanık Astsubay Üstçavuş Murat Zencirli ile olaya karışan Erhan Kara, Barış Turan, Alper Genç, Ali Akkuş, Zekeriya Yılmaz ve Çağdaş Şentel adlı erler de tutuklanmaları talebiyle Nöbetçi Mahkeme'ye sevk edildi. 
     Sanıklar, ''2'den fazla silahla ateş etmek, halkta korku ve paniğe neden olmak'' suçlamalarından tutuklandılar. 
     Astsubay ve 6 er, Isparta Askeri Cezaevi'ne gönderildiler. 
     






</TEXT>
</DOC>
