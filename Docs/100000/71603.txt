<DOC>
<DOCNO> 71603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/spor/spo01.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arat’ın bombası 
</HEADLINE>
<TEXT>

Muhalefet lideri Hasan Arat, Dünya Kadınlar gününde listesine aldığı bayan yönetici İpek Ökten Ertin’i basına tanıttı 
     BİLAL MEŞE 

     BEŞİKTAŞ Muhalefet Lideri Hasan Arat, listesine aldığı İpek Ökten Ertin’i Dünya Kadınlar Günü’nde medyaya tanıttı. Arat, İpek Ökten Ertin’in camiada önemli bir yeri olduğunu hatırlarak, "Aileden Beşiktaşlıdır. Kendisini listeme aldığım için gurur duyuyorum" dedi. 13 Mart’ta bayan üyelerle biraraya gelecek olan Arat’ı, 1903 Karakartallar Oluşumu da destekleme kararı aldı. 
     TANITIM sırasında bir hayli heyecanlı olduğu gözlenen İpek Ökten Ertin ise, "Şan Ökten’in kızı olmam ve onun Beşiktaş uğruna kendini feda etmesi benim için büyük onurdur. Beni buna layık gören ve Dünya Kadınlar Günü’nde bunu açıklayan Arat’a teşekkür ediyorum. Kongre bize görev verirse, babamın ilkelerine bağlı olarak çalışacağım. Tesislerle ilgileneceğim" diye konuştu. 
     
Engin’den Daum’a cevap      BEŞİKTAŞ Menajeri Sinan Engin, derbi öncesinde Siyah - Beyazlı futbolcuları uyardı. Fulya’da kısa bir toplantı yapan Engin, bir puana razı olan Daum’un aksine, "Önümüzde tarihi bir fırsat var. Bu derbiyi kazandığımız taktirde yolumuz açılacak, şampiyonluğa emin adımlarla yürüyeceğiz. Beraberlik yetmez, galibiyet şart. Biz iyi bir ekibiz ve liglerin en iyi topunu oynuyoruz. Ali Sami Yen Stadı’nda sizden iyi futbol ve de galibiyet bekliyoruz. Camia olarak size bu konuda güvenimiz tamdır" diye konuştu. 
     



 SPOR 





















</TEXT>
</DOC>
