<DOC>
<DOCNO> 51505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur19.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenlere tuzak kuran fotoğrafçı tutuklandı... 
</HEADLINE>
<TEXT>

     Şişli'deki stüdyosunda, soyunma odasına yerleştirdiği kamerayla mankenleri çıplak halde görüntülediği iddia edilen fotoğrafçı Fevzi Hakan Kütükçüoğlu, ''Sarkıntılık'' ve ''Şantaja eksik teşebbüs'' suçlarından tutuklandı. 
     Organize Suçlar Şube Müdürlüğü'nün yaptığı operasyonda yakalanan fotoğrafçı Fevzi Hakan Kütükçüoğlu ile manken Tolga Ayaz ve Kütükçüoğlu'nun yanında çalışan Cüneyt Topal, sorgularının ardından Şişli Adliyesi'ne gönderildi. 
     Nöbetçi Savcı tarafından Tolga Ayaz ile Cüneyt Topal, serbest bırakılırken, Fevzi Hakan Kütükçüoğlu, tutuklanması istemiyle nöbetçi mahkemeye sevk edildi. 
     Şişli Nöbetçi 2. Sulh Ceza Mahkemesi'nde hakim tarafından ifadesi alınan Kütükçüoğlu, ''Sarkıntılık'' ve ''Şantaja eksik teşebbüs'' suçlarından, delilleri karartma ve kaçma olasılığına karşılık tutuklandı. Kütükçüoğlu, daha sonra Bayrampaşa Cezaevi'ne konuldu. 
     






</TEXT>
</DOC>
