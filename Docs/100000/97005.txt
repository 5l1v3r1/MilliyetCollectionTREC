<DOC>
<DOCNO> 97005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sonspo08.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Zico Japonya Milli Takımı'nın başına geçiyor 
</HEADLINE>
<TEXT>

     Brezilya Milli Takımı'nın eski yıldız futbolcularından Zico, Japonya Milli Takımı'nın teknik direktörlüğünü üstlenmek üzere Tokyo'ya geldi. 
     Japon Kyodo Haber Ajansı'nın haberine göre, 1978, 1982 ve 1986 Dünya Kupalarında Brezilya Milli Takımı'nın formasını giyen Zico, Japonya Futbol Federasyonu'yla milli takımın başına geçmek üzere 1 yıllık sözleşme imzalamayı kabul etti. 
     Zico, Japonya'ya gelir gelmez yaptığı açıklamada, ''İyi şeyler yapmak istiyorum. Japon futboluna renk getirmeyi arzu ediyorum'' dedi. 
     Ajansa göre, federasyon yönetimi bugün yaptığı toplantıda Zico'nun milli takımın başına getirilmesini resmen onayladı. Ancak yöneticiler, bu konuda bir açıklama yapmadı. 
     Zico, Japonya Ligi'nin başlangıç tarihi olan 1993 yılından buyana Kashima Antlers'de önce oyuncu sonra teknik direktör olarak görev yapıyordu. 
     Ancak Zico, Kashima'dan ayrıldığı bir dönemde Fransa'da yapılan 1998 Dünya Kupası'nda Brezilya Milli Takımı'nın teknik 
     koordinatörlüğünü yaptı. 
     





</TEXT>
</DOC>
