<DOC>
<DOCNO> 67658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sonspo09.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "İlk yarıda Galatasaray bilet talebimizi reddetmişti" 
</HEADLINE>
<TEXT>

     Fenerbahçe Kulübü, bugün bir açıklama yaparak, sezonun ilk yarısında Galatasaray'dan ligler statüsü gereğince yüzde 10'luk bilet 2 bin 200 adet taleplerinin kabul edilmediğini açıkladı. 
     Fenerbahçe Kulübü'nün resmi internet sitesi olan ''www.fenerbahce.org''da yer alan açıklamada, şöyle denildi 
     ''Galatasaray Kulübü'ne 19.09.2001 tarihinde gönderdiğimiz yazıda, 22 Eylül 2001 Cumartesi günü Ali Sami Yen Stadı'nda oynanmış olan 
     maçla ilgili bilet talebi yaptık. 
     Bu talepte 22.09.2001 Cumartesi günü Ali Sami Yen Stadı'nda oynanacak olan Galatasaray-Fenerbahçe Birinci Süper Lig futbol karşılaşmasında, kulübümüz taraftarları için 2 bin 200 adet bilet tahsisini talep etmekteyiz. 
     Türkiye Futbol Federasyonu Genel Sekreterliği'nin 16 Ağustos 2001 tarih 01-01- 98-16476 sayılı yazısında 2001-2002 Ligler Statüsü Madde 17 A-7 güvenlik bölümünde, ''Ev sahibi kulüp, stadyumun oturma 
     kapasitesinin maksimum yüzde 10'u kadar misafir seyirci için güvenliği tam olarak sağlanmış bir tribünde yer vermek zorundadır'' der. Bu nedenle Ali Sami Yen Stadı kapasitesinin yüzde 10'u oranındaki biletin ücreti karşılığında tarafımıza verilmesini talep ve rica ederiz denilmektedir. Fenerbahçe Kulübü olarak istemiş olduğumuz 2 bin 200 bilet verilmemiş, yalnızca 1100 bilet kulübümüze tahsis edilmiştir. Spor kamuoyuna duyurulur.'' 
     






</TEXT>
</DOC>
