<DOC>
<DOCNO> 96893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/guncel/gun02.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Fevzi Bir mahkemede buyurdu 
</HEADLINE>
<TEXT>
Şike Türkiye’de ispat edilemez 
Şike davası’nın ilk duruşmasına Ali Fevzi Bir ile tutuksuz sanık Sebahattin Bitirim katıldı. Mahkeme Antalyaspor’un müdahil olma talebini kabul etti 
     M. AKİF ERDEM İstanbul 

     Futboldaki şike çetesi davasının tutuklu sanığı Ali Fevzi Bir, "Şikenin Türkiye’de ispatı yoktur, şike yapmak da zor iştir" dedi. 
     Kadıköy 1. Ağır Ceza Mahkemesi’ndeki ilk duruşmaya, Ali Fevzi Bir ile tutuksuz yargılanan Sebahattin Bitirim katıldı. Mahkeme, Antalyaspor A.Ş. adına avukat Murat Bulat’ın davaya müdahil olma talebini kabul etti. 
     Kimlik tespiti sırasında "turizm ve inşaat işiyle uğraştığını" belirten Bir, "Şikenin Türkiye’de ispatı yoktur, şike yapmak da zor iştir" diye konuştu. 
     
     Bir’in tahliye talebine ret 
     Samet Aybaba ile Sadık İlhan arasında birlikte bulundukları bir ortamda kavga çıktığını anlatan Bir, şunları kaydetti 
     "Samet Aybaba bana, Sadık İlhan’ın, bu kavga nedeniyle kin tutup maça bunu yansıtmasından korktuğunu’ söyledi. Ben de öyle şey olmaz, Sadık İlhan’la konuşurum’ dedim. Türkiye’de 500 hakem varsa, 300’ünü tanırım zaten. Sadık İlhan’la konuştum. O da bana böyle bir şeyin olamayacağını’ söyledi. Tekrar Aybaba’yı arayarak, içini rahat tutmasını, Sadık İlhan’ın maçı gerektiği gibi yöneteceğini bildirdim." Bir’in tahliye talebini reddeden mahkeme duruşmayı erteledi. 
     
Kumarhaneci ve kumarbazım’      Antalyaspor’un bu davaya müdahil olmasının kümede kalma amacına yönelik olduğunu ileri süren Bir, şöyle konuştu "Kumarhaneci ve kumarbazım. İçkim, sigaram yoktur. Tek tutkum futbol ve kumar. Almanya’da bahis oynatıyorlar. Bunun illegali de var, ancak oynamak çok zor, üç tane birden oynaman gerekiyor. Böyle bir bahis varsa, bu benim kumar tutkumdandır. Bu olayı süslediler ve kıyameti kopardılar." 
     



 GÜNCEL 





















</TEXT>
</DOC>
