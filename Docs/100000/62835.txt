<DOC>
<DOCNO> 62835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur23.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün yapıp evlendiği adamın evli olduğunu öğrenince... 
</HEADLINE>
<TEXT>

     Adana'da, birlikte yaşadığı kişinin evli olduğunu öğrenen genç kadın, 3 aylık bebeğiyle apartmanın çatısına çıkarak intihara kalkıştı. 
     Huzurevleri Mahallesi 36. Sokak'ta meydana gelen olayda, Betül Sümer 27 , 3 aylık bebeği Mert'i kucağına alarak, intihar amacıyla 5. 
     katında oturduğu Lütfi Hansoylu Sitesi'ndeki 12 katlı apartmanın çatısına çıktı. Alınan bilgiye göre, Betül Sümer, yaklaşık 1.5 yıl önce düğün yaparak evlendiği, ancak resmi nikahı çeşitli gerekçeler göstererek yaptırmayan Namdar Güneşer'in, başka bir kadınla resmi nikahlı evli ve 2 çocuğunun olduğunu öğrendi. Namdar Güneşer ile bir süredir tartıştığı öğrenilen genç kadın, girdiği bunalım sonucu çocuğunu da alarak çatıya çıktı ve intihar edeceğini söyledi. Kendisini ikna etmeye çalışan ailesi ve polise uzun süre zor anlar yaşatan Betül Sümer, artık yaşamanın bir anlamı kalmadığını belirterek, ''Kimse yanıma yaklaşmasın. Kocamı yanıma getirin. Aksi halde bebeğimle atlarım'' dedi. Genç kadın, daha sonra olay yerine getirilen Namdar Güneşer ile konuşmaları sonrasında intihardan vazgeçti ve çocuğuyla birlikte çatıdan indirildi. Betül Sümer, 112 Acil Servis görevlilerince Ruh ve Sinir Hastalıkları Hastanesi'ne götürülürken, Namdar Güneşer'in ise genç kadını, oğlunu resmi nikahlı eşinin yanına götüreceği ve bir daha göstermeyeceği tehdidinde bulunduğu gerekçesiyle gözaltına alındığı bildirildi. 
     






</TEXT>
</DOC>
