<DOC>
<DOCNO> 94620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun04.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times "Irak kitle imha silahları peşinde" 
</HEADLINE>
<TEXT>

     Irak'ın yeniden kitle imha silahları elde etme çabaları çerçevesinde eski Sovyetler Birliği cumhuriyetlerinden Ukrayna ile bağlarını geliştirdiği iddia edildi. 
     İngiliz Financial Times gazetesinin haberinde, eski BM silahlar gözlemcisi Timothy McCarthy'nin ''Bir süre için Ukrayna ve Irak arasında savunma teknolojisi konusunda yoğun ilişkiler kurulmuştu. 
     Görünüşe göre bu ilişki yeniden ortaya çıkıyor ve geçmişin hatalarını tekrarlamak istemiyoruz'' şeklindeki sözlerine yer verildi. 
     Gazetenin, ABD Başkanı George W. Bush'un ''şer ekseni'' olarak nitelediği Irak, İran ve Kuzey Kore'deki kitlesel silahların artması konusundaki 3 aylık incelemelere dayanan haberin bu ilk bölümünde, söz konusu 3 ülkenin nükleer, kimyasal ve biyolojik silahlar elde etmek konusunda yoğun çaba sarfettikleri sonucuna varıldı. 
     





</TEXT>
</DOC>
