<DOC>
<DOCNO> 83812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/ekonomi/eko09.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Global’in Toprakbank teklifi yetersiz bulundu 
</HEADLINE>
<TEXT>

     ANKARA Milliyet 

     Tasarruf Mevduatı Sigorta Fonu TMSF Toprakbank’ta inceleme yapan Global Menkul Değerler’in teklifini yetersiz buldu. TMSF’den yapılan yazılı açıklamaya göre, Global Menkul, Avrasya Yatırım Holding, Templeton Strategic Emerging Markets Fund, Piraeus Bank’tan oluşan konsorsiyumun bankaya verdiği teklifi yeterli bulmadı. 
     TMSF yaptığı açıklamada, hisselerinin tamamı TMSF’ye ait olan Toprakbank’ın satışına ilişkin teklif verme süresinin 24 Nisan’da sona erdiğini hatırlattı. Açıklamada, bankada inceleme yapmasına izin verilen Oyakbank ile Dışbank’ın daha önce teklif vermeyeceğini bildirdiği de ifade edildi. 
     İşadamı Halis Toprak’a ait Toprakbank’a 30 Kasım 2001’de el konulmuştu. Kentbank ile Etibank’ın satılamayan mevduatları, faiz ve gelir reeskontları ve teminatlarının devredildiği Toprakbank 31 Ocak 2002’de satışa çıkarılmış ve üç ilgiliden sadece Global Menkul teklif vermişti. 
     



 EKONOMİ 
















</TEXT>
</DOC>
