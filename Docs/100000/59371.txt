<DOC>
<DOCNO> 59371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/ekonomi/eko08.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
EGS Bank, Bayındırbank’a devroldu 
</HEADLINE>
<TEXT>

     EKONOMİ SERVİSİ 

     Ege Giyim Sanayicileri Bankası EGS Bank , 27 Kasım’da satış süreci başlatılan ancak satılamayan Bayındırbank’a devredileceği açıklandı. Bankacılık Düzenleme ve Denetleme Kurumu’ndan BDDK yapılan açıklamada, EGS Bank’ın tüm yetkilerinin 18 Ocak 2002 tarihinden itibaren kaldırıldığı duyuruldu. 
     El konulduğu tarihte 49 şube ve 918 personeli olan EGS Bank’ın 25 Aralık’taki şube sayısının 16’ya, personel sayısının ise 446’ya düştüğü belirtilen BDDK açıklamasında, "Birleşen Bayındırbank’taki tüm mevduat, eskiden olduğu gibi TMSF’nin tam güvencesi altındadır. Mevduat sahiplerinin banka işlemleri nedeniyle herhangibir endişe duymalarına gerek yoktur" denildi. 
     
     AKK, Denizbank’ın oldu 
     Tasarruf Mevduatı Sigorta Fonu bünyesindeki Anadolu Kredi Kartları’nı AKK , Denizbank satın aldı. Bankadan yapılan açıklamada, AKK’nın satın alınmasına ilişkin anlaşmanın 21 Aralık’ta imzalandığı belirtildi. 
     Faaliyetlerini, Denizbank’ın iştiraki olarak sürdürecek AKK’nin, 8 bin aktif üye işyeri ve 140 milyon dolarlık yabancı kart cirosu bulunuyor. 
     Öte yandan Fon Bankaları Yönetim Kurulu, Etibank’ın 159 şubesinden 38’ini Denizbank’a, 32’sini Sümerbank’a OYAK Grubu , Kentbank’ın 81 şubesinden 21’ini TEB’e, 8’ini Denizbank’a, 6’sını da Sümerbank’a satılmasını kararlaştırdı. 
     



 EKONOMİ 




















</TEXT>
</DOC>
