<DOC>
<DOCNO> 99031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/bbas.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Favori Türkiye" 
</HEADLINE>
<TEXT>

Basketbol Milli Takımımız’ın Dünya Şampiyonası’ndaki rakibi Brezilya’nın coachu Garcia genç bir takım olduklarını söyledi ve "Bizden samba beklemeyin" dedi 
     GÖKHAN TÜRE 

     Genç bir takımız’ 
     BASKETBOL Milli Takımımız’ın 2002 Dünya Şampiyonası’ndaki rakiplerinden Brezilya’nın coachu Helio Rubens Garcia, Milliyet’e yaptığı açıklamada "Problemli bir on yıl geçirdik. Yeniden yapılanıyoruz. Kadromuzdaki tecrübeli isimleri gençlerle kaynaştırdık. Dolayısıyla Avrupa ikincisi bir Türkiye karşısında şansımızın fazla olduğunu söyleyemem" dedi. 
     
     Tek tanıdık Hidayet’ 
     GARCİA, Türk Basketboluyla ilgili fazla bir bilgiye sahip olmadıklarını, sadece NBA’de oynayan Hidayet Türkoğlu’nu iyi tanıdıklarını ifade ederek, "Brezilya futbolu ile karşılaştırdığınızda biz basketbol olarak oldukça gerideyiz. Dolayısıyla sahada kimse samba yapmamızı beklemesin. Biz yeni bir takımız. Türkiye bize göre daha güçlü bir kadroya sahip" diye konuştu. 
     
Hakyemez’den son uyarı      BASKETBOL Milli Takımı Genel Menajeri Doğan Hakyemez, 12 Dev Adam’ın en ciddi hazırlık turnuvasını oynayacağına dikkati çekerek, "Teknik ekip, kadroyu belirlemek için bu turnuvayı bekliyordu. Dünya Şampiyonası’na katılan altı takımın yer alacağı bu önemli organizasyona bütün basketbolseverleri davet ediyoruz" dedi. Bu arada soğuk algınlığı geçen Kerem Tunçeri’nin bugünkü Çin maçında görev yapacağı, Alper ile Hüseyin’in tedavilerinin sürdüğü, Hüseyin’in ancak Detroit’teki turnuvada görev yapabileceği belirtildi. 
     
Dev adamlar zorlu sınavda      BASKETBOLDA 2002 Dünya Şampiyonası öncesi Milli Takımımız’ın evsahipliğini yapacağı Efes Pilsen İstanbul World Cup Mini Dünya Kupası bugün başlayacak. Ay - Yıldızlı ekibimizin yanısıra ABD’de yapılacak olan Dünya Şampiyonası’na katılacak altı takımın da kendini göstereceği hazırlık turnuvası Abdi İpekçi Salonu’nda organize edilecek. Beş gün sürecek olan turnuvada 12 Dev Adam, Brezilya, Yugoslavya, Angola, Cezayir, Çin, Kanada ve Bulgaristan ile şampiyonluk mücadelesi verecek. 
     
     Günün programı 

</TEXT>
</DOC>
