<DOC>
<DOCNO> 58484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo13.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Gençlerbirliği 1 maç bitti 
</HEADLINE>
<TEXT>

     Birinci Süper Lig'de yapılan karşılaşmada Gençlerbirliği, deplasmanda Bursaspor'u 1-0 yendi. 
     Birinci Süper Futbol Ligi'nde oynanan Bursaspor-Gençlerbirliği karşılaşmasının ilk yarısını konuk ekip 1-0 önde kapadı. 
     Karşılaşmaya Bursaspor daha iyi başladı. İlk dakikalardan itibaren rakip kalede görünmeye başlayan yeşil beyazlı takım, özellikle Okan ile yakaladığı gol pozisyonlarını cömertçe harcadı. 
     Önce Bursaspor'u durdurmayı, daha sonra golü düşünen konuk ekip Gençlerbirliği ise ilk yarıda amacına ulaştı. 
     13. dakikada Bursaspor'un geliştirdiği atakta sol taraftan korner 
     çizgisine kadar ilerleyen Fatih, topu penaltı noktası üzerine gönderdi. Gençlerbirliği kalecisi Patrick, Okan'dan önce hareketlenerek topu kornere attı. 
     14. dakikada Ender'in sol kanattan kullandığı korner atışında 
     penaltı noktasına üzerine gelen topa Moshoeu iyi yükselerek kafayı vurdu. Kaleci Patrick gol çizgisi üzerinden ayaklarıyla topu uzaklaştırdı. 15. dakikada konuk ekip öne geçti. Orta alandan hızla hareketlenen Nihat, topu M'bayo'ya aktardı. Siyahi oyuncu soldan atağını sürdüren Nihat'ın önüne nefis bir arapasıyla topu gönderdi. Nihat'ın sert vuruşunda top Bursaspor fileleriyle buluştu 0-1 20. dakikada Bursaspor bir gol pozisyonundan daha yararlanamadı. Penaltı noktası üzerinde topla buluşan Okan, rakip defans oyuncusunu çalımladıktan sonra topa sert vurdu. Kaleci Patrick topu iki hamlede yakaladı. 22. dakikada Moshoeu'nun yaklaşık 25 metreden gönderdiği sert şutu kaleci Patrick güçlükle çeldi. 23. dakikada Gençlerbirliği kalesi önünde oluşan karambolde Okan'ın pasıyla buluşan Ender, topu kaleye gönderdi. Meşin yuvarlak direğe çarparak auta çıktı. 32. dakikada Gençlerbirliği mutlak bir gol pozisyonundan yararlanamadı. Cafer'in sağ arka direğe gönderdiği topa M'bayo vurmakta gecikince takımını bir golden etti. 37. dakikada Tolga'nın ceza alanı dışından sert şutunda kaleci Kelemen filelere gitmekte olan topu son anda yumruklayarak kornere çeldi. Bursaspor bu dakikadan sonra Okan ve Taner ile bulduğu pozisyonları golle sonuçlandıramayınca, ilk yarı Gençlerbirliği'nin 1-0 üstünlüğüyle sonuçlandı. Maç öncesi, geçen günlerde trafik kazasında hayatını kaybeden Denizlisporlu Doğan Seyfi için saygı duruşunda bulunuldu. Karşılaşmanın ikinci yarısı orta alan mücadelesi biçiminde geçti. Gençlerbirliği, skor üstünlüğünü koruma düşüncesiyle, bu yarıda orta alanı kalabalık tutarak rakibinin oyun kurmasını engellemeye çalıştı. Başkent temsilcisi, ender de olsa geliştirdiği ani ataklarla farkı açmaya çalıştı. Ev sahibi Bursaspor ise dağınık bir görüntü çizdiği bu yarıda, özellikle hücum organizasyonlarında etkili olamadı. Gençlerbirliği kalesine kanatlardan gelmeye çalışan Bursaspor, düşük pas yüzdesiyle oynayınca amacına ulaşamadı. Bu arada açık kale arkasındaki taraftarların ikinci yarının ortalarından itibaren maçı izlemeyi bırakarak kartopu oynamaya başlamaları da ilginç bir görüntü oluşturdu. 64. dakikada Bursasporlu Erkan sarı kart gördü. 67. dakikada Bursaspor'da, Okan'ın yerine Alp x oyuna dahil oldu. 68. dakikada Fatih'in yaklaşık 20 metreden gönderdiği sert şutta, kaleye giden topa, Patrick 2 hamlede sahip oldu. 71. dakikada Gençlerbirliği'nde, Alper'in yerine Youla xx oyuna girdi. 73. dakikada Bursaspor'da, Serkan'ın yerine Murat x oyuna girdi. 80. dakikada Gençlerbirliği'nin geliştirdiği atakta, M'Bayo topu kale alanı içinde bekleyen arkadaşı Youla'ya aktardı. Bu oyuncunun yakın mesafeden vuruşunda, top üst direğe çarparak auta çıktı. 81. dakikada Gençlerbirliği'nde, Cafer'in yerine İdris oyuna dahil oldu. 82. dakikada Bursaspor'da, Youla'yı ceza alanı için girerken düşüren Erkan, 2. sarı karttan kırmızı kart görerek oyun dışında kaldı. 87. dakikada Moshoeu'yu düşüren Gençlerbirliği'nden İdris de kırmızı kart gördü. 89. dakikada Gençlerbirliği'nde, Mustafa'nın yerine Ömer oyuna girdi. 90. dakikada Gençlerbirliği'nden kaleci Patrick sarı kart gördü. Kalan sürede skor değişmeyince, maçı Gençlerbirliği 1-0 kazandı. 
     






</TEXT>
</DOC>
