<DOC>
<DOCNO> 89134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/spor/spo05a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler onur meselesi yaptı 
</HEADLINE>
<TEXT>

     DÜNYA Kupası’nda gruptaki son maçımızı oynayacağımız Çin, kupaya galibiyetle veda etmek istiyor. Türkiye için kritik sınava iddialı hazırlanan Çin’de, teknik direktörü Bora Milutinoviç, turnuvadan elenmelerine rağmen üç puanı hedeflediklerini belirterek, "Bu bizim için bir onur meselesi. Türkiye bizi hafife almasın. Brezilya karşısında ortaya koyduğumuz oyunu sergilersek, sahadan galibiyetle ayrılabiliriz" diye konuştu. 
     FİNALLERDE sürpriz sonuçların alınabildiğini hatırlatan Milutinoviç, "Bizim Türkiye’yi yenmemiz futbol kamuoyunu şaşırtabilir ama, bunu yapacak gücümüz var" dedi. Asya Futbol Konfederasyonu Başkanı Peter Velappan da Çin’e destek verdi. Velappen, "Çin aynı zamanda Asya kıtasını da temsil ediyor. Türkiye önünde iyi mücadele edeceklerine inanıyorum. Asya takımlarının kalitesini herkese göstereceklerdir" ifadelerini kullandı. 
     



 SPOR 































</TEXT>
</DOC>
