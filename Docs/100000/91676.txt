<DOC>
<DOCNO> 91676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atla gelen huzur 
</HEADLINE>
<TEXT>

Beşiktaş’a dönen Sergen Yalçın, kulaklarını dış dünyaya kapattığını söyledi. Yıldız futbolcu, "İçkim-sigaram yok. Tek tutkum at. Onlardan bulduğum huzur, futboluma olumlu yansıyor" dedi 
     ORHAN YILDIRIM 

     Yine at alabilirim" 
     ALTI yıllık aradan sonra Beşiktaş’a geri dönen Sergen Yalçın, artık eleştirilere kulak asmayacağını açıkladı. Dışdünya ile ilişkisini tamamen kestiğini belirten yıldız futbolcu, "Ne içki içiyorum, ne de sigara. Özel hayatımda mutlu bir beraberliğim var. Tek merakım atyarışları. Belki yine at alabilirim. Ancak bunlar, sahadaki futbolumu etkilemez. Kafam daha rahat oluyor, stres atıyorum. Atlar sayesinde saha içindeki performansım bile artıyor" diye konuştu. 
     
     Sergen asla bitmez’ 
     YILDIZ futbolcu sözlerini şöyle sürdürdü "Benim için bitti diyenler, oynamaya başladığımda pişman olacaklar. Sakatlığım tam olarak geçmeden kesinlikle sahalara dönmeyeceğim. Belki 1 - 2 hafta geç kalırım, ama bir daha aynı sakatlığı yaşamak istemiyorum. Geçmişi sildim, şimdi Beşiktaş’ta yeni bir hayata başlıyorum. İnönü’de Beşiktaş’a karşı oynarken heyecandan ayaklarımın üzerine basamıyordum. Şimdi seyircimi arkama alıp oynamak güzel olacak." 
     
CORDOBA İstanbul harika      BEŞİKTAŞ’IN Kolombiyalı kalecisi Cordoba, ailesiyle birlikte İstanbul’u tanıma turları atıyor. Fırsat buldukça tesislerde çalışan tecrübeli eldiven, kalan vakitlerini gezerek değerlendiriyor. Beşiktaş’a gelerek doğru bir karar verdiğini dile getiren Cordoba, "İstanbul harika bir şehir. Çabuk alıştık. Son yıllarda özellikle futbolda en büyük aşama kaydeden ülke Türkiye. Buraya geliş sebeplerimden biri buydu. Bence Milli Takımınız, panik yapmazsa Brezilya’yı geçer" dedi. 
     



 SPOR 




































</TEXT>
</DOC>
