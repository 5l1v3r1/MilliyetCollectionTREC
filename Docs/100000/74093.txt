<DOC>
<DOCNO> 74093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko04.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya Grubu pazar payını yüzde 42’ye çıkartmayı hedefliyor 
</HEADLINE>
<TEXT>

Doğan Medya Grubu Yönetim Kurulu Üyesi Soner Gedik, Reklam pazarındaki yüzde 39’luk payımızın 2002 sonunda yüzde 42’ye çıkmasını bekliyoruz’ dedi 
     EKONOMİ SERVİSİ 

     Doğan Medya Grubu Yönetim Kurulu Üyesi Soner Gedik, Doğan Medya Grubu olarak 2001 yılında toplam reklam pazarındaki paylarını yüzde 36’dan yüzde 39’a çıkardıklarını ve 2002 yılı sonunda pazar paylarının yüzde 42 olmasını beklediklerini söyledi. 
     Doğan Holding ile ilgili son gelişmeler, İş - Doğan Petrol Yatırımları AŞ borcunun yeniden finansmanı ve Doğan Holding Üzerindeki etkileri’ konulu toplantıda konuşan Gedik, şirket verimliğini ve karlılığını artıran bir tasarruf tedbiri programı başlattıklarını belirtti. Gedik, faaliyet giderlerinde 187 milyon dolarlık bir azalma gerçekleştirdiklerini ve marjlarını koruduklarını kaydetti. 2002 yılında da giderlerin düşmeye devam edeceğini ifade eden Gedik, "2002 yılında da giderlerimiz 2001 yılında alınan tasarruf tedbir programının tüm etkilerinin yansıması ile düşmeye devam edecek ve Doğan Medya Grubu bu maliyet yapısını koruyacaktır" dedi. 
     
     Giderleri düşürdük’ 
     Medya sektörü için reklam gelirlerinin oldukça düştüğü bir dönem yaşandığını hatırlatan Gedik, 2001’de yaklaşık yüzde 50 gerileme olduğuna dikkat çekti. Buna karşılık tasarruf yönetimine geçtiklerini hatırlatan Gedik, 533 milyon dolar olan giderlerin yüzde 35 gerilemeyle 346.4 milyon dolara çekildiğini söyledi. İnsan kaynakları, hukuk, satın alma gibi departmanları birleştirdiklerini belirten Gedik, "Aldığımız tasarruf tedbirlerinin kalıcı olmasına dikkat etik. Aktif olan 22 şirketimizde hiçbir kapatmaya gitmeden, rasyonel tedbirlerle giderleri düşürdük" dedi. 
     
     K r marjları yükselecek’ 
     Reklamların artmasıyla k r marjlarının da artacağını ifade eden Gedik, ilk üç aylık periyodda geçen yılki reklam gelirlerinin tamamını aldıklarını kaydetti. Medyada ilk yabancı ortaklığı oluşturan grubun Doğan Grubu olduğunu söyleyen Gedik, bundan sonraki kısa vadeli hedefin şeffaf ve kurumsal yönetim ilkelerine odaklanmak olduğunu vurguladı. 
     



 EKONOMİ 


















</TEXT>
</DOC>
