<DOC>
<DOCNO> 59777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/ekonomi/eko09.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2002’de günde 158.7 trilyon vergi 3.6 trilyon lira ceza ödenecek 
</HEADLINE>
<TEXT>

     Türkiye, sıkıntılarla dolu bir yılı geride bırakırken, 2001 Türkiye’si her gün ortalama 506.2 trilyon liralık mal ve hizmet üretti. Bu rakamın 2002 Türkiye’sinde ise günlük 768.6 trilyonu bulması bekleniyor. Yeni yılda ayrıca, ülkenin her gün 117.3 trilyon faiz ödeyeceği, vatandaşın cebinden de her gün 158.7 trilyon lira vergi ve 3.6 trilyon ceza parası çıkacağı belirlendi. 2002’de devletin günlük harcama miktarının 268.7 trilyon olması öngörülürken, günlük faiz ödemesinin 117.3 trilyonda, sosyal güvenliğe aktarılan paranın da günlük 21.7 trilyonda tutulması hedeflendi. 
     2001’de her gün 103 trilyon ihracat, 138.5 trilyon da ithalat yapıldı. 2002’de bunun sırasıyla 157.9 trilyon ve 224.5 trilyon olması öngörüldü. 
     Bu yıl her gün 560 otomobil üretilirken 675 adet satıldı. Her gün 6 bin 853 buzdolabı, 2 bin 741 çamaşır makinası, 608 bulaşık makinası ve 2 bin 979 fırın üretilirken, günlük iç satış, buzdolabında 2 bin 740, çamaşır makinasında 2 bin 48, bulaşık makinasında 687, fırında ise 895 oldu. Her gün 4 bin 227 buzdolabı, 1.187 çamaşır makinası, 179 bulaşık makinası ve 2 bin 100 fırın ihraç edildi. İç pazarda her gün 2 bin 634 televizyon satılırken, ihracat 19 bin 308 oldu. 
     
     Maaşlar eridi 
     2001’de memur maaşları bir önceki yıla oranla reel olarak 7.5 puan, kamu işçi ücretleri 13.7 puan, asgari ücret 16.8 puan gerileme gösterdi. Memur emekli maaşında 3.5 puan olan reel düşüş, SSK emeklileri için 2.7 puan, Bağ-Kur emeklileri için de 0.2 puan olarak hesaplandı. 
     



 EKONOMİ 














</TEXT>
</DOC>
