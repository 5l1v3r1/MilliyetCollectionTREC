<DOC>
<DOCNO> 70619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/guncel/gun05.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsteyerek bek r kalmak günah 
</HEADLINE>
<TEXT>

Antalya Müftüsü ilginç bir dini yorum yaptı. Müftüye göre, Bilerek evlilikten uzak durmak, sorumluluktan kaçmak günah’ 
     Selma KUNAR Antalya 

     Din adamlarının son dönemlerdeki ilginç açıklamalarına bir yenisi daha eklendi. Antalya Müftüsü Kadir Çetin, isteyerek evlilikten uzak duranların günah işlediğini belirterek, bu kişilerin öteki dünyada hesap vereceği yorumunda bulundu. Nur Suresi’nde evliliği teşvik eden cümlelerin yer aldığını belirten Çetin, evliliğin Allah’ın bir emri olduğunu belirterek, "Evlilik insanların düzenli aileye kavuşması ve neslin devam etmesi için bir teşviktir" dedi. 
     Evliliğin kutsallığının kız istenirken söylenen, "Allah’ın emri, peygamberin sünneti" sözüyle de dile getirildiğini ifade eden Çetin, evliliğe ancak, hastalık, erkeğin kadına karşı olan görevini yerine getirememesi veya fakirliğin engel olabileceğini ifade etti. Bu üç neden dışında hiçbir şeyin evlenmemek için mazaret olamayacağını kaydeden Antalya Müftüsü, "Eğer bir kişi sorumluluk almak istemediği için evlenmiyorsa, elbette Allah’a bunun hesabını verecektir" diye konuştu. 
     Müftü Çetin’in sözlerine kaynak olarak gösterdiği Nur Suresi’nde şöyle deniliyor "Aranızda bek rlar, köleler ve cariyelerinizden elverişli olanları evlendirin. Eğer bunlar fakirse Allah kendi lütfu ile onları zenginleştirir." 
     



 GÜNCEL 














</TEXT>
</DOC>
