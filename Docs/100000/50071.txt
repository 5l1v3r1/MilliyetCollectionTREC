<DOC>
<DOCNO> 50071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur26.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Ak Parti ile birleşmeyi canı gönülden arzu ediyoruz" 
</HEADLINE>
<TEXT>

     Saadet Partisi Genel Başkanı Recai Kutan, AK Parti ile birleşmeyi kendilerinin de arzuladıklarını söyledi. 
     Kutan, Malatya'da, Muhtarlar Derneği'ni ziyaretinde bir muhtarın AK Parti ile birleşin yönündeki isteğine cevap verirken, iktidara gelen partilerin yıprandığını belirtti. Kutan, ''Şimdi 3'ü birden gelince 3'ü de yıprandı. Yani yerine getirip konulacak adam yok. 
     Dolayısıyla tek şans bizim partiydi. Ama bir grup arkadaş yanlış yaptılar, ayrıldılar'' dedi. 
     Kutan, şöyle konuştu 
     ''Tabii şöyle bir imkan olabilir mi bilmiyorum Yeni çıkacak seçim kanununda partiler arasında seçim ittifakından bahsediliyor. Yani herkes ayrı ayrı seçime giriyor. Ancak milletvekili sayısı tespit edilirken ittifak partilerin aldıkları oyların toplamına göre milletvekili dağılımı yapılıyor. Eğer o olmadığı takdirde, AK Parti kendi yoluna biz kendi yolumuza gideceğiz. Ve maalesef kötü bir durum meydana gelecek. Birleşmeyi biz de canı gönülden arzu ediyoruz. Bunu ilan ettik ve kapı her zaman sonuna kadar açık. Ayrılırsanız bütün basın bunu teşvik eder dedim. Ayrıldıktan sonra göreceksiniz iş tamamen tersine döner. Bu sefer sizi ezmek için elden gelen gayreti gösterecek basın kuruluşları olur.'' 
     






</TEXT>
</DOC>
