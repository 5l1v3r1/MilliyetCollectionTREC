<DOC>
<DOCNO> 55757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/guncel/agun.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lice’ye giremedik 
</HEADLINE>
<TEXT>

Bankasına el konulan Halis Toprak'ın doğduğu Lice'deki yatırımların durumunu görmek için ilçeye girmek istedik, askeri yetkililer durdurdu 
     NEDİM ŞENER Diyarbakır 

     Avrupa Birliği'ne üye olma aşamasında anayasa değişikliklerinin yapıldığı bir ortamda anayasal hakkımız olan seyahat özgürlüğü, Diyarbakır'ın Lice ilçesine girişimizde askeri yetkililer tarafından engellendi. Bankasına el konulan Halis Toprak'ın doğduğu yer olan Lice'deki sanayi yatırımlarının durumunu görmek için ilçeye gidecektik ancak 12 kilometre kala kurulu olan Duru Karakolu yetkilileri izin vermedi. 
     
     Polis noktasında sınav 
     Karakol komutanı astsubay, giriş için Olağanüstü Hal Bölge OHAL Valiliği'ne başvurmamız gerektiğini söyledi. Valiliğe yapılan başvurunun ardından 7'nci Kolordu Komutanlığı durumu inceleyip Lice’deki Tugay’a bildirecek, giriş izni verecekti. Ancak ilçe girişindeki polis noktasındaki sınavı da atlatmak gerekiyordu. 
     Gazeteci olarak giriş izne bağlı olduğu için "Yurttaş olarak girelim" önerisi de karakol komutanı tarafından "Gazeteci olduğunuzu ben biliyorum. Emir olmadan sizi bırakamam" diye geri çevrildi. Bu anayasaya aykırı desek de emir böyle’ydi.. 
     Kontrollerin başlangıç yeri Mermer beldesi. Buradaki kimlik ve üst aramasını atlattıysanız, 25 kilometre sonra Kocaköy'de aynı sınav var. Üçüncü ve en son kontrol noktası ise Duru Karakolu. Bütün izinleri aldınız ve kontrollerden geçtiniz, bu kez çıkış en büyük sorun. Çünkü ilçede yaşayanlar dahil, kim olursa olsun Lice'den saat 17.00'den sonra çıkış kesinlikle yasak. 
     



 GÜNCEL 
















</TEXT>
</DOC>
