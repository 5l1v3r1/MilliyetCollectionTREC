<DOC>
<DOCNO> 71724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gun04.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Okula başörtü engeli 
</HEADLINE>
<TEXT>

Spastik özürlü çocuklar için bir okul yaptıran Beyza Çiltaş’ın Milli Eğitim Bakanlığı’na başvuru dilekçesinde kullandığı başörtülü fotoğrafı yüzünden okul açılamıyor 
     MEHMET BÜYÜKARI FEVZİ KIZILKOYUN Konya DHA 

     Konya’da, Spastik Engelliler Araştırma ve Geliştirme Derneği’nin 200 özürlü öğrenci için geçen yıl 100 milyar liraya yaptırdığı okul, Dernek Başkanı Beyza Çiltaş’in okulun eğitim kadrosu için Milli Eğitim Bakanlığı’na başvuru formunda başörtülü fotoğraf kullandığı gerekçesiyle açılamıyor. 
     İki çocuk annesi Çiltaş 31 , yanlış yapılan iğne sonucu spastik engelli olan oğlu Celalettin’in 8 gönüllü arkadaşlarıyla birlikte 2000’de Spastik Engelliler Araştırma ve Geliştirme Derneği’ni kurdu. Toplanan yardımlarla Karatay ilçesinde iki katlı bir bina spastik engellilere eğitim verecek özel okul haline getirildi. Çiltaş, oğlunun adını taşıyan okula Milli Eğitim Bakanlığı onayıyla dört kişilik eğitimci kadrosu aldı. 
     
     Ben ev hanımıyım’ 
     Çiltaş şunları söylüyor "Bakanlık, aralarında okul müdürünün de bulunduğu 4 eğitimcinin kadrosuna onay verdi. Yetkililer başvuru formlarındaki fotoğrafımın başörtülü olmasının engel teşkil ettiğini söyledi. Ben, kendi halinde ev kadınıyım. Okul yöneticileri kılık kıyafet yönetmeliğine uyuyor."’ 
     
     İki farklı görüş 
     Konya Milli Eğitim Müdürü Osman Güçer, Çiltaş’ı takdir ettiklerini, okulun açılabilmesi için başörtüsünün sorun oluşturmayacağını söyledi. 
     Okulun bağlı bulunduğu Karatay İlçe Milli Eğitim Müdürü Mehmet Altan Güzel ise başörtülü fotoğraflar nedeniyle derneği uyardıklarını belirterek şöyle konuştu 
     "Çiltaş’a resmi belgelerde türbanlı fotoğrafların sıkıntı yaratacağını, bakanlığa gönderilse de geri geleceğini söyledim. Emeklerinin boşa gitmesini istemiyoruz. Bunun için türbansız fotoğrafını istedik. Ancak kabul etmediler. Artık evrakı böyle göndereceğiz." 
     



 GÜNCEL 























</TEXT>
</DOC>
