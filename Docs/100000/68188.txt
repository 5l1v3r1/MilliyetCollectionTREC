<DOC>
<DOCNO> 68188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/ekonomi/eko05.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Askere e cüzdan 
</HEADLINE>
<TEXT>

Asker artık cebinde para yerine smart card’ taşıyacak ve tatbikatlarda bile tüm alışverişini bu kart ile yapacak 
     ŞÜKRÜ ANDAÇ 

     Akıllı Kart Teknolojileri şirketinin geliştirdiği ve Silahlı Kuvvetler’de gerçekleştirilecek yeni bir projeyle asker artık yanında para taşımayacak ve tüm harcamalarını akıllı kartla yapacak. Bu projeyle birlikte askerler smart card’ teknolojisini kullanacak ve akıllı kartlara yüklenecek paraları harcayacak. Projesi tamamlanan ve ilk olarak Kütahya’da bir birlikte denenecek pilot uygulamayla askerler nizamiyede ve hatta tabikatlarda bile para yerine bu kartları kullanacak. 
     
     Arazide bile kullanılacak 
     Akıllı Kart Teknolojileri Genel Müdürü Gökhan Kavasoğlu "Türkiye’de aslında e - devlete doğru bir kayış yok. Ancak birbirinden bağımsız projeler var. Silahlı Kuvvetler için küçük küçük pilot projeler geliştirdik. Bir birliğin içerisinde elektronik cüzdan e - cüzdan uygulaması yapılıyor. Tek bir birlikte askerlere akıllı kart veriyorsunuz. Belirli bir noktada para yükleniyor onlara ve siz içerideki her türlü alışverişinizde onu kullanıyorsunuz" şeklinde konuştu. Bu projenin askeriye için birçok faydası olduğunu belirten Kavasoğlu şunları söyledi 
     "Silahlı Kuvvetler, içerideki alışverişlerde çeşitli sorunlar yaşıyor. Buralarda satılan ürünlerde yüzde 10’luk k r marjı uygulanıyor. Bu k r marjı geçilemiyor. Bu durumda da küsüratlar oluşabiliyor, matematiksel problemler yaşanıyor. İkincisi askerin üstünde para taşıması, o paranın kantinde görevli askerlerce toplanıp sayılması ve ayrı ayrı hesaplar tutulması çok rahat işleyen sistemler değil. Onun yerine bir e - cüzdan veriyorsunuz, böylece hem hesaplar kolay tutuluyor, hem askerler rahat ediyor hem de komutanlığın takibi kolaylaşıyor. Stok kontrolüne entegre ediliyor. Eğitim alanlarında tatbikatlarda bile bu kart kullanılabiliyor." 
     
     İlk deneme Kütahya’da 
     Akıllı Kart Teknolojileri Genel Müdürü Gökhan Kavasoğlu askere e - cüzdan uygulaması ile ilgili pilot projeyi Silahlı Kuvvetler’e hazırlayıp verdiklerini söyledi ve şöyle devam etti "Silahlı Kuvvetler e - cüzdan projesinin yaygınlaştırılması için zannediyorum mayıs ayını hedefliyor. Mayıs ayında Kütahya’da bir birlikte bu proje gerçekten hayata geçirilecek. Buradaki uygulamaya ve projenin başarısına bakılarak e - cüzdan’ın diğer birliklerde uygulanıp uygulanmayacağına karar verilecek." 
     
Dijital oyuncaklar      Döndür döndür konuş 
     Motorola tarafından tasarlanan V70 modeli, şık tasarımının yanı sıra ilginç bir özelliğe de sahip. Yeni cep telefonunun tuşlarınının üzerinde bulunan kapağı 360 derece dönüyor. Motorola V70, 79 gram ağırlığında. Dual band şebeke sistemine sahip olan V70’in diğer özellikleri ise şunlar 
     "Mavi zemin ışıklı LCD ekran, 63 değişik zil seçeneği, 190 saate kadar konuşma süresi." Ürünün satış fiyatı firma tarafından henüz açıklanmadı. www.motorola.com 
     
     Taşınabilir DVD player 
     Artık istediğiniz her yerde sinemadaki gibi filim seyredebilmeniz mümkün. Sony’nin en son ürünü taşınabilir DVD player size bu imk nı sunuyor. Sony D - VM1 modeli DVD player, geniş LCD ekranı ve Dolby Digital ses sistemi ile yanınızdan ayıramayacağınız bir ürün olmaya aday. Yeni ürünün satış fiyatı 800 dolar. www.sony.co.jp 
     
     At kameranı cebine 
     Intel tarafından üretilen Digital Movie Creator adlı elinizde taşıyacağınız küçük bir kamera, kendi filim çekiminizi yapmanızı sağlıyor. Bilgisayarınızdan uzaktayken bile çekim yapabileceğiniz cebinize bile sığacak bu kamera ile çekimler üzerinde oynayabilecek, özel efektler ve animasyonlar uygulayarak filminizi yapabileceksiniz. Elde taşınabilir bu cihaz, görüntü çekimleri için AVI dosyaları, fotoğraf çekimleri için JPG and BMP dosyaları, ses içinde WAV dosyaları ile destekli çalışıyor. Satış fiyatı 99 dolar. www.intelplay.com 
     
     Bluetooth artık el bilgisayarında 
     Özellikle görünümü ve işletim sistemiyle kullanıcıların bir hayli ilgisini çeken Compaq iPAQ serisi, tasarıma yeni boyut katan aksamlarıyla geçtiğimiz hafta tanıtıldı. TDK Systems, Bluetooth 10 metrekare içerisinde cihazların kablosoz birbirine bağlanması aksamlı Compaq iPAQ H3000 serisininin tanıtımını gerçekleştirdi. Yeni ürünün adı ise bluePAQ. BluePAQ, USB bluetooth aksamı ile bilgisayara kablosuz bağlanabildiği gibi, yazıcıya ya ra GPRS şebekesine de kablosuz olarak bağlanarak uygulamalarınızı gerçekleştirmenizi sağlıyor. TDK Systems tarafından geliştirilen ve el bilgisayarına takabileceğiniz bluePAQ’in satış fiyatı 239 dolar. www.tdk.com 
     
     Sekiz ürün tek cihazda birleşti 
     ABD’li National Semiconductor’ün ürettiği Origami adı verilen protatip ürün, içerisinde birbirinden farklı 8 değişik uygulamayı saklamakta. Bu ürünün içerisinde neler mi saklı. İşte şunlar, İnternete bağlanma ve e - posta kontrol edebilme, dijital kamera, video kanferans, video çekimi, videodan resim parçası seçebilme, renkli LCD ekran, stereo hoparlör, MP3 çalar ve bluetooth ile diğer elektronik cihazlarla kablosuz bağlantı. Bu ürünün henüz fiyatı belirlenmiş değil ve 2002 yılının sonlarına doğru firma tarafından piyasaya çıkarılması planlanıyor. www.national.com 
     



 EKONOMİ 















</TEXT>
</DOC>
