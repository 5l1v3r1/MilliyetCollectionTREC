<DOC>
<DOCNO> 56929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/siyaset/siy06.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar pantolon kavgasını kazandı 
</HEADLINE>
<TEXT>

     ELÇİN ERGÜN Ankara 

     Kamu Emekçileri Sendikası önderliğinde binlerce kadının, kamu kurumlarında pantolon yasağının kaldırılması amacıyla yaptığı eylem zaferle sonuçlandı. Kamu Kurum ve Kuruluşlarında Çalışan Personelin Kılık ve Kıyafetine Dair Yönetmelik'te değişiklik yapılmasını öngören karar, Bakanlar Kurulu'nda imzaya açıldı. 
     
     Kot pantolon yasak 
     Kararda yönetmeliğin 5. maddesiyle düzenlenen kadın personelin kıyafetlerinde uyacağı hususlar bölümünde elbiseler ve eteğin yanına "temiz ve ütülü pantolon" ifadesi eklendi. Kadınların giymesi yasak olarak gösterilen "kolsuz ve açık gömlek, bluz veya elbise" bölümüne ise yeni düzenlemeyle "kot, streç ve benzeri tür pantolon" ifadesi ilave edildi. 
     Böylece 1982’den beri yönetmelikte yasak olarak gösterilen pantolon, giyilebilen kıyafetler arasında yer aldı. Değişikliğin yolunu Başbakan Bülent Ecevit'in "Pantolon giymenin neresi yasak keşfedebilmiş değilim " şeklindeki sözleri açtı. 
     
Yönetmelik ne diyor      1982'de çıkarılan kılık kıyafet yönetmeliğinin ilgili maddesi şöyle "Elbiseler temiz, düzgün, ütülü sade, ayakkabılar veya çizmeler sade ve normal topuklu, boyalı görev mahallinde baş daima açık, saçlar düzgün taranmış veya toplanmış tırnaklar kesilmiş olur. Bazı hizmetler için özel iş kıyafeti varsa görev sırasında amirin izni ile bu kıyafet kullanılır. Pantolon, kolsuz ve açık yakalı gömlek, bluz veya elbise giyilmez. Etek boyu dizden yukarı ve yırtmaçlı olmaz. Terlik tipi sandalet giyilmez." 
     



 SİYASET 














</TEXT>
</DOC>
