<DOC>
<DOCNO> 62176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun06.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ticaret Merkezi çevresinde yaşayanlar aşırı gerilimli... 
</HEADLINE>
<TEXT>

     New York'ta, 11 Eylül 2001 tarihinde terörist saldırıya uğrayarak yıkılan 110 katlı Dünya 
     Ticaret Merkezi DTM İkiz Gökdelenleri çevresinde oturanların aşırı stresli oldukları saptandı. Bu kişilerin yüzde 40'ında travma sonrası stresten kaynaklanan bozukluklar, heyecandan kaynaklanan uyuşmalar, depresyon ve uyku kaybı görülüyor. 
     İkiz Gökdelenler çevresinde yaşayan yaklaşık 400 kişiyle yapılan mülakatlar, bu kişilerde ayrıca burun, boğaz ve göz tahrişi gibi fiziksel bozukluklar bulunduğunu da ortaya çıkardı. Uzmanlar, İkiz Gökdelenler'in enkazında aylarca devam eden yangından kaynaklandığı sanılan arazların zaman içinde yok olmasını beklediklerini ifade ettiler. 
     Bölge halkının yaklaşık üçte biri ise, psikolojik tedavi seanslarının kendileri için yararlı olacağını ifade etti. 
     






</TEXT>
</DOC>
