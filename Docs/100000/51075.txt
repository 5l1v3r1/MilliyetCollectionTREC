<DOC>
<DOCNO> 51075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun10.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de çocuk katilleri idam edildi 
</HEADLINE>
<TEXT>

     ABD'nin Georgia ve New Mexico eyaletlerinde çocuk katili 2 kişi, zehirli iğneyle idam edildi. 
     New Mexico eyaletinde 42 yıl aradan sonra ilk kez uygulanan idam cezasının mahkumu Terry Clark 45 , 1986 yılında Artesia kentinde çalıştığı çiftlikte 9 yaşındaki Dena Lynn Gore'a tecavüz etmiş ve öldürmüştü. 
     Dena Lynn Gore, bisikletiyle alışverişe giderken kaybolmuştu. 
     Clark, suçu işlediğini hiçbir zaman inkar etmedi. Akli dengesinin yerinde olmadığını iddia eden Clark, avukatlarının isteğine rağmen temyizden vazgeçmiş ve hakimden idam cezasını uygulamasını istemişti. 
     Clark, 1984'de de 6 yaşındaki Donita Welch'e tecavüz etmekle suçlanmıştı. 
     ABD'nin Georgia eyaletinde, Jose Martinez High 45 , 1976 yılında bir benzin istasyonu soygununda 11 yaşındaki bir erkek çocuğunu öldürmek suçundan idam edildi. 
     High, Bonnie Bulloch adlı çocuk ve benzin istasyonunu işleten üvey babasını, yere yatırarak başlarına tek kurşun sıkmıştı. Hayatta kalmayı başaran üvey baba, High'ı teşhis etmişti. 
     






</TEXT>
</DOC>
