<DOC>
<DOCNO> 91558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/sazak.html </URL>
<DATE> 2002/06/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Turizme kupa dopingi 
</HEADLINE>
<TEXT>

     Rüya gibi bir sonuç. Senegal’i de deviren Türkiye futbolda dünyanın ilk dördü arasında. Brezilya’yla erken final oynayacağız. 
     2002 kupası Türkiye açısından dünya çapında bir tanıtım atağı oldu. 
     Turizmde haziran ayı durgun geçiyordu. 
     Akdeniz’de umutlar artık finallerin bitimine bağlandı, Türk Milli Takımı’nın başarısı, etkili bir tanıtım atağıyla taçlandırılırsa turizmin yanı sıra ekonomi de canlanır. Kupa coşkusunun turizmde doping etkisi yaratacağı kesin. 
     Türkiye, futbolda Çin ve Japonya gibi Uzakdoğu’nun iki ekonomi devini devirdi. Güney Kore’de başlayan sempati dalgası tur atladıkça güçlendi. Almanya ve İtalya başta Avrupa medyasında yer alan yorumlar da ülkemize ilgiyi artırdı. 
     Deprem, ekonomik kriz gibi olumsuzluklar ve 11 Eylül ertesi Afganistan, olası Irak operasyonu nedeniyle akla gelen Türkiye, 2002 yazında futboldaki başarılarıyla alkışlanıyor. 
     Sevilla’daki AB zirvesinde Batılı liderlerin çalışma düzenini maç saatlerine ayarlamaları da Dünya Kupası’na ilginin sonucu. Türkiye, ayağına gelen tanıtım fırsatını iyi kullanabilirse temmuzdan itibaren hareketlenecek dış turizmden hak ettiği payı alabilir. 
     Ancak sorun turist sayısını artırmaktan ibaret değil. 
     Ülkemize gelen yabancıların niteliğinde belirgin bir düşüş var. Ucuz turlarla Türkiye’ye gelen Rusya ve eski Doğu Bloku ülkelerinin orta alt gelir grubu mensupları, çok az döviz bırakıyorlar. Kısıtlı bir bütçeyle harcama yaparak ülkelerine dönüyorlar. 
     Marmaris yat limanı gibi, varlıklı denizcilere hizmet veren yerlerde henüz ölü sezon’dan çıkılamamış. Netsel Marina’da işler durgun. Sezon ilerledikçe işlerin açılacağı umudunu taşıyor, turizmciler. 
     Bir Türkiye klasiğidir, Marmaris, Bodrum gibi turistik yörelerde belediyeler ve karayolları yol onarımlarını yaz başında yaparlar. 
     Antalya’dan otobüslerle günü birlik Pamukkale’ye taşınan turistleri Denizli’nin tozlu yolları karşılıyor. Pamukkale yolu bu mevsimde genişletiliyor 
     Marmaris Datça arasında turiste safari’ hizmeti sunabilmek için kış boyu dokunulmayan yollarda inşaata başlanmış. Jeep’lerle çıkılan Orhaniye, Selimiye turları, toz toprak sayesinde Afrika rallisini aratmayacak bir atmosfer yaratıyor. Balıkaşıran’dan sonraki dağ geçidinin yarısında asfaltlanma tamamlanmak üzere, kalanı da herhalde gelecek yaza bırakırlar 
     Tatilciler açısından sıkıntı verici bir başka gelişme de İstanbul - Bandırma arasındaki feribot seferlerine ilişkin. İstanbul Belediyesi Deniz Otobüsleri İşletmesi’nce İDO başarıyla verilen bu hizmet, akaryakıta yapılan peş peşe zamlar nedeniyle durma noktasına gelebilir. Genel Müdür Şeref Dikyar, Yunanistan başta olmak üzere deniz taşımacılığa önem veren Akdeniz ülkelerinde uygulandığı gibi transit akaryakıt’ tarifesiyle ucuz yakıt sağlanamazsa şirketin zarar etmekten kurtulamayacağını belirtiyor. Aksi halde zarar eden İDO’nun hızlı feribot seferlerini kaldırması söz konusu. Bu da yaz ortasında iç turizme ağır darbe demektir 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
