<DOC>
<DOCNO> 82915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/agun.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer ilgilenmeyince yat yarışı yattı 
</HEADLINE>
<TEXT>

1997’den bu yana yapılan Karadeniz Yat Rallisi, bu yıl yüzlerce başvuruya rağmen iptal edildi. Organizasyonu gerçekleştirenler, "Sezer ilgilenmediği için böyle oldu" diyor 
     ESRA KURT İstanbul 

     Türkiye, bir yandan turizm gelirlerini artırmak ve turizmde çeşitlilik yaratmak için çaba harcarken, bir yandan da bindiği dalı kesiyor. 9. Cumhurbaşkanı Süleyman Demirel’in, Karadeniz’i dünya yatçılığına açmak amacıyla himayesine aldığı uluslararası Karadeniz Yat Rallisi KAYRA , Cumhurbaşkanı Ahmet Necdet Sezer’in "prensip olarak ilgilenmemesi" üzerine, sponsor desteği bulamadı. Bu yüzden de ralli, bu yıl yapılamadı. Akdeniz çanağında dolaşan 700 bin teknenin büyük kısmını Karadeniz’e çekmeyi hedefleyen Türkiye, dünya medyasının izlediği ralliyi yapamayınca, yüzlerce yatçının başvurusu geri çevrildi. 
     
     Haziranda başlıyor 
     Ataköy Marina ve Yat İşletmeleri A.Ş ile Ataköy Marina Yacht Club Derneği, amatör yatçıların katılımı ile 1997’den bu yana, Karadeniz’de uluslararası Karadeniz Yat Rallisi’ni KAYRA düzenlemeye başladı. Demirel, 1998 - 99’da, Karadeniz’e kıyısı bulunan bütün ülke devlet başkanlarına birer mektup yazarak, KAYRA’ya katılmalarını istedi. Böylece Türkiye sahillerinde başlayan ralli, daha sonra Karadeniz’e kıyısı bulunan Romanya, Ukrayna, Rusya, Bulgaristan ve Gürcistan sahillerini de kapsadı. Her yıl aralarında ABD, Fransa, Almanya, Avustralya ve Danimarka’nın da bulunduğu onlarca ülkeden yüzlerce yatçının başvurduğu ralli, haziran - ağustos döneminde yapılıyor. 
     
Sponsor sıkıntısı büyük Her şeye rağmen başvuru yağıyor      Akdeniz çanağındaki 700 bin teknenin yüzde 5’ini 35 bin Türkiye’ye çekmeyi hedeflediklerini belirten Ataköy Marina ve Yat İşletmeleri A.Ş. Genel Müdürü Sedat Altunay yanda , "2001’de Cumhurbaşkanı Sezer’e bir mektup yazıp himayesini istedim. Ancak Cumhurbaşkanlığı özel kaleminden gelen telefonla, Cumhurbaşkanı, prensip olarak bu konularla ilgilenmemektedir denildi. Devlet desteğini çekince, sponsor da bulunamadı. Sponsorlar, ya krizi gerekçe gösterdi ya da futbolu tercih etti" diye konuştu. Altunay, tüm olumsuzluklara rağmen şimdiden, 2003 ve 2004 rallisine başvuru yağdığını, bir bekleme listesi bile hazırladıklarını söyledi. 
     



 GÜNCEL 



























</TEXT>
</DOC>
