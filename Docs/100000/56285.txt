<DOC>
<DOCNO> 56285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/civaoglu.html </URL>
<DATE> 2001/12/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Benim spor sayfalarım 
</HEADLINE>
<TEXT>

     ABD'de hangi gazeteler neden okunmakta 
     THE WALL STREET JOURNAL Ülkeyi "asıl yönetenler" tarafından okunur. 
     ....... 
     THE NEW YORK TIMES Ülkeyi "yönettiğini sananlar" tarafından okunur. 
     ....... 
     THE WASHINGTON POST Ülkeyi "biz yönetmeliyiz" diye düşünenler tarafından okunur. 
     ....... 
     USA TODAY Ülkeyi "biz yönetmeliyiz" diye düşünen fakat THE WASHINGTON POST'u anlamayanlar tarafından okunur. 
     ....... 
     THE LOS ANGELES TIME Ülkeyi "eğer vakit bulurlarsa yönetmekte sakınca görmeyenler" tarafından okunur. 
     ....... 
     THE BOSTON GLOBE Ülkeyi "babaları ve büyükbabaları yönetmiş olanlar" tarafından okunur. 
     ....... 
     THE NEW YORK DAILY NEWS Ülkeyi "kimlerin yönettiğinden pek de emin olmayan" tarafından okunur. 
     ....... 
     THE NEW YORK POST Ülkeyi "onlar skandal yaratmadıkça, kimlerin yönettiğini hiç dert etmeyenler" tarafından okunur. 
     ....... 
     THE SAN FRANCISCO CHRONICLE Ülkeyi "bir ülkenin olduğuna ve birilerinin onu yönettiğine aldırmayanlar" tarafından okunur. 
     ....... 
     THE MIAMI HERALD "Başka bir ülkeyi yönetenler" tarafından okunur. 
     ....... 
     Türkiye'de hangi gazetelerin kimler tarafından okunduğunu okuyucu bilir. 
     
Pazar yazıları      Ya pazar gazeteleri 
     Pazar yazıları 
     Pazar günleri hem okuyucu hem de bizim için rahatlatıcıdır. 
     Köşelerimiz kravatı, ceketi atar. 
     İşte öyle bir yazı... 
     Beni en çok çeken konulardan biri futbol. 
     Dün sabah Ankara'da, Türk Psikologları Derneğinin Kurultayındaydım. 
     Psikoloji dünyasına dışardan bakışı yansıtan panelistlerden biriydim. 
     Açış konuşmasını yapan Kültür Bakanı İstemihan Talay söze "ben Galatasaraylıyım" diye girdi. 
     Türkiye'nin yaşadığı moral kışına, yazdan çalınmış sıcaklık taşıyan Galatasaray psikolojisini anlatmak istiyordu. 
     Daha sonra kürsüye Çalışma Bakanı Yaşar Okuyan geldi. 
     Söze "ben Fenerbahçeliyim" diye girdi. 
     Üçüncü konuşmacı Sağlık Bakanı Osman Durmuş'du. Onun da ilk cümlesi "ben Fenerbahçeliyim" oldu. 
     Psikologlar Kurultayında - konu ayrıntılarıyla tartışıldı... Hatta bakanlardan psikologlar için yasa çıkacağının müjdesi de alındı ama.. - futbol muhabbeti dikkat çekici değilmi 
     Talay'a, "Ecevit'in hangi takımı tuttuğunu" sordum "Beşiktaşlı'ymış"... 
     Osman Durmuş "Bahçeli'nin de Beşiktaşlı olduğunu" söyledi. 
     İsmail Cem ve Sümer Oral'ın Galatasaraylı olduklarını konuştuk. 
     Futbol giderek yaşam tempomuzun "leitmotivi" . Nakaratı... 
     
Salondaki stadyum      Gelişmiş ülkelerin varoşlarından hala sıyrılamayan Türkiye'nin, batıya, hiç değilse, dünya markası Galatasaray'ın başarılar dizisiyle meydan okuyuşu nakaratın başlıca nedeni. 
     Ben de o nakaratın vokalistlerindenim. 
     Çarşamba gecesi en büyük futbol keyiflerimden birini yaşadım. 
     Salonda stadyum heyacanı dolu 90 dakika. 
     Maslak Venü'de yüzlerce Galatasaraylı hep birlikte Barcelona maçını dev ekranda izledik. Her yer sarı - kırmızı. 
     Yerlere kırmızı minderler atılmış. 
     Sarı - Kırmızı koltuklar, kanepeler... 
     Birlikte coştuk, birlikte bağırdık. Hakemi birlikte kalayladık. Bu bir Galatasaraylılar partisiydi. 
     O gece büyük ekranı olan bütün barlar tıklım tıklımmış. 
     Salonlarda stadyum ortamı yaşanıyor. 
     Acaba neden eskilerin bira reklamlarındaki gibi evlerimizde oturup ekranlardan maç izlemekle yetinmiyoruz 
     Çünkü... 
     Yazar Simon Kuper'in kitabının başlığı gibi. 
     Futbol asla sadece futbol değildir. 
     Futbol keyfinin ötesinde Türkiye'nin başarı özlemlerinin kolektif psikolojisini yaşıyoruz. 
     Benim pazar gazeteleri içinde en çok okuduğum sayfalar "spor sayfaları" ... 
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, doğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
