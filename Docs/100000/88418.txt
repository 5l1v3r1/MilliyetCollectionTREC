<DOC>
<DOCNO> 88418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/siyaset/siy01.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit kendi yerine veliaht göstermesin 
</HEADLINE>
<TEXT>

Başbakan’la görüşmek için direten, sonra Rahşan Hanım’la görüşmeye razı olan 10 muhalif DSP’li, bugün Or-An’a gidip "Veliaht istemiyoruz" mesajı verecek 
     ANKARA Milliyet 

     DSP’nin muhalif isimleri Ramis Savaş, Emin Karaa, Uluç Gürkan, Ertuğrul Kumcuoğlu, Tahir Köse, Ali Arabacı, Cengiz Güleç, Ahmet Arıkan, Bayram Fırat Dayanıklı ve Sadık Kırbaş bugün Başbakan Bülent Ecevit’e "veliaht istemiyoruz" diyecek. 10 milletvekili, önceki akşam, "Kamuoyunda oluşan spekülasyonlar ve partiyle ilgili görüşlerini almak" üzere Başbakan ile görüşmek istediklerini belirten bir dilekçeyi imzalayarak, DSP Grup Başkanvekili Emrehan Halıcı’ya verdiler. 
     
     Ziyaret 16.00’da 
     Bu talebi DSP Genel Başkan Yardımcısı Rahşan Ecevit’e aktaran Halıcı, "Rahatsızlığı nedeniyle Sayın Başbakan ile görüşemezseniz, Rahşan Ecevit ile görüşmek ister misiniz" diye sordu. Öneriyi olumlu karşılayan milletvekillerine bugün saat 16.00’ya randevu verildi. 10 milletvekili Rahşan Ecevit’e özetle şunları söyleyecekler 
     
     Demokrasi için’ 
     "Sayın Genel Başkanımız görevinin başındayken, partimizin Genel Merkezci’ ve Hüsamettin Özkancı’ diye iki kutba bölünmüş izleniminin yaratılmasından rahatsız oluyoruz. Sayın Bülent Ecevit’in olmayacağı bir ortamın doğması durumunda ise Sayın Başbakanımızın bir ismi işaret etmesine karşıyız. Hepimiz, Genel Başkan seçimi sürecinin en demokratik şekilde işletilmesini istiyoruz." 
     



 SİYASET 
















</TEXT>
</DOC>
