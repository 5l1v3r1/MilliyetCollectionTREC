<DOC>
<DOCNO> 73497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/ekonomi/eko02.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı Süreyya Serdengeçti 
</HEADLINE>
<TEXT>
Bu lafım entellere Enflasyon yolsuzluktur 
Toplumda enflasyona karşı yeterli bilinç oluşmadığını belirten Serdengeçti, "Entelektüeller"in bile bize biraz enflasyon lazım dediğini duyuyorum. Oysaki enflasyon bir yolsuzluk biçimidir’ dedi 
     EKONOMİ SERVİSİ 

     Merkez Bankası Başkanı Süreyya Serdengeçti, enflasyon bir yolsuzluk biçimidir’ dedi. Enflasyonla mücadelede toplumda yeterli bir bilinç oluşmadığını belirten Serdengeçti, "Entellektüellerimizden bile duydum. Bize biraz enflasyon lazım, biraz para basmak lazım’ diyorlar. Ancak Türkiye’de böyle birşey söylenebilir. Oysaki dünyada enflasyon artık bir yolsuzluk biçimi olarak anlaşılıyor" dedi. 
     Merkez Bankası ve Dünya Gazetesi tarafından düzenlenen "Türkiye’de Enflasyonla Mücadele" konulu konferanstaki konuşmasında, Dalgalı kur rejimi bize olmuyor’ görüşlerinin hiçbir anlamının olmadığını belirten Serdengeçti, "Son dört yılda dünyada ne olup bittiğine bakılsa böyle birşey söylenmezdi. Bu yorum bazı iktisatçılardan gelmiştir, o da enteresan bir tecrübe oldu" dedi. 
     
     İhracat bizim işimiz değil 
     Katılımcıların düşük kurun ihracat üzerindeki olumsuz etkilerine dikkat çekmesi üzerine, "Merkez Bankası’nın ülkenin ihracatını geliştirmek gibi bir görevi yok ama ülkede fiyat istikrarını sağlamak diye bir görevi var" diyen Serdengeçti, TGSD Başkanı Umut Oran’ın, ihracatçının 1 milyon 650 binden bağlantı kurup, 1 milyon 350 binden tahsilat yaptığını hatırlatması üzerine şunları söyledi 
     "Böyle politika olmaz. Yapacaklarınızdan bir tanesi enflasyon kadar devalüasyon değil, enflasyonun üzerinde yaparsınız, ihracatı desteklersiniz. Geçmişe dönmenin anlamı yok. Merkez Bankası’nın politika araçları fiyat istikrarından başka amaçlar için kullanılmamalı. Enflasyonun kötü birşey olduğunu anladığımız ölçüde hepimiz bunu benimseyeceğiz." Bir katılımcının döviz kurları bilerek düşük gösteriliyor’ yorumuna karşılık da Serdengeçti, bu tür komplo teorileriyle, bankacılığı kötüleyerek bir yere varılamaz" dedi. 
     
     Özerklik uygulanmazsa hapse gireriz’ 
     Merkez Bankası’nın özerkliği konusuna da değinen Serdengeçti, "Üzerimde siyasi baskı olduğunu söylemek mümkün değil. Böyle bir baskı yok, olsa da farketmez. Merkez Bankası’nın özerkliği reformdur. Uygulanmazsa herhalde hapse gireriz diye düşünüyorum. Ben hükümete kredi açamam artık. Hapis konusunda şaka yapıyorum, hukuki durumu bilmiyorum ama böyle uygulanır, yasa gereği kamuya kredi yok. Seçim ortamına girilmesi fiyat istikrar mücadelemizi etkilemez" dedi. Serdengeçti’nin diğer mesajları şöyle 

</TEXT>
</DOC>
