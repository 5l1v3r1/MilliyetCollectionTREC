<DOC>
<DOCNO> 88228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/spor/spo06.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA’ya hakem baskısı 
</HEADLINE>
<TEXT>

     DÜNYA Kupası finallerinde C Grubu’ndaki ilk maçımızda Brezilya karşısında verdiği penaltı düdüğüyle bir puanımıza engel olan Güney Koreli Kim’e tepkiler sürüyor. Pazar günkü Kosta Rika karşılaşmasında aynı hatalarla karşılaşmaktan endişe duyan Futbol Federasyonu, telefonla FIFA’yla temas kurup, maçın Beninli hakemi Codjia’nın adil yönetim göstermesini talep etti. Menajer Can Çobanoğlu, "Maçın ağırlığını kaldıramayacağından korkuyoruz" dedi. 
     FIFA kurallarına göre finallerde bir maçın hakemi ancak hastalık veya sakatlık durumunda değişebiliyor. UEFA Asbaşkanı Şenes Erzik, Güney Koreli hakem Kim’e tepkilerin normal olduğunu, ancak Codjia’nın şimdiden üzerine gidilmemesi gerektiğini söyledi. Erzik, "Brezilya maçındaki kötü yönetimden sonra gereken yerlere uyarı yapılmıştır. Kimsenin şüphesi olmasın" dedi. Federasyon Başkanı Haluk Ulusoy, FIFA’nın Kim’i emekliye ayırdığını ileri sürdü. 
     



 SPOR 



































</TEXT>
</DOC>
