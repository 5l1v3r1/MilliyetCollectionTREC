<DOC>
<DOCNO> 50496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/spor/spo02.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kulağını çekin" 
</HEADLINE>
<TEXT>

Fenerbahçe’nin dün yapılan Divan Kurulu toplantısında üyeler, Teknik Direktör Mustafa Denizli’yi eleştirdiler, yönetimin tecrübeli hocayı uyarmasını istediler 
     YALÇIN TÜRK 

     Kondisyoner şart’ 
     AVRUPA defterini erken kapatan, ligde de bir türlü beklenen futbolu ortaya koyamayan Fenerbahçe’de Divan Kurulu üyeleri Teknik Direktör Mustafa Denizli’ye yüklendiler. Takımın bir kondisyonere ihtiyacı olduğunu belirten üyeler, yönetime, "Kötü oynuyoruz. Rapajiç ile Lazetiç’in hali ne Bir an önce Denizli’nin kulağını çekin. Gerekli uyarıları yapın" uyarılarında bulundular. 
     
     Gençleri görmüyor’ 
     MUSTAFA Denizli’nin alt yapıya gerekli önemi vermediğinin altı çizilen toplantıda, "Denizli zaman zaman gidip gençleri seyretmeli. Bu konuda titiz davranmıyor" görüşleri savunuldu. Fatih Altaylı ile Aziz Üstel’e de tepki gösteren üyeler, "Fenerbahçe’yi dillerine dolayarak reyting yapmaya çalışıyorlar. Ama yönetimimiz bu oyunlara gelmiyor" diye konuştular. 
     
     Elektrikli hava 
     KONUŞMALAR sırasında bazı üyelerin "laf yapmayın, iş yapın" diye bağırması üzerine bir ara ortam gerginleşti ancak hava çabuk yumuşadı. Kulübün 2004 yılına kadar 41.2 trilyon borcu olduğu belirtilirken, aynı süre içinde 38.1 trilyon da gelir beklendiği açıklandı. Kulübe üyelik girişi ise bir milyardan üç milyar liraya yükseltildi. 
     
Abdullah müjdesi      FENERBAHÇE’DE sağ dizinde problemi olan Abdullah’ın, Gaziantepspor maçında forma giyebileceği açıklandı. Tecrübeli futbolcunun yapılan tüm kontrollerinde oynamasına engel bir durum gözlenmedi. Teknik Direktör Denizli’nin, Ogün ve Johnson’un yokluğunda Hakan Bayraktar’a da ilk onbirde görev vermesi bekleniyor. 
     SARI - Lacivertli takım dün Gaziantep’e gitmeden Samandıra Tesisleri’nde taktik ağırlıklı bir antrenman yaptı. Denizli özellikle forvet oyuncuları üzerinde dururken, gol noktalarında hata yapan futbolcularını uyardı. Kasığındaki probleme rağmen Gaziantep’e götürülen Oktay için son karar maç saatinde verilecek. 
     
Lazetiç’e ceza kapıda      FENERBAHÇE’NİN Yugoslav futbolcusu Lazetiç son günlerdeki hırçın davranışlarıyla tepki toplamaya devam ediyor. Maçlarda isteniler performansı da gösteremeyen Lazetiç’in son olarak havalimanında çıkardığı olaylar bardağı taşıran son damla oldu. Yönetimin, teknik heyetin raporu doğrultusunda bu oyuncuya 10 bin dolar para cezası vermesi bekleniyor. 
     
Yönetim tam kadro      TAKIMIN ortaya koyduğu kötü futbol nedeniyle bir süredir maçlara gitmeyen Fenerbahçe yönetimi, ilk kez Gaziantep deplasmanında tam kadro hazır bulunacak. Hem özel işleri, hem de Şampiyonlar Ligi maçlarında alınan kötü neticelerden dolayı bazı maçlara gitmeyen Başkan Aziz Yıldırım başta olmak üzere yöneticiler, futbolculara moral verecek. 
     
Sakın strese girmeyin’      TEKNİK Direktör Mustafa Denizli dün sabah yapılan son çalışmanın ardından futbolcularıyla kısa bir toplantı yaptı ve Gaziantepspor maçının önemini vurguladı. Denizli, "Artık tüm gücümüzle lige asılmalıyız. Galatasaray ile aramızdaki farkı kapatmak için bu maç iyi bir fırsat. Bunu değerlendirin. Sakın strese girmeyin" ifadelerini kullandı. 
     
F.Bahçe - G.Antep maçları istatistiği  O G B M A Y TOPLAM 30 16 6 8 56 38      

</TEXT>
</DOC>
