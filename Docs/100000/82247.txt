<DOC>
<DOCNO> 82247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/soneko05.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşları 1999- 2002 döneminde yüzde 35.7 eridi 
</HEADLINE>
<TEXT>

     Memur maaşlarında, Mayıs 1999-Mayıs 2002 döneminde yüzde 35.7 oranında reel kayıp olduğu bildirildi. 
     Bağımsız Sendikalar Konfederasyonu BASK tarafından yapılan araştırmaya göre, 1999 yılı Mayıs ayında ortalama 159 milyon 500 bin lira olan memur maaşı ile 61 kilogram et satın alınabilirken, bu yılın Mayıs ayında ortalama 310 milyon 700 bin lira olan ortalama memur maaşı ile 41 kilogram et satın alınabiliyor. 
     Araştırmaya göre, ekmek, et, peynir, zeytin, süt, yoğurt gibi temel tüketim maddelerinin fiyatlarında Mayıs 1999 ile Mayıs 2002 arasında yüzde 188 ile 217 arasında artış olurken, aynı dönemde ortalama memur maaşında ise yüzde 94.8 oranında artış kaydedildi. 
     Yine 1999 yılı Mayıs ayında ortalama memur maaşı ile 102.9 kilogram beyaz peynir alınırken 2002 yılının Mayıs ayında 64.1 kilogram beyaz peynir, 1999 yılının Mayıs ayında 229.5 kilogram kuru fasulye alınırken bu yılın Mayıs ayında 147.9 kilogram kuru fasulye, 1999 yılının Mayıs ayında 375.3 kilogram süt alınabilirken bu yılın Mayıs ayında 239.1 kilogram süt alınabiliyor. Ortalama memur maaşı ile 1999 yılı Mayıs'ında 259.4 kilogram yoğurt satın alınabilirken bu yılın Mayıs ayında 172.6 kilogram yoğurt ve 1999 yılının Mayıs ayında 499.5 kilogram ekmek alınabilirken Mayıs 2002'de 310.7 kilogram ekmek satın alınabiliyor. Araştırmada, 1999 Mayıs-2002 Mayıs döneminde tüketim maddelerinin fiyatları ile karşılaştırıldığında, ortalama memur maaşında yüzde 35.7 oranında reel kayıp olduğu belirtilerek, 3 yıllık sürede kamu görevlilerinin maaşlarında temel tüketim maddeleri karşısında ciddi bir gerileme olduğu kaydedildi. 
     
     ORTALAMA MEMUR MAAŞI İLE TÜKETİM MADDELERİ 

     BASK araştırmasına göre, 1999 Mayıs ayı ile 2002 yılı Mayıs ayında ortalama memur maaşı ile satın alınabilen bazı tüketim maddelerinin miktarı şöyle 
     

1999 Kg 2002 Kg Alım Gücü Kaybı Ekmek 499.5 310.7 37.7 Et 61.4 41.4 32.5 Peynir 102.9 64.1 37.7 Zeytin 118.1 73.9 37.4 K.Fasulye 229.5 147.9 35.5 Süt 375.3 239.1 36.2 Yoğurt 259.4 172.6 33.4      Ortalama memur maaşı 1999 yılı Mayıs ayında 159 milyon 500 bin, 2002 yılı Mayıs ayında ise 310 milyon 700 bin lira olarak alındı. 
     





</TEXT>
</DOC>
