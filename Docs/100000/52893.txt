<DOC>
<DOCNO> 52893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yasam/yas04.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazan’ı kriz aldı 
</HEADLINE>
<TEXT>

Ekonomik kriz, 'Direklerarası'nı da vurdu.. Geçen yıllarda dolup taşan Ramazanlık eğlence yerleri, bu yıl bomboş.. 
     SABRİ SEVER İstanbul 

     Daha önceki yıllarda Ramazan ayı boyunca hemen her akşam ziyaretçi akınına uğrayan, insanlarla dolan yerler, ekonomik krizin de etkisiyle bu yıl boş kaldı. 
     Özellikle Ramazan için özel hazırlığın yapıldığı Sultanahmet Meydanı ve Eyüp Sultan gibi yerlerde bile adeta kuş uçmuyor. Her yıl büyük ilgi toplayan etkinliklere katılım da oldukça azdı. Tarihi çay bahçeleri, alışveriş mağaza ve dükk nları boş yere müşteri bekledi. 
     Direklerarası eğlence kültürünü yaşatan ve daha önceki yıllarda izdihamların yaşandığı mek nlarda, ne satıcıların ne de çocukların sesleri duyuldu. 
     
Herkes eve kapandı      Meydanların değişmez müdavimi olan bozacı, turşucu, tatlıcı, çaycı ise ortada gözükmedi. Ramazan ayına umudunu bağlayan tarihi yerlerdeki esnaf da hayal kırıklığı içinde. "Bu sene Ramazan'ın tadı, tuzu yok" diyen esnaf, önceki yıllardaki şenlik havasını arıyor ve vatandaşın parasızlıktan iftarını evinde yapıp dışarı bile çıkmamasından yakınıyor. 
     



 YAŞAM 

















</TEXT>
</DOC>
