<DOC>
<DOCNO> 94152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur13.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunun çocuğunu kaçırdı.... Tecavüz edip öldürdü... 
</HEADLINE>
<TEXT>

     Adapazarı'nın Arifiye Beldesi'nde, 15 gün önce kaybolan ve 8 gün önce de çürümüş cesedi bulunan 4 yaşındaki Melih Can Tok'un, tecavüz edildikten sonra öldürüldüğü anlaşıldı. Olayla ilgili başlatılan soruşturma kapsamında, Tok ailesinin komşusu olan ve durumundan şüphelenilmesi üzerine gözaltına alınan 16 yaşındaki İ.E, yaptırılan tatbikatta, olayı ayrıntılarla anlattı. Zanlı gencin, ifadesinde, fidye istemek için kaçırdığı ve bir barakada 2 gün kapalı tuttuğu çocuğun, cinsel ilişkiye girmek istediği sırada öldüğünü, cesedi ise bir çuvala koyduktan sonra mısır tarlasındaki hendeğe attığını itiraf ettiği bildirildi. İ.E, halkın tepkisi üzerine olay yerinden polis elbisesi giydirilerek uzaklaştırılarak, savcılıktaki sorgusunun ardından çıkarıldığı mahkemece tutuklandı. Büyükdere Mahallesi'nde yaşayan Recep Tok 32 , oğlu Melih Can Tok'un kaybolduğunu belirterek, 20 Haziran'da karakola başvurmuş, polisin yaptığı soruşturmadan bir sonuç alınamamıştı. Küçük çocuğun cesedi, daha sonra çiftçi Rasim Bozkurt 42 tarafından, tarlasının yakınındaki hendekte parçalanmış ve çürümüş vaziyette bulunmuştu. Bunun üzerine soruşturma başlatan ve İstanbul Adli Tıp Kurumu'ndan da görüş alan güvenlik güçleri, şüpheli tavırları ile dikkati çeken İ.E'yi gözaltına almıştı. 
     





</TEXT>
</DOC>
