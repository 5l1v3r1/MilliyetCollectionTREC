<DOC>
<DOCNO> 58705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/yazar/bila.html </URL>
<DATE> 2001/12/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
En kötü olasılığa hazırlık 
</HEADLINE>
<TEXT>

     Washington'u yakından izleyen kaynaklardan gelen izlenimlere göre Bush yönetimi Irak'a, "yarım kalan iş" gözüyle bakıyor. 
     Oğul Bush'un, Baba Bush'un "yarım bıraktığı" işi tamamlama eğilimi ve isteği taşıdığı biliniyor. 
     Washington gözlemcilerine göre Bush yönetiminin Irak planı Saddam yönetimini devirmek. Bunun koşullarını ve zamanını bekliyorlar. Tabii gerekçe arayışları da sürüyor. 
     Aynı gözlemcilere göre Bush yönetimi, Irak'a müdahaleyi 11 Eylül saldırısına bağlamakta zorlanıyor. Bu nedenle son günlerdeki Saddam ve Irak karşıtı söylem, "kimyasal silah üretimi"ne kaymış durumda. 
     Washington'un bu eğilim ve isteği, Ankara tarafından da biliniyor ve yakından izleniyor. 
     Başbakan Ecevit'in 16 Ocak'ta yapacağı Washington ziyaretinde Irak'a müdahalenin yanlışlığı üzerinde duracağı ve yol açacağı sonuçlar konusunda Başkan Bush'u uyaracağı da belli. 
     ABD, Irak'a müdahaleye karar verirse Türkiye'nin Washington'u bu karardan vazgeçirmesi mümkün mü 
     Ankara bir fren işlevi görse de eğer Bush yönetimi kararlıysa müdahaleye tümüyle engel olması mümkün değil. 
     İşte bu nedenle Ankara, "en kötü olasılık" senaryosuna karşı askeri açıdan da hazırlıklarını yapmış durumda. 
     Ankara'nın özenle üzerinde durduğu Irak'ın toprak bütünlüğü. Muhtemel bir müdahale sonrasında doğabilecek olasılıklar askeri gözle şöyle değerlendiriliyor 
     1- Saddam'ın devrilmesiyle Irak'ın tümüyle parçalanması ve Kuzey Irak'ta bir Kürt devleti kurulması. 
     2- Müdahaleye rağmen Saddam'ın yerinde kalması ve Kuzey Irak'a saldırması. 
     Ankara her iki olasılığa karşı da sonucu kabullenmeyeceğini Washington'a iletecek. 
     Güvenlik güçleri bu iki olasılığın sonuçlarını Türkiye sınırında karşılamayı veya kabullenmeyi de düşünmüyor. Güvenlik önlemlerini sınır ötesine taşıması da dahil olmak üzere her iki oldu - bittiye karşı müdahale eğiliminde. 
     Bu eğilim, Washington tarafından da biliniyor. 
     
     







Edebiyat tartışması 


En kötü olasılığa hazırlık 


Değişen ordu konsepti 


Arjantin'den alınacak dersler 


Ankara - İstanbul polis savaşları yeniden 


"Efruz’lar"la "Vicdani’ler..." 


Uçuk entelektüel söyleşi 


Çin işi, Japon işi Bizimkisi gönül işi 


IMF maç oynanırken kuralları mı değiştiriyor 


Doğalgaz yok’ idi şimdi de çok’ 


</TEXT>
</DOC>
