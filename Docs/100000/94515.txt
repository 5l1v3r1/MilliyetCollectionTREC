<DOC>
<DOCNO> 94515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/astro/index.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal dağınıklık 
</HEADLINE>
<TEXT>

Ay, bu sabah Yengeç burcuna geçiyor. Bugün acele karar vermek ihtiyacı öne çıkmakta. Programlı olamadığımız için bazı sıkıntılar da yaşayabiliriz. Sezgilerimizi kullanabileceğimiz olanaklar var. Koç’lar koşturmaca içinde olabilirler. Tepkisel davranışları yüzünden ev hayatında gerginlik çıkabilir. Aceleci davranmamaya bakmalılar. Boğa’lar verimli olabilecekleri bir gündeler. Yakın çevrede çok şey olup bitiyor. Yeni haberler, kardeş ve komşularla ilişkiler gündeme gelebilir. İkizler harcamalarına özen göstermeli. Çok sayıda fikir değişikliği kararsız bırakabilir. Tutarlı ve kararlı olmaları gerekiyor. Yengeç’ler öne çıkmak ve kendilerini göstermek istiyorlar. Duygusal konular da öne çıkmakta. Kişisel girişimlerinde planlı olmalılar. Aslan’lar büyük düşünmeyi severler ama bugün şartlar ılımlı olmalarını gerektiriyor. Acele işe şeytan karışmaması için bilmedikleri konularda önemli değişiklikler yapmamalılar. Başak’lar bugün rahatlar. Özellikle aradıkları desteği gruplardan ve arkadaşlardan bulabilecekler. Hızlı fikir değişiklikleri mümkün. Terazi’ler ise iş hayatında aktif bir gündeler. İstemeseler bile dikkat çekici olabilirler. Üstlerle ilişkilerde ılımlı olmakta fayda var. Yanlış anlamalara yol açmamalılar. Akrep’ler rahat edebilecekler. Pek çok şey zorlamadan akarak gerçekleşiyor. Yabancılarla bir araya gelmek ve yeni şeyler öğrenmek onlara keyif verecek. Yay’lar daha dengeli olmak zorundalar. Duygusal konularda yeteri kadar açık olmayabilirler. Ortaklaşa konularda anlaşmazlıklar olabilir. Oğlak’lar tek başına hareket etmek yerine ortaklıklara yönelmeliler. Başkalarından alabilecekleri uyarı ve öneriler mevcut. Kova’lar günlük işlerini daha iyi planlamalılar. Hiç hesapta olmayan değişiklikler yüzünden kararsız kalabilirler. Bu arada sağlığa ilişkin konularda da daha özenli olmalılar. Balık’lar bugün çok daha rahatlar. Süregelen gerginlikler ortadan kalkıyor. Yaratıcı konular, ilişkiler ve romantizm öne çıkabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
