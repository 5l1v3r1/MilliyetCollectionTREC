<DOC>
<DOCNO> 61727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yazar/cemal.html </URL>
<DATE> 2002/01/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip, Alkin ve hukukun ipine sarılmak 
</HEADLINE>
<TEXT>

     Bankacılık sistemini sağlığına kavuşturmak için yeni yasal düzenlemelerden mi yanasın O zaman sen de hortumcuları savunuyorsun 
     Yolsuzlukları açığa çıkarmak için yapılan operasyonlarda hukuk açısından bazı ölçüsüzlükleri mi eleştiriyorsun O zaman sen de soyguncular safındasın 
     Köktendinci akımlarla mücadelede bazı demokratik ilkelerin çiğnenmesine karşı mı çıkıyorsun O zaman sen de 'irtica'nın değirmenine su taşıyorsun 
     Öyle mi 
     Hayır değil. 
     Ne bankacılık düzenlemesinden yana olmak hortumculuktur. Ne operasyonlarda hukuku savunmak, soyguncuların yol arkadaşlığıdır. 
     Ne de köktendincilikle mücadelede demokrasinin temel ilkelerine uyulmasını istemek, irticanın değirmenine su taşımaktır. 
     Hiçbiri değildir. 
     Bu tavırların hepsi, hukuku, 'demokratik hukuk devleti'ni savunmaktır, o kadar. 
     Ancak, bazı odaklar bu açılardan bilinçli bir yıldırma ve sindirme kampanyası içindeler. Hukuksuzluğu, kuralsızlığı özendiren bir kompleks yaratma peşindeler. 
     Bazen başarılı da oluyorlar. 
     Oysa böyle bir başarı, hukuku yaralıyor, çiğniyor. Hukuk değil 'polis devleti'nin yollarını açıyor. Demokrasiyi koruyayım derken, demokrasinin temellerini zayıflatıyor. 
     Yolsuzlukla mücadele adına poliste olsun, yargıda olsun kimi zaman öylesine çifte standart örnekleri sergileniyor ki, hukuk değil guguk kalıyor orta yerde... 
     Evet, bankacılık başta olmak üzere yolsuzluklar tarihimize özellikle 1990'lı yıllarda kepaze sayfalar eklendi. 
     Bunların hepsi aydınlanmalı 
     Hesabı sorulmalı 
     Suçlular cezalandırılmalı 
     Bu yolsuzlukların bir daha yaşanmaması için sağlam bir hukuk çerçevesi oluşturulmalı, hortumcuların işini kolaylaştıran dilekler kapatılmalı 
     Bu açılardan son birkaç yıldır kararlı bir mücadelenin verildiğini elbette teslim etmek lazım. Fakat, buna paralel olarak, hukuk açısından gitgide sırıtan ölçüsüzlük ve çifte standart örneklerini de görmek şart. 
     Başlangıçta tanık olunan bazı aşırılıklar görmezlikten gelinmişti. Ancak giderek ölçünün kaçtığı, hukuksuzluk alanının büyüdüğü dikkati çekiyor. 
     Erdoğan Alkin Hoca kaçacak mıydı .. Yapılan, bunca yılın hocasına haksızlık değil miydi .. Peki, sabahın köründe niçin gözaltına aldın o kadar insanı .. Neden aynı hızla serbest bıraktın .. Yeterli delil yoksa, ne diye bastın düğmeye operasyon için .. 
     Geçelim. 
     Hukuk devleti ve demokrasi açısından bir başka önemli konu da Recep Tayyip Erdoğan'la ilgili gelişmeler. Anayasa Mahkemesi, anlaşılan, AK Parti liderinin siyasal geleceğini belirlerken zorlandı. Beşe karşı altı oyla aldığı karara göre, Tayyip Erdoğan partisinin genel başkanlık koltuğunda oturabilecek. 
     Yani siyaset yapabilecek. 
     Ama milletvekili seçilemeyecek 
     Dolayısıyla başbakan olamayacak. 
     Bir başka deyişle 
     Siyaset yap ama seçime katılma 
     Olacak şey mi 
     Böylesine bir çarpıklığın demokraside yeri yoktur. Bu çarpıklığın temelinde, Tayyip Erdoğan'ın Türk Ceza Yasası'nın 312. maddesi uyarınca almış olduğu mahkumiyet yatıyor. 
     Ne yapmıştı Tayyip Erdoğan 
     Bir şiir okudu. Ağır hapis cezasına mahkum edildi. Hapis yattı. Ve bu mahkumiyetten dolayı ömür boyu siyaset yasaklısı haline geldi. 
     Demokrasiye sığmaz bu da. 
     Demokratik hukuk devleti diyorsak, 312'nin bir an önce değiştirilmesi, ömür boyu siyaset yasağının tarihe gömülmesi ve Tayyip Erdoğan'a da milletvekilliği yolunun açılması gerekir. 
     Hukuk gün gelir herkese lazım olur 
     Öylesine olaylar yaşıyoruz ki, bu sözü sokaktaki sade vatandaştan en tepedeki Cumhurbaşkanı'na kadar herkesin çerçeveletip görünür bir köşeye asmasında yarar var. 
     
     







Anayasal yargı 


Hedef saptırma 


Ecevit, Derviş'e güveniyor 


Tayyip, Alkin ve hukukun ipine sarılmak 


Köykent... Nihayet. 


PKK’yla ittifak büyük hataydı 


Paran yoksa iş de yok 


Bankalara desteğe tepkinin nedeni 


Dış konularda yeni sesler 


Kemal Derviş ve suçluluk kültürü’ 


Ecevit'in Amerika gezisinde ne olacak 


Patlıcanın dalkavukları... 


AK Parti'nin ABD çıkarması 


TOBB - THY - DHMİ ortaklığı, AB mevzuatına uymuyor 


İhtiyatsız kadınlar 


Üretemeyen toprak sahibine IMF’den bahşiş’ 


</TEXT>
</DOC>
