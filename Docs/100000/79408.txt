<DOC>
<DOCNO> 79408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yasam/yas02.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu tatilde yağış var 
</HEADLINE>
<TEXT>

23 Nisan tatilinin dört güne çıkmasını fırsat bilerek program yapanlar yandı. Tatil boyunca yağışlı ve serin hava tüm yurtta etkili olacak 
     ANKARA Milliyet 

     UZUN süredir Türkiye’yi etkisi altına alan yağışlı hava, 23 Nisan Çocuk Bayramı’nda da etkisini sürdürecek. Önümüzdeki 4 gün içinde Türkiye genelinde yağışlı ve serin hava bekleniyor. Meteoroloji İşleri Müdürlüğü’nden alınan bilgiye göre, bugün Marmara’nın batısı, Ege dışında bütün yurt yağışlı geçecek. Yağışlar iç kesimlerde sağanak şeklinde olacak. 
     YARIN Karadeniz, İç Anadolu’nun doğusu, Doğu Akdeniz, Doğu Anadolu bölgeleri yağışlı geçecek. 22 Nisan Pazartesi günü, güney ve doğu kesimleri çok bulutlu, Doğu Karadeniz, Doğu Anadolu ile Akdeniz ve İç Anadolu’nun güneyi ve batısı yağışlı olacak. Yağışların özellikle Ege Bölgesi’nde etkili olması bekleniyor. 
     
4 büyük şehirde hava durumu  BUGÜN YARIN 22 Nisan Ankara 9 12 9 16 9 16 Antalya 12 20 13 20 13 21 İstanbul 9 13 9 15 8 16 İzmir 12 19 12 21 12 20      
Mevsimdendir deyip geçmeyin      GÜLAY FIRAT İstanbul 

     UZMANLAR mevsim geçişlerinde meydana gelen hava değişimlerinin insanların ruh halini olumsuz etkilediğine dikkat çekiyor. Hava değişimlerinin en fazla hissedildiği aylar olan mart ve nisan ayları ile eylül ve ekimde hasta sayısının arttığını belirten Prof. Dr. Sedat Özkan, "Bu dönemlerde manik depresif, depresyon, alerji, mide sorunlarında artış görülüyor" diyerek bu dönemi atlatmak için herkesin alkolden uzak durmasını, yürüyüşe çıkıp daha düzenli yaşamasını öneriyor. 
     
     



 YAŞAM 














</TEXT>
</DOC>
