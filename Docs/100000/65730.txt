<DOC>
<DOCNO> 65730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur08.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde şu ana kadar 5 ölü belirlendi... 8 kişi göçük altında... 
</HEADLINE>
<TEXT>

     Merkez üssü Afyon'un Bolvadin ilçesi olan depremde ilk belirlemelere göre, 5 kişinin öldüğü bildirildi. 
     Afyon Belediye Başkanı Hayrettin Barut, belediye başkanlığı bünyesinde bir kriz merkezi oluşturduklarını ifade etti. 
     Barut, kendilerine ulaşan ilk bilgilere göre, Çobanlar'da 2, Yakasinek'te 2 ve Sultandağı'nda 1 kişi olmak üzere 5 kişinin hayatını kaybettiğini belirtti. 
     Bolvadin'de 15, Sincanlı'da 2, Sultandağı'nda 10 evin yıkıldığını haber aldıklarını anlatan Barut, Sultandağı'nda göçükler altında 8 kişinin bulunduğunu bildirdi. 
     Barut, Afyon merkezde ise herhangi bir can ve mal kaybının bulunmadığını kaydetti. 
     Bu arada, Boğaziçi Üniversitesi Kandilli Rasathanesi ve Deprem Araştırma Enstitüsü Sismoloji Laboratuvarı'nın çözümlemelerine göre, aletsel büyüklüğü 6 olarak ölçülen şiddetli deprem, 38.5 enlem, 31.2 boylamda ve 5 kilometre derinlikte meydana geldi. 
     






</TEXT>
</DOC>
