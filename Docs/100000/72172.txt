<DOC>
<DOCNO> 72172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/soneko13.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 418.32 puan düşerek 1. seansı, 10,917.99 puandan tamamladı. 
     Hisse senetleri, 1. seansta ortalama yüzde 3.69 oranında değer yitirdi. 
     İMKB ilk seansa 11,303.18 puan seviyesinde, 33.13 puan düşüşle başladı. Endeks, seansın ilk yarısını 343.39 puan düşüşle 10,992.92 puandan geçti. 
     Seans boyunca en düşük 10,835.97 puana gerileyen endeks, dünkü kapanış seviyesi olan 11,336.31 puanın üstüne hiç çıkmadı. 
     1. seans kapanışında mali endeks 586.11 puan düşüşle 14,755.35 
     puana, sanayi endeksi 294.84 puan düşüşle 9,247.76 puana ve hizmetler endeksi de 326.59 puan düşüşle 6,837.42 puana gerildi. Böylece mali grup hisseler önceki kapanışa göre ortalama yüzde 3.82, sanayi grubu hisseler ortalama yüzde 3.09 oranında ve hizmetler grubu hisseler de ortalama yüzde 4.56 oranında değer yitirdiler. 1. seansta işlem gören toplam 289 hisse senedinden 9'u değer kazandı. 268 hisse senedi değer yitirirken, 12 hissenin fiyatında ise bir değişiklik olmadı. Seansta, 171 trilyon 360 milyar 352 milyon liralık işlem hacmi oluştu. 1. seansta Turkcell, Yapı ve Kredi Bankası, Garanti Bankası, Sabancı Holding ve Koç Holding en yoğun işlem gören hisseler oldular. Borsa uzmanları, ilk seansta piyasada satış baskısının yoğun olarak hissedildiğini ifade ederek, özellikle endeks üzerinde etkisi olan hisselerde gelen satışların piyasanın 11,000 puanın altına inerek 10,835.97 puana kadar gerilemesine neden olduğunu kaydediyorlar. Uzmanlar, ABD Başkan Yardımcısı Dick Cheney'nin çıktığı Avrupa ve Ortadoğu gezisi ve Irak'a olası müdahale arasında bir bağlantı kurulmasının bugünkü düşüşte etkili olabileceğinin düşünüldüğünü savunuyorlar. 
     






</TEXT>
</DOC>
