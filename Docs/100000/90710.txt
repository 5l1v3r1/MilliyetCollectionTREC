<DOC>
<DOCNO> 90710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun18.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de geçlerin yüzde 85'i başka ülkede yaşamak istiyor 
</HEADLINE>
<TEXT>

     İngiltere'de gençlerin yüzde 85'i başka bir ülkede yaşamak istiyor. 
     Yapılan geniş bir araştırmada, gençlere, sağlık sisteminden futbol holiganlarına, yönetim biçiminden uyuşturucu kullanımına kadar çeşitli sorular yöneltildi. 
     Araştırmaya katılan gençlerin yüzde 65'i, İngiliz olmaktan zaman zaman da olsa utandığını belirtirken, yüzde 80'i ülkelerinde gençlerin fikirlerine değer verilmediğini söyledi. 
     The Face adlı magazin dergisi tarafından yaptırılan araştırmada 11 bin gence, ''ülkenin demokratik bir yönetim biçimine geçmesi halinde kimin cumhurbaşkanı olmasını istedikleri'' de soruldu. 
     Gençlerin 645'i Başbakan Tony Blair yanıtını verirken, 188'i ünlü İngiliz işadamı Richard Bronson'ı, 99'u radikal görüşleriyle tanınan milletvekili Tony Benn'i, 96'sı son dönemde Blair'e muhalefetiyle dikkat çeken eski İrlanda Bakanı Mo Mowlam'ı, 89'u ise görüşlerinden dolayı ''kızıl Ken'' diye adlandırılan Londra Belediye Başkanı Ken Livingstone'u aday gösterdi. 
     Cumhurbaşkanlığı için Prens William'ı 70 kişi, Kraliçe Elizabeth'i 62 kişi, ünlü futbolcu David Beckham'i de 59 kişi önerdi. 
     Araştırmaya katılanlar arasında 16-19 yaş grubundaki gençlerin 95'i, 20-24 yaş arasındaki gençlerin 93'ü ve 25-29 yaş arasındakilerin 
     91'i alkol kullandığını ifade etti. Araştırmada, en yaygın kullanılan 
     uyuşturucunun esrar olduğu ortaya çıktı. 
     Ayrıca gençlerin yüzde 72'si ecstasy yasağının devam etmesi gerektiğini ifade ettiler. 
     Gençlerin yüzde 75'i, ''bu ülkede neyi değiştirmek isterdiniz '' sorusuna, ''sağlık sistemini'' diye cevap verdi. 
     





</TEXT>
</DOC>
