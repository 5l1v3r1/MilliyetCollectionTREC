<DOC>
<DOCNO> 86138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/ekonomi/aeko.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’da dev zirve 
</HEADLINE>
<TEXT>

Başbakan Ecevit’in özel davetlisi olarak Türkiye’ye gelen Avrupalı 47 süper patronun toplantısında hükümeti Dışişleri Bakanı Cem temsil ediyor 
     BARIŞ ERGİN - FATİH ÇINAR 

     Başbakan Bülent Ecevit’in özel davetiyle Türkiye’ye gelen Avrupa’nın en büyük sanayicileri İstanbul’da toplandı. Avrupa Sanayicileri Yuvarlak Masası’na European Round Table of Industrialists-ERT üye toplam cirosu 950 milyar euro’yu bulan 47 şirketin tepe yöneticilerinin İstanbul toplantısına Başbakan Ecevit, davet sahibi olduğu halde rahatsızlığı nedeniyle katılamadı. 
     Başbakan Ecevit’in, dönüm noktasında olan AB - Türkiye ilişkileri ve yatırım desteği istemek için Türkiye’ye davet ettiği ERT üyeleri, önceki gün özel korumaları ile birlikte sessiz sedasız İstanbul’a geldi. Dün, Rahmi Koç ve Kariye müzelerini gezerek İstanbul turu yaptıktan sonra akşam tekrar toplanan ERT’nin, yılda iki kez yaptığı zirvelere, geleneksel olarak toplantının yapıldığı ülkenin başbakan veya cumhurbaşkanı başkanlık ediyor. Aynı zamanda Avrupa’nın en büyük lobi gücü kabul edilen ERT’nin toplantısına Başbakan’ı temsilen Dışişleri Bakanı İsmail Cem katılacak. 
     
     Gizlilik şartı koydular 
     Başbakan’ın özel davetini çok gizlilik’ şartıyla kabul ettiği öğrenilen ERT’nin başkanlığını Almanya’nın en büyük ve eski sanayi gruplarından ThyssenKrupp’tan Gerhard Cromme yapıyor. ERT’nin özel toplantısına Türkiye’den sadece Profilo Telra Başkanı Jak Kamhi katıldı. Kamhi, toplantı ile ilgili olarak şunları söyledi "47 şirket katıldı. ERT altı ayda bir toplantı yapıyor. Türkiye’de düzenlenmesi Başbakan Ecevit’in daveti ile gerçekleşti. Gelen 47 şirket toplantının çok gizli olmasını istedi." 
     ERT’nin dün akşam Çırağan’da gerçekleşen yemekli toplantısına TOBB Başkanı Rifat Hisarcıklıoğlu da katıldı. Önceki gün başlayan toplantılar dizisi bugün tamamlanacak. 
     
Sessiz sedasız İstanbul’a geldiler      1983’te kurulan ve 1989’dan bu yana da AB Komisyonu ile bağlantılı çalışan ERT, AB’nin politikalarının belirlenmesinde etkin bir kuruluş. ERT, hükümetlerle vergi, yatırım ilişkileri, istihdam, ulusal piyasalar ve AB’nin genişlemesi gibi konularda çalışmalar yapıyor. İstanbul’a 47 üyesi ile sessiz sedasız gelen ERT’nin üyeleri şunlar 
     

</TEXT>
</DOC>
