<DOC>
<DOCNO> 80456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/agun.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağca babamın değil hepimizin katilidir... 
</HEADLINE>
<TEXT>

Katledilmiş kişilerin hakkını hep birlikte aramadıkça acizlikten kurtulamayacağımızı söyleyen Nükhet İpekçi, "Katil, sadece benim babamın değil, bizim katilimiz" dedi 
     ÜMRAN AVCI İstanbul 

     Milliyet Gazetesi Genel Yayın Müdürlüğü görevini sürdürürken katledilen Abdi İpekçi’nin kızı Nükhet İzet İpekçi, aynı suçla ikinci kez aftan yararlanacak Mehmet Ali Ağca için "Kahraman katilli bir ülke kimliğini hiçbirimiz içimize sindirmemeliyiz. Ağca zaten pişmanlığını dile getirip özür dilemedi ki, affedilsin" dedi. Akıl ve ruh sağlığını korumak için olayları uzaktan izlemeyi tercih ettiğini söyleyen İpekçi, Ağca’nın idam cezasına çarptırıldığını duyduğunda içinin çekildiğini, kanının donduğunu belirterek, şöyle konuştu "Olayların içinde olsanız neye yarar Katıldığım onca duruşmada gördüklerim ve tanıkların söylediklerini duymak neye yaradı Araştırmalar, kandırmalar, aldatmacalar, aklamalar, saklamalar, bütün bunları tüm kamuoyuyla birlikte benim de okumam neye yaradı Babam gibi, hep idam cezasına karşı olan biri kimliğiyle, idam edilmiş bir Ağca’nın ağırlığını taşıyamayacağım hissim neye yaradı Kim duydu, kim ne yapabildi " 
     
     Kamuoyu da acz içinde’ 
     Türkiye’nin, geçmişiyle ilgili ölme, öldürme, öldürtme konularını açıkça ortaya koyamayan mercilerin acizliğinin acısını çektiğini vurgulayan İpekçi, "kamuoyunun da acz içinde olduğunu" söyledi. İpekçi, şunları kaydetti "Bizi Fransa Meclisi yargılıyor, bizi 24 Nisan günü yargılıyorlar, bizi Kıbrıs’ta yargılıyorlar. Bu konularda kendi tezlerimizi anlatabilecek resmi kurumlardan yoksunuz. Biz toplum olarak, bırakınız affa kadar gelmeyi, suçluların ortaya çıkarılıp yargılanmasını sağlamaktan bile aciziz." 
     Türkiye’de katillerin "katil" olarak değil, "kimin adamı, kimin görevlisi" olduğuna göre tanımlandığını belirten İpekçi, "Kahramanlar ve aklananlar çoğaldıkça, katillik meşrulaştıkça bu bizden sonra gelecek daha çok kuşağın sorunu olarak kalacak. Katillerimiz’ demedikçe, kendi içimizden çıkan, bağrımızdan yetişmiş olan katillerce katledilmiş kişilerin can haklarını tek tek değil, hep birlikte, bir seferberlik halinde aramadıkça, aciz ve suçlu konumumuzdan kurtulamayacağız" diye konuştu. Affın Türkiye’nin geleceğini ilgilendirdiğini vurgulayan İpekçi, "Gelecek kuşakları düşünmek zorunda olan TBMM buna izin vermemeli. Konu benim değil, bizim konumuz. Katil benim babamın değil, bizim katilimiz" şeklinde konuştu. 
     
     5 Soru 5 Cevap 
İptal kararıyla kapsama alındılar1 - Anayasa Mahkemesi’nin iptal kararı hangi açılardan önem taşıyordu 
     Şartla Salıverilme Yasası’nda öngörülen 10 yıllık ceza indiriminin nasıl yapılacağı konusundaki tartışmayı noktalayan mahkeme, indirimin TCK’da yazılandan değil, yatılacak süreden yapılmasını kararlaştırdı. Yüksek mahkeme, yasanın "1991 affından yararlananlar bu aftan yararlanamazlar" içerikli hükmünü de iptal etti. 
     
2 - Ağca ile Haluk Kırcı da, bu iptal dikkate alınarak mı kapsama alındı 
     Evet. Bahçelievler’de katledilen 7 genç için 7 kez ölüme mahk m edilen Kırcı’nın bu cezası, 1991’de, her idam cezası için 10 yıla, toplamda 70 yıla çekildi. Daha sonra TCK’da infaz için öngörülen üst sınır olan 36 yıla inen ceza, İnfaz Yasası uyarınca "14 yıl 2 ay hapis"e kadar düştü. Kırcı, 10 yıl indirim öngören son düzenlemeden de yararlanırsa, 7 cinayet için çekeceği ceza 4.5 yıla inecek. 
     
3 - Ağca’nın durumu da aynı mı 
     Abdi İpekçi’yi öldürdüğü için aldığı idam cezası 1991 affında 10 yıla indirilen Ağca için de 10 yıllık indirim öngörülen yasadan yararlanma umudu doğdu. Papa’yı "yaraladığı" gerekçesiyle İtalya’da 20 yıl hapis yatan Ağca’nın, İpekçi’yi "öldürdüğü" için Türkiye’de hapis yatmaması gibi bir sonuç doğabilecek. 
4 - İptal kararı verirken Anayasa Mahkemesi’nin amacı bu muydu 
     İpekçi ailesinin avukatı Turgut Kazan, "1991 affından yararlananlar yeni aftan yararlanamazlar" hükmünü iptal eden mahkemenin, birbirinden farklı suçlar işleyen kişileri dikkate aldığını söylüyor. Örneğin, cinayet cezası için 1991 affından yararlanan bir kişinin daha sonra işlediği gasp suçunun yeni aftan yararlandırılması amacı güdüldüğünü, ancak aynı suç için ikinci kez ceza indiriminin planlanmadığını savunuyor. 
     
5 - Düzenlemedeki genel hüküm neyi öngörüyor 
     23 Nisan 1999’da işlenen suçlardan "müebbet ağır hapis cezasına hükümlü olanların veya şahsi hürriyeti bağlayıcı cezaya mahk m edilenlerin ya da aldıkları ceza herhangi bir nedenle şahsi hürriyeti bağlayıcı cezaya dönüştürülenlerin çekmeleri gereken toplam cezalarından 10 yıllık indirim yapılması" hükme bağlanıyor. 
     
     Eşitlik peşindeyiz’ diyen MHP’li Mehmet Gül 
Gerekiyorsa Apo da kapsama alınsın...      SALİHA ÇOLAK Ankara 

     TBMM Adalet Komisyonu’nda, Adalet Bakanı Hikmet Sami Türk’le ülkücü mahk mların Şartla Salıverilme Yasası’ndan yararlanıp yararlanmayacağının pazarlığını yapan MHP’li üyeler, Haluk Kırcı ya da Mehmet Ali Ağca için af değil, "eşitlik" istediklerini söylediler. 
     MHP İstanbul Milletvekili Mehmet Gül, aynı suçu işleyen solculara farklı cezalar verildiğini savunarak, ülkücülerin "kırgın" olduğunu belirtti. Affın aynı suçlar için eşit uygulanması gerektiğini belirten Gül, "Ağca için af istemiyorum, eşitlik istiyorum. Abdullah Öcalan, Dursun Karataş da giriyorsa girsin" dedi. 
     

</TEXT>
</DOC>
