<DOC>
<DOCNO> 54251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/ekonomi/eko08.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yastık altından 4 milyar mark çıkacak 
</HEADLINE>
<TEXT>

Yılbaşından itibaren euro’nun tedavüle girecek olması, markların uzun süre yattıkları yastık altından çıkarılmasına neden oluyor 
     Avrupa Para Birliği’ne üye 12 ülkede 1 Ocak 2002’de euro’nun tedavüle girecek olması, Türk bankalarında euro’ya dönüşüm hazırlıklarını hızlandırdı. Birçok banka euro’ya dönüşüm hazırlıklarını tamamlarken, açılan yabancı para hesapları içinde euro’nun payı, bazı bankalarda yüzde 100 arttı. 
     Euro’ya dönüşüm yastık altındaki dövizin bankacılık sistemine girmesi açısından bir fırsat olarak görülüyor. 
     Tedavüldeki 90 milyar markın yüzde 30’luk bölümünün bulunduğu tahmin edilen Türkiye’de, 27 milyar mark tutarındaki dönüşümün yanı sıra, dönüşüm esnasında ekonomiye yastık altından kazandırılacak paranın 2 - 4 milyar mark olması bekleniyor. 
     
Otomatik dönüşüm      Euro efektif ihtiyacını Merkez Bankası, diğer efektif ithalatı yapan bankalar ya da yabancı bankalardan direkt karşılamayı planlayan bankalar, müşterilerinin 12 döviz cinsinden hesaplarını farklı talimat almadıkları takdirde 31 Aralık 2001’de otomatik olarak euro’ya dönüştürecekler. Hesap sahipleri, 1 Ocak 2002’den itibaren masraf ve komisyon ödemeden hesaplarından euro banknot çekebilecekler. Bankaların 1 Ocak 2002’den sonra uygulayacakları masraf ve komisyonlar, halihazırda belli olmayıp daha sonra duyurulacak. 
     Merkez Bankası’nın İstanbul ve Ankara şubelerinden teslim alınması durumunda, 1 euro için 2 bin TL, diğer şubelerden alınması durumunda ise 2 bin 500 TL masraf ödenecek. 
     
Euro yok kavgası var      Avrupa Birliği üyesi ülkeler arasında AB Komisyonu tarafından önerilen ülkelerarası euro transferlerinde bankaların daha az kesinti yapmasını önermesi birlik içerisinde tartışmalara neden oldu. Ortak para birimi Euro’ya geçişe beş hafta kalmasına rağmen bu tür tartışmaların halen sürüyor olması ise Komisyon içerisinde huzursuzluk yarattı. Almanya’nın başını çektiği altı ülke bu konuda serbest piyasa ekonomisi koşullarının geçerli olması ve bankaların bu konuda bağımsız karar vermesi gerektiğini söylüyor. 
     



 EKONOMİ 



















</TEXT>
</DOC>
