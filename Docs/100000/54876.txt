<DOC>
<DOCNO> 54876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun05.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayarlardan sonra şimdi de cep telefonlarında virüs tehlikesi 
</HEADLINE>
<TEXT>

     Bilgisayarların baş düşmanı olan bilgisayar virüslerinin cep telefonlarında görülmeye başlandığı bildirildi. 
     İnternette yer alan habere göre, Black Hat Konferansı'nda www.blackhat.com yapılan bir saldırı denemesinde SMS mesajı gönderilen cep telefonu kilitlendi. 
     ITSX şirketinden Job de Haas, ''sms client'' adlı bir yazılımla, SMS mesajı gönderdiği cep telefonunu bir daha açılamayacak şekilde kilitledi. 
     Telefonu kurtarabilmek için ya yeni bir SIM kartı takmak ya da bir SMS yönetim yazılımı ile telefondaki SMS mesajını silmek gerekiyor. 
     ''sms client'' adlı yazılımın Internet üzerinden çalışması da saldırının kaynağının gizlenmesine olanak tanıyor. 
     İnternet analistleri, GSM şirketlerinin yazılımlarını kontrol etmeye başladıklarını ve her türlü yazılım boşluğunu kapatmayı amaçladıklarını belirtiyorlar. 
     






</TEXT>
</DOC>
