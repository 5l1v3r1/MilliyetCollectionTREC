<DOC>
<DOCNO> 80899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sonspo10.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Grand Prixini Michael Schumacher kazandı 
</HEADLINE>
<TEXT>

     Formula 1 Dünya Şampiyonası'nda, sezonun 5'inci yarışı olan İspanya Grand Prix'sini, Ferrari'nin Alman pilotu Michael Schumacher kazandı. 
     Catalunya Pisti'nde, 65 tur üzerinden yapılan toplam 307,323 kilometrelik yarışı, 4 dünya şampiyonluğu bulunan Michael Schumacher, saatteki ortalama 203,753 kilometrelik hızıyla, en yakın rakibi BMW Williams takımından Kolombiyalı Juan Pablo Montoya'nın 35.6 saniye önünde, 1 saat 30 dakika 29.981 saniyelik zamanıyla birinci sırada tamamladı. 
     Schumacher, İspanya zaferiyle, kariyerindeki 57'inci Grand Prix birinciliğine imza atarken, bu sezon 4'üncü yarıştan da ilk sırada ayrıldı. 
     Montoya'nın ikinci sırada tamamladığı yarışta, McLaren Mercedes takımından İskoç David Coulthard üçüncü oldu. Kolombiyalı Montoya, Avustralya ve Malezya'dan sonra, İspanya'da da yarışı ikinci sırada tamamlarken, İskoç Coulthard, bu sezon 2'inci kez 3'üncülük elde etti. 
     Sauber takımı ise İspanya'da önemli bir başarıya imza atarak, Alman Heidfeld ve Brezilyalı Massa ile 4'üncü ve 5'inci sırayı paylaştı. 
     

2002 İspanya Grand Prix sonuçları Sıra Pilot Takım Süre 1 M.SCHUMACHER Ferrari 1s30d29.981s 2 MONTOYA Williams BMW 35.630s 3 COULTHARD McLaren Mercedes 42.623s 4 HEIDFELD Sauber Petronas 1d06.697s 5 MASSA Sauber Petronas 1d18.973s 6 FRENTZEN Arrows Cosworth 1d20.430s 7 VILLENEUVE BAR Honda 1 tur 8 MCNISH Toyota 1 tur 9 SALO Toyota 1 tur 10 TRULLI Renault 2 tur 11 R.SCHUMACHER Williams BMW 2 tur 12 BUTTON Renault 5 tur 13 PANIS BAR Honda 22 tur 14 IRVINE Jaguar 24 tur 15 BERNOLDI Arrows Cosworth 25 tur 16 SATO Jordan Honda 55 tur 17 FISICHELLA Jordan Honda 60 tur 18 RAIKKONEN McLaren Mercedes 61 tur 19 DE LA ROSA Jaguar Cosworth 63 tur 20 BARRICHELLO Ferrari 65 tur      
     MİNARDİ ÇEKİLDİ 

     Yarış öncesi antrenman turlarında, araçlarının kanatları birkaç kez kopan Minardi takımı, güvenlik nedeniyle İspanya Grand Prix'sine katılmadı. 
     Teknik kontrollerde kural dışı yakıt kullandığı tespit edilen Jaguar takımından Eddie Irvine de sıralama turlarındaki dereceleri iptal edilerek, yarışa son sırada başlatıldı. 
     
     ŞANSSIZ BARRICHELLO 

     Mücadelenin formasyon turlarının başlamasıyla, Ferrari takımı büyük bir hayal kırıklığı yaşadı. 
     Yarışa Michael Schumacher'in ardından ikinci sırada başlayacak Ferrari'nin diğer pilotu Brezilyalı Rubens Barrichello, arabasını çalıştıramayınca, mücadeleden çekilmek zorunda kaldı. 
     
     SERVİS ALANINDA KAZA 

     Yarışı ikinci sırada tamamlayan BMW Williams ekibinin diğer pilotu Montoya ise ikinci servis molasında, aceleciği nedeniyle kazaya neden oldu. Yakıt alım işlemi bitmeden aracını hareket ettiren Montoya, servis ekibi çalışanlarının yaralanmasına neden oldu. 
     Şampiyonanın iddialı isimlerinden olan BMW Williams takımının Alman pilotu Ralf Schumacher de, İspanya Grand Prix'sini tamamlayamayan sporcular arasında yer aldı. 
     
     SÜRÜCÜLER KLASMANI 

     Sürücüler klasmanında, bu sezon 4'üncü birinciliğini elde eden Ferrari'nin Alman pilotu Schumacher, rakipleriyle arasındaki puan farkını iyice açtı. 
     

Pilotlar sıralaması 1. Michael Schumacher Almanya Ferrari 44 puan 2. Juan Pablo Montoya Kolombiya BMW Williams 23 3. Ralf Schumacher Almanya BMW Williams 20 4. David Coulthard İngiltere McLaren Mercedes 9 5. Jenson Button İngiltere Renault 8 6. Rubens Barrichello Brezilya Ferrari 6 7. Nick Heidfeld Almanya Sauber 5 8. Kimi Raikkonen Finlandiya McLaren 4 9. Felipe Massa Brezilya Sauber 3 9. Eddie Irvine İngiltere Jaguar 3 11. Mark Webber Avustralya Minardi 2 11. Mika Salo Finlandiya Toyota 2 13. Heinz-Harald Frentzen Almanya Arrows 1      
     MARKALAR KLASMANI 

     İspanya Grand Prix'si sonrasında, Ferrari takımı, BMW Williams ile arasındaki puan farkını korurken, Arrows ekibi sezonun ilk puanına imzasını attı. 
     

Markalar klasmanı 1. Ferrari 50 puan 2. BMW Williams 43 3. McLaren Mercedes 13 4. Renault 8 4. Sauber 8 6. Jaguar 3 7. Minardi 2 7. Toyota 2 9. Arrows 1      





</TEXT>
</DOC>
