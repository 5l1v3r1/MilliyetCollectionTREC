<DOC>
<DOCNO> 80761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur11.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel "Yapamayan gider, yapabilen gelir" 
</HEADLINE>
<TEXT>

     9. Cumhurbaşkanı Süleyman Demirel, DYP İstanbul Milletvekili Aydın Menderes'i, evinde ziyaret etti. 
     Demirel, görüşme öncesinde gazeticelere yaptığı açıklamada, "Pek çok insan işsiz kalmıştır. Gencecik insanların işsiz kalması herkesi rahatsız etmektedir. Ülkenin bu durumun içinden çıkması lazım" dedi. 
     Demirel "Bu sorunların sorumlusu kim " sorusunu şöyle yanıtladı 
     "Bu sorunlara, kim çare bulacak desen daha iyi. Sorumlusu filandır dersek güzel bir tartışma olur ama sadece ondan ibaret kalır. Her zaman yoksulluk, işsizlik şikayetleri vardır. Yalnız bugün halkın yüzü gülmüyor. Çareyi kim bulacaktır Çareyi sihirli adamlarda, sihirli reçetelerde aramayacak millet. Çareyi millet kendisi bulacak. 
     Yapamayan gider, yapabilen gelir. Bu, sadece Türkiye'de değil, bütün dünyada kuraldır. Hükümeti teşkil eden 3 partinin halktaki desteği yüzde 20'nin altında. Sanıyorum ki bu durumda ne yapılması lazım sorusunu sormaya hiç gerek yok. Yapılacak iş bellidir. Yapılacak iş, ülkenin memnun olacağı bir yönetimi işin başına getirmektir." Demirel, seçimin ne zaman olacağına ilişkin görüşünün sorulması üzerine de "Türkiye'de seçimler yapılalı 3 sene olmuştur. 3 sene az bir zaman değildir. Şu muhakkaktır ki halkın iradesi ile Meclis'teki aksi birbirinden ayrılmıştır. Bunları birleştirmedikçe yönetenler için de iyi değil, yönetenlerin işi de zorlaşıyor" diye konuştu. 
     





</TEXT>
</DOC>
