<DOC>
<DOCNO> 82301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur33.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünde önce havaya ateş ettiler sonra da polise saldırdılar 
</HEADLINE>
<TEXT>

     Kayseri'de, bir düğünde havaya tabancayla ateş açan kişileri gözaltına almak isteyen polisler, düğün sahiplerinin saldırısına uğradı. 
     Turgut Reis Mahallesi'ndeki bir düğünde tabancayla havaya ateş açıldığı ihbarı üzerine olay yerine giden polis ekipleri, ateş eden kişileri gözaltına almak istediler. 
     Ekip otosuna binmek istemeyen düğün magandaları ile polisleri arasında çıkan tartışma, düğündeki diğer kişilerin de olaya karışmasıyla büyüdü. Takviye polis ekiplerinin müdahalesiyle yatıştırılan olaylarda 6 polis çeşitli yerlerinden hafif şekilde yaralandı. 
     
     POLİSE GELEN İHBARLAR 
     Öte yandan, düğünün yapıldığı evin çevresindeki bazı vatandaşların 155 Polis İmdat telefonuna, ''düğünde dağıtılmak üzere pişirilen kurufasulye kazanın içine poşete sarılmış tabanca atıldığı'' yönünde gelen ihbarlar, telsiz anonsuyla olay yerindeki ekiplere bildirildi. Yapılan aramalarda, ihbarın asılsız olduğunu görüldü. 
     Yaralanan polis memurları Kayseri Devlet Hastanesi'nde ayakta tedavi edilirken, düğün yerinde bir kurusıkı tabancanın ele geçirildi, olaylara karışan 20 kişinin gözaltına alındığı kaydedildi. 
     





</TEXT>
</DOC>
