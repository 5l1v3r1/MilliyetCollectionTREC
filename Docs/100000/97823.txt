<DOC>
<DOCNO> 97823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/ekonomi/eko05.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı sanayiyi canlandıracak 
</HEADLINE>
<TEXT>

Akbank Genel Müdür Yardımcısı Çulhacı, İstanbul Yaklaşımı ile sanayinin canlanacağını ve bankaların üstündeki yükün de hafifleyeceğini söyledi 
     Akbank Genel Müdür Yardımcısı Hayri Çulhacı, zordaki şirketlerin kurtarılmasına yönelik İstanbul Yaklaşımı’nın sonuçlarının önümüzdeki aylarda görülmeye başlanacağını belirterek, ’Sanayiye bir hareket, bir canlılık gelecek. Bankaların da üstündeki yükün bir kısmını atmalarını sağlayacak’’ dedi. 
     Çulhacı, bankacılık sektörünün yeniden yapılanmasının daha tamamlanmadığını ve çok kısa sürede tamamlanmasını da beklememek gerektiğini vurguladı. Bunun vakit alacağını ifade eden Çulhacı, şöyle konuştu "Ama işin zor kısmı geçilmiştir. Özellikle, BDDK çok önemli kararlar vermiş, çok önemli adımlar atmıştır. Bundan sonraki hadise, BDDK’nın bankacılık sektörüne müdahalesinden ziyade ekonominin rayına oturması, dengelerin oturmasıyla ilgilidir.’’ 
     
     Reel sektöre destek 
     Akbank’ın her zaman reel sektörü desteklediğini belirten Çulhacı, kriz dönemi olan geçen yıl toplam kredilerinin 4.8 katrilyon liranın üzerinde gerçekleştiğine dikkat çekti. Geçen yıl sektörün önemli bir likidite sıkıntısına düştüğünü, bankaların birçoğunun zarar ettiğini ve krediye ayrılan kaynakların çok azaldığını hatırlatan Çulhacı, "Akbank ise kredilerdeki büyümesini devam ettirdi. Aktif ve mevduat büyüklüğünde olduğu gibi kredilerde de Türkiye’nin en büyük özel sektör bankası oldu’’ dedi. 
     
Reel faizler çok yüksek      Reel faiz oranlarının h l çok yüksek olduğuna dikkat çeken Hayri Çulhacı, bu faizlerle, reel sektörün kredi kullanması k rlı değil. Öncelikli sorun, krediye talep olmaması. Krediye talep yaratıldıktan sonra bankalar, öncelikle mevcut likit aktiflerini ve menkul kıymetlerdeki aktiflerini bu tarafa kaydıracaktır" dedi. 
     



 EKONOMİ 





















</TEXT>
</DOC>
