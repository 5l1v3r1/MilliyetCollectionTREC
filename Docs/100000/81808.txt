<DOC>
<DOCNO> 81808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yasam/ayas.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyaya mutlaka bir Atatürk lazım’ 
</HEADLINE>
<TEXT>

Guruların gurusu Dr. Deepak Chopra’ya göre, dünyayı her tür beladan kurtaracak Atatürk gibi gerçek bir bilgeye ve lidere ihtiyaç var... 
     ŞÜKRAN PAKKAN İstanbul 

     Hollywood’un ünlü sanatçılarını kendine inanç yöntemiyle’ tedavi eden ünlü guru Dr. Deepak Chopra, hastalıkları ruhsal bilimle yenmenin yollarını anlatmak için dün İstanbul’a geldi. 
     Ritz Carlton Oteli’nde bir konferans veren guru Chopra, sözlerine, uyguladığı yöntemlerin herhangi bir din ya da inançla ilgisi olmadığını vurgulayarak başladı. "İnsanlar, Ben Yahudiyim, Müslümanım, Hıristiyanım’ demeyi bırakırsa sorun kalmayacak" diyen ve bugün en büyük savaşların, h l ilkel kabile anlayışı taşıdığımız için çıktığını savunan Chopra, sözlerini şöyle sürdürdü 
     "Savaşların, ekonomik ve sosyal sorunların üstesinden gelebilmek için, kendisi ve çevresinin gücünün farkında olan bilgeler gerekiyor. Bu yüzden, şu an dünyanın, Atatürk gibi evrensel liderlere ihtiyacı var." 
     En iyi eczanenin insanın kendisi olduğunu ve olumlu düşünceyle yenilmeyecek hastalık bulunmadığını da sözlerine ekleyen guru Chopra, normalde herkesin kanser hücreleri taşıdığını ama herkesin bu hastalığa yenilmediğini belirtti. 
     
Streste sörf yapın’      Chopra, son günlerde moda olan tüm yöntemlerin birbirlerini kötülemesini de Ruhsallığa kötü politika karıştı’ diyerek eleştirdi. Chopra, İstanbul’daki ilk gününde gazetecilere de mini bir terapi uyguladı. Yaklaşık 15 basın mensubundan, bir süre susmalarını isteyen Chopra, "Kendinize Ben kimim ’ ve Ne istiyorum ’ diye sorun. 15 dakika boyunca hiçbir hesaplaşma yapmadan kendinizi dinleyin" dedi. Ancak Chopra, salonda yeterli sessizlik olmayınca meditasyonu kesti ve gazetecilere, "Stresi denizin dalgaları, kendinizi de sörfçü gibi hissedin" öğüdü vermekle yetindi. 
     



 YAŞAM 
















</TEXT>
</DOC>
