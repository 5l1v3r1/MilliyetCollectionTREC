<DOC>
<DOCNO> 89788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yasam/yas05.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış dağlarda gezer’ 
</HEADLINE>
<TEXT>

Türk dağcı Tunç Fındık, barış’ için Pakistan ile Hindistan arasında bulunan dünyanın 12. büyük dağına tırmanıyor 
     ASLI ÖKTENER İstanbul 

     Daha önce Everest’e başarılı bir tırmanış gerçekleştiren dağcı Tunç Fındık, Pakistan’ın dördüncü, dünyanın ise 12. yüksek dağı olan 8 bin 47 metrelik Broad Peak’teki barış tırmanışı’nı sürdürüyor. Fındık’a bu tırmanışında Kolombiyalı dağcı Fernando Gonzales de eşlik ediyor. 
     İzcilik yaptığı sırada tanıştığı, üniversite döneminde profesyonel olarak ilgilendiği dağlardan bir türlü ayrılamayan Fındık, Uluslararası Barış Tırmanışı’ adı verilen projenin ilk etabı için biri Türk, beşi yabancı dağcı ile bir yıl önce Ağrı’ya tırmanmıştı. 
     
     İki ay sürecek 
     Bu projede dağcıların amacı, farklı ulus, din, dil ve ırklardan Everest tırmanıcılarının katıldığı, geleneksel olmaya aday bir tırmanış gerçekleştirmekti. Bu zorlu tırmanışı haziran ayı başında büyük gerginlik yaşayan Pakistan ile Hindistan arasındaki Broad Peak Dağı’ takip etti. Tunç Fındık ve Fernando Gonzales’in tırmanışı zorlu koşullara rağmen başarıyla sürüyor. Fındık, yaklaşık iki ay sürecek bu tırmanışın ardından Biafo bölgesindeki bir dağa daha tırmanacak. Sponsorluğunu Meteksan Sistem’in üstlendiği Uluslararası Barış Tırmanışı’ projesi, dünyanın en prestijli dağcılık sitesi "www.everestnews.com" tarafından da destekleniyor. 
     



 YAŞAM 















</TEXT>
</DOC>
