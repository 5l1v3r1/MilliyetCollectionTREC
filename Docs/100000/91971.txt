<DOC>
<DOCNO> 91971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun27.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türk Yıldızları" Paris'te gösteri yapacak 
</HEADLINE>
<TEXT>

     Türk Hava Kuvvetleri Akrobasi Timi ''Türk Yıldızları'', 30 Haziran Pazar günü Strasbourg yakınlarındaki Colmar kasabasında bulunan 132'nci Hava Üs Komutanlığı'nda gösteri yapacak. 
     Son olarak bu ay içinde İstanbul, Kütahya ve Eskişehir ve Bodrum'da gösteri yapan ''Türk Yıldızları'', 7 süpersonik uçaktan oluşuyor. 
     Birbirlerine 1 metre mesafe kalacak kadar yaklaşabilen ve havada çeşitli akrobatik gösteriler yapan uçaklar, vatandaşlarca büyük merak ve ilgiyle izleniyor. 
     Yurtiçi ve yurtdışında Türk Hava Kuvvetleri'ni tanıtmak, yurtdışında Türkiye Cumhuriyeti'ni temsil etmek, Hava Kuvvetleri'nin disiplin ve etkinliğinin anlatılmasına katkıda bulunmak, Türk halkının Hava Kuvvetleri'ne olan güven duygusunu pekiştirmek ve gençlerin havacılığa olan sevgisini artırmayı amaç edinen Türk Yıldızları Gösteri Timi'nde, 12 pilot subay ile 1 basın ve halkla ilişkiler subayı olmak üzere 13 subay görev yapıyor. 
     





</TEXT>
</DOC>
