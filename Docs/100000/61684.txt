<DOC>
<DOCNO> 61684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/magazin/mag01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli Yürek fena patladı 
</HEADLINE>
<TEXT>

Osman Sınav, Deli Yürek’i beğenmediğini söyleyen Erdoğan’a sert yanıt verdi Vizontele de film değil.. 
     BİRSEN ALTUNTAŞ 

     DELİ Yürek’in usta yönetmeni Osman Sınav, filmiyle ilgili, "Anlatmak istediğini net anlatamamış. Vizontele’yi geçeceğiz’ diyorlar, geçemiyorlar. Açıkçası bu filmi beğenmedim" diyen Yılmaz Erdoğan’a ateş püskürdü. Akademik eğitimini aldığı sinemayı Erdoğan’dan çok daha iyi bildiğini belirten Sınav, "Erdoğan’ın yaptığı haddini bilmemek. Deli Yürek neyi anlatmak istiyorsa, onu çok net anlatan bir film" diye konuştu. 
     
     Çok izlenmek gösterge değil..’ 
     VİZONTELE’yi geçme gibi bir iddiayı hiç taşımadıklarını da vurgulayan Sınav, Erdoğan’ın iyi bir tiyatrocu ve insan olduğunu söyledikten sonra, tepkisini şöyle dile getirdi "Ama İyi bir sinemacıyım’ iddiasını taşıyamaz. Vizontele’nin galasından sonra insanların Bu bir sinema filmi değil’ eleştirilerini hatırlıyorum. Ben de aynı düşünceyi taşıyorum. Bir filmin seyirci rekorunu elinde bulundurması, onun iyi film olduğunu göstermez." 
     



 MAGAZİN 














</TEXT>
</DOC>
