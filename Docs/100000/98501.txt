<DOC>
<DOCNO> 98501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/soneko02.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıf üniversiteleri "cep" yakıyor... 
</HEADLINE>
<TEXT>

     Vakıf üniversitelerinin tıp ve mühendislik fakülteleri, ücretlerinin yüksekliğiyle dikkati çekiyor. 
     Vakıf üniversitelerinde okumak isteyen adaylar, tercih edecekleri bölümlerin ücretleri ile ilgili bilgileri, Öğrenci Seçme ve Yerleştirme Merkezi'nce ÖSYM kendilerine gönderilen 2002-Yükseköğretim Programları ve Kontenjanları Kılavuzu'nda bulabilecekler. 
     Vakıf üniversitelerinin lisans programlarının ücretleri genellikle 4.5-5 bin ABD Dolarından başlıyor. Bazı üniversiteler tüm lisans programları için tek ücret belirlerken, bazılarının ücretleri bölümlere göre farklılık gösteriyor. Koç Üniversitesi'nin Mühendislik Fakültesi'ne yerleşecek öğrenciler, gelecek öğretim yılında yıllık 11 bin 500 ABD doları ödeyecekler. 
     Bazı üniversiteler peşin ödemelerde indirim yaparken, taksitle ödeme seçeneği de sunuluyor. 
     
     ÜCRETLER 
     Vakıf üniversitelerinin gelecek eğitim-öğretim yılı ücretleri şöyle Ücretlerini KDV hariç belirleyen üniversiteler, yüzde 8 oranında KDV alacaklar 
     BAHÇEŞEHİR ÜNİVERSİTESİ İngilizce hazırlık sınıfı ve meslek yüksekokulu için KDV hariç yıllık 7 bin ABD doları karşılığı, tüm lisans programları için yıllık 7 bin 500 ABD doları karşılığı Türk lirası. Öğretim ücreti öğrenci mezun oluncaya kadar aynı kalacak. 
     BAŞKENT ÜNİVERSİTESİ Bütün programlar için yıllık 5 bin ABD doları karşılığı Türk lirası. Öğretim ücretindeki artışlar her yıl bir önceki yıla göre ABD doları bazında en fazla yüzde 7.5 ile sınırlı tutulacak. 
     BİLKENT ÜNİVERSİTESİ Bütün programlar KDV hariç yıllık 6 bin ABD doları karşılığı Türk lirası. Öğretim ücretindeki artışlar, her yıl bir önceki yıla göre ABD doları bazında en fazla yüzde 5 ile sınırlı tutulacak. 
     ÇAĞ ÜNİVERSİTESİ Tüm bölümler ve hazırlık sınıfı için KDV hariç yıllık 7 milyar 150 milyon lira. 
     ÇANKAYA ÜNİVERSİTESİ Tüm bölümler, meslek yüksekokulu ve hazırlık sınıfı için KDV hariç yıllık 4 bin 857 ABD doları karşılığı Türk lirası. 
     DOĞUŞ ÜNİVERSİTESİ İngilizce lisans programlarında KDV hariç yıllık 9 milyar 630 milyon lira, Türkçe lisans programlarında KDV hariç 8.5 milyar lira, meslek yüksekokulunda ise KDV dahil 5 milyar 800 milyon lira. 
     İSTANBUL BİLGİ ÜNİVERSİTESİ İktisadi ve İdari Bilimler, Fen Edebiyat, İletişim ve Hukuk Fakültesi'ne bağlı tüm programlar ve İngilizce hazırlık programı için kayıt sırasında peşin ödeme yapıldığı taktirde yıllık KDV dahil 9 milyar 775 milyon lira. Taksit yapıldığı taktirde ise KDV dahil yıllık 11 milyar 200 milyon lira. Meslek yüksekokulunda ise yıllık KDV dahil peşin ödemelerde 4 milyar 200 milyon lira, taksitle ödemede 5 milyar 40 milyon lira. 
     İSTANBUL KÜLTÜR ÜNİVERSİTESİ Mühendislik-Mimarlık Fakültesi bölümlerinde yıllık 7 bin ABD doları karşılığı, Hukuk Fakültesi 6 bin 750 ABD doları karşılığı, İktisadi ve İdari Bilimler, Sanat ve Tasarım ve Fen-Edebiyat Fakültesi bölümleri 6 bin ABD doları karşılığı, meslek yüksekokulları 4 bin 500 ABD doları karşılığı Türk lirası. Peşin ödemelerde yüzde 10 indirim yapılacak. 
     KADİR HAS ÜNİVERSİTESİ Tıp Fakültesi KDV hariç yıllık 11 milyar lira. Fen-Edebiyat Fakültesi KDV hariç yıllık 6 bin ABD doları, Mühendislik Fakültesi 6 bin 500 ABD doları, İktisadi ve İdari Bilimler Fakültesi 5 bin 500 ABD doları, İngilizce hazırlık sınıfları 5 bin ABD doları. 
     YEDİTEPE ÜNİVERSİTESİ Meslek yüksekokulu ve yabancı dil hazırlık programında ders yılının güz döneminde eğitim ücreti 2 bin 600 ABD doları karşılığı, İktisadi ve İdari Bilimler, İletişim, Fen-Edebiyat, Güzel Sanatlar ve Hukuk fakültelerinde 2 bin 825 ABD doları karşılığı, Mühendislik-Mimarlık ve Eczacılık fakültelerinde 3 bin 500 ABD doları karşılığı, Tıp Fakültesi'nde 4 bin 625 ABD doları karşılığı, Diş Hekimliği Fakültesi'nde 5 bin 750 ABD doları karşılığı Türk lirası. 
     İkinci bahar yarıyıl ücretleri, mevcut ücretlere, Eylül-Şubat 2002 aylarındaki Devlet İstatistik Enstitüsü Tüketici Fiyat Endeksi artış oranı uygulanarak belirlenecek. 
     ATILIM ÜNİVERSİTESİ Lisans programları ve hazırlık sınıfları için KDV dahil 5 bin 500 ABD doları karşılığı Türk lirası. 
     BEYKENT ÜNİVERSİTESİ Hazırlık sınıflarında yıllık KDV hariç 3 bin 500 ABD doları karşılığı, tüm lisans programlarında 4 bin 900 ABD doları karşılığı Türk lirası. 
     HALİÇ ÜNİVERSİTESİ Hemşirelik Yüksekokulu için yıllık 2 bin ABD doları karşılığı, hazırlık sınıfları, Türk Musikisi ve Tiyatro bölümleri, Amerikan Kültürü ve Edebiyatı ve Psikoloji bölümleri için 4 bin ABD doları karşılığı, Moleküler Biyoloji, Genetik, İç Mimarlık ve Mimarlık bölümleri, İşletme Türkçe ve Turizm İşletmeciliği bölümleri için 5 bin ABD doları, Bilgisayar Mühendisliği ve İşletme İngilizce bölümleri için 6 bin ABD doları karşılığı Türk lirası. 
     IŞIK ÜNİVERSİTESİ Tüm bölümler ve hazırlık sınıfları için KDV hariç yıllık 7 bin ABD doları karşılığı Türk lirası. Bu ücret, ABD dolar kurunun yükselmesi halinde, Rektörlükçe ilan edilen tarihlerde ödenmesi koşuluyla 10 milyar 500 milyon lira KDV'yi geçmeyecek. 
     KOÇ ÜNİVERSİTESİ Mühendislik Fakültesi yıllık KDV dahil 11 bin 500 ABD doları karşılığı, diğer bütün programlar da 11 bin ABD doları karşılığı Türk lirası. 
     MALTEPE ÜNİVERSİTESİ Tıp Fakültesi yıllık KDV hariç 12 milyar 500 milyon lira, Hukuk, Fen-Edebiyat, Mühendislik-Mimarlık, İletişim, İktisadi ve İdari Bilimler fakülteleri 9 milyar lira, meslek yüksekokulu ve hazırlık sınıfları 7.5 milyar lira. 
     SABANCI ÜNİVERSİTESİ Tüm programlar KDV dahil 9 bin 600 ABD doları karşılığı Türk lirası. 
     İZMİR EKONOMİ ÜNİVERSİTESİ Bütün programlar için yıllık KDV hariç 5 bin 500 ABD doları karşılığı Türk lirası. 
     FATİH ÜNİVERSİTESİ Hazırlık sınıfları ve Fen-Edebiyat fakültesinin bütün bölümleri için yıllık KDV hariç 5 bin ABD doları karşılığı, iktisadi ve idari Bilimler Fakültesi ile Mühendislik Fakültesi 6 bin ABD doları karşılığı, meslek yüksekokulları 4 bin ABD doları karşılığı Türk lirası. 
     İSTANBUL TİCARET ÜNİVERSİTESİ Lisans programları yıllık KDV dahil 9 milyar lira, meslek yüksekokulu 6.5 milyar lira. 
     UFUK ÜNİVERSİTESİ Tüm bölümler ve hazırlık sınıfları KDV hariç yıllık 5 bin ABD doları karşılığı Türk lirası. 
     YAŞAR ÜNİVERSİTESİ Tüm fakülteler ve hazırlık sınıfları için KDV hariç 7 bin 250 ABD doları karşılığı, meslek yüksekokulu için 6 bin 750 ABD doları karşılığı Türk lirası. 
     





</TEXT>
</DOC>
