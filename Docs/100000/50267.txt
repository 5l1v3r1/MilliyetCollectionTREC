<DOC>
<DOCNO> 50267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur26.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Suç makinesi yakalandı... 
</HEADLINE>
<TEXT>

     Küçük yaştaki kıza tecavüz, silahla yaralama ve hırsızlık gibi 19 ayrı suçtan aranan Recep Kesen yakalandı. 
     Avcılar İlçe Emniyet Müdürlüğü'nden yapılan açıklamaya göre, aldıkları istihbaratı değerlendiren güvenlik güçleri, Kesen'i, ağabeyi ''Muhlis Kesen'' adına düzenlenmiş sahte kimlikle, Avcılar Cihangir Mahallesi'ndeki bir evde yakaladı. 
     Evde yapılan aramada, 3 adet ruhsatsız tabanca ile çalıntı olduğu belirlenen 5 adet cep telefonu, 3 adet bilgisayar, 2 adet televizyon, 2 adet telsiz telefon ve bir kamera ele geçirildi. Recep Kesen'in, hırsızlıkla elde ettiği yaklaşık 50 milyar liralık ziynet eşyasını ise sattığı belirlendi. 
     Kesen ile aynı evde yaşayan Ukrayna uyruklu İlyona Cenniz de gözlem altına alınarak, sınırdışı edilmek üzere İstanbul Yabancılar Şube Müdürlüğü'ne teslim edildi. 
     Polis yetkilileri, Recep Kesen'in, silah tehdidiyle küçük yaştaki kıza tecavüz etme, silahla yaralama, 10 ayrı evde hırsızlık, esrar bulundurma ve sahte kimlik düzenlemenin de aralarında bulunduğu 19 ayrı suçtan arandığını kaydettiler. 
     






</TEXT>
</DOC>
