<DOC>
<DOCNO> 82761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yazar/guclu.html </URL>
<DATE> 2002/05/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Özel okullar bindikleri dalı kesiyor 
</HEADLINE>
<TEXT>

     Devlet ve özel okul patronları, Türk özel okulculuğunu öldürmek için ellerinden geleni yapıyorlar. Her iki tarafın da veliyi yolunacak kaz gibi görmesi en büyük handikaplardan birisi. Bu yanlış tutumun devam etmesi halinde bu yıl pek çok okulun daha kapısına kilit vurması kaçınılmaz hale gelecek. 
     Velileri hiç düşünmeden yapılan bu can sıkıcı konuşmalar, daha şimdiden pek çok veliyi çocuğunu özel okullardan alma noktasına getirdi. Devletin özellikle İstanbul'da tam gün eğitim yapan okul sayısını artırması halinde krizin daha da derinleşmesi bekleniyor... 
     
Neden bu noktaya gelindi      MEB Vakıf okulları diğer özel okulların üçte bir fiyatında. Üstelik yatırım harcamaları da dahil her türlü donanıma para ayırabildikleri gibi bir de vergi rekortmeni oldular. Başarıları da en üst düzeyde. Demek ki, az parayla da kaliteli özel okulculuk yapılabiliyor. Ama nedense diğerleri eğitim ve öğretimleriyle değil fiyatlarıyla yarışmayı tercih ediyorlar. Sanıyorlar ki, fiyatları artırdıkça onlara daha iyi okul gözüyle bakılacak. Bence tam aksine makul düzeyin üzerinde yapılan her artış, söz konusu okulların beceriksizliğinin bir kanıtıdır... 
     Sonradan görme bazı okul sahipleri, biz servetlerimizi tehlikeye sokmayız diyorlar. Onlara sormak gerekir Söz konusu trilyonluk servetleri ailelerinden mi kaldı, yoksa velilerin sırtından mı kazandılar Elbette hiçbirinin malında mülkünde gözümüz yok. Servet düşmanı da değiliz. Allah daha çok versin. Ama kimse de nankörlük etmesin. Kendilerini bu noktaya getiren velileri aşağılar noktaya gelmesin. Parası olan okutur, olmayan, yetmeyen de alır çocuğunu gider aymazlığı içine düşmesin .. 
     Yabancı okullar dışında özel okulların tamamına yakını kampuslarını yeni kurdu ve bunun maliyetini de hep velilerin sırtına yükledi. Aslında her veli bugünkü özel okullardan ya da dershanelerden birinin ortağı sayılır. Çünkü sadece eğitim öğretim için değil yatırımlar için de para ödediler. 
     Özel okulları gezdiğinizde olağanüstü fuzuli harcamalarla yüz yüze geliyorsunuz. Olsa da olur olmasa da olur fanteziler yüzünden trilyonlar havaya gidiyor ve bütün bu maliyetler hep velilerin cebinden çıkıyor. Dahası O onun öğretmenini ayartıyor, öbürü diğerininkini ve fazladan verilen paralar da yine hep velinin cebinden çalınıyor. Pek çoğu da yüzde 50, 60 kapasiteyle çalışıyor. Bulunamayan her öğrencinin maliyeti yine diğer velilerin üzerine yükleniyor. 
     Hele hele devlete ne demeli Elektriği, suyu, camiye bedava veriyor. Tavuk yetiştiricisine en ucuz tarifeyi uyguluyor ama gelecek nesilleri yetiştirenlere gelince en pahalısını satıyor. Böyle mantık mı olur Turizme, hayvancılığa, tarıma, sanayiye her türlü teşvik ve vergi muafiyeti sağlarken asıl koruması, kollaması gereken özel okulculuğa bir darbe de o vuruyor. Sanıyor ki, iyi yapıyor. Oysa çok yanılıyor. Özel okulu bırakan ya da gitmekten vazgeçen her öğrenci sırtına yeni bir yük getiriyor. Ama bunun bile farkında değil. 
     Özetin özeti Gelecek yıl için 15, 20 milyara varan masraflardan söz ediliyor. Bu parayı kim verebilir Herkesin şapkasını önüne koyup düşünmesi gerekir. Ağızlarından enflasyon oranında zamdan başka söz çıkmayanların, velilerin krizden nasıl etkilendiklerini de göz önünde bulundurmaları gerekiyor... 
     
     







Çeçenler terörist mi 


"Bir hakikat var mı derken bir hayale döneriz" Rıza Tevfik 


Gönül aranıyor 


Tıbbi malzeme ve soygun 


Yine beyin göçü 


Kolay yetişmiyor Fatih Terim'ler... 


"B" boşluğu 


Özel okullar bindikleri dalı kesiyor 


Kurt puslu havayı sever 


Suçlama Araştır ve düşün 


AB sahiden "çözümsüz Kıbrıs'ı" alır mı .. 


İstanbul’un tanıtımı için tarihi fırsat 


Müstemleke memurluğu ’ 


Kıvrıkoğlu ve gardaki fotoğraf 


Bağış duygusu vefa kavramı 


Genç Arılar, Derviş ve Mumcu dedi 


Yasemin için Blues 


Çok uğraşacağız 


Brisa’da işçilere Şirket sizsiniz’ deniliyordu 


Betil ve Solakoğlu buluştu 


</TEXT>
</DOC>
