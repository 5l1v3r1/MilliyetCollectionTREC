<DOC>
<DOCNO> 61775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/soneko13.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçilerin borç faizlerindeki temerrüt faizleri kaldırıldı 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, çiftçilerin Ziraat Bankası'na olan borçlarının faizlerinin içerisindeki temerrüt faizlerinin kaldırıldığını söyledi. 
     Doğrudan Gelir Desteği ödemelerinin başlatılması nedeniyle Sivas'ta bulunan Tarım ve Köyişleri Bakanı Hüsnü Yusuf Gökalp, Sivas TSO Konferans salonunda yaptığı konuşmada, Çiftçilerin Ziraat Bankası'na olan borçlarının faizlerin içerisindeki temerrüt faizlerinin kaldırıldığını belirterek şöyle konuştu 
     ''Geriye kalan faizi de faizsiz olarak donduruyoruz. Çiftçilerimiz bu faizleri 36 ay içerisinde ödeyecekler. Ana paraya gelince yapacağımız birşey yok, kimin üzerine gitsek gazeteleri görüyorsunuz. 
     Ancak ana paradan ne kadar yatırırsanız o kadar ana borcunuzdan silinecektir. Biz bunu yaptık faizleri ayırdık içerisindeki temerrütü sildik. Faizlerin faizini dondurduk. Yaptığmız bu, yalnız ana paranın faizi şimdiki faiz oranından devam edecek'' Çiftçilerin Tarım krediye olan borçları ile ilgili ise Tarım Bakanı Gökalp şu bilgileri verdi. 
     ''Ana para ile tüm faizlerin yüzde 20'si ödenecek. Geriye kalan hem ana para ile faizlerin faizini sıfırlayıp dondurduk. O borçlarımızı da 24 ay ile 30 ay arasında ödeyeceksiniz. 
     Ziraat Bankası'na devlet olarak yardımcı olduk. 1994 yılında kadın Başbakan döneminde pamuk pirimi olarak 4.6 trilyon lira Ziraat Bankası'ndan alınarak çiftçilere dağıtılmış. 2000 yılına geldiğimizde bu 4.6 trilyon önümüze 12 katrilyon 100 milyar olarak geldi. Biz bu parayı devlet olarak Ziraat Bankası'na ödedik. İşte banka kurtarma operasyonu budur.'' 
     






</TEXT>
</DOC>
