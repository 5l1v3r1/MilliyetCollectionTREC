<DOC>
<DOCNO> 87497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yasam/yas06.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Acı ve mutluluk aynı gün geldi 
</HEADLINE>
<TEXT>

Kayhan ailesi, büyük mutluluk ile acıyı aynı gün yaşadı. Genç baba, ilk çocuğunun dünyaya geldiği gün bir kazada can verdi 
     MİTHAT ÜNAL İçel DHA 

     İçel’in Anamur ilçesinde 1.5 yıllık evli Yusuf Kayhan 28 , eşi erkek bebek dünyaya getirdiği gün geçirdiği trafik kazasında öldü. 
     Tekeli beldesinde oturan Yusuf Kayhan, sancısı artan hamile eşi Emine’yi 20 Anamur Devlet Hastanesi’ne getirdi. Anne ameliyata alınırken, Kayhan da hazırlıksız geldikleri için alışverişe çıktı. Eşinin sezaryenle erkek bebeklerini doğurduğu sıralarda baba Kayhan da, heyecanla hastaneye dönüyordu. 
     Ve korkunç olay, Dragon Köprüsü yakınlarında bir anda yaşandı. Baba Kayhan, aceleyle kullandığı motosikletiyle, karşı yönden gelen Murat Göknur 34 yönetimindeki otomobilin altında kalarak, can verdi. Oğlunu göremeden ölen Kayhan’ın cenazesi, eşinden gizlenerek gözyaşları arasında toprağa verildi. 
     



 YAŞAM 
















</TEXT>
</DOC>
