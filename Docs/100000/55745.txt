<DOC>
<DOCNO> 55745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/dunya/tur.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

İsrail ordusundan operasyona ara      DIŞ HABERLER SERVİSİ 

     İsrail ordusu, hafta sonu gerçekleştirilen intihar saldırılarına misilleme olarak Filistin yönetimine yönelik pazartesi günü başlattığı Çığ Operasyonu'nu dün durdurdu. 
     İsrail Savunma Bakanlığı'ndan bir yetkili, "Filistin lideri Yaser Arafat'ın terörist saldırıları durdurmak için neler yapacağını görmek amacıyla İsrail ordusunun Filistin yönetimine karşı yürüttüğü operasyonların durdurulduğunu" açıkladı. 
     İsrail Dışişleri Bakanı Şimon Peres de, Arafat'ın, İsrail'in istediği militanların tutuklanmasını sağlamak için Filistin polisine serbest hareket hakkı verilmesi isteğinin kabul edildiğini söyledi. 
     
     Arafat Beni devirmek istiyorlar 
     Filistin lideri Arafat ise Reuters'e yaptığı açıklamada, "Şaron yalnızca beni değil, beni ve Filistin yönetimini devirmek istiyor" dedi. Arafat, İsrail'in, Gazze Şeridi ve Batı Şeria'nın her yerinde askeri saldırılarını artırdığını da sözlerine ekledi. 
     



 DÜNYA 












</TEXT>
</DOC>
