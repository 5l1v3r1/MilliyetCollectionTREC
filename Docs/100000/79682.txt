<DOC>
<DOCNO> 79682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/guncel/gun05.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Konser teklifi Avusturya'dan 
</HEADLINE>
<TEXT>

     İSTANBUL Milliyet 

     1'inci Ordu Komutanlığı, 9 Mayıs'ta Avusturya Tiroler Kaiserjager Bandosu ile gerçekleştirilecek konserle ilgili teklifin Avusturya Konsolosluğu aracılığıyla geldiğini bildirdi. 
     1. Ordu Komutanlığı Genel Sekreteri Kurmay Albay Süha Tanyeri imzasıyla yapılan açıklamada, şunlar belirtildi 
     "Ordunun hangi kutlamalara katılacağı ve hangi kutlamaları düzenleyeceği, ilgili yönergelerde açıkça yer almıştır. Bunların dışındaki kutlamalara katılmak veya kutlama düzenlemek, takdir edeceğiniz gibi TSK'nın yönetim ve disiplin anlayışıyla bağdaşmayacağı açıktır. 
     Bilindiği gibi, günümüzdeki Türkiye - Avusturya arasındaki yakın ilişkilerin imparatorluk dönemi kökleri bulunmaktadır. Avusturya Özgün Tiroler Kaiserjager Bandosu, Konsoloslukları aracılığıyla İstanbul'da 9 Mayıs'ta, özel bir konser vermek istediklerini, konserde Türk Ordusu'na bir armağan olarak besteledikleri özel bir marşın da yer alacağını belirtmişlerdir. 
     Bu talep yetkili makamlarca kabul edilmiş ve düzenlenecek etkinliğin daha ilgi çekici hale getirilmesi için de ordumuzun Osmanlı dönemi simgesi Mehteran Bölüğü ve çağdaş Türkiye'nin yüzakı Fazıl Say programa dahil edilmiştir." 
     



 GÜNCEL 












</TEXT>
</DOC>
