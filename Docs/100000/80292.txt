<DOC>
<DOCNO> 80292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yazar/akyol.html </URL>
<DATE> 2002/04/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Le Pen dersleri 
</HEADLINE>
<TEXT>

     LE PEN nasıl bir adam 
     NTV'nin Paris muhabiri Belkıs Kılıçkaya, Le Pen'i çok iyi tanır. Gazeteci olarak izlediği gibi, Le Pen'in evine gidip onunla mülakat da yapmıştı. Kılıçkaya anlatıyor 
     - Le Pen'in evinde yerden tavana kadar yığılı kitaplar var... Şöyle bir karıştırdım, hemen hepsi polisiye romanlardı. Agatha Christie'nin romanlarıydı, komplolar üzerine Amerikan bestseller kitaplarıydı 
     Bu kişilik yüzündendir ki, Le Pen, sorunlara analitik bakamıyor paranoyayla bakıyor. Göçmenler ve suç oranlarının artması gibi sorunları "sosyal sorunlar" olarak göremiyor, Fransızlığa karşı saldırı gibi görüyor Göçmenleri ve yabancıları "iç düşman" sayıyor 
     Ortaya bir program koyamayıp popülist demagojiyle oportünizm yapması da bundandır. 
     "Avrupa Birliği'nden çıkalım" diyor da Fransa'nın Avrupa'yla ekonomik ilişkileri konusunda tek paragraflık bir analiz yapmıyor. 
     
     FRANSIZ siyasi kültüründe, kökleri Katolikliğin 'entegrizm'ine ve Jakoben Devrim'in şiddetli radikalizmine kadar giden bir paranoya damarı vardır. 
     Fransız tarihinde devrim ve devamlılık, otorite ve hürriyet, din ve laiklik, sağ ve sol, milliyetçilik ve enternasyonalizm hep birbirini "iç düşman" olarak gördü. 
     O yüzden de "uzlaşma" aşağılandı, "ödün vermemek" diye ideolojik sertlik yüceltildi, "uyanıklık" diye paranoyalar körüklendi... Böylece radikalizmlere hazır bir zemin daima var oldu. Andre Siegfried ve Raymond Aron gibi Fransız yazarlar da bu "Fransız kusuru"na dikkat çekmişlerdir. 
     Başka bir siyasi geleneğin sesi olan İngiliz Tony Blair ise, paranoyayla değil, soğukkanlılıkla düşünüyor. The Guardian'a yaptığı açıklamada diyor ki 
     "Fransa'da yaşanan aşırı sağın yükselişi bizim ülkemizde olmaz... Seçmenlerin suç oranları ve göçmenler konusundaki kaygılarına çözüm bulmak, onların aşırı sağa yönelmesini önler..." 
     Fransa tarihinde her zaman güçlü aşırı sol veya sağ akımlar olduğu halde İngiltere'de hiç olmamışsa, bundan dersler çıkarmak gerekmez mi 
     
     AVUSTURYA'DA da aşırı sağcı Haider seçimleri kazandı ama Avusturyalılar sokağa dökülmedi İtalyan Başbakanı Berlusconi'nin bir ortağı, Neo Faşist Allianze National'dir. Orada da sokaklara dökülmediler... 
     Tanklar da sokağa çıkmadı. 
     Muhtemeldir ki, Avusturyalılar ve İtalyanlar kendi aşırılarını sisteme entegre edip ehlileştiriyor zaten bir rahatsızlık da görülmüyor. 
     Liberal geleneğe mensup İngiltere gibi ülkelerde de göçmen ve suç sorunları var ama aşırı sağ ve aşırı sol diye sorunlar dün olmadı, bugün de yok... Hele Fransa'da toplam oyları yüzde onlara çıkan Troçkist falan gibi ideolojik kabileler İngiltere'de hiç tutunamadı. 
     Fransa'dan alacağımız ders çok. Hem radikal popülist demagojilere, hem karşıt paranoyalara, heyecanlara kapılmamak... 
     Paranoyayla değil, ülkeyi seçilmiş çoğunluğun yönetmesi ve istikrarın sağlanması amacıyla iki turlu seçim ve Yarı Başkanlık sistemlerine geçmek... 
     Bir de küreselleşme sürecinde değişik aidiyet duygularının huysuzlanması gibi ciddi bir sorun üzerinde kafa yormak... 
     
     







Le Pen dersleri 


Kendi yarattığı kasırgalarla şenlenen gemi, Fransa... 


Malatya savaşı 


Askerin beklentisi ve temel sorun 


Tayyip Erdoğan inandırıcı olamıyor ama... 


Emekli aylıklarında hak, hukuk, adalet yok 


Hadi canım sende 


Başka Pen'le karıştırmayın lütfen 


Bankalar h l beklemede 


Sihirli değnek yok, ama... 


28 Şubat, "ikinci tur" muydu 


Taban ve tavan meselesi’ 


Vergin kadar konuş 


Kim okur bu yazıyı 


Seçim yasasına öncelik 


Patentlinin yerine jenerik ilaç, bize mahsus değil 


Sahte belge ile devleti soyan ceza görmesin mi 


</TEXT>
</DOC>
