<DOC>
<DOCNO> 78744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sontur24.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ligde şaibe" iddiaları TBMM'ye taşındı... 
</HEADLINE>
<TEXT>

     DYP Karabük Milletvekili Mustafa Eren, birinci süper futbol liginde son günlerde dile getirilen ''şaibe'' konusunu bir soru önergesiyle TBMM gündemine taşıdı. 
     Eren, Devlet Bakanı Fikret Ünlü'nün yanıtlaması istemiyle TBMM Başkanlığı'na sunduğu soru önergesinde, görsel ve yazılı basında yer alan ''Bu lig şaibelidir'' haberleri üzerine ne gibi işlem yapmayı düşündüklerini sordu. ''Siz de ligin şaibeli olduğuna katılıyor musunuz '' diyen Eren, önergesinde şu sorulara da yer verdi 
     ''Son haftalarda oynanan derbi maçlarında hakemlerce haksız yere kırmızı kart gören futbolcular cezalandırılırken, hakemlere ne gibi cezai işlemler uygulanmıştır 
     Futbol Kulübü başkanlarının Merkez Hakem Komitesi Başkanıyla maç öncesi telefonla görüşmelerini veya birlikte olmalarını spor ahlaki açısından etik buluyor musunuz '' 
     





</TEXT>
</DOC>
