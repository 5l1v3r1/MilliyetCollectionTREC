<DOC>
<DOCNO> 85959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur08.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP, 45. parti olarak kuruldu... 
</HEADLINE>
<TEXT>

     Sosyaldemokrat Halk Partisi SHP , 45'nci parti olarak kuruldu. 
     SHP'nin kuruluşuna ilişkin 176 imzalı kuruluş dilekçesi Murat Karayalçın ve Fikri Sağlar tarafından İçişleri Bakanlığı'na yapıldı. 
     Bakanlık Genel Sekreteri, Mülkiye Başmüfettişi Mete Gürbüz'e bir grup kurucu ile başvuruyu sunan Karayalçın daha sonra gazetecilere kısa bir açıklamada bulundu. 
     Gürbüz'den alında belgesini alarak basına poz veren Karayalçın, yaptığı açıklamada, "Partimizin kuruluşu ile ilgili alında makbuzunu almaktan mutluluk duyuyorum" dedi. 
     Karayalçın, "SHP, Türkiye'nin 45'nci partisi olarak halkımıza hizmet vermeye başladı. Partimizin çalışan halkımıza, yoksulluk, işsizlik içindeki yurttaşlarımıza, üreticimize, girişimcilerimize hayırlı uğurlu olmasını diliyorum" şeklinde konuştu. Karayalçın, SHP'nin toplam 176 sosyal demokrat tarafından kurulduğunu söyledi. 
     Sloganı "Yeter insana oy verin" olan SHP'nin amblemi ise beyaz zemin üzerine insan ve zeytindalı figüründen oluştu. 
     SHP'nin Kurucular Kurulu, genel başkan, genel sekreter ve Merkez Yürütme Kurulu üyelerini belirlemek üzere bugün biraraya gelecek. 
     





</TEXT>
</DOC>
