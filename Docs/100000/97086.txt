<DOC>
<DOCNO> 97086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/siyaset/siy08.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Sözünüzde durun 
</HEADLINE>
<TEXT>

     ANKARA Milliyet 

     MHP lideri Devlet Bahçeli, erken seçimin 3 Kasım’da yapılmasına sıcak bakmadıklarını açıklayan Bülent Ecevit’e, "sözünüzde durun" çağrısında bulundu. Etimesgut’taki Halk Ekmek Fabrikası’nın açılışında gazetecilerin sorularını yanıtlayan Bahçeli, "Seçim tarihi bellidir. Süreç başlamıştır. Geri dönüş olmamalıdır. Ayrıca varılmış olan kararlar üzerinde durulmalıdır" dedi. Bahçeli, ANAP Genel Başkanı Mesut Yılmaz’ın, "Önce AB yasaları çıkarılsın, sonra erken seçim kararı alınsın" açıklamasının hatırlatılması üzerine ise, "3 Kasım’a evet dediklerinde, ister AB yasalarını öne alsınlar, ister sona alsınlar bizim için fark etmez" dedi. 
     



 SİYASET 















</TEXT>
</DOC>
