<DOC>
<DOCNO> 53308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun07a.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, uyuşturucuda endişe veren ülke’ 
</HEADLINE>
<TEXT>

ABD Başkanı Bush, Türkiye’den transit geçen eroinin ülkesini etkilediği tespit edilirse, ülkemizin kara listeye alınacağını açıkladı 
     WASHINGTON Milliyet 

     ABD Başkanı George Bush, Beyaz Saray Uluslararası İlişkiler ve Senato Dış İlişkiler komitelerinin başkan ve üyelerine gönderdiği mektupta, yasadışı uyuşturucu üretimi ve geçişinde 22 ülkenin öne çıktığını açıkladı. Mektupta Türkiye de, "endişe veren ülkeler" konumunda yer aldı. Bush, "Türkiye’den transit geçen eroinin ABD’yi büyük ölçüde etkilediği tespit edilirse Türkiye ile Balkan ülkeleri de önde gelen ülkeler listesine eklenecek" dedi. 
     Bush, 1 Kasım’da gönderdiği mektubunda, yasadışı uyuşturucu üretiminde ve uyuşturucuların transitinde önde gelen 22 ülkeyi şöyle sıraladı 
     Afganistan, Bahama Adaları, Bolivya, Brezilya, Burma, Çin, Kolombiya, Dominik Cumhuriyeti, Ekvador, Guetamala, Haiti, Hindistan, Jamaika, Laos, Meksika, Pakistan, Panama, Paraguay, Peru, Taylan, Venezuela ve Vietnam. 
     
     Açık delil yok 
     Kamboçya’nın listeden çıkarıldığını bildiren Bush, Türkiye ile ilgili olarak da şu tespitlere yer verdi "Türkiye ve komşu ülkeleri üzerinden Balkan güzerg hını takip ederek Batı Avrupa’ya sevk edilen büyük miktarda Güneybatı Asya kaynaklı eroin, beni endişelendirmeye devam ediyor. Ancak bu eroinin ABD’yi önemli ölçüde etkilediğine dair açık bir delil yok." Mektupta Suriye’nin de gözlem altında tutulan ülkelerden biri olduğu vurgulandı. 
     



 GÜNCEL 





























</TEXT>
</DOC>
