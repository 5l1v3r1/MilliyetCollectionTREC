<DOC>
<DOCNO> 95358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur01.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz, Brüksel gezisini kısa tutup geri dönüyor... 
</HEADLINE>
<TEXT>

     Avrupa Konvansiyonu toplantılarında Türk hükümetini temsil etmek üzere Brüksel'de bulunan Devlet Bakanı ve Başbakan Yardımcısı Mesut Yılmaz, programını değiştirerek, Ankara'ya dönüş saatini öne aldı. 
     Yılmaz'ın normal programında, bu sabah Avrupa Konvansiyonu toplantısına katılması, TSİ 13.45'te Avrupa-Türkiye Vakfı'nın düzenlediği, Brüksel-İstanbul bağlantılı bir video konferans sisteminin açılışını yapması ve TSİ 18.00'de de Brüksel'den özel uçakla ayrılması öngörüldü. 
     Video konferans sistemi açılışı iki saat öne alınırken, Yılmaz'ın TSİ 13.00 sıralarında Brüksel'den ayrılması bekleniyor. 
     Brüksel'de bulunduğu süre içinde Türkiye ile sık sık telefon görüşmeleri yapan Yılmaz'ın, istifa eden Dışişleri Bakanı İsmail Cem'in yerine yapılacak atamaya özel bir önem verdiği, Türkiye'ye dönüş saatini öne almasının bu konuyla da bağlantılı olduğu öne sürülüyor. 
     





</TEXT>
</DOC>
