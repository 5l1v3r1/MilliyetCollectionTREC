<DOC>
<DOCNO> 58924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/soneko11.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin kemer sıkmaya kamu araçlarından başladı 
</HEADLINE>
<TEXT>

     Arjantin'in geçici devlet başkanı Adolfo Rodriguez Saa, kemer sıkma planı çerçevesinde resmi araçların kullanımını yasakladı. 
     Spor Sekreteri Daniel Scioli'nin açıklamasına göre, Devlet Başkanlığı Sarayı Casa Rosada'daki Bakanlar kurulu toplantısında alınan kararla, yeni devlet başkanı Saa, kamu yetkililerinin resmi araçları kullanımını yasaklayıcı kararnameyi imzaladı. Bu toplantıda, sosyal yardım gibi konular da ele alındı. 
     Scioli, resmi araçların satışlarından elde edilecek gelirlerin gıda yardımları planlarına ayrılacağını bildirdi. Kemer sıkma planı uyarınca, kamu yetkililerinin maaşları da azaltılacak ve en yüksek kamu görevlisi de olsa, azami maaş miktarı 3,000 dolarla sınırlandırılacak. 
     Bu arada geçici hükümet, eski devlet başkanı Carlos Menem yönetimi döneminde satın alınan, 66 milyon dolar değer biçilen ''Tango 01'' adlı lüks uçağın da satılmasına karar verdi. 
     






</TEXT>
</DOC>
