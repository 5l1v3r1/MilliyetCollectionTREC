<DOC>
<DOCNO> 77555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun38.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya CIA'in casusluk planını ortaya çıkardı 
</HEADLINE>
<TEXT>

     Rusya Federal Güvenlik Bürosu FSB , ABD'nin Rus askeri sırlarını çalma planını açığa çıkardı. 
     İnterfaks ajansının haberinde, Amerikalı diplomat kimliği taşıyan Amerikan Merkezi Haberalma Teşkilatı CIA görevlilerinin, Savunma Bakanlığı'nın gizli bir dairesinden bir kişiyi kendileri adına çalıştırma gayreti içinde oldukları belirtildi. 
     FSB sözcüsü, Güvenlik Bürosu'nun elinde CIA'in Rusya'da casusluk faaliyetlerinde bulunduğuna dair kesin kanıtlar bulunduğunu söyledi. 
     Sözcü, FSB'nin, casusluk faaliyetlerinin ilk aşamasında müdahale ederek, ülke güvenliğinin ciddi zarar görmesini engellediğini belirtti. 
     CIA yetkililerinin başkent Moskova ve bir Bağımsız Devletler Topluluğu ülkesinde görev yaptığı kaydedildi. 
     






</TEXT>
</DOC>
