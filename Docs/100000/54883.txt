<DOC>
<DOCNO> 54883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun13.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya bu skandalı konuşuyor 
</HEADLINE>
<TEXT>

     Japonya'da yapılan bir soruşturma, Dışişleri Bakanlığı'nda çalışan 300 kişinin, kamu fonlarındaki 2,5 trilyon lirayı 1,62 milyon dolar uygunsuz şekilde harcadığını ortaya koydu. 
     Dışişleri Bakanı Makiko Tanaka, bakanlık içinde yapılan soruşturmanın sonuçlarını açıklarken, fonda 6 yıldan fazla süredir biriktirilen paranın büyük bir kısmının, bakanlık yetkilileri tarafından partilerde ve yemeklerde harcandığını söyledi. 
     Paranın bir kısmının da bakanlıkla ilgili işlerde harcandığını belirten Tanaka, paranın büyük bir kısmını kullandığı belirlenen iki yetkilinin bakanlıktan atılacağını ve bu skandala adı karışan diğer yetkililerden de harcadıkları parayı faiziyle ödemesinin isteneceğini kaydetti. 
     Japonya Dışişleri Bakanlığı'nda ortaya çıkarılan benzer skandallar arasında üst düzey bir diplomatın, kamu fonlarındaki milyonlarca doları yarış atları ve golf kulübü üyelikleri için harcaması bulunuyor. 
     Japonya'da geçen yaz, çok sayıda diplomat taksi parası dolandırıcılığından tutuklanmıştı. 
     






</TEXT>
</DOC>
