<DOC>
<DOCNO> 77319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun10.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Morg olarak kullanılan garajdaki cesetleri fareler yedi 
</HEADLINE>
<TEXT>

     Amerika'nın Los Angeles kentinde bir doktorun morg olarak kullandığı garaja konulan cesetlerin bazı kısımlarını farelerin yediği ortaya çıktı. 
     Garajda, 1995 yılından bu yana toplam 61 cesedin muhafaza edildiği, farelerin verdiği zararınsa yeni anlaşıldığı belirtildi. 
     Yerel KMEX-TV adlı televizyon kanalı, cesetlerin suratları, baş kısımları, boyunları, elleri ve ayak parmaklarının fareler tarafından kemirildiğini bildirdi. 
     Farelerin doktorun garajına, bir süre önce meydana gelen depremden zarar gören yakındaki bir sağlık merkezinden kaçarak geldiği tahmin ediliyor. 
     Doktorun morg olarak kullandığı garajda, kimlikleri belirlenememiş ölülerle ölü sahiplerinin cenaze masraflarını karşılayamadığı kişilerin muhafaza edildiği belirtildi. 
     






</TEXT>
</DOC>
