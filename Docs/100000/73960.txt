<DOC>
<DOCNO> 73960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas10.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mağdure polis aniden fail çıktı 
</HEADLINE>
<TEXT>

Kriminal inceleme gecikince kayıtlara intihar’ olarak geçen ölüm savcıdan döndü.. Eşini vurduğu iddia edilen kadın polis tutuklandı 
     Denizli’de bir hafta önce gerçekleşip polis tarafından kayıtlara intihar’ olarak geçen bir ölümün ardından, cinayet şüphesi çıktı. 
     Korkunç olay, 15 Mart günü yaşandı. Tarkan Salgınoğlu 29 , kendisini terk eden eşi, 10 Nisan Polis Karakolu’nda görevli polis Serap Salgınoğlu’yla 25 barışmak için yola çıktı. Ve eşinin kaldığı, kayınpederi Asım Kulaboğa’nın Atatürk Caddesi’ndeki evine gitti. Ancak çift arasında burada yine bir tartışma çıktı ve tek el bir silah sesi duyuldu. Polis memuresi Serap Salgınoğlu’nun silahından çıkan kurşun, Tarkan Salgınoğlu’nun canını aldı. 
     
     Rapor cinayet’ dedi 
     Meslektaşlarının karıştığı ölümü araştıran polis, otopsi sonucundan intihar’ teşhisi çıkıp kriminal araştırma sonucu da gecikince, dosyayı mahkemeye bu şekilde iletti ve mahkeme de Serap Salgınoğlu’nu serbest bıraktı. Ancak işsiz olduğu belirtilen Tarkan Salgınoğlu’nun ailesi, savcılığa başvurarak oğullarının intihar etmediğini, eşi tarafından öldürüldüğünü ileri sürdü. Hazırlık soruşturmasını yürüten Savcı Tuncay Tanıl da, mahkemenin serbest bırakma kararına itiraz etti. Savcı Tanıl’ın emriyle tamamlanan kriminal inceleme sonucu verilen raporda da, olayda cinayet ihtimali bulunduğu belirtildi. Bunun üzerine Serap Salgınoğlu dün tekrar gözaltına alındı ve adliyeye çıkartıldıktan sonra tutuklandı. 
     
     
     



 YAŞAM 





















</TEXT>
</DOC>
