<DOC>
<DOCNO> 92973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/sazak.html </URL>
<DATE> 2002/06/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yazlık kitaplar ve korsanlık 
</HEADLINE>
<TEXT>

     Radikal Kitap Eki’nin bu haftaki kapağı yaz okumalarına baştan çıkarıcı davetiye olarak hazırlanmıştı 
     Sörfün üzerindeki bikinili güzel, mavi dalgalara yelken açarken Kadınlar İçin Erotik Astroloji’ kitabının sayfalarına göz atıyor. 
     Ayakta durmanın bile sanat olduğu sörf tahtası üzerinde kitap nasıl okunur, demeyin... Yelken yerine kitap monte edilirse neden olmasın Çizer öyle tasarlamış. Şenol Ayla da yaz düşlerini renklendirecek bir liste hazırlayarak tatilcilere sunmuş. Birkaçını seçtik 
     Kumsal... Öğle güneşinden koruyan şemsiye... Denizden gelen esinti. Sayfalara doluşan kum... Ellerinizden kitaba bulaşan tropik güneş yağı. Buza yatırılmış bir kase kiraz. Kaldığınız sayfanın arasına konan deniz kabuğu... Denize bir girip çıkayım, devam ederim.’ Öldüren Tutku, Jackie Collins, Epsilon Yayınevi. 
     Bodrum’da mesela Gölköy’de akşamüstü... Bir bardak cin içinde bir dilim bergamut. Güneş karşıdan batıyor. Sadece dalgaların ve rüzgarın sesi. Yazın ağırlığı... Yalnızlık. Akşama rakı var. Yanına sızma zeytinyağlı fesleğenli bir salata... Keşke Mahler çalsa. Bu akşam da yalnız olmak istiyorum.’ Cüce, Leyla Erbil, YKY. 
     Listeyi uzatmak mümkün. Hepsi keyifli onlarca kitap. Bakınız, Radikal Kitap, 28 Haziran 2002 Cuma 
     Yaz, güneş, deniz ve kitabın çağrıştırdığı başka bir olgu var 
     Korsanlık. 
     Yayıncıları bunaltan korsan kitap’lardan söz ediyoruz. 
     Korsanlık çığ gibi büyüyor ve bundan telifini, vergisini ödeyen dürüst yayıncılar ağır darbe yiyor. Kitapçılık, belediyelerin de göz yummasıyla seyyar tezgahlarda kayıt dışına kayıyor. Ucuza kitap satmak adına yazarın ve yayıncının emeği bedavaya pazarlanıyor. 
     Türkiye’de bir yıl içinde yaklaşık 12 bin çeşit kitap basılıyor. Bu kitaplardan en çok satan 200 - 250 çeşit kitabın korsan baskısı yapıldığı saptanmış. 100 trilyon lira büyüklüğündeki sektörde korsan kitapların payı 43 trilyon lira tahmin ediliyor. 
     2002 yılı Mart ayından itibaren korsan yayına karşı Edebiyat ve İlim Eserleri Sahipleri Meslek Birliği EDİSAM bünyesinde etkin bir mücadele sürdürülüyor. Bandrollü satış, yapıt sahibinin de, yayıncının da haklarını koruma yönünde atılmış önemli bir adım. Geçen 3 ayda 65 baskında yaklaşık 54 bin adet korsan kitap yakalandığı dikkate alınırsa bu yasadışı durumun vahim sonuçları anlaşılır. 
     Korsanı önlemenin yolu sokakta satış yapmaya izin vermemekten geçiyor. İstanbul Kadıköy, Ankara Çankaya, İzmir Konak ve Karşıyaka korsan satışın en çok yapıldığı yerler. 
     Okura da görev düşüyor. Ucuza satılıyor diye korsan baskıya prim vermezlerse yayınevleri her yıl daha fazla kitap çeşidiyle okurun hizmetinde olur. 
     Pazar günü ne okusam diye düşünenlere bir öneri de bizden 
     Perihan Mağden’in İki Genç Kızın Romanı’na başlasınlar. Tatilde de Türkiye gerçeklerinden kopmamış olurlar 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
