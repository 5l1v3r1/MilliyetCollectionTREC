<DOC>
<DOCNO> 58763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo12.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Nihat 1 hafta sonra futbola dönecek 
</HEADLINE>
<TEXT>

     Beşiktaş'ın kulüp doktoru Ayhan Optur, koşulara başlayan Nihat Kahveci'nin bir hafta sonra futbol oynayabilecek duruma geleceğini de açıkladı. 
     Nihat'ın çok başarılı bir operasyon geçirdiğini belirten Optur, bu futbolcunun kısa sürede toparlandığını söyledi. 
     
     Bayram'ın durumu 
     Beşiktaş'ın başarılı futbolcusu Bayram Bektaş da bugün başarılı bir burun ameliyatı geçirdi. 
     Kulüp doktoru Ayhan Optur, Bayram'ın Kadıköy Özel Acıbadem Hastanesi'nde ameliyat olduğunu belirterek, ''Bayram, nefes almakta çok zorlanıyordu. Bugün başarılı bir ameliyat olarak, bu sorunundan kurtuldu. Bu akşam hastanede kalacak, yarın da taburcu olacak'' dedi. 
     Optur, Bayram'ın ayrıca Gaziantepspor maçında sol ayak bileğine darbe aldığını ve buradaki bağlarında hafif bir yırtık oluştuğunu kaydetti. Bayram'ın yaklaşık 10 gün tedavi görmek zorunda olduğunu ifade eden Optur, bu futbolcuyu ikinci yarıya yetiştireceklerini kaydetti. 
     






</TEXT>
</DOC>
