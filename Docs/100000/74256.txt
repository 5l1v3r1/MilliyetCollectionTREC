<DOC>
<DOCNO> 74256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/ekonomi/eko08.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den Bush’a nokta’ operasyonu 
</HEADLINE>
<TEXT>

AB, çelikte gümrük vergisini artıran ABD’ye misilleme için Bush’un oy beklediği eyaletlerin ürünlerini hedef alacak 
     Avrupa Birliği AB cezai gümtük vergilerine konu olacak ABD mallarının listesini üye ülkelere gönderdi. AB Sözcüsü Anthony Gooch, listenin üye ülkelerin incelemesinden sonra kesin biçimini alarak, 20 Mayıs’a kadar Dünya Ticaret Örgütü’ne DTÖ iletileceğini söyledi. 
     AB kaynakları, cezai vergilendirmeye konu olacak ABD malları arasında demir çelik, tekstil ürünleri ve turunçgillerin bulunacağını ifade ediyor. ABD Başkanı George Bush’un demir çelik ürünlerine uygulanan gümrük vergisini yüzde 8’den yüzde 30’a çıkarmasını iç politikaya yönelik bir manevra olarak değerlendiren AB’nin çok dakik bir misilleme planladığı belirtiliyor. 
     Bush’un hareketinin seçimleri kazanmakta en çok zorlandığı eyaletlerdeki desteğini artırmayı hedeflediğini düşünen AB’nin misillemesini en çok bu eyaletlere zarar verecek biçimde ayarladığı ifade ediliyor. 
     



 EKONOMİ 
















</TEXT>
</DOC>
