<DOC>
<DOCNO> 92167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yazar/tamer.html </URL>
<DATE> 2002/06/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeni bir edebi tür doğuyor Patrona ihanet 
</HEADLINE>
<TEXT>

     Ünlü aktris ve aktörlerle devlet başkanlarının yakın çevresindeki personelin, patronuyla yolunu ayırdıktan sonra anılarını yazmasına alışığız. Sekreterler, korumalar, uşaklar hatta dadıların kaleme aldığı anı kitapları, ifşaatın derecesi ve patronun popülaritesine uygun bir satış grafiği gösterir. 
     ABD’nin önderliğinde şişirilen ekonomik balonun patlamasıyla birlikte, haklarındaki ifşaatın ilgi çekebileceğini düşünülenler arasına paranın aktörleri de eklendi. 
     On milyarlarca dolarlık cirolara hükmeden CEO’ların bir numaralı yönetici yanında çalışanlar, kaleme - kağıda sarıldılar. Anlaşılan yayınevleri, küreselleşen dünyada paranın patronlarına ilişkin ifşaatların da, en az devlet başkanları ve popüler sinema sanatçıları kadar ilgi çekeceğini düşünüyorlar. Zira yayınevinin yeşil ışık yakmadığı birinin, oturup da patronu hakkında kitap yazmasını bekleyemezsiniz. Yazmasına yazar da, ancak hatıra defteri olarak başucunda tutar ya da teker teker yakınlarına okutur. 
     International Herald Tribune’de yer alan yazıya göre 15 yıl önce sıfırdan doğup, geçen yıl ABD’nin 7. büyük şirketi olduktan sonra skandallar arasında güm diye batan Enron’un bir numaralı yöneticisi Kenneth Lay’le ilgili çok sayıda kitap yazılma aşamasındaymış. Yakında peş peşe piyasaya çıkar. 
     Amerikalı bir yayıncı, çok değerli tabloları hiç vergi ödemeden topladığı geçen ay ortaya çıkan İnternational şirketinin eski CEO’su Dennis Kozlowski hakkında yazılacak bir kitaba milyon dolar ödemeye hazır olduğunu açıklamış. Ama tabii bir şartla Kozlowski’nin, New York’ta satın aldığı milyon dolarlık tablolar için vergi ödememeyi nasıl başardığını anlatacak biri olursa... Yayıncı, üzerinde Renoir, Monet, Van Gogh yazılı içleri boş kutuların, değerli sanat eseri satışından vergi almayan New Hampshire’ın Exeter bölgesine gemiyle nasıl gönderdiğini ayrıntılarıyla anlatacak birini arıyor 
     Anlayacağınız küreselleşen dünyada yıldızı parlayan ya da parlatılan şirketlerin tepe yöneticileri de artık çok ünlü. Ayrıca kendilerini medyada çok da iyi pazarlıyorlar. 
     Piyasaya çıkan kitaplar arasında patronla ilgili ifşaatlarda olumlu yönlerin ağır bastığı belki de yegane kayda değer kitap ise, General Electric’in efsanevi başkanı Jack Welch’in baş asistanı tarafından kaleme alınanmış. Eh o da bir pazarlama taktiğidir. Welch hakkında yazılmış bir kitap satacaksa, Welch’i kötülemeyeceksin elbet Başarıyı hangi yöntemlerle yakaladığı, alt kadrosuna nasıl davrandığı, takım oyununu nasıl oynadığı falan anlatılmalı ki ilgi çeksin 
     
Ümit’in saç modeli olsa...      Dünkü gazetelerde okudum. Eğer Milli Takımımız bugün Brezilya’yı yener de finali oynamaya hak kazanırsa, tüm futbolcular Hasan Şaş gibi saçlarını sıfır numara tıraş ettirerek maça çıkacaklarmış. 
     İyi fikir. Takımda giderek pekişen ortak ruhun da bir yansıması insan saçına çok zor kıyar da . Ayrıca elemelerdeki ilk maçımızın ilk gölünü Brezilya’ya atan ve her maçta istikrarlı bir biçimde iyi futbol oynaya Hasan Şaş’ın model alınmasının takıma şans getireceğini de düşünmüşlerdir. 
     Ancak ben Brezilya yenilgisinin ardından Kosta Rika ile yaptığımız ikinci maçta Ümit Davala’yı yeni saç modeliyle gördüğümde hem çok yakıştırmış, hem de cesaretine hayran kalmıştım. Dahası Ümit saç modelini değiştirdiğinden bu yana bir beraberlik, 3 galibiyetimiz var. 
     Ümit’in saç modeli bize şans getirmiş olmasın Finale tam kazıtılmış kafalar yerine tepesi kazıtılmamış kafalarla çıksak diyorum... Hasan Şaş’ın tepesini de ya boyarız, ya da küçük bir peruk takarız artık. Grafiker arkadaşımız Koray Nergiz sizler için Ümit kafalı bir milli takım hazırladı. Bana göre pek hoş oldular. Ne dersiniz 
     Yüreğimiz sizlerle... Brezilya’yı yenip, kafalarınızı öyle ya da böyle kazıtmanızı hararetle bekliyoruz. 
     
     







Brezilya karşısında 


Dananın kuyruğu 


Ambargo kime 


Bu takıma kupa yakışır 


Milli Takımımıza teşekkür borçluyuz 


Bekle Almanya, Türkiye geliyor 


Gülen gözyaşları... 


Türkiye’nin örnek kurumu TEV 


Brezilya mı önce çökecek, Türkiye mi 


Eleştirinin yararı ve futbol 


Gölge etme, başka ihsan istemem 


Futbol topunun peşinde koştururken 


Fransa "B takımı"ndan Brezilya karşısına... 


Yeni bir edebi tür doğuyor Patrona ihanet 


Boş ev 


Futboldaki başarıyı ekonomiye taşımak zorundayız 


</TEXT>
</DOC>
