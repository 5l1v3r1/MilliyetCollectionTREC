<DOC>
<DOCNO> 57873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/spor/spo02.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesis zengini Fenerbahçe’nin kar yüzünden çalışmalarını tam randımanlı yapamaması herkesi hayretler içinde bıraktı. Dün Samandıra Tesisleri’nde ancak yollar açılabilirken, Dereağzı A Takımın çalışabilmesi için pırıl pırıl yapılmıştı. 
</HEADLINE>
<TEXT>
TESİS VAR, İDMAN YOK 
Teknik Direktör Denizli, Dereağzı Tesisleri yerine antrenmanı Samandıra’da yapınca, futbolcular salonda çalıştı, karlar üstünde sadece düz koşu yapıldı 
     YUSUF KOBAL 

     FENERBAHÇE Dereağzı Tesisleri’nin hazırlanmasına rağmen karlar altındaki Samandıra’da kalıp, çalışmasının büyük bölümünü salonda gerçekleştirdi. Son yıllarda yapılan atakla tesis yönünden Türkiye’nin en iyi kulübü olmasına karşın, Sarı - Lacivertli futbolcuların karla kaplı zemin nedeniyle normal çalışma yapamaması ilginç bir ikileme neden oldu. 
     ÖNCEKİ gün kar nedeniyle top çalışması yapamayan futbolcuların, zemini uygun olan Dereağzı’nda çalışma yapabilecekleri önceki gün Denizli’ye bildirildi. Ancak tecrübeli hoca antrenmanı hiç kar yağışı olmayan Kızıltoprak yerine yine Samandıra’ya aldı. Çalışmayı basına da kapatan Denizli, pırıl pırıl çim saha dururken oyuncularını salona soktu ve kısa bir süre karla kaplı zeminde düz koşu yaptırdı. 
     
Bütün sakatlar koruma altında      HÜSEYİN YAVUZ 
     DİYARBAKIR’DAKİ hava şartlarının maç günü kötüleşeceğinin öğrenilmesi üzerine Mustafa Denizli oyuncularıyla bir toplantı yaptı. Rakiplerini asla küçümsememelerini ve maçı çok ciddiye almalarını öğütleyen Denizli, "Çok dikkat etmek zorundayız. Diyarbakır çıkışa geçen bir takım ve şiddetle puana ihtiyacı var. Çok zor maç olacak" dedi. 
     DENİZLİ saha şartlarının ağır olması nedeniyle sakatlıktan yeni çıkan futbolcularını Diyarbakır’a götürmeyecek. Revivo, Rapaic, Ogün ve Mert Meric’in İstanbul’da bırakılacakları belirtildi. Bursaspor maçında aldıkları darbelerle hafif sakatlıklar yaşayan Andersson ve Serhat’ın ise Diyarbakırspor maçında forma giyecekleri açıklandı. 
     
Ogün Bizden iyisi yok      FENERBAHÇE kaptanı Ogün Temizkanoğlu, ikinci yarı için ümitli konuştu ve "Takımda ne hocamla ne de arkadaşlarımla hiç bir sorunum yok. Her takımın başına gelecek kötü sonuçlar bizim de başımıza geldi. Ama bu geçicidir" dedi. 
     TECRÜBELİ futbolcu yıldızlar topluluğu olduklarına dikkati çekerek, " Bu ligde yine en iyi takım biziz. 3. yıldızı sonuç da yine biz takacağız. Sakatların düzelmesiyle birlikte tempolu ve göze hoş gelen bir futbol oynayacağız" diye konuştu. 
     
Üniversiteli açık tribün      FENERBAHÇE Yönetimi, Kenan Evren Lisesi tarafındaki açık tribünü bundan sonra üniversite öğrencilerine ayıracak. İstanbul’un çeşitli üniversitelerinde okuyan gençlerin geçtiğimiz günlerde kulüp yönetimine, "Burasını bize ayırın, böylece küfüre de son vermiş olursunuz" uyarısı üzerine Sarı-Lacivertli yönetim de olaya sıcak baktı. 
     



 SPOR 
























</TEXT>
</DOC>
