<DOC>
<DOCNO> 67412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/tamer.html </URL>
<DATE> 2002/02/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yerli ortağın global oyunda söz hakkı yok’ 
</HEADLINE>
<TEXT>

Kantarcı "Otomobilde ihracat için üretim yapılacaksa, yerli ortağın, markanın sahibi yabancı ortak karşısında barınabilmesi mümkün değil" 
     65 milyonluk nüfusumuz, yabancıların geçmişte hep iştahını kabartmıştı. Ama Türkiye’de aslında hiçbir zaman 65 milyon tüketici olmamıştı ki... 
     Yanlış ekonomi politikaları, hortumlamalar ve krizler sonucu gelir dağılımı iyice bozulup da orta sınıf eriyince, 90’lı yılların sonuna doğru tüketici diye nitelenebilecek insan sayısı 15 milyona kadar geriledi. 
     Üstelik cebinde harcayacak parası olan bu 15 milyonluk nüfus için, otomobilin penetrasyon oranı da hayli yüksekti. Kaldı ki geçen yılki krizden bu yana daha da yoksullaşmış, kişi başına milli gelirimiz 2900 dolardan 1900 dolara gerilemişti. Bu durum, tüketme gücüne sahip 15 milyon kişinin büyük bölümü için de geçerliydi. 
     Bu koşullardaki iç pazarımız, dev otomotivcilerden hiçbiri için cazip olamazdı. Dış pazara üretim içinse yerli ortağa ihtiyaç yoktu. Dünkü yazımda Honda ve Toyota’nın Türkiye’ye yerleştikten sonra yerli ortaktan neden boşandıklarını irdelemeye çalışmıştım. Gelir uçurumu ise, yer darlığı nedeniyle bugüne sarktı. 
     
Lastikte h l ortak      Sabancı Holding’in CEO’su Hazım Kantarcı, Japon otomotivcilerin Türkiye’ye yerleştikten sonra yerli ortaktan neden boşandıklarını en iyi bilebilecek kişilerin başında geliyor. Zira yıllar önce lastikte Japon Bridgestone ile başarılı bir evliliği gerçekleştirmişti Ve o evlilik h l mükemmel yürüyor . Özdemir Sabancı’nın zamansız vefatının ardından başına geçtiği ToyotaSa’da ise epey ter dökmüş, ciddi sıkıntılar yaşamıştı. 
     Kantarcı’ya göre Bridgestone ile Toyota’yı karşılaştırmak yanlış "Bridgestone ortaklığı sürüyor, çünkü bizim de Lassa’mız var. Yani 2 tarafın da kendi markası var. Ayrıca otomobilde, maliyetler açısından mutlaka ölçek ekonomisi gereklidir. Lastikte ise piyasanın durumuna göre esnek olunabilir." 
     Otomobilde tarafların kendi markaları diye bir durum yok tabii. Marka bir tane. Sahibi Japonlar. Dolayısıyla da tek söz sahibi onlar. Hele bir de ortada iç pazar diye bir şey kalmamışsa... 
     
Markası olan konuşur      Kantarcı diyor ki 
     "İç pazar o kadar daraldı ki, artık üretimi sürdürebilmek için mutlaka ihracat yapmak lazım. İhracat yaptığınızda da haliyle teknolojinin ve markanın sahibi olan şirket, burayı bir üretim üssü durumuna getiriyor. Buradaki üretim üssünden kendi pazarlama ağını besliyor. Ve girdilerden üretim ve pazarlamaya giden zincirde markanın sahibi, k rlılığı da dilediği yerde genellikle de ana merkezde oluşturuyor. Dolayısıyla üretim tarafında yerli ortağın müdahil olma durumu yok. Bu global olayda yerli ortağın barınabilmesi mümkün değil. 
     Yabancı otomotiv firmaları Türkiye’ye geldiğinde çok iyimser bir tahmin vardı. Milyonlara gidecek satış rakamları söz konusuydu. Gümrük Birliği yoktu. O günlerde ihracat düşünülmüyordu bile. Otomobilde kuyruk vardı. Herkes alacak, mal yetişmeyecek gibiydi. 
     Bugün ise 700 bine yakın kapasite var otomobilde. Buna karşılık geçen yıl ancak 130 bin otomobil satıldı iç piyasada. Bu 130 binin yarıdan fazlası da ithal. Bu durumda elbette ihracat büyük önem kazanıyor. 2002’de Türkiye’den ihraç edilen otomobil sayısı 350 - 400 bini bulur." 
     Kantarcı’nın değerlendirmelerinin ardından Renault, Fiat ve Ford gibi yıllar önce Türkiye pazarına yerleşmiş markaların, yerli ortaktan ayrılma yoluna neden gitmediklerini de sanırım biraz irdelemek gerek. Yarın da bu konuya kısaca değineceğim. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
