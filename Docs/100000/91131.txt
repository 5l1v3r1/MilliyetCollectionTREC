<DOC>
<DOCNO> 91131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo08a.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskanç İtalyanlar 
</HEADLINE>
<TEXT>

Çizme basını, Dünya Kupası’ndan elenmelerinin faturasını Şenes Erzik’e çıkarmaya çalışıyor 
     DÜNYA Kupası’na ikinci turda veda eden İtalya, bu kez hedef olarak UEFA Asbaşkanı ve FIFA İcra Komitesi Üyesi Şenes Erzik’i seçti. Ülkenin en yüksek tirajlı gazetesi Corriere della Sera, "FIFA Başkanı Blatter, İtalyan karşıtı çetenin rehinesi" başlığıyla verdiği haberde, FIFA Hakem Komitesi Başkanı da olan Erzik ile Asbaşkan G.Koreli Chung MongJoon’un kurumu yönettiği savunuldu. 
     GAZETEDE, Erzik ve Chung’tan "Dünya Kupası’nın mafya babaları" diye söz edildi. Corriere della Sera da, İsviçreli başkanın hakkındaki soruşturma nedeniyle tüm karizmasını yitirdiği, başında Erzik’in bulunduğu FIFA’nın içindeki grubun Blatter’e "boyun eğdirdiği" iddiasını ortaya attı. Haberde, Şenes Erzik’e "düzenbazlar takımının başı, mafya babası, çete başı" suçlamaları yapıldı. 
     



 SPOR 


































</TEXT>
</DOC>
