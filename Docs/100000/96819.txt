<DOC>
<DOCNO> 96819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sonspo06.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor Bakanı Fikret Ünlü "Görevimin başındayım" 
</HEADLINE>
<TEXT>

     Devlet Bakanı Fikret Ünlü, siyasi gelişmeleri yakından takip ettiğini belirterek, ''Görevimin başındayım'' dedi. 
     Bakan Ünlü, Gençlik ve Spor Genel Müdürülüğü'nce düzenlenen ''Uluslararası Gençlik Kampı''nı ziyaret için geldiği Bursa'nın Gemlik İlçesi'nde, kampa katılan gençlerle birlikte tekne turuna katıldı. 
     Tur sırasında, gazetecilerin, DSP'deki istifalar ve siyasi gelişmelere ilişkin sorularını yanıtlayan Ünlü, ''Yeni oluşum'' hakkındaki görüşlerinin sorulması üzerine, herkesin siyasi faaliyet yapma hakkı olduğunu belirtti. Ünlü, ''Ben de bu gelişmeleri yakından iziliyorum. Ancak, bu konuda görüş bildirmek istemiyorum. Görevimin başındayım'' dedi. 
     Bakan Ünlü, ''yeni oluşuma katılıp katılmayacağı'' şeklindeki soruya da, ''Benim herkesle aram iyi. Kimseyle sorunum yok'' yanıtını verdi. 
     





</TEXT>
</DOC>
