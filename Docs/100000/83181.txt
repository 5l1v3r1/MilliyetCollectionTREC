<DOC>
<DOCNO> 83181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/spor/spo07.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte savaş çıktı 
</HEADLINE>
<TEXT>

Atletizmin iki devi Fenerbahçe ile ENKA, Türkiye Şampiyonası öncesi birbirine girdi. ENKA, Sarı-Lacivertli kulübü usulsüz transferle suçladı 
     Yeni isimler 
     TÜRK atletizminin iki dev kulübü ve ezeli rakibi Fenerbahçe ile ENKA, Türkiye Şampiyonası öncesinde birbirine girdi. İzmir’de yarın başlayacak Kulüplerarası Türkiye Atletizm Şampiyonası 1. kademe müsabakaları öncesinde, Fenerbahçe’nin, kadrosuna milli sporcular Candeğer Kılınçer, Eşref Apak ve Anzhela Kinet’i Atrochchanka dahil etmesi, ENKA’yı ayağa kaldırdı. Fenerbahçe’nin transferde usulsüzlük yaptığını ve yalan beyanda bulunduğunu iddia eden ENKA, Atletizm Federasyonu’na başvurarak itirazda bulundu. 
     
     Yabancı kavgası 
     FENERBAHÇE ise transferlerinde yanlış bir durumun söz konusu olmadığını belirterek, adı geçen sporcularını ligde yarıştıracağını söyledi. İki rakip arasındaki kavganın ikinci perdesini de, Türk vatandaşlığına geçen yabancılar oluşturuyor. Fenerbahçe’nin kadrosunda bulunan Rus asıllı Ayşen Barak Oxsana Jelleznyak , Bulgar asıllı Tsvetelina Polat Tsvetelina Kirilova ve Tatiana Tuna Köstem’in IAAF nezdinde kendi ülkelerinin sporcusu olarak görüldüğünü ifade eden ENKA, federasyonu uyardı. 
     



 SPOR 



























</TEXT>
</DOC>
