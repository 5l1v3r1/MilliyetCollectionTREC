<DOC>
<DOCNO> 66660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur14.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam mektubunda geri adım atmadı 
</HEADLINE>
<TEXT>

     Irak lideri Saddam Hüseyin'in Başbakan Ecevit'e gönderdiği mektup tercüme edildi ve Ecevit'e sunuldu. 
     Mektubun metni henüz kamuoyuna açıklanmadı. Ancak mektubu inceleyen Başbakan Ecevit, Başbakanlıktan çıkarken "Saddam Hüseyin'in tavrında bir değişiklik yok" demekle yetindi. 
     Ecevit geçtiğimiz hafta yazdığı mektupla Saddam Hüseyin'den Birleşmiş Milletler denetçilerini Irak'a kabul etmesini istemişti. 
     Başbakanlık kaynakları mektubun üslubunun 2sıcak olmadığı" ve genel olarak "olumsuz" olarak nitelenebileceği belirtiliyor. 
     Yabancı ajanslar da ABD yönetiminin ve Bush'un Saddam'ın Ecevit'e gönderdiği mektupla yakından ilgilendiğini belirtiyorlar. ABD'nin Irak'a olası harekatı tartışılırken Amerikan ''Associated Press'' ajansı bugün tüm dünya medyasına tarafların askeri durumlarını değerlendiren bir haber sundu. 
     Haber şöyle 
     ABD yöneticilerinin bir rejim değişikliğinden söz ettiği Irak'a harekat olasılığı tartışmaları sürerken, Amerikalı yetkililer, Irak ordusunun eskisi gibi olmamasına rağmen savaşabilecek gücü bulunduğunu açıklıyor. 
     Amerikalı yetkililer, Afganistan'daki gibi az sayıda özel kuvvet ve Amerikan hava saldırısı desteğindeki isyancı grupları öne çıkaran bir savaşın Irak lideri Saddam Hüseyin'i muhtemelen deviremeyeceği görüşünde. 
     Taliban rejiminin tersine Irak'ın büyük bir ordusu, modern hava savunma sistemleri, kısa menzilli balistik füzelerinin olduğu belirtiliyor. Ayrıca Amerikan istihbaratı, Irak'ın kimyasal ve biyolojik silah depoladığına inanıyor. 
     Irak'ın BM silah denetçilerinin ülkeye geri dönmesine izin vermemesini ABD'nin Saddam karşıtı bir saldırıya gerekçe kılabileceği, ancak Ortadoğu'daki geniş Amerikan varlığının takviye olmadan bir kara savaşını başlatacak durumda olmadığı belirtiliyor. 
     
     Asker sayısı 
     1991 yılındaki Körfez Savaşı öncesi dünyanın 4. büyük ordusunu 
     barındıran Irak, bugün asker sayısının yarısından çoğunu yitirmiş olsa da halen 350-400 bin askere sahip. Körfez savaşı öncesi bölgesel güç olmayı hedefleyen Irak'ın askeri gücü, bugün Saddam'ı iktidarda tutmak ve isyanlara karşı savaşabilmek üzere düzenlenmiş durumda. Düzenli ordu kuzey ve güneydoğu kesimlerinde, en iyi askerlerden oluşan Cumhuriyet Muhafızları'nın büyük kısmı Saddam'ın özel korumaları olarak Bağdat yakınlarında duruyor. Ülkenin kuzeyinde ve güneyindeyse Körfez savaşı sonrası yasak bölgeler oluşturularak, ABD ve İngiltere'ye ait savaş uçakları buralarda rutin devriye uçuşları yapıyor. 
     
     Tank, uçak ve füzeler 
     Irak'ın elinde 2 bin tank bulunuyor. Bu tankların ancak birkaç yüzü, modern T-72'lerden oluşuyor. Bunun yanı sıra Irak'ın birkaç yüz savaş uçağı ve avcı uçakları da var. Ancak son 10 yıldır devam eden BM yaptırımları nedeniyle bunların ne kadar etki gücüne sahip olduğu açık değil. 
     Amerikan Stratejik ve Uluslararası Araştırmalar Merkezi'nden Anthony Cordesman, Irak'ın 10 yıldır önemli bir askeri modernizasyon yapmadığını açıklıyor. 
     Irak'ın elindeki balistik füzelerin de 145 kilometreyi aşan hedefi vuramayacağı belirtiliyor. Ancak Amerikalı savunma uzmanları, bu füzelerin menzillerinin İsrail gibi hedefleri vuracak şekilde kolaylıkla genişletilebileceği görüşünde. Körfez savaşından kalma gizlenmiş birkaç Scud füzesi olabileceği de düşünülüyor. 
     ABD'deki Stratejik ve Uluslararası Araştırmalar Merkezi ile Jane's Defense ve Periscope'dan savunma uzman ve yetkililerine göre, Irak'ın askeri kapasitesiyle Basra Körfezi'ndeki Amerikan askeri varlığı şöyle 
     
     Irak 
     Asker sayısı 
     -350-400 bin asker, -6 Cumhuriyet Muhafız tümeni, -17 askeri tümen. 
     Silahlar 
     -2000 muharebe tankı Bu sayının 500'ü T-72 , -1000 zırhlı keşif aracı BDRM-2 , -2000 zırhlı personel taşıyıcı BTR-60 , -200 kundağı motorlu top, -1500 çekicili top. 
     Hava gücü 
     -200-300 avcı ve saldırı uçağı. MİG-21, MİG-23, Mirage F1, Su-22 , -100 avcı helikopteri Mi-24 . 
     Hava savunması 
     -400 karadan havaya füze rampası SA-2, SA-3, SA-6 , -1000 kadar taşınabilir karadan havaya füze SA-7 , -6000 uçaksavar. 
     Füzeler 
     -Kısa menzilli 90 milden az menzilli karadan karaya atılan füzeler, -Muhtemelen birkaç Scud füze ve rampası. 
     
     Bölgedeki Amerikan güçleri 
     -Bahreyn'de üslenmiş Amerikan 5. Filosu 1 uçak gemisi, birkaç kruvazör, destroyer ve Cruise füze fırlatma kapasitesi olan denizaltlarından oluşuyor. 
     -Suudi Arabistan, Kuveyt ve Türkiye'deki üslerde bulunan hava kuvvetleri, -Katar ve diğer yerlerde önceden mevzilenen ağır askeri mühimmat, -Suudi Arabistan ve Kuveyt'te patriot füze birlikleri. 
     






</TEXT>
</DOC>
