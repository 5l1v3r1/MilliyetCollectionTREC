<DOC>
<DOCNO> 53860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/spor/yaksoy.html </URL>
<DATE> 2001/11/24/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Profesyonelliğin zorlukları 
</HEADLINE>
<TEXT>

     Sporcu profesyonel ise spor faaliyetlerinin dışındaki hayatında da profesyonel davranmak zorundadır. Eğer siz uluslararası bir parkette başarı ve mücadele sporu yapıyorsanız, rakibiniz kadar hatta daha fazla kondisyona ve sinire sahip olmalısınız. Bu profesyonelliğin birinci şartıdır. 
     Siz son dakikalarda nefessiz kalıyorsanız, hele itişip kakışıyorsanız profesyonelliğiniz tartışılabilir. İtişip kakıştığınız için 4. hakem geçen zamanı hesabınıza yazar ve 92. dakikada gol yersiniz. Bir maçı kazandıktan sonra sabahlara kadar aşırı eğlenmek aşırı içki içmek, aşırı yemek yemek hakkınız ve lüksünüz yoktur. Çünkü siz profesyonelsiniz. Böyle yapmıyorsanız, birkaç gün sonra yapacağınız karşılaşmada bunun acısını çekersiniz. Adaleleriniz ve sinirleriniz size itaat etmezler. Bu yüzden kalenizde beş gol görürseniz şaşmayın. Bu, profesyonelliğinizi iyi değerlendiremediğinizin işaretidir. Ve profesyonelliğin fizyolojik şartlarını yerine getirmiyorsunuz demektir. Dedik ya ne yapalım, profesyonel olmak kazanılan milyon dolarlara rağmen eğlenceli ve lüksü olan bir meslek değildir. 
     
     



 SPOR 
























</TEXT>
</DOC>
