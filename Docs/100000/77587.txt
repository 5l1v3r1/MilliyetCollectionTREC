<DOC>
<DOCNO> 77587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko20.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu "2001'de ödediğimiz toplam vergi 608 trilyonu buldu" 
</HEADLINE>
<TEXT>

     Doğan Şirketler Grubu'nun 2001 yılında ödediği verginin 576 trilyon 610 milyar lira olduğu, bunun yanı sıra Doğan Ailesi'nin ödediği 31 trilyon 750 milyar liralık vergilerle bu rakamın, 608 trilyon 360 milyar lirayı bulduğu bildirildi. 
     Doğan Grubu'ndan yapılan açıklamada, geçen yıl 348 trilyon 410 milyar lira olan ve Türk Lirası bazında yüzde 75 artış gösteren vergi ödemesinin dolar karşılığının, 489.1 milyon dolar olarak gerçekleştiği belirtildi. 
     Geçen yıl ödenen vergilerin döviz karşılığı olan 514.5 milyon dolara göre, vergide dolar bazında yüzde 5 azalma görüldüğü kaydedilen açıklamada, ''Bununla beraber, Türk lirasının yüzde yüzden fazla değer kaybettiği gözönünde bulundurulduğunda, dolar bazındaki yüzde 5'lik gerilemenin aslında reel bir artış olduğu görülmektedir'' denildi. 
     Açıklamada, yaklaşık 14 bin çalışanı ile finans, sanayi, medya, enerji, turizm, pazarlama ve dağıtım sektörlerinde faaliyet gösteren Doğan Grubu Şirketleri ile Doğan Ailesi'nin ödediği verginin dağılımı ise şöyle yer aldı 
     149   Doğan Grubu Şirketlerinin kurum kazançları üzerinden ödediği vergiler 108 trilyon 250 milyar lira, stopaj yolu ile ödediği vergiler 63 trilyon 800 milyar lira. 
     149   Varlıklar, satışlar, özel faaliyetler ve diğer muameleler üzerinden hesaplanan vergi, resim, harç, fon ve paylar 331 trilyon 330 milyar lira. 
     149   Damga vergisi ve taşıt vergileri gibi diğer vergi, resim, harç, fon ve paylar 73 trilyon 220 milyar lira. 
     149   Doğan Ailesi'nin beyanname ve stopaj yoluyla ödediği gelir vergisi 31 trilyon 750 milyar lira. 
     Açıklamada ayrıca, Doğan Grubu ve İş Bankası ortaklarının yönetiminde bulunan Petrol Ofisi A.Ş'nin POAŞ , Tüpraş'dan yapmış olduğu alımlar sırasında ödediği Akaryakıt Tüketim Vergisi ve Akaryakıt Fiyat İstikrar Fonu tutarının da, 1 katrilyon 650 trilyon lira olarak gerçekleştiği vurgulandı. 
     






</TEXT>
</DOC>
