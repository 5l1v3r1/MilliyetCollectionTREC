<DOC>
<DOCNO> 86185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/yasam/yas03.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev Jumbo havada mı patladı 
</HEADLINE>
<TEXT>

Tayvan’dan kalkan Boeing 747, denize çakıldı.. 225 kişi taşıyan uçağın havada infilak ettiğine dair ciddi şüpheler var... 
     DIŞ HABERLER SERVİSİ 

     Tayvan Çin Havayolları’na ait Boeing 747 - 200 tipi bir uçak, Tayvan - Hong Kong seferini yaparken, 225 yolcu ve mürettebatla birlikte Tayvan açıklarında denize çakıldı, kazadan kurtulan olmadı. 
     Tayvan Uluslararası Havaalanı sözcüsü, başkent Taipei’den kalkan uçağın, TSİ 10.30’da henüz bilinmeyen bir nedenle 50 kilometre açıkta denize çakıldığını açıkladı. Kazadan hemen sonra bölgeye gönderilen ekiplerin ilk arama çalışmalarında, altı ceset ile çok sayıda cankurtaran yeleği bulundu. 
     Havaalanı sözcüsü ise, CI 611 sefer sayılı uçağın kalkıştan kısa süre sonra radar ekranında kaybolduğunu, ancak bu sırada kontrol kulesiyle aralarında herhangi sıradışı bir konuşma geçmediğini bildirdi. 
     Havayolları yetkilileri de, uçakta düşmeden az önce bir patlama meydana gelmiş olabileceği ihtimali üzerinde duruyor. Uçağın rotasındaki tarlalarda çok sayıda dergi ve etiketli eşya parçaları bulan uzmanlar, bu nedenle denize düşmeden önce uçakta bir patlama meydana gelmiş olmasından şüpheleniyor. 
     
     Üç de bebek vardı 
     Tayvan Ulaştırma Bakanlığı da, uçaktaki 206 yolcudan 190’ının Tayvan-lı, 14’ünün Hong Kong, Macau, Singa-pur ve Avrupa vatandaşları olduğunu açıkladı. Yolculardan 3’ünün de bebek olduğu öğrenildi. Uçakta ayrıca 19 kişilik mürettebat bulunmaktaydı. 
     



 YAŞAM 
















</TEXT>
</DOC>
