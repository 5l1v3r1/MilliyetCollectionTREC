<DOC>
<DOCNO> 67194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/spor/spo05a.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Asist adamı HAKAN 
</HEADLINE>
<TEXT>

İtalyan medyası, milli oyuncumuzun Parma’daki performansını beğendi. Hakan Şükür’ün yeni takımına uyum gösterdiği de yazıldı 
     İki pas iki gol 
     INTER’DE, yer bulamadığı için sezonun ilk yarısında tek resmi maça bile çıkmayan Hakan Şükür, Parma’ya kısa sürede uyum sağladı. Dört lig maçında Parma fornasını giyen Hakan, iki gol atıp, iki de gol pası verdi. Lazio maçında Sartor ve Di Vaio’dan sonra Parma’nın en iyisi olarak gösterilen Hakan Şükür, Tutto Sport gazetesince de "Asist adamı" olarak gösterildi. 
     
     "Kendini yıprattı" 
     LA Gazzetta dello Sport, Hakan için "En büyük desteği taktik yönden. Kendini fazla yıprattı ve Di Vaio’yu gole gönderdi" dedi. Corriere dello Sport da, "Türk futbolcu, takıma iyi uyum sağladı. Özellikle Di Vaio ile yeterince iyi bir ikili olmayı başardı’’ ifadelerini kullandı. Bu arada Milan’ın kayıpları çoğalınca Fatih Terim’in adı gazetelerde anılmaya başlandı. 
     



 SPOR 




























</TEXT>
</DOC>
