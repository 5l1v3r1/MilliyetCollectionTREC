<DOC>
<DOCNO> 89679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo27.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Hargreaves, 2. tur maçında yok... 
</HEADLINE>
<TEXT>

     İngiltere Milli Takımı yetkilileri, Bayern Münihli orta saha futbolcusu Owen Hargreaves'in Danimarka ile yapılacak 2. tur maçında sakatlığı nedeniyle oynamayacağını açıkladı. 
     İngiliz baba, Galli anneden olan Kanada doğumlu 21 yaşındaki futbolcu, girdiği günden bu yana milli takıma büyük güç kattı. 
     7 Haziran'da Arjantin ile yapılan maçta İngiltere'nin 1-0 öne 
     geçmesinden sonra takım arkadaşı Michael Owen ile çarpışan Hargreaves'in incik kemiğinde sorun olduğu bildirildi. İngiltere Milli Takımı'nın yardımcı antrenörü Steve McClaren, bu hafta sonu oynaması zor göründüğü için Owen Hargreaves'i cumartesi günkü Danimarka maçı kadrosuna almadıklarını söyledi. McClaren, eğer cumartesi günü Danimarka'yı yenerlerse çeyrek final maçlarının 6 ile 7 gün sonraya rastladığını, o zaman bu futbolcunun büyük bir ihtimalle oynayacağını belirtti. 
     





</TEXT>
</DOC>
