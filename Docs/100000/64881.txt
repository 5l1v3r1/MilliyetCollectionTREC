<DOC>
<DOCNO> 64881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/ekonomi/eko04.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
S P’den mutlu haber 
</HEADLINE>
<TEXT>
Türkiye’nin görünümü pozitife döndü 
Uluslararası derecelendirme kuruluşu Standard Poor’s Türkiye’nin borç görünüm notunu durağandan olumluya revize ettiğini açıkladı 
     REUTERS 

     Uluslararası kredi derecelendirme kuruluşu Standard And Poors S P , Türkiye’nin durağan olan görünümünün pozitif olarak revize edildiğini ve B eksi olan uzun vadeli, C olan kısa vadeli notlarının ise teyit edildiğini açıkladı. 
     S P yaptığı açıklamada, "Görünümde yapılan revizyon Standard Poor’s’un Türkiye’de 2002 - 2004 yıllarına yönelik 16 milyar dolar tutarındaki üç yıllık stand - by anlaşmasıyla desteklenecek makroekonomik ve yapısal reform programının bu yıl Türkiye’nin kamu borcunun azaltılmasında ve bunun sürdürülebilir bir yola konmasında katalitik bir rol oynayacağı görüşünden destek almaktadır" dedi. 
     S P’ye göre, Türkiye’yi IMF kaynaklarını en çok kullanan ülke haline getirecek olan yeni düzenlemenin prensipte kabul edilmiş olmasının hem Türkiye’nin 2001’deki muazzam uyum ve reform çalışmalarını gösterdiğini hem de uluslararası camianın 11 Eylül saldırısının potansiyel olumsuz sonuçlarına karşı koymak için önemli bir stratejik müttefike yardıma hazır olduğunu ortaya koyuyor. 
     
     Güven artışı oldu 
     S P, hükümet ve IMF’nin ekim ayı sonunda yeni bir düzenleme için görüşmelere başlayacaklarını açıklamalarından beri piyasalarda reel faiz oranlarında düşüş olduğunu, TL’nin değerlendiğini, borsanın yükseldiğini ve 2001’deki yüzde 8.5 oranındaki daralmaya rağmen önemli ölçüde tüketim talebindeki artışla başlayan büyüme şeklinde kendini gösteren bir güven artışı olduğunu bildirdi. 
     Kuruluş, koalisyon hükümetinin IMF ile yeni anlaşmanın hedeflendiği gibi gelecek hafta kabul edilmesi için gerekli olan tüm koşulları yerine getireceği yönündeki kararlığını belirterek, anlaşmanın teknik nedenlerle birkaç hafta gecikse bile piyasanın güveninin zarar görmesinin beklenmediğini açıkladı. 
     
     Kredi notu yükselebilir 
     Türkiye’nin görünümünün pozitif olduğunu bildiren kuruluş, kredi notu konusunda da şu açıklamada bulundu "Hükümet piyasa güvenini yeniden kazanmayı sürdürür ve eğer bu yıl içinde iyi bir uygulama gidişatı oluşturursa, kalıcı bir toparlanma için tahminler artarken, kamu borçlarının sürdürülebilirliği endişeleri azalacak. Bu durumda, kredi notları yükseltilecek. Ama eğer ekonomik programın tam olarak uygulama yönündeki siyasi kararlılık sendelerse ya da bir politik kriz ortaya çıkarsa, o zaman Türkiye yüksek kamu borçlarının oluşturduğu kısırdöngüden kaçma şansını bir kez daha harcamış olacak. Bu durumda, notlar düşürülecek." 
     



 EKONOMİ 














</TEXT>
</DOC>
