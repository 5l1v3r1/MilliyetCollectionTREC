<DOC>
<DOCNO> 87686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko06.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Borsa ve diğer para piyasalarının, bu hafta da siyasi gelişmelere endeksli hareket etmesi bekleniyor. 
     Şekeryatırım Menkul Değerler A.Ş. Kurumsal Finansman ve Araştırma Bölümü Müdür Yardımcısı Aslı Yüksel, geçen hafta tüm olumlu makroekonomik gelişmeleri görmezden gelen para piyasalarının, Başbakan Bülent Ecevit'in sağlığı ve hükümetin sürdürülebilirliğine odaklandığını kaydetti. 
     Siyasi tedirginliğin sürmesinin 9,800-9,600 aralığına denk gelen dolar bazında da güçlü destek olan 0,66 cente gerilemeyi beraberinde getirebileceğine işaret eden Yüksel, ''0,66 cent seviyesi 1998 Rusya krizi ve geçen yılın Telekom krizlerinin dip seviyesi. Mevcut durumun bu krizlerden daha ağır olmadığını düşünüyoruz. Dolayısıyla gelinen noktada kısa vadeli yatırımcıya izle önerisi verirken orta ve uzun vadeli yatırımcının alım yapmasını uygun görüyoruz'' dedi. 
     10,000-9,600 puan seviyelerini destek, 10,500-11,300 seviyelerini de direnç noktası olarak gösteren Yüksel, şunları söyledi 
     ''Aslında hisse senetleri piyasasındaki sert hareketlenmelere alıştık. Bizi en çok tedirgin eden gelişme bono faizlerinde. Bono faizlerinin yüzde 60 seviyelerinin üzerine bir adımda atlaması ve satışların devamı ile yükselişine devam edişi orta vade de piyasalarda tedirginliğin gerçek ifadesi. 
     Bugün açıklanacak enflasyon rakamlarının ise tüm ekonomik gerçekleşmeler gibi sümen altında kalacağını, piyasalarda siyasi gelişmelerin takip edileceğini düşünüyoruz.'' 
     





</TEXT>
</DOC>
