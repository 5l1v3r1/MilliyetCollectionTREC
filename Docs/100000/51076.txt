<DOC>
<DOCNO> 51076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun11.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle giderse dünya nüfusu 50 yıl sonra 11 milyarı bulacak... 
</HEADLINE>
<TEXT>

     Dünya nüfusunun, kadınlar daha iyi eğitim olanaklarına kavuşmadığı, sağlık ve korunma hizmetleri almadığı sürece 2050 yılında 10.9 milyara ulaşabileceği bildirildi. 
     BM Nüfus Fonu'nun yıllık Dünya Nüfus Raporu'nda, daha önce yapılan hesaplamalara göre bu yüzyılın ilk yarısında dünya nüfusunun yüzde 50 artarak 9.3 milyara yükselmesinin beklendiği belirtilerek, bu tahminin gerçekleşmesi için kadınların erkeklerle eşit statü elde etmeleri ve aile planlaması konusunda eşit haklara sahip olmaları gerektiğinin altı çizildi. 
     2025 yılında 8 milyar insanın yiyecek ihtiyacının karşılanması 
     için gıda üretiminin iki katına çıkarılması ve dağıtımının geliştirilmesi gerektiği belirtilen raporda, üretim ve dağıtımın geliştirilmesi için özel gübre ve ilaçlama yöntemleriyle yapılacak çalışmaların ise dünyanın ekolojik dengesine zarar vereceğine dikkat çekildi. BM Nüfus Fonu, gelişmekte olan ülkelerin nüfusla ilgili sorunlarının çözülmesine yardım etmek amacıyla 1969 yılında kurulmuştu. 
     






</TEXT>
</DOC>
