<DOC>
<DOCNO> 96941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yasam/yas02.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yeşillendi incelme yolları 
</HEADLINE>
<TEXT>

Kepekli besinler ve yeşil sebzeler, hele de çiğ tüketildiğinde mucizevi etkiler yaratıyor. Sağlık ve canlılık veriyor, kilo almayı önlüyor, yağları yakıyor 
     ÇİĞ BESİN DİYETİ - 5 
ŞÜKRAN PAKKAN 

     Çiğ besin diyetiyle toksinlerden arınan vücudun sağlıklı beslenmeye alışması gerektiğini vurgulayan Beslenme ve Diyet uzmanı Dr. Nil Şahin konuyla ilgili sorularımızı yanıtladı... 
     
Vücudu arındırma diyetlerinin en önemli faydası nedir 
     Vücutta biriken fazla yağlar günlük yaşamımızı olumsuz etkiliyor, hastalıklara davetiye çıkarıyor, estetik açıdan da istenmeyen bir görünüm sergiliyor. Fazla yağlardan kurtulmak için çiğ besin diyetleri çok önemli. Diyet, yağ yakımıyla birlikte toksinlerin atılmasını sağlayarak kendini gösteriyor. Yağlardan kurtulmak için, diyeti sporla desteklemek gerekli. 
     
Toksin birikmesinin ne gibi zararları var özellikle ne zaman ve ne tür vücut yapılarında birikiyor 
     Vücutta toksin birikmesinin en büyük zararı böbreklerde idrar yoğunluğunu artırarak kendini göstermesi. Bu da böbreklerin yükünü artırır. Diğer zararı karaciğerlere olur. Toksin özellikle uzun süreli çok düşük kalorili diyet uygulayanlarda, et, süt, peynir, yumurta gibi fazla proteinli ürünleri çok tüketenlerde, az su içenlerde, fizik aktivitesi az olan kişilerde, fazla sigara, alkol ve kızarmış yiyecek düşkünlerinde görülüyor. 
     
Hangi besinler toksin birikmesine neden oluyor, hangileri toksinleri atmaya faydalı 
     Çay, kahve, kola, yağlı kızartmalar, fast food yiyecekler ve tuz toksin birikmesine neden oluyor. Toksini vücuttan atmak için öncelikle yeterli su tüketmek, her yiyecek gurubundan ihtiyacımız kadar almak, doğal gıdaları tüketmek, düzenli ve bilinçli spor yapmak gerekli. Yeşil yapraklı sebze, meyve, kepekli ürünlere öncelik vermek şart. 
     
Bu tip diyetler, 10 günle sınırlı. Düzenli beslenme nasıl tüm yaşama yayılır 
     Vücudun ihtiyacı olan tüm besinlerden dengeli, sürekli ve düzenli olarak alınması gerek. Böylece vücut ihtiyacı kadar beslenir, fazla yağ almaz. Bu fazla yağların atımını kolaylaştırmak için tempolu yürüyüş, koşu, düzenli spor gerekir. 
     
Soluk almayı yeniden öğrenin      Nefes, hücrelere ihtiyacı olan oksijeni sağlarken, aynı zamanda bedendeki karbondioksit ve atıkları da uzaklaştırıyor. Vücudun oksijen yönünden aç bırakılması ise demir ve kan eksikliğine neden oluyor. Doğru nefes alınmadığı zamansa ciğerlerdeki kirli hava dışarı çıkamıyor. Birçok kişi doğru soluk alıp vermeyi bilmediği için dışarı atma süreci de sağlıklı olmuyor. 
     
     Basit egzersiz 
     Kendinizi gergin hissettiğinizde, uyku tutmadığında ya da enerjinizi tükenmiş hissettiğinizde şu egzersizi uygulayabilirsiniz 
     1- Sırtın alt kısmını destekleyerek oturun ya da uzanın. 
     2- Parmak uçlarıyla sadece kanınıza dokunup elleri karnınızın üzerine koyun. 
     3- Yavaşça, dörde kadar sayarak burundan soluk almaya başlayın. Her nefes alışta karnın genişlediğini hissedin. 
     4- Dörde kadar sayarak nefesinizi tutun, sekize kadar sayarak ağzınızdan verin. 
     
Sebzelerden lezzet yaratın      Meyve kokteyli 
     Malzemeler 
     1 fincan yoğurt 
     1 olgun muz 
     Birkaç damla vanilya esansı 
     1 çay kaşığı bal 
     1 çay kaşığı hindistan cevizi isteğe göre 
     Yapılışı Tüm malzemeleri karıştırın. Muz yerine çilek ya da böğürtlen kullanabilirsiniz. 
     
     Birchermüsli 
     Malzemeler 
     2 yemek kaşığı yulaf gevreği 
     1 elma ya da armut rendesi 
     Bir avuç suda bekletilmiş kuru üzüm 
     Yarım limon 
     2 çorba kaşığı dövülmüş kuruyemiş 
     1 çay kaşığı bal, tarçın ya da toz zencefil 
     Yapılışı Kuru üzümü ve yulaf gevreğini bir gece, az bir su ya da meyve suyunun içinde bekletin. Bu karışıma limon suyuyla birlikte rendelenmiş meyveyi de ekleyin. İsterseniz bal koyun. Kalanları ilave ettikten sonra üzerine tarçın ya da zencefil serpin. 
     
     Kuruyemiş kokteylleri 
     Malzemeler 
     1 3 fincan badem 
     2 3 fincan su 
     5 adet çekirdeği çıkarılmış hurma 
     Birkaç damla vanilya esansı 
     1 çay kaşığı bal 
     Yapılışı Bademleri mutfak robotunda suyla çırpın malzemeleri ekleyin. Hurmanın yerine kayısı kullanabilirsiniz. 
     
     Salatalar 

</TEXT>
</DOC>
