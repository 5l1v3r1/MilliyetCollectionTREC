<DOC>
<DOCNO> 59159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur16.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret net 163 milyon lira 
</HEADLINE>
<TEXT>

     Asgari Ücret Tespit Komisyonu, 1 Ocak 2002 tarihinden itibaren geçerli olacak yeni ücreti brüt 222 milyon 750 bin lira olarak belirledi. 
     Komisyonun yaklaşık 1 saat süren Çalışma ve Sosyal Güvenlik Bakanlığı'ndaki toplantısında, 16 yaşını doldurmuş işçiler için brüt 222 milyon 750 lira olarak belirlenen yeni ücretten 31 milyon 80 bin 105 lira SSK primi, 2 milyon 220 bin 8 lira İşsizlik Sigortası primi, 23 milyon 805 bin 96 lira gelir vergisi, 1 milyon 332 bin 5 lirası damga vergisi olmak üzere toplam 58 milyon 437 bin 213 lira kesinti yapılarak, işçiye net 163 milyon 563 bin 7 lira ödenecek. 
     
     Günde 4 simit parası 

     Asgari ücrete yapılan 41 milyon liralık artış, asgari ücretlinin "sefalet" içinde yaşamasını değiştirmeyecek. Sözkonusu artışla asgari ücretli günde yalnızca 4 simit veya 7 ekmek alabilecek. 
     Yapılan 41 milyon liralık artışla asgari ücretli, günde yalnızca 4 simit alabilecek. Sözkonusu tutar, günlük 7 ekmek parasına denk geliyor. 
     
     Yalnızca yol parasına yetiyor 

     Asgari ücretli, yapılan artışla zorunlu harcamaları içinden yalnızca yol parasını karşılayabiliyor. Sağlanan artış, günde iki kez otobüse binmek zorunda kalan bir asgari ücretlinin 34 günlük yol parasına yetiyor. 
     Yılbaşından geçerli olacak zamla asgari ücretli, 10 kilo kıyma, 8 kilo et, 14 kilo peynir alabiliyor. Sözkonusu tutar ancak 27 paket sigaraya yetiyor. 
     
     Gıdadaki artışın altında 

     Asgari ücrette sağlanan artış, gıda fiyatlarındaki artışın bile altında bulunuyor. Yılın ikinci yarısında gıda fiyatlarında yüzde 35'lik artış meydana geldiği tahmin ediliyor. Asgari ücrette gerçekleştirilen artış ise yüzde 34'te kalıyor. 
     






</TEXT>
</DOC>
