<DOC>
<DOCNO> 60801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/siyaset/siy02.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezalandırmadı, terfi ettirdi 
</HEADLINE>
<TEXT>

Sağlık Bakanı Durmuş, müfettişlerin görevden alın’ dediği bürokratları daha üst makamlara atadı 
     AYDIN HASAN Ankara 

     Sağlık Bakanı Osman Durmuş’un müfettişlerin yolsuzluğa karıştıkları gerekçesiyle cezalandırılmasını istedikleri bürokratları üst makamlarda görevlendirerek terfi ettirdiği ortaya çıktı. Sağlık Bakanlığı Teftiş Kurulu’nun raporlarında yer alan iki yolsuzluk öyküsü, Durmuş’un atamalarıyla ilginç bir boyut kazandı. Durmuş, müfettişlerin yolsuzlukla suçaldığı Konya Numune Hastanesi Başhekimi Sait Karagül’ü, yine müfettişlerin ihalenin parçalanması yoluyla yolsuzluk yapıldığını saptadıkları Hudut ve Sahiller Sağlık Genel Müdürlüğü’nün başına getirdi. Durmuş’un ihalenin 18 parçaya bölünmesine onay verdiği Urla - Karantina Adası’ndaki inşaat işleriyle ilgili olarak müfettişler, yöneticilerin cezalandırılmasını istedi. Ancak, Durmuş, raporun altına el yazısıyla "Dr. Latif Atasever görev yeri değişikliği ile alındığından ek ceza uygulanmasın. Dr. Ömer Koçak, cezadan muaf tutulsun" notunu düştü. 
     



 SİYASET 













</TEXT>
</DOC>
