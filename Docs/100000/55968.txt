<DOC>
<DOCNO> 55968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yasam/ayas.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezarlıktan ana’ kaçırma 
</HEADLINE>
<TEXT>

Tam 8 gün önce toprağa verdiği annesinin mezarını açtı, giydirdi.. Yanında uyuyup, 'tedavi için' hocaya götürmeye kalktı.. 
     ERDOĞAN PAÇİN, SERKAN GÜLER BURSA DHA 

     Hamitler Mezarlığı'nda dün sabah yaşanan ilginç olay, yıllardır mezarlıkta çalışan görevlileri bile dehşete düşürdü. Zeliha Çalışkan 69 , sekiz gün önce, 28 Kasım'da mide kanserinden can verdi ve aynı gün Bursa’nın Hamitler Mezarlığı'na defnedildi. Ancak Mehmet Akif Ersoy Mahallesi Burçak Sokak'ta babası Ali Çalışkan 66 ile oturan akli dengesi bozuk Alaattin Çalışkan 45 , annesinin ölmesini bir türlü kabullenemedi. Ve annesini yeniden yaşama döndürebileceğini düşünerek, mezarı açıp cesedi kaçırma planı yaptı. 
     
     Saatlerce yanında uyudu 
     Alaattin Çalışkan, bu korkunç planını da önceki gece uygulamaya karar verdi. 
     Kazma ve kürek alıp mezarlığa giden Çalışkan, kabri kazdı. Ardından cenazeyi kabirden çıkardı, kefeni açtı, yanında getirdiği pijamasını, kazağını, mantosunu ve çoraplarını annesine giydirdi, beresini taktı. Sabah erken saatlere kadar annesinin cenazesinin yanında kıvrılıp uyuyan Çalışkan, uyandıktan sonra da planının ikinci bölümüne geçti. Annesinin cenazesini yanında getirdiği el arabasına oturttu ve mezarlığın çıkışına yöneldi. 
     Tam çıkışta kendisini fark eden bekçilere 'Annem üşüdüğü için onu giydirdim' diyen Çalışkan, olay yerine çağrılan polisler tarafından gözaltına alındı. 
     
     Babası Dediğini yaptı 
     Emek Polis Karakolu'na götürülen Çalışkan, annesine doktorların iyi bakmadığını ileri sürdü ve "Onu Adıyaman'da hocaya götürecektim. Kalp masajı ile iyileşecekti" diye ifade verdi. Baba Çalışkan da şöyle konuştu 
     "Annesi öldüğü zaman cesedini kucaklayıp doktora götürecekti. Zor engelledik. Son günlerde, 'Annemi mezardan çıkartıp Adıyaman'da kalp masajı yaptırıp eve getireceğim' diyordu. Nitekim söylediği çılgınlığı yaptı." 
     
Bu ikinci vaka      TRT'de uzman olarak çalışan İbrahim Ekmekçi de, üç yıl önce ölen annesini İzmir'deki mezarından çıkarıp Ankara'daki evine getirmişti. İhbar üzerine polisin baskını ile yakalanan Ekmekçi, kendisini, "İnsan 600 - 700 yıl yaşayabilir. Anneme hazırladığım ilacı sürüyordum. Gözlerinde kıpırdanmalar başlamıştı. Yetkililer bana izin versin, annemi yeniden canlandırayım" diye savunmuştu. Ankara Cumhuriyet Başsavcılığı, Ekmekçi hakkında 6 aya kadar hapis istemiyle dava açtı. 
     



 YAŞAM 

















</TEXT>
</DOC>
