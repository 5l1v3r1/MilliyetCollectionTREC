<DOC>
<DOCNO> 78213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur04.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'e vatandaşlardan Mart ayında 14 bin başvuru geldi 
</HEADLINE>
<TEXT>

     Başbakan Bülent Ecevit'e mart ayında çeşitli istekler içeren 13 bin 841 yazılı başvuru yapıldı. 
     Başbakanlık Halkla İlişkiler Daire Başkanlığı'nın mart ayı raporuna göre, Başbakanlık'a 1-31 Mart 2002 tarihleri arasında toplam 13 bin 841 adet yazılı başvuru yapıldı. Başvuruların 841'i vatandaşların ve çeşitli kuruluşların Başbakanlık makamı 
     ya da Ecevit'e bireysel olarak ilettikleri dilekçe ve mektuplardan oluştu. 12 bin 991 adedi ise vatandaşlar ve bazı kuruluşların öneri ve şikayetlerini toplu halde ifade ettikleri başvurular oldu. Başbakanlığa, Cumhurbaşkanlığı Genel Sekterliği tarafından vatandaşların çeşitli konulardaki başvurularının incelenerek sonuca bağlanması isteğiyle 4 adet, TBMM kanalıyla da 5 adet dilekçe iletildiği kaydedildi. Rapora göre, mart ayında Başbakanlık'a en fazla başvuru atama, özlük ve kadro sorunlarını içeren personel işlemleri kapsamında yapıldı. Personel işlemleri kapsamında 6 bin 852 başvuru yapılırken, en az başvuru iki dilekçenin iletildiği kooperatif ve dernek hizmetleriyle ilgili oldu. Mart ayında yapılan başvurularla son 12 ay içinde Başbakan Ecevit'e iletilen başvuruların sayısının toplam olarak 76 bin 471'e ulaştığı bildirildi. 
     





</TEXT>
</DOC>
