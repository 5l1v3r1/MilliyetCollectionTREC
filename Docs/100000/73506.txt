<DOC>
<DOCNO> 73506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/guncel/gun05.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık Veysel’i torunu anlatıyor 
</HEADLINE>
<TEXT>

Halk ozanı Aşık Veysel’in torunu, dedesinin eserlerini tüm dünyaya duyurmayı amaçlıyor 
     SEMRA KARDEŞOĞLU 

     Yaşamı boyunca iki kez evlenen, 6 çocuk ve birçok torun sahibi olan ünlü halk ozanı Aşık Veysel’in mirasını en küçük kızından olan torunu Çiğdem Özer sahiplendi. Özer, dedesini ölümünün 29. yıldönümü olan 21 Mart’ta Gülhane Parkı’ndaki heykelinin başında anacaklarını söyledi. Akbank Murahhas Üyesi Suzan Sabancı’nın asistanlığını yapan 27 yaşındaki Özer, Aşık Veysel’in Türkiye dışında da çok tanındığını hatırlatarak, bir anısını şöyle aktardı "Geçen yılki törende Japon bir kadınla genç bir çocuk töreni baştan sona izleyip kameraya aldılar. Yanlarına gittiğimde Biz Aşık Veysel’i çok seviyoruz. Onun için Japonya’dan geldik.’ diye konuştu. Kadın Tokai Üniversitesi’nde Türkoloji profesörüymüş. Yanındaki genç de öğrencisi." 
     
     Şiir kasedi yolda 
     Aşık Veysel için hazırlanan web sitesinde ozanın kendi sesinden türküler de yer alacak. Bağlamanın hiç eksik olmadığı bir ortamda büyüdüğünü belirten Özer, şiir okuma konusunda iddialı. Şiir kasedi için teklif alan Özer,bir yandan da "Torunun Gözüyle Aşık Veysel" adlı kitabını yetiştirmeye çalışıyor. 
     



 GÜNCEL 














</TEXT>
</DOC>
