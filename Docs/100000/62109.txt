<DOC>
<DOCNO> 62109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/agun.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
O dağı size yar etmeyiz’ 
</HEADLINE>
<TEXT>

Anadolu'nun tarihi zenginlikleri ve doğal güzellikleri turizm gelirinden pay almak isteyen iller arasında paylaşılamıyor... 
     SEMRA PELEK İstanbul 

     Türkiye güneşi, dağları, tarihi eserleri, yemekleri ile bir turizm ülkesinde olması gereken bütün zenginliklere sahip. Bu zenginliklerden faydalanmak isteyen iller arasındaki rekabet ne yazık ki zaman zaman tartışmalara neden oluyor. Bolu Dağı Bolu - Düzce , Ağrı Dağı Ağrı - Iğdır ve Burdur Gölü Isparta - Burdur paylaşılamayanlar arasında. 
     
     Turist kapma yarışı 
     Nemrut Dağı . Her yıl binlerce turist çeken Nemrut Dağı Adıyaman ve Malatya arasında çekişmeye neden oluyor. Aslında Adıyaman'ın Kahta ilçesinde olan Nemrut'un bir bölümü, Malatya sınırlarına da taşıyor. İki şehrin tanıtıldığı internet sitelerinde, Nemrut'un özel bir yeri var. 
     Çiğköfte Şanlıurfa ile Gaziantep arasında süregelen çiğköfte savaşı, adeta onur savaşına dönüşmüş. Şanlıurfa'da çiğköfteye isot katılıyor. Gaziantep'te ise kırmızı pul biber kullanılıyor. Gaziantepliler çiğköfte için "Çiğköftemiz kırmızı, tez yoğur emmim kızı" türküsünü yazmış. 
     
     İki ili de kapsıyor 
     Ilgaz Dağı Çankırı'nın Ilgaz İlçesi'ne bağlı olarak gözükse de dağın bir bölümü Kastamonu sınırları içinde. Ancak Ilgaz Dağı'ındaki aktivitelerin çoğu, tatil köyü ile bir başka otelin hizmet verdiği Kastamonu tarafında yer alıyor. 
     Atatürk Barajı Şanlıurfa ve Adıyaman sınırları arasında kalan Atatürk Barajı üzerine kopan kavganın nedeni yönetimlerin üzerine yüklenen sorumluluk. Suyun Şanlıurfa'ya verilmesi üzerine su sıkıntısı çeken Adıyaman Belediyesi, "Yatırımlardan Şanlıurfa faydalanıyor." diyor 
     



 GÜNCEL 



















</TEXT>
</DOC>
