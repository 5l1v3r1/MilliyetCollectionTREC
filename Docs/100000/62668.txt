<DOC>
<DOCNO> 62668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/guncel/gun01.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanı desteğini yineledi 
</HEADLINE>
<TEXT>
Afgan gücünde liderliğe doğru 
ABD Savunma Bakanı Rumsfeld, Türkiye’nin Afgan uluslararası güvenlik gücünde liderliği üstlenmesine destek verdi. ABD, İngiltere ve Türkiye konuyu görüşecek 
     YASEMİN ÇONGAR Washington 

     George W. Bush yönetimi, Türkiye’nin Afganistan’da görev yapan uluslararası güvenlik gücünde bir süre sonra liderliği İngiltere’den devralması yönündeki isteğe verdiği desteğini yineledi. Bu süreçle ilgili olarak ABD, İngiltere ve Türkiye arasında istişarelerin başlatılması yönünde de görüşbirliğine varıldı. 
     Başbakan Bülent Ecevit dün Beyaz Saray’da Bush’la buluşması öncesi tek temasını, ABD Savunma Bakanı Donald Rumsfeld’le yaptı. 
     
     Askeri borçlar konuşuldu 
     Bush liderliğindeki Ulusal Güvenlik Konseyi toplantısına katıldıktan sonra, Beyaz Saray’ın karşısındaki resmi konukevi Blair House’a geçerek Ecevit’le buluşan Rumsfeld, Ulusal Güvenlik Konseyi’nin gündeminde, Ecevit’in önceki gün Başkan Yardımcısı Dick Cheney’le yaptığı görüşmenin de ele alındığını ifade etti. Ecevit’in, Türkiye’yle ABD arasındaki ticaretin dengeye kavuşturulması yönündeki kolaylıklar ve askeri borç yükünün hafifletilmesi yönündeki taleplerini dinleyen Rumsfeld, bu konularla kendisinin de ilgili olduğunu söyledi ve Türkiye’nin beklentilerinin Bush yönetimi içinde ele alınacağını ifade etti. 
     Ecevit - Rumsfeld görüşmesinin ağırlıklı konusunu yine Afganistan oluşturdu. Türkiye’nin 261 kişilik birlik gönderme kararı ve uluslararası gücün komutanlığını devralması ayrıntılı olarak ele alındı. Rumsfeld, Türkiye’nin bu gücün liderliğini üstlenmesinin kendilerinde "sadece memnuniyet" yaratacağını söyledi. Ayrıca Afganistan’da ulusal silahlı kuvvetlerin yeniden yapılandırılması ve bir polis gücünün oluşturulması sürecinde Türkiye’nin olası katkısı da görüşmede ele alındı. 
     Görüşmede iki tarafın da Irak meselesini hiç açmamasıysa dikkati çekti. 
     
     Türk modeli çok yararlı 
     Rumsfeld, Afganistan’daki Uluslararası Güvenlik Destek Gücü’nün ISAF komutasının Türkiye’ye geçmesi konusunda da, "Böyle bir gelişmeden sadece memnuniyet duyarız" derken, Türkiye’nin başarılı bir Müslüman ülke olduğunu belirtti ve "Türk modeli çok yararlı bir model" dedi. 
     Afganistan konusu ayrıntılı ele alınırken, Ecevit, Afganistan’ın modern silahlı kuvvetlere kavuşturulmasının önemini vurguladı. Silahlı kuvvetlerin bölünmüş olmasının, Afganistan’daki durumun nedenlerinden biri olduğunu bildiren Ecevit, ordunun yeniden yapılanmasında Türkiye’nin tecrübelerinden faydalanılabileceğini belirtti. 
     
GEZİDEN NOTLAR... Yanlışlıkla 9. kat düğmesine basan yandı      WASHİNGTON Milliyet 

     ABD’ye çıkarma yapan Türk heyetinde basının gözü, üst düzey resmi temaslara çevrilirken, objektiflerden uzakta ilginç olaylar yaşanıyor. İşte geziye katılan bir milletvekilinin gözüyle yaşanan, "bilinmeyen yönler" şöyle 
     
     ERMENİ İHBARI 
     Ecevit ve Türk heyetin gezisi, bazı fanatik Rum ve Ermeni örgütlerinin birtakım girişimlerde bulunacağı ihbarları nedeniyle tam bir güvenlik harek tına neden oluyor. Bu çerçevede, 2 yıl önce heyetle aynı otele yerleştirilen başbakan, bakanlar ve milletvekilleriyle işadamları ayrı otellere alındı. Washington’un hem en iyi, hem de en güvenlikli otellerinden olan Ritz Carlton’a yerleştirilen Başbakan, bakanlar ve milletvekillerinin bulunduğu 9. kat, gizli servisin kararg hı görünümünde. Koridorlar, uzun boylu, atletik yapılı, siyah gözlüklü telsizli görevlilerle dolu. Bu kata çıkan asansör, sadece o kattakilere mahsus bir kartla işliyor. 
     
     ASANSÖR AJANLARI 
     Ayrıca gizli servis mensupları her asansörün içinde devamlı nöbet tutuyor. Biri yanlışlıkla 9. kata çıkmaya kalkarsa ve özel kartı yoksa, hemen yaka paça dışarı çıkarılıyor, direnirse sorguya çekiliyor. ABD’de yaşayan bir işadamının, oğluyla birlikte, "ev sahibi" olmalarının da avantajını kullanarak 9. kata sızma girişimi de, bu "etten duvara" takıldı ve baba - oğul sorguya alındı. 
     
     BÜYÜKELÇİ İLGİSİ 
     2 yıl önceki gezide, milletvekillerine bilgi verilmediği için Dışişleri eleştirilmişti. Bu kez büyükelçi, heyeti akşam Washington’un en kaliteli mek nlarından University Club’da ağırlayarak, hem o güne kadar yaşananlar, hem de olası gelişmelerle ilgili bilgi aktardı. 
     
     VEKİLLERİN HALİ 
     Bazı gazetelerde milletvekillerine TV’li mini barlı bir van minibüs tahsis edildiği yolunda haberler çıkması, vekilleri güldürmüş. Çünkü vekillere tahsis edilen van, dışardan "cicili bicili" görünmesine rağmen, içi pek öyle değilmiş. Vanı apar topar hazırlamışlar, dışına bir zırh geçirmişler, ama içerde koltuklar neredeyse kaportaya tam tutturulmamış. Konvoy kent içinde güvenlik nedeniyle hızlı gidiyor, şoför de adeta rallici gibi araba kullanan bir zenci olunca, vekiller virajlarda birbirlerinin üzerine yatıp kalkıyormuş. Bu turlar sırasında perişan olan vekiller, Türkiye’ye dönünce olayı İnsan Hakları Komisyonu’na şik yet etmeye hazırlanıyormuş. 
     
     11 EYLÜL’ÜN ETKİSİ 
     Milletvekilleri kendi alanlarıyla ilgili gruplarla temaslar sürdürürken, 11 Eylül sonrası değişen yaklaşımları da fark etmiş. Tayyibe Gülek Türk dernekleriyle, Emre Kocaoğlu sendikalarla, Murat Sökmenoğlu da meslek kuruluşlarıyla bir araya geldi. Her zaman Türk demokrasisini eleştiren ABD’lileri, bu kez "övgü" dolu bulan vekiller, 11 Eylül’ün, "Teröre karşı mücadele veren Türkiye’nin nihayet anlaşılmasını" sağladığı yorumunda birleşti. 
     



 GÜNCEL 
























</TEXT>
</DOC>
