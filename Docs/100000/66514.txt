<DOC>
<DOCNO> 66514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun12.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda caddede kurban kesmek yasak 
</HEADLINE>
<TEXT>

     İstanbul Valisi Erol Çakır, Kurban Bayramı’nda kurbanların belediyelerin belirlediği yerlerde kesilmesi için gerekli çalışmalara başlanacağını belirterek, "Geçmişte olduğu gibi kurbanlar cadde ve sokaklarda kesilmeyecek" dedi. 
     Emniyet Müdürlüğü’nün binasında gerçekleştirilen Olağan İl Emniyet Komisyonu Toplantısı’ndan sonra bir açıklama yapan Çakır, önümüzdeki Kurban Bayramı ile ilgili olarak, kurbanların belediyelerce belirtilen mahallerde kesilmesi konusunda özel bir bir gayret sarf edilmesi kararı aldıklarını söyledi. Çakır, geçmişte olduğu gibi kurbanların cadde ve sokaklarda kesilmeyeceğini vurgulayarak, "Vatandaşlar kendilerine gösterilen yerlerde ibadetlerini gerçekleştireceklerdir" diye konuştu. 
     Kurban derilerinin Türk Hava Kurumu’na verilmesi gerektiğini de kaydeden Çakır, kurban derilerinin başka kuruluşlara verilerek ülke aleyhine faaliyetlere mali kaynak olmasının önüne geçileceğini söyledi. 
     



 GÜNCEL 





















</TEXT>
</DOC>
