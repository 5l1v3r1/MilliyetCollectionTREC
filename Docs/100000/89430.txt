<DOC>
<DOCNO> 89430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/soneko04.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
2. el otoda vergi kalktı... 
</HEADLINE>
<TEXT>

     Gelir, kurumlar ve katma değerden sonra 4. büyük temel vergi olacak özel tüketim vergisi de 1 Ağustos 2002 tarihinden itibaren sistemdeki yerini alacak. 
     Bugünkü Resmi Gazete'de yayımlanan ve 2. el otomobil satışları dışındaki hükümleri 1 Ağustos'da yürürlüğe girecek Özel Tüketim Vergisi Kanunu bin 500 mükellefi olacak. Yeni düzenleme ile 210 değişik üründen imalat ve ithalat aşamasında ÖTV alınacak. 
     ÖTV'li mallar, 4 ayrı liste halinde düzenlendi. 1 sayılı listede akaryakıt, doğalgaz, madeni yağlar ve solvent türevleri, 2 sayılı listede otomobil, motosiklet, uçak, helikopter, yat ve kotra, 3 sayılı listede alkollü içkiler, sigara ve tütün mamulleri ile kolalı gazozlar, 4 sayılı listede de KDV'nin lüks tüketim malları grubuna giren ürünler yeralacak. 
     Akaryakıt ürünlerinde, Akaryakıt Tüketim Vergisi ile Akaryakıt Fiyat İstikrar Fonu Payı kaldırılarak, bunun yerine ÖTV gelecek. 
     Solvent türevlerinin akaryakıt ürünlerine karıştırılmasını önleyen düzenlemedeki ''tecil-terkin'' uygulaması ile de sanayiciye ek bir yük getirilmesini önlenecek. Bu şekilde sanayide kullanılan solvent, ''tecil-terkin'' uygulamasıyla ÖTV'den istisna olacak. ÖTV, kapsamına giren her mala bir kez uygulanacak. 
     
     HANGİ VERGİ VE FONLAR KALKACAK 

     Morlu araçlarda, Taşıt Alım ve Ek Taşıt Alım Vergisi ile Çevre Fonu ve Trafik Tescil Harcı'nın yerini alan ÖTV, motor silindir hacmi esas alınarak nispi olarak uygulanacak. 
     Taşıt alımlarında kamu kurumlarına tanınan vergi muafiyeti de son bulacak. 
     Tütün mamulleri ve alkollü içkilerde ise halen maktu veya nispi 7 ayrı vergi, fon ve pay alınırken, Ağustos'tan itibaren ÖTV adı altında tek aşamada bir vergilemeye geçilecek. 
     ÖTV ile şu vergi ve fonlar uygulamadan kalkacak 
     - Akaryakıt Tüketim Vergisi - Akaryakıt Fiyat İstikrar Payı - Taşıt Alım Vergisi - Ek Taşıt Alım Vergisi - Çevre Kirliliğini Önleme Fonu Taşıt Alım Vergisi'nin 1 4'ü oranında 
     - Trafik Tescil Harcı - Eğitime Katkı Payı Taşıtların kayıt, tescil ve devirlerinden alınan 
     - Özel İşlem Vergisi Taşıtların kayıt, tescil ve devirlerinden alınan 
     - Mera Payı Tütün mamulleri ve alkollü içkilerden alınan 
     - Ek Vergi - Federasyonlar Payı Tütün mamulleri ve alkollü içkilerden alınan 
     - Eğitim, Gençlik, Spor ve Sağlık Hizmetleri Vergisi - Malul, Şehit Dul ve Yetimleri Payı - Savunma Sanayi Destekleme Fonu Tütün mamulleri ve alkollü içkilerden alınan 
     - Tütün, Tütün Mamulleri ve Alkollü İçkiler Piyasası Düzenleme Kurumu Payı - Toplu Konut Payı Tütün mamulleri ve alkollü içkilerden alınan. Halen ''0'' sıfır 
     
     KDV'DE 3 ORAN KALACAK 

     Yeni düzenleme uyarınca 1 Ağustos'a kadar KDV'de yüzde 26 ve yüzde 40'lık tarifelere son verilecek. Bu tarihten itibaren bu 2 listede yeralan ürünler yüzde 18'lik KDV'ye tabi tutulacak. Ancak bunlardan değişik oranlarda ÖTV alınacak. 
     Böylece 1 Ağustos'dan sonra KDV'de yüzde 1, yüzde 8 ve yüzde 18'den oluşan 3 oranlı tarife uygulanacak. 
     KDV'de halen lüks tüketim grubuna giren beyaz eşya, televizyon gibi ürünlerin yer aldığı 4 sayılı listedeki malların ÖTV oranları, Bakanlar Kurulu tarafından artırılamayacak, sadece sıfıra kadar indirilebilecek. Bakanlar Kurulu, diğer listelerde yer alan vergi oranlarını ise 4 katına kadar artırmaya yetkili olacak. 
     Bu arada yasaya göre, Savunma Sanayii Destekleme Fonu'na aktarılacak yüzde 7.9 oranında pay, Merkez Bankası hesabına yatırılacak. 
     ÖTV Kanunu'na göre, aralarında ihraç kaydıyla teslimler, sakatlara mahsus taşıtlar, ambulans, itfaiye, cenaze aracı, kişisel ve ailevi eşyaların ithali, petrol arama ve üretiminde kullanılacak yakıt ve yağlar, güvenlik güçlerinin silah alımları, silahlı kuvvetlerin akaryakıt ve yağ alımları, kamu kurum ve kuruluşlarına bağışlanan malların da bulunduğu bazı mal ve hizmetler ÖTV'den istisna tutulacak. 
     





</TEXT>
</DOC>
