<DOC>
<DOCNO> 68220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/spor/spo15.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Atmaca zirvede      22. Uluslararası Trabzon Yarı Maratonu’nu İstanbul B.Belediyespor’dan Satılmış Atmaca kazandı. Türkiye, Rusya, Ukrayna, Bulgaristan ve KKTC’den 120 atletin yarıştığı 21 kilometrelik parkuru Atmaca, 1.05.49 ile ilk sırada tamamladı. 
     
Belediye rüzgarı      GREKOROMEN güreşte Avrupa Şampiyon Kulüpler Kupası finalinde İstanbul B.Belediyesi, Rusya’nın SC Moskova takımını 36 - 26 yendi. Rövanş 24 Şubat’ta Moskova’da yapılacak. 
     
Koleksiyoncu Aamodt      KIŞ Olimpiyat’ında Norveçli kayakçı Kjetil Andre Aamodt, Süper G’de kazandığı altınla, 7. olimpiyat madalyasını taktı. Aamodt, slalomu da kazanırsa, alp disiplininde 5 dalda da altın alan ilk isim olacak. Hollandalı Van Vende, bin metrede 1.7.18, aerialde de İsviçreli Leu 203.16 puanla Dünya rekoru kırdı. 
     
Bravo Özsoy      29. Avrupa Ümitler ve Gençler Karate Şampiyonası’nda Türkiye 1 altın, 1 de gümüş kazandı. Almanya’daki şampiyonada genç erkekler 65’te Erdal Özsoy, İtalyan’ı yenerek altına ulaştı. 70’te Zeki Demir ise Yunanlı rakibine yenilerek, ikincilikte kaldı. 
     



 SPOR 





























</TEXT>
</DOC>
