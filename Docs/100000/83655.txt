<DOC>
<DOCNO> 83655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/spor/spo11.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer ve gözyaşı 
</HEADLINE>
<TEXT>

Üçüncü Lig’de 2001-2002 sezonu dün tamamlandı, on takım 2.Lig B Kategorisi’ne vize alırken, yirmi ekip de amatör kümeye düştü 
     26 Ağustos 2001’de beş grupta 91 takımın katılımıyla startı verilen Üçüncü Lig’de perde dün kapandı. Müthiş çekişmenin yaşandığı maratonda İkinci Lig mücadelesi bazı gruplarda son haftaya kadar devam etti. 1.Grup’ta Çubukspor, Orduspor, 2.Grup’ta Adıyamanspor, Şanlıurfa Belediyespor, 3.Grup’ta Zonguldakspor, Tarsus İdmanyurdu, 4.Grup’ta Muğlaspor, Bursa Merinosspor ve 5. Grup’ta da Fatih Karagümrük, Eyüp gruplarında ilk iki sırayı alarak, mutlu sona ulaştı. On takım yeni sezonda İkinci Lig B Kategorisi’nde ter dökecekler. 
     GRUPLARINDA son dört sırayı alanlar ise ligden düştü. 1.Grup’ta Kdz.Ereğli, Bayburt, ASKİ, Petrolofisi, 2.Grup’ta İskenderun, G.Telekom, Yüksekova Cilo, Elazığ Bld., 3.Grup’ta Seyhan Bld., Kilimli Bld., Saran Keskin, Silifke, 4.Grup’ta aynı puana sahip olduğu rakiplerinden ikili averajı daha kötü olan Körfez Bld, Torbalı Bld., Y.Salihli, Ayvalık Bld. ve 5.Grup’ta Lüleburgaz, Ayazağa, T.Fıratpen ile Altıntepsi yeni sezonda amatör kümede mücadele edecek. Öte yandan terfi maçlarında Artvin Murgul ve Altındağ Bld. 3. Lig’e yükseldi. 
     



 SPOR 



























</TEXT>
</DOC>
