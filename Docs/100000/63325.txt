<DOC>
<DOCNO> 63325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/ekonomi/eko02.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise zam için beş formül 
</HEADLINE>
<TEXT>

İçişleri Bakanlığı’nın polis maaşlarını iyileştirme çabaları IMF programına takılınca Emniyet Genel Müdürlüğü beş alternatifli yeni bir zam planı hazırladı. Plana göre, polislere gece çalışmaları kapsamında zam yapılacak 
     TOLGA ŞARDAN Ankara 

     Maliye uzmanları, Emniyet yetkililerine, bütçeden zam yapılma olanağı bulunmadığını bildirdi. Maliyeciler, polisin gelir durumunun düzeltilmesi için Maliye Bakanı Sümer Oral’ın talimat verdiğini ancak IMF programının kendilerini bağladığını kaydetti. 
     IMF programı nedeniyle Türkiye’nin yakından izlendiğini belirten Maliyeciler, polis maaşlarına yapılacak iyileştirmenin IMF’den gelecek paraya bağlı olduğunu açıkladı. Maliye uzmanları, görev tazminatı için yetki yasası kapsamında çalışma yapıldığını ancak yasanın bitiş tarihi olan 15 Ocak’a kadar yetiştirmenin mümkün olamadığını vurguladı. 
     
     Müdürlere makam tazminatı 
     Emniyet Genel Müdürlüğü ve Maliye Bakanlığı uzmanları bunun üzerine yeni bir "zam projesi" üzerinde çalışmaya başladı. Öncelikle polislere gece ve hafta sonu yaptığı çalışmalar kapsamında zam yapılmasını içeren planda, fazla mesai oranlarında artış öngörülüyor. 
     Plan, müdürler için makam tazminatının yanı sıra, ek gösterge almayan sekizden dördüncü dereceye kadar olan memurlara diğer devlet memurları gibi ek gösterge verilmesini de içeriyor. 
     



 EKONOMİ 


















</TEXT>
</DOC>
