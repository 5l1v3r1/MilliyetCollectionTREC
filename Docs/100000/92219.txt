<DOC>
<DOCNO> 92219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko21.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşverenler asgari ücreti düşük buldu 
</HEADLINE>
<TEXT>

     Konya Sanayi ve Ticaret Odası yetkilileri, açıklanan asgari ücretin beklentilerinin altında olduğunu bildirdiler. 
     Konya Sanayi Odası Başkanı Ahmet Şekeroğlu, Asgari Ücret Tespit Komisyonu'nun belirlediği asgari ücretin insan yaşamını yürütebilecek seviyede olmadığını savunarak, rakamın geçim standartlarının çok altında olduğunu söyledi. 
     Her yıl asgari ücret belirlenmesinde aynı sorunlarla karşılaşıldığını ve geniş bir değerlendirme yapılmadan ücretin belirlendiğini belirten Şekeroğlu, şöyle dedi 
     ''Bir sanayici olarak açıklanan rakamın çok düşük olduğu kanaatindeyim. Rakamın an az net 250 milyon lira olması gerekirdi. Her zaman söylediğimiz gibi asgari ücretten vergi alınmamış olsaydı, işçilerin eline geçecek para biraz olsun tatmin edici olurdu.'' Konya Ticaret Odası Başkanı Hüseyin Üzülmez ise, rakamın günün şartlarına uygun olmadığını ifade ederek, ''Asgari ücret belirlenirken günün şartları göz önünde bulundurulmuyor. Her ne kadar sanayicinin durumu kötü olsa da ben bu rakamı çok düşük buldum. Asgari ücretin insan geçmini sağlayacak biçimde gözden geçirilmesi gerekirdi'' dedi. 
     





</TEXT>
</DOC>
