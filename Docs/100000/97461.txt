<DOC>
<DOCNO> 97461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yazar/yilmaz.html </URL>
<DATE> 2002/07/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Derviş AKP’ye gider mi 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Londra’da Heathrow Havalimanı’nda şoförünü ararken, İsmail Cem "Yeni Türkiye" Partisi’ni kurduğunu açıkladı, yanında üçüncü ortak Hüsamettin Özkan yoktu, yetişememişti... 
     "Üçlü ittifak" ilk günden aynı fotoğrafa giremeyince, geleceğe dönük senaryoların ucu açık bırakıldı. 
     Duyduğum en çarpıcı senaryoyu, dış ülkelerle diplomatik bağlantıları güçlü olan bir işadamından dinledim. Senaryo şu 
     AKP Genel Başkanı Tayyip Erdoğan seçimlere giremeyecek, onun yerine partinin ikinci ismi Abdullah Gül bu koltuğa oturacak. Gül’ün Amerika’ya yaptığı ziyaretler ve ABD Savunma Bakan Yardımcısı Wolfowitz’in Türkiye’de bulunuğu sırada, ABD Büyükelçiliği’ndeki yemeğe davet edilmesi anlamlıydı. 
     Merkez, çoğunluk demek 
     Derviş Yeni Türkiye’de olacak mı 
     "Olmayacağı belli oldu." 
     CHP’ye gider mi 
     "CHP’ye gitmek isteseydi, yeni oluşumlara girmezdi, Derviş’in istediği geniş cephe." 
     Bu kez işadamı bana soruyor 
     "Merkezde en geniş cepheyi temsil edecek parti hangisi " 
     "Merkez" sözcüğü bende bir anı canlandırıyor, bundan yaklaşık bir yıl öncesine ait. 
     Tayyip Erdoğan ile kahvaltıdayız. Kendisine "Üzerinizde halen Refah Partisi’nin O günkü adıyla elbisesini taşıyorsunuz" diyorum, bana verdiği yanıt, "Yenisini diktirdim" oluyor. Konuşma ilerliyor ve Erdoğan sonraki günlerde de sık sık vurguladığı, "Merkez sağda değil, merkezde olacağız" saptamasını yapıyor. 
     Artık Eroğan’ın "merkez" iddiasını hatırlayan bile yok. İrtica korkusu salan kasetler, yolsuzluk soruşturmaları, içki yasağı nüfus planlaması incileri Erdoğan’ın eteğine yapıştı. Ancak AKP Gül’ün genel başkanlığı, ardından da üç - beş "sakallı" kıyımı ile kendini yeniden merkeze aday gösterirse, siyasette kim boşluk görebilir 
     
Garip bir senaryo      İşadamı ağzındaki baklayı çıkarıyor "Şimdi benim ağzımdan bu senaryoyu yazma, ancak çıkınca açıklarsın Derviş AKP’ye girecek " 
     Şaşkınlığımı aşıp, Gül’ün ve değişimin ardından AKP’yi düşünüyorum... "Merkez" çığlıkları atanların, Turgut Özal ile Abdullah Gül arasında benzerlikler yaratma çabalarını görür gibi oluyorum. 
     MHP’siz, DYP’siz, ANAP’sız "geniş cephe", AKP dışında nerede var 
     Bu senaryoya göre CHP - AKP iktidar, HADEP muhalefet partisi. 
     Cem’in "sosyal demokrat" cephesine neler sığdırılabilir onu da kestirmek güç. 
     Şu anda sandıktan üretim ve istihdamı destekleyen, yoksullaştıran yolsuzluğun önüne geçecek politikaların iktidar olarak çıkacağı bilinen en açık gerçek. 
     DTP Genel Başkanı Mehmet Ali Bayar bile hocası Süleyman Demirel’in sloganı "Böyük Türkiye" yerine, "açlık" sorununa dikkat çekiyor. 
     Düne kadar Ecevit - Baykal çekişmesi yaşayan sosyal demokratlar, bugün adını bile koyamadıkları karşıtlıklar dizini içinde, sihirli bir elin omuzlarına dokunmasanı bekliyorlar. Beklenen sihirli el ise Derviş. 
     Peki Derviş nerede 
     
     







Yeni bir parti kurmak 


Karar Günü Çiller’den Ecevit’e öneri 


Yenilik sözde değil artık 


Ankara puslu 


Geçmiş olsun Bülent ’ 


Eğitimde şeffaf dönem 


Hayır Kanser amansız hastalık’ değil 


AB ve seçim tehlikede 


İş Bankası Pamukbank’a neden talip 


Halkın derdi başka Ankara’da olan başka 


Derviş AKP’ye gider mi 


</TEXT>
</DOC>
