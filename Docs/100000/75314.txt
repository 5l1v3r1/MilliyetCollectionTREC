<DOC>
<DOCNO> 75314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/soneko14.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin için bir çözüm önerisi de Malezya'dan geldi... 
</HEADLINE>
<TEXT>

     Asya'da 1997'deki mali krizi derinlemesine yaşamış ve mali kaynakların aniden erimesinin ne demek olduğunu bilen Malezya'nın Başbakanı Mahathir Muhammed, Arjantin'e tavsiyede bulundu. 
     Arjantin'in içinde bulunduğu kargaşadan çıkması ve kurtulması için kendi özgün çözümünü şekillendirmesi gerektiğini belirten Mahathir, The Associated Press'e AP verdiği demecinde, ulusal para biriminin değerinin çıpalamasının pek de selamet, kurtuluş yolu olmadığı dersinin alındığını bildirdi. 
     Mahathir, ülkelerin dogmadan kurtulup, işleyen herhangibir çözümü benimsemeleri gerektiğini belirterek, Arjantin'i saran mevcut mali krizin pesonun değerinin bire bir ABD dolarına bağlanmasından kaynaklandığını, nihayetinde bunun işe yaramadığını söyledi. 
     Arjantin'in döviz kurunu Malezya'dan daha önce sabitlediğini ve kimsenin onları suçlamadığını hatırlatan Mahathir, şimdi pesonun değerinin dalgalanmaya bırakılmasıyla üzerine gidilip, birçok sorunlara neden olunduğunu anlattı. 
     Mahathir, ''Arjantin sorununa çözüm bulunması için başka yerlere bakmaları gerektiğini düşünüyorum, sorunlarının tümüne tek çözüm olabileceği fikri yanlış'' dedi. 
     Mahathir, Arjantin'in çözüm için be bağladığı Uluslararası Para Fonu'nu IMF 1990'ların sonlarında ''yetersiz, beceriksiz'' diye niteleyip, ABD yönetimine çok fazla bağımlı olmakla suçlamıştı. 
     IMF'in klasik reçetesi, yatırımcılar ve masabaşı ekonomistlerin klasik, bilinen öğütlerine, onların 1998'de mali felaket yaşanacağı tahminlerine kulak asmayan Mahathir, Malezya ringgitt'inin değerini 1 ABD doları 3.8 ringgitt çıpasına sabitlemişti. 
     Bugün hale geçerli olan bu çıpa, sabit kur, Malezya'nın Asya mali krizinin döviz kurlarında aşırı dalgalanmalarla kendini gösteren en berbat etkilerinden korudu. Spekülasyon dalgası ve yabancı mali sermaye ve yatırım sermayesinin aniden çekilmesiyle yaşanan iş hayatındaki çöküntü ve durgunluk belasından Malezya Asya-Pasifik'deki komşuları denli kötü etkilenmedi. 
     Malezya ringitt'indeki çıpa ekonomiye istikrar sağlayınca yeniden büyüme sürecine girildi. 
     






</TEXT>
</DOC>
