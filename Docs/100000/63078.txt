<DOC>
<DOCNO> 63078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/spor/spo02.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut Loto’da 
</HEADLINE>
<TEXT>

Samsunspor karşısında şok bir yenilgi alan Fenerbahçeli futbolcular umutlarını Sayısal Loto’ya bağladı. Sarı - Lacivertliler yaklaşık 1 milyar liralık loto oynadı 
     SAMSUN deplasmanında umduğunu bulamayan Fenerbahçeli futbolcular umutlarını Sayısal Loto’ya bağladı. Altı bilenin çıkmaması nedeniyle geçtiğimiz hafta devreden ve üç trilyon lira ikramiye dağıtması beklenen Sayısal Loto Sarı - Lacivertlilerin iştahını kabarttı. Samsun maçı öncesi lotoya hücum eden futbolcular yaklaşık bir milyar liralık oyun oynayıp şanslarını denediler. 
     
Fatih’te ipler Lorant’ta      FENERBAHÇE’DE Fatih Akyel’in kaderi Lorant’a kaldı. Yönetim, Galatasaray’ın para istemesi, FIFA’nın topu federasyona atması üzerine zor durumda kalınca, son kararı Lorant’a bıraktı. Alman hoca, Fatih’i bu sezon oynatmak istediğini açıklarsa, Fenerbahçe, Galatasaray ile masaya oturup, transferi gerçekleştirmeye çalışacak. 
     

</TEXT>
</DOC>
