<DOC>
<DOCNO> 77689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/siyaset/siy02.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Akarcalı Krizin sorumlusu DSP 
</HEADLINE>
<TEXT>

Ortaklarını ağır bir dille eleştiren ANAP Genel Başkan Yardımcısı, "AB’de yük bizde, yetki onlarda" dedi 
     HAKAN ŞANLITÜRK Ankara 

     ANAP Genel Başkan Yardımcısı Bülent Akarcalı, DSP ve MHP’ye sert eleştirilerde bulunarak, "Vatandaşa yük getiren icraatlarda iktidarın taşeronu durumuna düştük" dedi. Akarcalı, dünkü grup toplantısının basına kapalı bölümünde, DSP’nin ekonomik krizin bir numaralı sorumlusu olduğunu öne sürdü. Akarcalı şu eleştirilerde bulundu "Krizin DSP yönetiminden kaynaklandığı konuşulmamaktadır. Biz yerel yönetimler yasasının çıkarılamayışını içimize sindirirken, tepkilere rağmen iş güvencesi yasasını çıkarmaya çalışıyoruz. Ama sendikacılığı başlatmakla övünen Başbakan’dan destek alamıyoruz. 
     DSP’nin köykent projesini Dünya Bankası’ndan alınan 300 milyon dolar krediyle geliştirdiğini, bu projeyle kapatılması kararı verilen Köy Hizmetleri’ni yaşatmaya çalıştığını ifade eden Akarcalı, "Çevre Bakanlığı’nın nasıl tek tarafa çalıştığı bilinmektedir. Devlet Bakanı Hasan Gemici, okullarda süt dağıtımıyla sempati toplamaktadır. Tasarruf genelgesi k ğıt üzerinde" dedi. 
     
     Sessiz kalındı’ 
     AB’de yükün ANAP’ta olduğunu vurgulayan Akarcalı, "Yetkisi ise bu işe çelme takmaya çalışan ortaklarımızda" diye konuştu. MHP’nin Kamu Sen’e devlet imk nlarıyla el koymasına sessiz kalındığını belirten Akarcalı şöyle devam etti "Bayındırlık Bakanlığı’nın yalnızca partisine çalışmakta olduğunu biliyoruz. İmam hatipli kızları bizim coplattığımızı ileri sürerek koalisyon nezaketine uymadılar." 
     



 SİYASET 












</TEXT>
</DOC>
