<DOC>
<DOCNO> 93431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/guclu.html </URL>
<DATE> 2002/07/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
1 8 mi yoksa 8 1 4 mü 
</HEADLINE>
<TEXT>

     Başlık biraz bulmaca gibi oldu. Son zamanlarda üst üste futbol yazıları yazınca herhalde iyice futbola merak sarıp taktik yazıları yazdığımı da düşünebilirsiniz. Ama öyle değil. Eğitimin ve gençlerin sorunları o kadar çok ki futbola ancak çok özel günlerde sıra gelir. 
     Peki o halde 1 8 ve 8 1 4 de neyin nesidir diyebilirsiniz. Haklı hem de çok haklısınız. Rakamları böyle peş peşe görünce ben de aynı soruyu sordum. 
     Eğitimde AB’ye yönelik yeni model arayışları sürüyor ya işte yukarıdaki rakamlar bu yeni modelleri ifade ediyormuş. 1 8 modeli 8 yıllık kesintisiz eğitimin önüne bir yıllık hazırlık sınıfı öngörülen modelmiş. Yani bir yıllık okul öncesi eğitimin zorunlu hale getirilmesi düşünülen sistemmiş. 
     8 1 4 modeli ise 8 yıllık temel eğitimden sonra bir yıllık bir hazırlık sınıfının ardından 4 yıllık lise eğitiminin öngörülen şekliymiş. Özel okulların sıcak baktığı bu modele göre liseler 4 yıla çıkıyor. Önüne de bir yıllık hazırlık sınıfı konuluyormuş. Ama bakanlığın sıcak baktığı sistem 8 4 modeliymiş. 
     Dahası bir başka model de 2 1 modeliymiş. Bu modele göre de şu anda liselerde 6 olan alan sayısı, Fen Bilimleri ve Sosyal Bilimler diye ikiye indiriliyormuş. Ama özel okullar bu konuda da bakanlıktan farklı düşünerek 2 1 formülünden yanalarmış. Üçüncü olarak istedikleri bölüm ise Yabancı Dil... 
     Aslında Türk eğitim sistemi bu rakamlı modellerin yabancısı değil. 4 yıl öncesini hatırlayın, 5 3 mü yoksa kesintisiz 8 yıl mı olsun tartışmaları aylarca sürmüştü. Hatta bir ara 7 1 gündeme gelmiş ve 8 yıllık temel eğitimin 8’inci sınıfının liseye hazırlık sınıfı veya mesleki yönlendirme sınıfı olarak öngörülmesi düşünülmüştü. 
     Aslında biraz daha gerilere gidildiğinde ilköğretimin önce 6 yıl sonra 5 yıl olduğunu liselerin 3, 4 yıl arasında gelip gittiğini, deneme liseleri adı altında çok farklı modellerin uygulandığını hep hatırlıyoruz. 
     Bilindiği gibi meslek liselerinde de durum farklı değil. Klasik meslek liseleri 3 yıl. Teknik liseler 3 1 olmak üzere 4 yıl. Anadolu meslek liseleri de 4 1 olmak üzere 5 yıl. 
     Şimdi liseler 4 yıla çıkarsa, teknik liselerin durumu ne olacak 4 yıldan 5 yıla mı çıkacaklar Ayrıca bir de hazırlık okurlarsa 6 yıl mı öğrenim görecekler .. 
     Milli Eğitim bürokratları rakamlarla oynama yerine eğitimin içeriği ile ilgilenseler aslında çok daha iyi olacak. Güya temel eğitim 8 yıla yükseldiğinde eğitim programları hafifleyecekti. Ama görünürde değişen bir şey olmadı. Öğrenciler h l bilgi hamalı olmaya devam ediyor. Şimdi liseler 4 yıla çıktığında da aynı şey olacaksa öğrenciler neden bir yıl daha hayata geç atılsınlar ki .. 
     Avrupa’da şöyleymiş, Amerika’da böyleymiş yerine kendi içimizde eğitime nasıl çekidüzen veririzi düşünen yok. Ortaya konulan modellerin çoğu tıpkı daha önce olduğu gibi ithal modeller. Bu yüzden de oturmuyor ve kısa süre sonra değişiyor. 
     Her gelen yeni bakan eğitime damgasını vurmak için bir şeyler yapmanın peşinde. Bu da alınan kararların sürekliliğine olanak sağlamıyor. Ben yaptım oldu derken onlara dur diyecek bir makam olmadığı için de öğrencilerle kobay gibi oynanıyor. 
     Velilerin pek çoğu şu anda okullarda nasıl bir sistem var habersiz. Çünkü kendi dönemlerindeki modelle şimdikiler çok farklı. Elbette eğitim yaşayan ve gelişen bir organizasyon ama bu kadarına da pes doğrusu. 
     Özetin özeti Önemli olan eğitimin süresi değil içeriği. Umarız bir gün o da tartışılır .. 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
