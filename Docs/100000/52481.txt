<DOC>
<DOCNO> 52481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo20.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rui Costa'dan Terim hakkında şok sözler... 
</HEADLINE>
<TEXT>

     A.C Milan takımının yıldız futbolcusu Manuel Rui Costa, ''İlk Terim'in futbolcusu olarak değerlendiriliyordum. Nihayet şimdi sadece Milan'ın futbolcusuyum, böyle daha iyi'' dedi. İtalyan basınında yer alan demeçlerinde Rui Costa, ''Fatih Terim'in tek eksiği zamandı'' diyerek, eğer zaman verilseydi Türk teknik adamın Milan'da iyi sonuçlarda istikrar elde etmeyi başaracağını belirtti. 
     ''Milan'ın hemen kazanmaya ihtiyacı var. Kaybedilen her puan şampiyonluktan daha uzaklaştırıyor'' görüşünü dile getiren Portekizli futbolcu, Terim'in hata yapmasında sorumluluğun tüm takımda olduğunu ifade etti. ''Eğer Ancelotti boşta olmasaydı Terim yine de görevden alınır mıydı'' şeklindeki bir soruya Rui Costa, ''Kulübün stratejisini çok iyi bilmiyorum. Ama açık ki bir noktada Terim'den memnunsuzluk vardı ve Ancelotti'nin gelip iyi işler yapacağı umudu her zaman vardı. 
     Terimli Milan, Lazio, Fiorentina ve İnter'e karşı iyi oynadı ama problem sonuçların devamının gelmemesine bağlıydi'' yanıtını verdi. Ancelottili Milan'ın Terimli Milan'a oranla kesinlikle değişik olacağını savunan 29 yaşındaki futbolcu, ''Ancelotti ile takımdaki heyecanda değişti'' dedi. 
     






</TEXT>
</DOC>
