<DOC>
<DOCNO> 73385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas11.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu polisi hazine avında 
</HEADLINE>
<TEXT>

     DIŞ HABERLER SERVİSİ 

     Amerika Birleşik Devletleri’nin Palm Beach bölgesine bağlı bir kasabada yapılan uyuşturucu operasyonu, bir hazine avı’na dönüştü. 
     Bir ihbar üzerine kaçakçıların Palm Beach’e bağlı Broward kasabasındaki evlerini basan görevliler, bu evlerin bahçelerine dikilmiş 162 kök marihuana bitkisi buldular. 
     
     Haritadaki işaret 
     Bahçeden sonra evde arama yapan görevliler, burada iki kiralık kasa anahtarı buldu. Daha sonra kiralık kasalara ulaşan Amerikan Uyuşturucuyla Mücadele Örgütü DEA ajanları, burada bir harita buldu. Bir görevlinin haritada gördüğü çarpı işareti, operasyonun seyrini değiştirdi. 
     Çarpı işareti polisi, Trail North kasabasında bir evin bahçesine götürdü. Richard Schmit adlı bir emlakçıya ait evin arka bahçesinde yapılan kazıda 10, 20, 50 ve 100 dolarlık banknotlar halinde gömülmüş tam 1 milyon dolar ele geçirildi. 
     



 YAŞAM 
























</TEXT>
</DOC>
