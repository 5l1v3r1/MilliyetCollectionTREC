<DOC>
<DOCNO> 50469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/guncel/gun10.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DMG Yayın Konseyi 
</HEADLINE>
<TEXT>
Cevap ve düzeltme hakkı gecikmemeli 
     HABER MERKEZİ 

     Doğan Medya Grubu DMG Yayın Konseyi, sağlam bilgiler ile kanıtlara dayalı cevap ve düzeltme haklarının geciktirilmeden kullandırılması gerektiğini bildirdi. 
     DMG Yayın Konseyi, önceki gün yaptığı toplantıda, "cevap ve düzeltme hakkı" kullanımını ele aldı. Konsey, toplantıda alınan karar konusunda şu açıklamayı yaptı 
     "Konseyimizce benimsenip bütün mensuplarımıza dağıtılan yayın ilkelerimiz arasında cevap ve düzeltme hakkı’ da yer almaktadır. 
     Bütün arkadaşlardan cevap hakkını şeklen ve içerik olarak kötüye kullanmayan, sağlam bilgi ve kanıtlara dayalı cevap ve düzeltmelerin en kısa sürede yayınlanarak, doğmuş olan mağduriyetin zamanında telafi edilmesine özen göstermelerini rica ediyoruz." 
     Doğan Şirketler Grubu Yönetim Kurulu Başkanı Aydın Doğan başkanlığında yapılan toplantıya katılan DMG Yayın Konseyi üyeleri şunlar 
     Doğan Medya Grup Başkanı Mehmet Ali Yalçındağ, Milliyet Genel Yayın Yönetmeni ve Simge Yayın Grubu Başkanı Mehmet Y. Yılmaz, Hürriyet Genel Yayın Yönetmeni Ertuğrul Özkök, yazarlarımız Güneri Cıvaoğlu, Hasan Pulur, Taha Akyol, Hürriyet yazarları Oktay Ekşi, Doğan Hızlan, Radikal yazarı Hakkı Devrim, Aydın Doğan Vakfı Genel Müdürü Orhan Birgit ile yardımcısı Doğan Heper. 
     



 GÜNCEL 





















</TEXT>
</DOC>
