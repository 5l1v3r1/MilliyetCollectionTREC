<DOC>
<DOCNO> 89617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sondun18.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin KKTC'ye asker gönderdiği iddiası 
</HEADLINE>
<TEXT>

     Yunanistan Dışişleri Bakanlığı Sözcüsü Panos Beglitis, Atina'nın ''Türkiye'nin KKTC'deki güçlerini mi arttırdığını yoksa görev süresi biten askerleri mi değiştirdiğini öğrenmek durumunda olduğunu'' söyledi. 
     Beglitis, basın toplantısında, gazetecilerin Türkiye'nin KKTC'ye 5 bin asker gönderdiği iddialarına ilişkin soruları yanıtladı. 
     Bu tür hareketlerin yüz yüze görüşmeler için gereken sakin atmosferin sağlanmasına katkıda bulunmadığını ifade eden Beglitis, şunları söyledi 
     ''Türk tarafının bu hareketini sakin ve kararlı bir biçimde değerlendirmeliyiz. İşgal güçleri mi artırılıyor yoksa görev süresi biten askerler mi değiştiriliyor Önümüzdeki günlerde bunu öğrenmek durumundayız. Bu özelikle dikkatli olmamız gereken bir konu. Kıbrıs Rum Hükümeti ile sürekli temas ve koordinasyon halindeyiz. Eğer, söz konusu olan işgal birliklerinin güçlendirilmesi ise tüm gerekli girişimlerde bulunacağız. Her durumda, Türk ve Kıbrıs Türk tarafının tahriklerini soğukkanlılıkla karşılamalıyız. Bizim amacımız siyasi soruna çözüm bulmaktır. Türk tarafınca yaratılmak istenen gerginliğe katkıda bulunmamalıyız.'' 
     





</TEXT>
</DOC>
