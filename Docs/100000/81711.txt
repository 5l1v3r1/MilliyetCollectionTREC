<DOC>
<DOCNO> 81711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sontur03.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Mevlana Moğol ajanıydı" iddiasına büyük tepki... 
</HEADLINE>
<TEXT>

     Mevlana'nın 22'inci kuşaktan torunu Neslipir Çelebi Sayar, ''Mevlana Hazretleri'ne kimsenin dil uzatmaya hakkı yoktur'' dedi. 
     Konya Kültür Müdürlüğü, Hz. Mevlana ve ailesinin Konya'ya gelişinin 774. Yıldönümü nedeniyle Selçuk Üniversitesi 19 Mayıs Spor Salonu'nda Türk Tasavvuf Müziği Konseri ve Sema Gösterisi düzenledi. 
     Programda, Konya Türk Tasavvuf Müziği Topluluğu tarafından verilen konserden sonra, semazenler tarafından 7 bölümden oluşan sema gösterisi sunuldu. 
     Programa katılan, Mevlana'nın 22'inci kuşaktan torunu Nislipir Çelebi Sayar, Mevlana'yı ''Moğol ajanı'' gibi göstermenin bir talihsizlik olduğunu belirterek, ''Ben Mevlana'nın torunu değil, bir Türk vatandaşı olarak konuşuyorum. 
     Mevlana Hazretleri'ne kimsenin dil uzatmaya hakkı yoktur. Onun savunulmaya da ihtiyacı yoktur'' dedi. 
     Ajan iddiası hakkında düşüncelerini açıklayan Mevlana'nın diğer torunu Esin Çelebi ise ''700 yılı aşkın bir zamandır Mevlana Hazretleri, kardeşlik, dostluk, barış ve sevgi ile anılmıştır. 
     İnsanlar bu düşüncelerin yolunda gideceğine olmayacak fikirleri ortaya atıp, nereye varmak istiyorlar bilmiyorum. Böyle birşeyi neden yaptıklarını anlamadım ve düşünmekte istemiyorum'' diye konuştu. 
     Programa, Vali Yardımcısı Mustafa Erdoğan, İl Kültür Müdürü Necip Mutlu, SÜ Rektörü Abdurrahman Kutlu ile çok sayıda turist ve üniversite öğrencileri katıldı. 
     





</TEXT>
</DOC>
