<DOC>
<DOCNO> 91580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/soneko04.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye son 20 yılda hızlı büyüdü ama nüfus artışına yenildi 
</HEADLINE>
<TEXT>

     Son günlerde Avrupa Birliği AB üyeliği tartışmaları yaşana dursun Türkiye, 1980-2000 döneminde, AB'ye 1981'de üye olan Yunanistan ile 1986'da üye olan İspanya ve Portekiz'den daha hızlı büyüdü ama nüfus artışına yenildi. 
     Dünya Bankası verilerinden yaptığı hesaplamalara göre, 1980-2000 döneminde Türkiye milli gelirini yılda ortalama yüzde 4.55 artırmasına karşın, nüfusun 20.8 milyon çoğalması 44.5 milyondan 65.3 milyona çıkması nedeniyle kişi başına gelirdeki yıllık ortalama artış yüzde 2.55'de kaldı. Buna karşın, 20 yıllık süreçte neredeyse nüfusları hiç artmayan İspanya'nın nüfusu 20 yılda sadece 2.1 milyon arttı yıllık ortalama büyüme hızı yüzde 2.7, kişi başına büyüme hızı yüzde 2.45, Yunanistan'ınki nüfusu 20 yılda sadece 1 milyon arttı 
     sırasıyla yüzde 2.1, yüzde 1.65, Portekiz'inki nüfusu 20 yılda sadece 200 bin arttı yüzde 2.85, yüzde 2.7 oldu. 
     Veriler, ekonomik açıdan İspanya, Yunanistan ve Portekiz'in AB üyeliği öncesinde de oldukça iyi durumda olduğunu gösteriyor. 2000 yılı sabit fiyatlarıyla, 1980 yılında Türkiye'nin satın alma gücü paritesiyle kişi başına gayri safi milli hasıla GSMH rakamı 4 bin 270 dolarken, Portekiz'inki 9 bin 900, İspanya'nınki 12 bin 30, Yunanistan'ınki 12 bin 400 düzeydeydi. Buna göre, Türkiye, 2000 yılında 7 bin 80 dolar olan satın alma gücü paritesiyle kişi başına GSMH rakamıyla hala 1980'in İspanya, Yunanistan ve Portekiz'ini yakalayamadı... 
     1980 rakamlarına göre, İspanya'nın kişi başına gayri safi yurtiçi hasılası GSYİH 5 bin 950, Yunanistan'ınki 5 bin 190, Portekiz'inki ise 3 bin 10 dolar düzeyindeydi. Bu rakamlar 2000 yılında İspanya için 14 bin 50, Yunanistan için 10 bin 570, Portekiz için ise 10 bin 390 dolara yükseldi GSMH olarak Türkiye 3 bin 80, İspanya 14 bin 960, Yunanistan 11 bin 960, Portekiz 11 bin 60 dolar . Türkiye ise bu dönemde kişi başına GSYİH rakamını 1590 dolardan 3 bin 60 dolara 
     çıkardı. Geçen yıl yaşanan kriz nedeniyle bu rakam GSMH olarak 2 bin 160 dolara indi. İspanya'nın 1980 yılında 222.7 milyar dolar olan GSYİH'sinin, Türkiye'nin 2000 yılında 199.9 milyar dolar olan GSYİH'dan daha büyük bir rakam olduğu da görülüyor. 
     
     REEL OLARAK MİLLİ GELİRİNİ EN FAZLA ARTIRAN TÜRKİYE... 
     Yalnız cari olan bu rakamlar, reel olarak pek birşey ifade etmiyor. Çünkü döviz kurlarındaki oynamalardan doğrudan etkileniyor. Çünkü cari olarak Portekiz'in GSYİH 3.5, İspanya'nınki 2.5, Yunanistan'ınki 2.2, Türkiye'ninki 2.8 kat artmasına karşın, sabit fiyatlarla GSMH'nin Portekiz'inkinin yüzde 75, İspanya'nınkinin yüzde 70, Yunanistan'ınkinin yüzde 51 arttığı görülüyor. Türkiye'nin ise sabit fiyatlarla GSMH'nin bu dönemde yüzde 143 artarak, Yunanistan'ı neredeyse 3'e, İspanya ve Portekiz'i ise 2'ye katladığı tespit edilebiliyor. 
     Satınalma gücü paritesiyle 2000 yılı fiyatlarıyla, 1980-2000 döneminde Türkiye'nin gayri safi milli hasılası GSMH 190 milyar dolardan 462 milyar dolara, İspanya'nınki 450 milyar dolardan 766 milyar dolara, Yunanistan'ınki 119 milyar dolardan 180 milyar dolara, Portekiz'inki 97 milyar dolardan 171 milyar dolara yükseldi. Bir diğer ifade ile 1980 yılında Yunanistan'ın 1.6 katı büyüklüğünde bir ekonomiye sahip olan Türkiye, 2000 yılında 2.57 katı büyüklüğünde bir ekonomi oldu. 1980 yılında İspanyol ekonomisinin yarısı kadar bile olamayan yüzde 42.2'si Türk ekonomisi, 2000 yılında İspanyol ekonomisinin beşte üçüne yüzde 60.3'ü ulaştı. 
     Nüfusunun neredeyse birbuçuk katına çıkmasına rağmen, Türkiye'nin sabit fiyatlarla kişi başına milli gelirini bu dönemde yüzde 66 arttığı, bu açıdan Portekiz'in yüzde 72 ardından geldiği ve İspanya yüzde 62 ve Yunanistan'ı yüzde 38 geride bıraktığı da görülebiliyor. 2000 yılı sabit fiyatlarıyla, Türkiye'nin satın alma gücü paritesiyle GSMH'si 1980'de 4 bin 270 dolarken, 2000 yılında 7 bin 80 dolara, İspanya'nınki 12 bin 30 dolardan 19 bin 400 dolara, Portekiz'inki 9 bin 900 dolardan 17 bin 120 dolara, Yunanistan'ınki 12 bin 400 dolardan 16 bin 940 dolara yükseldi. 
     
     TÜRKİYE İHRACATINI 10.9 KAT, YUNANİSTAN 2.1 KAT ARTIRDI 
     İhracatını 1980'lerde 4.5, 1990'larda ise 2.4 kat artıran Türkiye, ihracat ve ithalat artışında da İspanya, Portekiz ve Yunanistan'ı 1980-2000 döneminde geride bıraktı. Bu dönemde Türkiye ihracatını 10.9 kat artırarak 2.9 milyar dolardan 31.7 milyar dolara çıkarırken, İspanya 5.5, Portekiz 5, Yunanistan ise sadece 2.1 kat 5.2 milyar dolardan 10.6 milyar dolara yükseltti ihracat artışı yapabildi. 1980-2000 döneminde ithalatını 6.9 kat artıran Türkiye 7.9 milyar dolardan 54.5 milyar dolara çıkardı bu açıdan da ilk sırada yer aldı İspanya 4.5, Portekiz 4.1, Yunanistan 2.7 kat arttırdı . 
     





</TEXT>
</DOC>
