<DOC>
<DOCNO> 51346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/astro/index.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylar önemli 
</HEADLINE>
<TEXT>

Bugün daha barışçıl bir gökyüzü var. Ay 13,48’de Başak burcuna geçecek. Boşlukta kalacağı bu saate kadar sizi sorumluluk altına sokabilecek önemli sözlerden ve anlaşmalardan kaçınmalısınız. Boşluktaki Ay kararsız enerjiler getirebilir. Koç’lar için gün sıkı çalışmak ve detaylara önem vermeyi gerekli kılıyor. Sağlık öne plana gelebilir. Boğa’lar birkaç gün daha rahatlar. Öğleden sonra kendilerini daha özgür ve yaratıcı hissedebilirler. İkizler için kritik zamanlar söz konusu ama biraz gayretle son derece yapıcı sonuçlar elde edebilirler. Bu arada ev ve güvenlikle ilgili konularla uğraşmaları gerekebilir. Yengeç’ler bugün verimli çalışabilirler. Duygusal isteklerini daha iyi yerine getirerek mutlu olabilirler. Çevrelerinde hareketlilik söz konusu. Aslan’lar için bütçelerini gözden geçirmek ve daha ekonomik davranmak önemli. Bazı problemler yaşayabilirler. Başak’lar ev, aile ve anneleri ile ilgili konularla uğraşabilirler. Yenilikler yapmak için elverişli zamandalar. 
Öğleden sonra 15.57 Ay ve Venüs arasındaki olumlu diyalog pratik konularla uğraşmak ve verimlilik için olumlu fırsatlar sunmakta. Terazi’ler gerçekçi davranarak çok şeyi düzeltebilirler. Daha önceden ihmal ettikleri olaylarla uğraşmak durumundalar. Akrep’lerin keyfi yerine geliyor. Özellikle öğleden sonra arkadaşlarından destek alabilirler. Yay’ların harekete geçtiğini görüyoruz. Birkaç gün içinde mesleki konular, sorumluluklar öne çıkmakta ve onlardan daha fazla şey talep etmekte. Oğlak’lar kendilerini daha özgür ve hevesli hissedecekler. Öğleden sonra yeni kişilerle tanışmak ve yolculuk onlara zevk verebilir. Kova’lar maddi konularda süregelen problemlerine çareler arayabilirler. Bu belki borç alacak konularını da içerebilir. Balık’lar ortaklarından, eşlerinden ve yakın ilişkilerinden çok şey öğrenebilirler. Duygusal konularda biraz daha objektif olmalılar. 

            Faks 287 74 37 
      







</TEXT>
</DOC>
