<DOC>
<DOCNO> 81614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/okur.html </URL>
<DATE> 2002/05/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Aracı kurumlar’ 
</HEADLINE>
<TEXT>

     Sermaye piyasasının kurumları yatırım şirketleri, yani aracı kurumlar. Sayıları 178. Aracılık işlemi yapan şirketlerin bir bölümü bankaların yatırım şirketi, bir bölümü bağımsız, bir bölümü bazı holdinglerin menkul kıymet şirketi olarak faaliyet gösteriyor. 
     Aracı kurumlar, kriz döneminde sermaye piyasasının etkin denetimi sayesinde bankalar gibi hasar vermeden bugünlere geldiler. Çoğu sermaye piyasası işlemlerinden değil, tahvil ve bono piyasasından para kazanmaya çalıştılar. Değirmeni döndürmek bugünkü konjoktürde öyle kolay değil. Başa baş dişe diş rekabet sürüyor. 
     Bu süreçte aracı kurum evliliklerini bekledik. Aracı kurum evlilikleri yerine el değiştirmeler gündeme geldi. Birleşmelerle konsolidasyon bekleyen ve güçlenmeyi planlayan sektör açıkçası güçlenemedi. Çoğu aracı kurum satılık. Kısacası yine "bitpazarına nur yağdı". Bazıları ne hikmetse bu işe fazlasıyla el attı. Acaba bu iş bu kadar karlı mı 
     
Vize alamayanlar pusuda      Ve diyoruz ki "Acaba bankası batan banka sahipleri, aracı kurum sahibi olabilir mi " Çünkü aracı kurum demek, önümüzdeki dönemde yatırım bankası demek. 
     Banka vizesi alamayanlar arka planda, "Nereden buldun " sorusuna yanıt vermeden yeniden bu işe soyunacaklar mı 
     Diyelim ki Sümer Yatırım, Kent Yatırım, Es Yatırım acaba kimlere kısmet olacak 
     Çünkü duyumlarımıza göre bazı eski banka patronlarının harekete geçtiğini duymayan kalmadı da hatırlatma gereğini duyduk. Yanlış anlaşılmasın. Kimsenin aracı kurum sahibi olmasına karşı değiliz. Öncelikle parasının kaynağı belli, borçlarını ödemiş, hukuk önünde hesabını vermiş herkes aracı kurum alabilir. Ama bunların hiçbiri olmadan emanetçilerle iş yapılacaksa birilerinin sual sorması gerekmez mi Mevzuatla işi çözmek, bilesiniz ki vicdan hürriyetini zedeliyor. Yetersiz kalan mevzuata çözüm bulmak gerekmez mi Sadece eski banka sahipleri değil, nereden geldikleri, ne yaptıkları kanıtlanmamış, "yabancı sermaye" diye sunulan bazı şirketlerin bu işe bu kadar hızlı soyunmaları sizlere düşündürücü gelmiyor mu 
     "Parayı takip et, izini bulursun" diyorlar... İnanın buluyoruz Detay mı Acele etmeyin, biz de bekliyoruz. 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
