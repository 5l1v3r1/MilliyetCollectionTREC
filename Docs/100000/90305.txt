<DOC>
<DOCNO> 90305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun16.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
2050 Dünya Kupası robotlarla insanlar arasında oynanacak 
</HEADLINE>
<TEXT>

     Dünyanın en iyi milli takımları top peşinde koşarken, Japon bilim adamları 2050 yılındaki Dünya Kupası için robot takım kurmayı planlıyor. 
     Sony firmasında araştırmacı olarak görev yapan ''RoboCup Federasyonu'' başkanı Japon bilim adamı Hiroaki Kitano, 2050 yılında sadece robotlardan oluşan bir futbol takımı kurmayı planladıklarını belirterek, bu robot takımın, dünya şampiyonu olan futbol takımıyla karşılaşacağını kaydetti. 
     Kitano, 19 ile 25 Haziran tarihleri arasında Japonya'nın güneybatısında bulunan Fukuoka kentinde robotlardan oluşan futbol takımlarının katıldığı turnuvanın 6'ncısını düzenliyor. 
     Turnuvada ilk kez iki bacaklı robot kullanacaklarını söyleyen Kitano, asıl amaçlarının kurtarma ve güvenlik ekiplerinde kullanılacak robotlar üretmek olduğunu belirtti. 
     





</TEXT>
</DOC>
