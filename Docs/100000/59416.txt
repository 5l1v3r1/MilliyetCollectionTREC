<DOC>
<DOCNO> 59416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yasam/yas05.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık oldu borçlu çıktı 
</HEADLINE>
<TEXT>

İngiliz Valerie, evlilik hayaliyle Türk genci Ergun’a servet kaptırdı.. Düğün günü Ergun kaybolunca, Valerie’ye de ayda 500 sterlinlik borç kaldı.. 
     NEVSAL ELEVLİ Londra 

     The Sun gazetesinin haberine göre, her şey üç yıl önce Marmaris’e gelen Valerie Bambing’in 48 bir markette Ergun Tülek’le 34 tanışmasıyla başladı. 
     Valerie ve Ergun ilk görüşte birbirlerine deli gibi aşık oldu. Ergun, Marmaris’te 2 hafta tatil yapan Valerie’ye tatilin sonunda evlenme teklif etti ve nişan yüzüğü taktı. Ancak üç yıl süren nişanlılık döneminde, işler biraz garipleşmeye’ başladı. Ergun’un sürekli borç istemeye başladığı Valerie, Türkiye’ye her gidişinde müstakbel eşine avuç dolusu para götürdü, hatta para bulabilmek için Newark’taki evini ipotek ettirdi 
     
     84 milyar çarpmış 
     Bu arada, Ergun’u İngiltere’ye getirebilmek için yasal işlemleri tamamlayan ve düğün hazırlıklarını da bititen Valerie, kendisine de 600 sterline 1.2 milyar lira gelinlik aldı. 
     Ancak düğün günü Ergun kayıplara karıştı ve tam beş hafta sonra Valerie’yi arayarak hasta olduğunu söyleyince, foyası meydana çıktı. Telaşlanıp Türk polisine başvuran Valerie, Ergun’un evli, 6 çocuklu olduğunu öğrendi. 
     Dünyasının o an yıkıldığını söyleyen Valerie, duygularını da şöyle anlattı 
     "İnsanlar aptal olduğumu düşünecek... Ama hiç evlenmedim. Sadece romantizm aradım. Bulduğumu zannettiğim anda feci şekilde aldatıldım. Ergun tam 42 bin sterline 84 milyar lira mal oldu. Hem kalbim, hem de gururum kırıldı.." 
     Valerie şimdi her ay 500 sterlin yaklaşık 1 milyar lira borç ödüyor. 
     



 YAŞAM 















</TEXT>
</DOC>
