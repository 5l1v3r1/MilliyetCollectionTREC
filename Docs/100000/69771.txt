<DOC>
<DOCNO> 69771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/okur.html </URL>
<DATE> 2002/02/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Havada yer kavgası 
</HEADLINE>
<TEXT>

     Havada yer kavgası giderek büyüyor... Sakın havada yer kavgası olur mu diye sormayın, oluyor işte... 
     Konumuz Türk Hava Yolları’na THY yer hizmeti veren Çelebi ve Havaş ile ilgili son durum. Çelebi, THY’ye yer hizmeti vermekten vazgeçti. 
     Havaş’ın sözleşmesi nisanda bitiyor. THY, aldığı lisansla birlikte bu pastadan pay almaya gayret ediyor. Ve yer hizmetleri pazarında kayasıya bir rekabet başlıyor. 100 milyon dolarlık yıllık ciro denge dağılımında ilginç bir şirketler savaşanı da kendiliğinden başlatmış oluyor. 
     
Ne oldu      İsterseniz biraz geriye, Havaş’ın özelleştirme sürecine gidelim. 
     Havaş, THY’nin yer hizmeti veren yan kuruluşuydu. O yıllarda özelleştirilmesine karar verildi. Ve yüzde 60 hissesi Turgay Ciner’e satıldı. Satış sonrası yapılan sözleşmede bazı kurallar vardı. 
     Öncelikle Havaş, Özelleştirme İdaresi’ne taksitleri bitene kadar yer hizmeti vermeye devam edecekti. Arkasından da THY’nin elinde kalan diğer 40 hisse satılacaktı. Zaman içinde THY, bu hisselerini Havaş’a devretti. Taksitler bitti. Ve THY kolları sıvayıp harekete geçti. 
     Şimdi "Tamam anladık. Bu şirketler THY ile nasıl bir anlaşma yapmış, kaç meydanda hizmet veriyor Neden 3. bir şirket için THY lisans aldı, ya da neden Havaş özelleştirildi " diye sorabilirsiniz. Yanıt belli. THY’nin 33 meydanı var. Bunun 8 tanesini iki şirketteydi. 
     Çelebi ve Havaş, 4’er meydan işletiyordu... Çelebi, geçen hafta sonu bu anlaşmayı feshettiğini bildirdi. İşler karıştı. Havaş, hizmete devam ediyor. Ama 25 meydan THY’nin işletmesinde. Neden yeni bir şirkete ihtiyaç duyulduğuna gelince THY’nin özelleştirilme sürecinde cazip hale getirilmesi düşüncesinden kaynaklandı. 
     THY bu düşünceyle yola çıktı. Ulaştırma Bakanlığı’na müracat etti. 14 milyon dolar yatırdı. Ve yer hizmeti verecek bir şirket için lisans istiyorum dedi. Bakanlık, "Siz bir kamu kuruluşusunuz, özel hukuk kurallarına tabi değilsiniz" dedi demesine de sivil havacılık THY’ye bu lisansı verdi. 
     
İhale şartları      Ve THY, yer hizmeti konusunda hizmet verecek yeni şirketi için harekete geçti. Yeni bir kadro kurarak çalışmak yerine "taşeronluk" sistemiyle işi göğüslemeyi tercih etti. 
     Yaklaşık bir ay önce ihaleye çıktı. 
     Ancak bir kural konuldu. Rekabet şartları açısından Havaş ve Çelebi’ye bu işin verilmemesi istendi. Fakat ihaleye katılan çıkmadı. 
     Bunun üzerine ikinci bir ihale açıldı. Ve THY şartlarını biraz değiştirdi. C Grubu belgesi olan herkes bu ihaleye girebilir, ancak yükleme, boşaltma ve temizlik için ayrı ayrı teklifler istedi. İhaleye Çelebi ve STFA OGDEN girdi. 
     THY Çelebi’nin ihale şartalarına uymadığı gerekçesiyle işi OGDEN’e verdi. Olan oldu... 
     Yıl sonunda sözleşmesi bitecek olan Çelebi, sözleşmesini erkenden feshetti. Olayı hukuki yollardan sürdüreceğiz dedi. Havaş susuyor. THY ise dört elle yeni işine sarılıyor. 
     Ve pazarda rekabet şartları, ciddi bir sinyal olarak karşımızda duruyor. 
     
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
