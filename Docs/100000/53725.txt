<DOC>
<DOCNO> 53725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sondun05.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tony Blair, ''yarın'' sözcüğünü ''Toomorrow'' diye yazıyor 
</HEADLINE>
<TEXT>

     İngiltere Başbakanı Tony Blair'ın eski öğretmeni, son günlerdeki resmi yazışmalarında ''yarın'' sözcüğünü yanlış yazmasıyla gündeme gelen Blair'in, bu sözcüğü sık sık yanlış yazdığını söyledi. 
     Blair'in İskoçya'da Edinburg'daki Fettes okulundaki öğretmeni Ian Robertson, BBC radyosuna verdiği demeçte, ''Ona bu kelimenin nasıl yazıldığını bin kere söylemek zorunda kalmıştım'' dedi. 
     Robertson, parlak bir öğrenci olmasına rağmen Blair'in, yarın anlamına gelen ''tomorrow'' sözcüğünü, sık sık ''toomorrow'' diye yazdığını söyledi. 
     Blair, bugün Ipswich'te yapılan yerel seçimlere katılan İşçi Partisi adayına dün gönderdiği mesajda 1 kez, bugün İtalya'nın İnter Milan futbol takımıyla UEFA kupası maçı oynayan Ipswich futbol takımına yolladığı mesajda da 2 kez ''toomorrow'' sözcüğünü kullanmıştı. 
     Blair'in 2 mesajda 3 kez aynı sözcüğü yanlış yazması üzerine, İngiltere'de basın ve muhalefet alaycı eleştirilerde bulunmuştu. 
     






</TEXT>
</DOC>
