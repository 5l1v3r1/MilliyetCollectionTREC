<DOC>
<DOCNO> 84668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/guncel/gunz1.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Tacizci hakime 7 ay ağır hapis 
     Zonguldak’ta 1. Asliye Hukuk Mahkemesi Hakimliği görevindeyken boşanma davalarına baktığı S.K. ve N.Ç. adlı kadınlara cinsel ilişki teklif ettiği ve cinsel tacizde bulunduğu öne sürülen Asım Açıkgöz, 7 ay ağır hapis cezasına mahkum oldu. Açıkgöz’ün cezası 1 milyar 200 milyon para cezasına çevrildi. Zonguldak 1. Ağır Ceza Mahkemesi’ndeki duruşmada, Açıkgöz’ün tacizde bulunduğu kadınlardan S.K. da hazır bulundu. Adalete güveninin başından beri tam olduğunu belirten S.K., maddi tazminat davası açacağını da söyledi. 
     
     Baskıncı Prof.’a bir suçlama daha 
     Samsun Ondokuzmayıs Üniversitesi Diş Hekimliği Fakültesi’nde kendisinden izinsiz operasyon yapıldığı gerekçesiyle ameliyathaneyi basan ve aletleri toplayan Prof. Dr. Melahat Toller’in, 2 yıl önce de, yanlış ameliyat sonucu 58 yaşındaki Cevriye Bozkurt’un ölümüne neden olduğu ileri sürüldü. Ölen kadının eşi Hamdi Bozkurt’un da, rektörlük aleyhine 2 trilyon liralık tazminat davası açtığı öğrenildi. Bozkurt, "Eşimin dişinde kemik iliği tümörü olduğu, bunun da ilaçla tedavi edilebileceğini öğrendim. Ancak bayan profesör ameliyatı yanlış yaptı" dedi. 
     



 GÜNCEL 





















</TEXT>
</DOC>
