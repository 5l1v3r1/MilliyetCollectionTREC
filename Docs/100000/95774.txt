<DOC>
<DOCNO> 95774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yazar/pulur.html </URL>
<DATE> 2002/07/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vergi kaçağı ihbarı... 
</HEADLINE>
<TEXT>

     UYGAR ülkelerde, bir kimsenin, yasa dışı iş yapanı devlete ihbar etmesi kadar, olağan bir davranış yoktur oysa bizde ihbarı yapana "muhbir" derler ve "muhbirlik" "çok ayıp" olarak değerlendirilir. 
     Evet, yalan yanlış, şeyleri ihbar etmek ayıptır ve ahlaksızlıktır, bu doğru. Lakin, diyelim adamın vergi kaçırdığını biliyorsunuz, bunu ihbar etmek neden ayıp olsun 
     Yalnız "ihbar" etmenin de yasal yolu vardır. 
     
     VERGİ denetmenleri Ahmet Oğuz Dehir ve Levent Bakın’a göre, muhbirler nasıl hareket edeceklerini bilmemekte, ihbar müessesine ilişkin yasal düzenlemelerden habersizler. X 
     Bir vergi kaçağının ihbarı mutlaka yazılı yapılmalıdır, eğer sözlü yapılmışsa, ihbarın yapıldığı ilgili, bunu tutanağa geçirerek imzalatacaktır. 
     Adı, soyadı, işi veya ikametgah adresi bulunmayan ya da yanlış olan ihbarlar dikkate alınmaz. Ancak böyle ihbarlarda, inandırıcı mahiyette yeterli bilgi ve belgeler eklenmişse, işlem yapılıp yapılmaması ihbarın yapıldığı makamın takdirine bağlıdır. 
     
     MUHBİRİN ismi, kesinlikle gizli tutulur ve hiçbir şekilde açıklanmaz. 
     Ancak bazıları "muhbirliği" adeta huy haline getirmişlerdir, sağa, sola ihbar dilekçesi gönderirler. Bunlar hakkında soruşturma açılır, yargılanır ve hapse mahkum olabilirler ayrıca asılsız ihbara maruz kalan kişi de muhbirin adının bildirilmesini isteyebilir, ceza ve tazminat davası açabilir. 
     Muhbirin kimliği kesinlikle gizli tutulacaktır ama, muhbir de ihbarını inceleyen yetkiliye gerekli bilgileri verecektir. 
     
     VERGİ kaçıranları ihbar edenlere ikramiye verilir. 
     Diyelim ki, vergi kaçağını ihbar edenin kendisi de böyle bir kaçağın içindedir, o zaman ne olacak 
     İhbarı yapan kişinin vergi kaçağı olayının içinde bulunup bulunmamasının önemi yoktur. Eğer muhbir gerekli şartları taşıyorsa ihbar ikramiyesi alabilir. 
     
     UZUN lafın kısası, şartları yeterli olan herkes ihbar tazminatı alabilir, sadece Maliye memurları, Takdir Komisyonu üyeleri ve Tahakkuk işleminde görevli olan memurlar, ikramiye alamaz. 
     Peki bu ihbar ikramiyesi ne kadardır 
     1999 yılında Maliye Bakanlığı’na 1460 ihbar yapılmış, bakanlık da bu muhbirlere 9 milyar, 366 milyon 755 bin lira ikramiye ödemiştir. 
     Şimdi hemen "devede kulak" diye küçümsemeyin demek ki bu memlekette, ihbara ve dolayısıyla ikramiyeye değen bir vergi kaçakçılığı yokmuş. 
     Ya da insanlarımız "muhbirliği kendilerine yakıştıramamışlar. 
     Belki de korkmuşlar 
     Muhbir olmak kolay değil 
     Şimdi, kimbilir, bu yazıdan sonra bize de ne tepkiler gelecek, "muhbirliği teşvik ediyorsun " diye... 
     - 
     X Vergi Raporu Vergi Denetmenleri Derneği yayını, sayı 58, nisan - mayıs 2002 
     
     DÜZELTME Dünkü yazımızda adı geçen Fransız devlet adamı "Falleyrand" değil Talleyrand’dır. 
     
     







Cem’in kitabı 


Dobracı bir büyük hanım 


Ecevit, Derviş ve hükümet 


Washington’dan görünen... 


Derviş ayrılırsa ekonomide ne olur 


Siyasi kriz vergi düzenlemelerini geciktirecek 


Vergi kaçağı ihbarı... 


Ecevit’in karar günleri 


Komplonun ilk hedefi Derviş mi acaba 


Dün pazar’da tek bir tezgah kuruldu 


</TEXT>
</DOC>
