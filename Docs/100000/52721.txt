<DOC>
<DOCNO> 52721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/guncel/gun12.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgi Gönül’ün gurur günü 
</HEADLINE>
<TEXT>

Fazıl Say, gençlerle buluştu 
     ELİF KORAP İstanbul 

     Koç Üniversitesi Sevgi Gönül Oditoryumu'nun açılışına katılan dünyaca ünlü piyanist Fazıl Say, kısa bir konser verdikten sonra öğrencilerle sohbet etti. 
     Koç Holding İdare Meclisi Üyesi Sevgi Gönül tarafından Koç Üniversitesi'ne kazandırılan 370 kişilik oditoryumda öğrencilerin sorularını yanıtlayan Say, verdiği esprili yanıtlarla salondakileri güldürdü. Her piyanistin bir eseri aynı şekilde yorumlamadığını ifade eden Say, şunları söyledi 
     "Bach yorumum çok eleştiriliyordu, ama şimdi bu değişti. Bach gelip 'yorumunu hiç beğenmedim' dese de tek bir noktasını bile değiştirmem. Ne hissediyorsam, onu çalıyorum. Onun dönemiyle benimki çok farklı. Şöyle bir şey de var Bir piyanist her şeyi iyi çalar diye bir şey yok. Herkes kendi beğenisine göre değerlendirecektir." Konserin ardından Sevgi Gönül de Fazıl Say'a plaket sundu. 
     



 GÜNCEL 





















</TEXT>
</DOC>
