<DOC>
<DOCNO> 69980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun12.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Astrologlar burçları tartışıyor, bildiklerimiz yanlış mı.. 
</HEADLINE>
<TEXT>

     Almanya'da astrologlar, burçların doğruluğu hakkında tartışma başlattı. 
     Berlinli astrolog Regine Wachsmuth, ''Bizim aldığımız bilgilere göre, Avrupa'daki tüm burçlar yanlış dağıtılmış durumda. 2000 yıl önce Avrupa'da yaşayan astrologlar, bizim burç sistemimizin yıllar sonra kayacağını hesaba katmamışlar'' dedi. 
     Wachsmuth, Hindistan'dan gelen ve 6 bin yıllık geçmişe dayanan burç sistemine göre, her insanın, doğduğu aydan bir önceki ayın burcuna sahip olduğunu savunuyor. 
     Yaklaşık 20 yıldrı astrolog olarak faaliyet gösteren yazar Jürgen Hoppmann ise ''Bunların hepsi saçmalık. Hintliler, 2000 yıl önce geçerli olan burç sistemini kullanıyorlar. Bu sistem eskidi. Bizler, yıldızların günümüzdeki konumlarına göre tespitler yapıyoruz'' diye konuştu. 
     Astrolojiyle 25 yıldır uğraşan Gabriele Hirsch da ''Hintlilerin burç sistemi doğru kullanıldığı takdirde, kişiler hakkında doğru tespitlerde bulunabiliyor. Tespitlerimizde sadece Avrupa'daki burç sistemi ile yetinmemeliyiz'' dedi. 
     






</TEXT>
</DOC>
