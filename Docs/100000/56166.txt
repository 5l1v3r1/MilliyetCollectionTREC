<DOC>
<DOCNO> 56166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/yazar/okur.html </URL>
<DATE> 2001/12/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bankalara tasfiye 
</HEADLINE>
<TEXT>

     Bankaların, Tasarruf Mevduatı Sigorta Fonu’na devrini öngören mekanizmada bir sorun var mı, yok mu tartışılması gerekli. Eğer Bankalar Kanunu’nda bir düzenleme yapılacaksa "ortak akıl" çerçevesinde çözüm aranmalı. 
     4389 sayılı Bankalar Kanunu’nda geniş kapsamlı bir Fon’a devir mekanizması detayları ile yer aldı. Bir yığın banka Fon’a alındı. Bazı bankaların hisseleri borsada halka açıktı. Onlara da doğrudan el konuldu. Bu bankaların çoğunun işlem belgesi iptal edilmedi. Ancak bazı yatırım bankalarının işlem yapma ve mevduat kabul etme yetkileri iptal edildi. Bu bankaların yönetim ve denetimi Fon’a geçti. Örnek vermek gerekirse, Atlas Yatırım, Okan Yatırım, Park Yatırım, Kıbrıs Kredi Bankası... 
     Buna karşılık, Yaşarbank, Demirbank, Ulusal Bank, Sitebank, Tarişbank, Bankalar Kanunu’nun 14 3 maddesi uyarınca yaptırıma tabi kılındı. Yurtbank, Sümerbank, Esbank, İktisat, Kentbank, Bayındır Bank’ın yönetim ve denetimleri ile temettü dışındaki ortaklık hakları hem 14 3 hem de 14 4 hükümlerinin uygulama alanı içine girdiği için Fon’a devredildi. 
     İşte bu noktada Galatasaray Üniversitesi öğretim üyesi hukukçu Reha Tanör’ün itirazı var. Çünkü, "Fon’a devir mekanizmasının" çarkları arasına düşen bankalarda yaptırımı sonuçlayan 14. maddenin 3 ve 4 numaralı bentlerini iyice tartışmak gerekiyor. Bankalar Kanunu’nun 14 3’e bakarsak, "Kurum, bir bankanın yükümlülüklerini vadesinde yerine getirememesi, mali bünyesinin zayıflamış olması, değerleme esaslarında yaşanan sorun, faaliyetine devamının mevduat sahiplerinin hakları ve mali sistemin güven ve istikrarı bakımından tehlike arz ettiği gerekçesiyle bankaya el koyabilir." 
     Bankalar Kanunu’nun 14 4’e göz gezdirirsek 
     "Kurum, bir bankanın yönetim ve denetimini doğrudan ya da dolaylı olarak tek başına veya birlikte elinde bulunduran ortakların, banka kaynaklarını, bankanın emin şekilde çalışmasını tehlikeye düşürecek biçimde doğrudan veya dolaylı kendi lehlerine kullanarak bankayı zarara uğrattıkları gerekçesiyle Fon’a devretmeye yetkili kılar." 
     Amaç Vatandaşı korumak değil mi 
     Oysa halka açık banka hissedarları mağdur, Fon’a devredilen kapalı banka ortaklarının bir kısmı ise farklı mağduriyete uğradıklarını söylemiyorlar mı Peki, ne yapılmalı 
     Reha Tanör’e göre Bankalar Kanunu’nda yeni düzenlemeler yapılacaksa öncelikle halka açık - halka kapalı banka paydaşlığı ayrımını ve sermaye piyasası gerçeğini kimse göz ardı etmemeli. Hukuksal sorumlulukları tek bir torba içine yerleştirmek yerine dilimleyerek oluşturmak şart. Ve en önemlisi bir an önce bankalara tasfiye yolunu açmak. 
     Çünkü var olan sistem, mevduata güvence sistemini yozlaştırmaya çok müsait. Hal böyle iken Bankacılık Düzenleme ve Denetleme Kurumu’na da bu noktada büyük sorumluluk düşüyor. Çünkü istenmeyen sonuçların doğmasında hedefteki tek kurum burası olacak. Keza, Toprakbank’la birlikte 8 bin yatırımcı daha mağdurlar kervanına katıldı. 
     
     







Yine Muhammed Salih 


Atatürk taksi 


Ecevit'in Arafat kaygısı 


Ankara'da, ekonomi yönetiminde iyimserlik... 


"Vekil Savaşları" 


Zencefil, pantolon, Ararat vs... 


Bilişim sektörü neden krizde 


Tavır neden değişti 


Önce beyin düşer, sonra yerdesin 


Bankalara tasfiye 


Musul'a sarkmak 


Ortadoğu savaşın eşiğinde 


9. Türk Kurultayı'na Amca sponsor 


Neden korkarım, bilir misiniz 


Kanola yağı 


</TEXT>
</DOC>
