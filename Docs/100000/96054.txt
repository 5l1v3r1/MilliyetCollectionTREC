<DOC>
<DOCNO> 96054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/soneko10.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 hedefi 5 büyüme hızına ulaşmak... 
</HEADLINE>
<TEXT>

     2003 yılında enflasyon artışı yüzde 20, Gayri Safi Milli Hasıla GSMH deflatörü yüzde 26 ve yıllık büyüme hızı da yüzde 5 olarak öngörüldü. 
     Yüksek Planlama Kurulu'nun YPK , ''2003 Yılı Programı ve Mali Yıl Bütçesi'nin Hazırlanmasına İlişkin Makro Çerçeve Kararı'', Resmi Gazete'nin bugünkü sayısında yayımlandı. 
     Karar kapsamında, öngörülen Makro büyüklüklere göre 2003 yılı bütçesine dönük bazı tavan rakamlar da belirlendi. 
     Buna göre Makro hedefler çerçevesinde 2003 yılı bütçesine ilişkin ödenek teklif tavanı, faiz hariç 70 katrilyon 77.9 trilyon lira olarak öngörüldü. Bu rakamın 36.1 katrilyon lirasını cari ödenekler, 7.9 katrilyon lirasını yatırım ödenekleri, 26.04 katrilyon lirasını da faiz hariç transfer ödenekleri oluşturuyor. Transfer ödeneklerine, ÖTV Kanunu gereğince sağlanacak gelirlerden yapılacak harcamalar da dahil edilecek. 
     
     TAVAN ÜZERİNDEN ÖNGÖRÜLEN ÖDENEK TUTARLARI 

     Gelecek yıla ilişkin öngörülen, kuruluşların cari, yatırım ve transfer ödenekleri ''tavanına'' bakıldığında ise 23.4 katrilyon lira ile Maliye Bakanlığı ilk sırada yer aldı. Hazine Müsteşarlığı'na 11.1 katrilyon lira ödenek ayrılması öngörüsüne karşın, Milli Savunma Bakanlığı'na 10.2 katrilyon lira, Milli Eğitim Bakanlığı'na 9.7 karilyon lira, Sağlık Bakanlığı'na 3.1 katrilyon lira, Emniyet Genel Müdürlüğü'ne 3 katrilyon lira, Jandarma Genel Komutanlığı'na 1.8 katrilyon lira, Adalet Bakanlığı'na da 1 katrilyon lira ayrıldı. 
     Bu arada, 2003 yılında kuruluşların yabancı para cinsinden yapacakları harcamalar için, dolar kuru, ortalama 1 milyon 877 bin lira olarak esas alınacak. 
     
     OLASI KRİZLERE KARŞI GÜVENCE 

     Öte yandan YPK kararında, ülkenin ağır bir ekonomik kriz sonrasında çeşitli tedbirler alınarak, bir taraften krizin etkilerinin azaltılmaya çalışıldığı ve bunun içinde pekçok düzenlemenin gerçekleştirildiği hatırlatıldı. 
     Gerçekleştirilen reformların Türk ekonomisinin 2003 yılına daha güçlü olarak girmesini hedeflediği anlatılan YPK kararında, ekonominin olası krizlere karşı güvence altına alınması, hassas ve kırılgan bir mali yapılanma yerine sağlam bir zeminin oluşturulması gerektiği ifade edildi. Kararda şöyle denildi 
     ''Kronik şekilde seyreden yüksek enflasyonun aşağılara çekilmesi, en önemlisi, sürdürülebilir bir büyümenin temellerinin atılması için, faiz dışı fazla hedefini tutturmak, mali disiplini sağlamak ve insan sermeyesine yönelik yatırımlara öncelik vermek yanında, yapısal reformlara devam etmek, 2003 yılında önceliklerimiz olacaktır. 
     Diğer yandan, Avrupa Birliği'ne üyelik sürecinde hazırlanmış bulunan Ulusal Program kapsamında Türkiye'nin, AB'ye uyum amacıyla ortaya koyduğu önceliklerin dikkate alınarak halıhazırda başlatılmış bulunan çalışmaların hızlandırılması önem taşımaktadır.'' 
     
     ÖNCELİKLİ PROJE KAVRAMI 

     YPK kararında, 2003 yılında, yatırım tekliflerine öngörülen tavanlar içinde kalınmak şartıyla, 8. Plan hedeflerine paralel şekilde, eğitim, sağlık, teknolojik altyapı, enerji, sulama, kentsel altyapı yatırımlarına ve ulaştırma alt sektörleri arasında dengeyi sağlayıcı yatırımlara, bölgesel gelişme stratejileri de dikkate alanarak öncelik verilmeye devam edileceği vurgulandı. 
     Kamu yatırımlarında öncelik tanınacak projeler ise şu şekilde tarif edildi 
     ''-Proje bazında ödenek tekliflerinde sektörel ve bölgesel önceliklerin yanısıra devam eden projeler, -2003 yılı içinde tamamlanarak ekonomiye kazandırılabilecek projeler, -Uygulamasında önemli fiziki gerçekleşme sağlanmış projelere, yatırım programında yer alıp, dış finansmanı sağlanarak onaylanmış projeler, -Başlatılmış bulunan diğer projelerle bağlantılı veya eşzamanlı olarak yürütülmesi ve tamamlanması gereken projeler, -Afetlerin önlenmesi ve afet hasarlarının telafisine yönelik projeler.'' Ayrıca, 2002 yılı Yatırım Programı Hazırlama sürecinde başlatılan rasyonelleştirme çalışmalarına, 2003 Yılı Yatırım Programı hazırlık sürecincede de devam edilmesi planlandı. 
     





</TEXT>
</DOC>
