<DOC>
<DOCNO> 69120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yazar/guclu.html </URL>
<DATE> 2002/02/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İnternetin geleceği 
</HEADLINE>
<TEXT>

     Telefon, gazete, kitap, okul, iş, televizyon, yemek, spor ve alışveriş bugün için nasıl yaşamımızın bir parçası ise fazla değil çok kısa bir süre sonra internet de günlük olağan aktivitelerimizden birisi olacak. 
     Pek çoğumuz için şu anda bile zaten vazgeçilmez durumda. Ama yaygınlaşması bir süre daha zaman alacak. 
     İletişimde mektup ve telefonun yerine çoktan geçti bile. 
     Kitaba olamasa bile gazeteler için ciddi alternatif oldu. Birkaçını değil yüzlercesini bir arada bulmak mümkün. Hem de bedava. 
     İnternet üzerinden eğitim yapan okulların sayısı da giderek artıyor. Uzaktan eğitimi daha da vazgeçilmez hale getireceği kesin. Özellikle yetişkinlere müthiş eğitim olanakları sunacak. 
     Görsel zenginliği, çok kanallı televizyonları çoktan geride bıraktı. Belgeselden komediye aradığınız her şeyi bulmak mümkün. 
     Her ne kadar henüz kendisi yemek yapamasa da istediğiniz tarifi ya da istediğiniz lokantadan istediğiniz yemeği anında size ulaştırabiliyor. 
     Henüz fiziki sporlar konusunda alternatifler ortaya koyamasa da beyin sporları konusunda sınırsız olanaklar sunuyor. Satrançtan beyin fırtınalarına kadar ne ararsanız var. 
     Alışveriş konusunda kat edilen mesafe ise porno sitelerini bile geride bıraktı. Her keseye uygun alternatifleri ve bol ürün çeşidini başka hiçbir yerde bulmak mümkün değil... 
     Peki hayatımıza böylesine giren ve girmeye devam eden sanal dünyanın ve sunduğu sınırsız seçeneklerin hiç mi zararı yok Elbette var. Olmaya da devam edecek. Tıpkı teknolojinin diğer nimetlerinde olduğu gibi... 
     
Öğrenciler nasıl yararlanıyor      İzmir'deki lise öğrencilerinin internet kullanımına ilişkin gerçekleştirilen bir mastır tezi ilginç bulgular ortaya koydu. Prof. Dr Reşide Kabadayı'nın danışmanlığında Emin Bakay'ın gerçekleştirdiği araştırmaya göre, öğrenciler interneti şimdilik dersten çok sohbet için kullanıyor. Ortaya çıkan verilerden bazıları şöyle 
     Anadolu liseleri, kolejler ve fen liselerinde okuyan öğrencilerin internet kullanma oranı meslek liselerine göre çok yüksek. 
     Evinde bilgisayar sahibi olma oranı yüzde 20.8. Ankete katılan öğrencilerin yüzde 49.1'i internet kafelerde, yüzde 47.2'si evlerinde, yüzde 3.7'si ise okulda internete bağlanıyor. 
     Öğrenciler internet kafelere internet bağlantısının yanı sıra arkadaş edinmek için de gidiyor. 
     Öğrencilerin internete olan yüksek ilgisi satanist ve benzeri gruplarca istismar edilebiliniyor. 
     Özetin özeti Araştırmanın öneriler kısmında da belirtildiği gibi öğrencilerin internete olan yoğun ilgisini dikkate almak zorundayız. Yasak çözüm değil. Sınırsız özgürlük de baş ağrıtıyor. Peki ne olacak sorusunun çözümü ise çok yönlü işbirliğinden geçiyor. 
     
     







İslam ve yaşama sevinci 


Zafer ve Bayram 


Kum saati 


AB karşıtı parti 


İnternetin geleceği 


"Gomonist" demekten vezgeçtiler... 


Operada öğrenciye tam bilet 


Siz tazminatı alın 


Bu postacı kapıyı 1 defa çalıyor 


Berlin’de işçi Ahmet’ şimdi taksici’ 


</TEXT>
</DOC>
