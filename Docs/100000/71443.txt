<DOC>
<DOCNO> 71443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/bila.html </URL>
<DATE> 2002/03/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Tıkanma noktaları 
</HEADLINE>
<TEXT>

     Avrupa Birliği ile ilişkilerde Türkiye, sunduğu Ulusal Program'a uygun adımlarını sürdürüyor. 
     Ancak, Avrupa Birliği'nin beklentisi bunun da üzerinde... 
     Örneğin idam cezasının Öcalan'ı da kapsayacak biçimde kaldırılması, Kürtçe eğitim ve yayına geçilmesi gibi... 
     Türkiye ile Avrupa Birliği ilişkilerinde bu beklentinin tıkanmaya yol açacağını söylemek mümkün. Ayrıca Kıbrıs sorunu da tıkanma noktalarına eklenebilir. 
     Devlet Bakanı Şükrü Sina Gürel Kıbrıs'tan yeni döndü. 
     İzlenimlerini sorduk. Devlet Bakanı Prof. Dr. Gürel, Kıbrıs'tan olumlu izlenimlerle dönmediğini belirttikten sonra, şu değerlendirmeyi yaptı 
     "Sayın Denktaş da açıkladı. Türk tarafının kabul edebileceği bir ilerleme yok. Sayın Denktaş'ın attığı adımlara olumlu karşılık yok. Rum tarafı, Güzelyurt'u istiyor, aradaki bölgeyi istiyor, Karpaz'ı istiyor, ayrıca Kuzey'e göçmen yerleştirmek istiyor. Bu durumda Sayın Denktaş'ın değerlendirmesi Türk tarafına cemaat muamelesi yapıldığıdır ki, bu da 1960 öncesinden bile daha geri bir durumdur. Bu anlayış devam ederse Avrupa Birliği bağlamında Kıbrıs da bir tıkanma noktası olacaktır." 
     Prof. Dr. Gürel, böyle bir tıkanma durumunda ise, Avrupa'nın rasyonel davranması gerektiğini vurgulayarak, görüşünü şöyle özetliyor 
     "Avrupa bu duruma karşın ben Kıbrıs'ı alıyorum derse birçok sorun doğar. Kıbrıs'ı bütün olarak alıyorum dediğinde Türkiye'yi tam karşısına alır. O zaman KKTC'yi nereye koyacak Böyle bir durumda Rum tarafı cüret bulur, KKTC'ye yüklenebilir. Zaten silahlanıyorlar. Avrupa böyle bir soruna yol açmak istemiyorsa ya Rum kesimine baskı yaparak Türk tarafının önerdiği modele yaklaştırmaya çalışmalı ya da Yunanistan'ı ikna ederek Kıbrıs'ın alınmasını ertelemeli. Zaten Türkiye'nin üye olmadığı bir uluslararası organizasyona Kıbrıs'ı alması anlaşmalara aykırı, en azından eş zamanlı bir girişi düşünmeli. Aksi halde Kıbrıs da bir tıkanma noktası olacaktır." 
     Avrupa'nın Türkiye'den kısa süreli beklentilerini gözden geçirmesi, Kıbrıs'ta Türk tarafının taleplerini dikkate alması gerekiyor. 
     Milli Güvenlik Kurulu Genel Sekreteri Org. Tuncer Kılınç'ın "kişisel görüşüm" diye altını çizerek de olsa yaptığı değerlendirmenin de üzerinde durulması gerekir. Org. Kılınç'ın, Türkiye'nin milli menfaat ve sorunlarında Avrupa Birliği'nden hiçbir yardım görmediğini, ABD'yi göz ardı etmeden Türkiye'nin Rusya ve İran'la ilişkilerini geliştirmesi gerektiğini vurgulaması stratejik nitelikte bir yaklaşımdır. Nitekim, Başbakan Ecevit'in ABD gezisi sırasında, Türkiye'yi ziyaret eden Rusya Genelkurmay Başkanı'yla anlaşma imzalanması da Org. Kılınç'ın yaklaşımıyla örtüşüyor. 
     Avrupa Birliği'nin Türkiye'ye duyarlı olduğu konularda dayatmaları sürerse Ankara'nın stratejik pencereler açması, seçenekler yaratması kaçınılmaz olacaktır. 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
