<DOC>
<DOCNO> 75778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sondun14.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sinagoglara saldırılar 
</HEADLINE>
<TEXT>

     Fransa'da hafta sonunda sinagoglara yönelik saldırıların ardından, güneydeki sahil kenti Marsilya'da bir sinangogda dün gece yangın çıktı. 
     Polis, ölen ya da yaralanan olmadığını belirtirken, dini kitap ve belgelerin zarar gördüğü yangının çıkış nedeni hakkında açıklama yapmadı. 
     Yetkililer, aynı sinangoga geçen yılın Ekim ayında molotofkokteylli saldırı düzenlendiğini söylediler. 
     Fransa'nın güneydoğusundaki Lyon kenti ile doğusundaki Strasbourg kentindeki sinagoglara hafta sonu saldırı düzenlenmiş, küçük çaplı maddi hasarların olduğu ibadet yerlerinde yaralanan olmamıştı. 
     Bu arada, Fransa'nın güneyindeki Toulouse kentinde bir Yahudi'ye ait kasap dükkanına aeş açıldığı, ancak dükkan sahibinin saldırıdan yara almadan kurtulduğu kaydedildi. 
     Hafta sonu yayımlanan Le Journal du Dimanche gazetesi ise Rhone bölgesinde bulunan Villeurbanne kasabasında, önceki gün 20 yaşlarındaki Yahudi çiftin saldırıya uğradığını, hafif yaralanan çiftlerden hamile olan kadının hastaneye kaldırıldığını yazdı. 
     






</TEXT>
</DOC>
