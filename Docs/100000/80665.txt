<DOC>
<DOCNO> 80665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/siyaset/siy00.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonumuz iyi olmayabilir’ 
</HEADLINE>
<TEXT>

Genel Başkan Erdoğan’dan sonra dün de Grup Başkanı Arınç’ın kasedinin yayınlanması, partide huzursuzluk yarattı 
     ELAZIĞ Milliyet 

     AKP Grup Başkanı Bülent Arınç’ın da kasedi ortaya çıktı. Erdoğan’ın, kasedinin yayınlanacağından bir ay önceden haberi olduğu bildirildi. Erdoğan, kasetin yayınlandığını dün Elazığ’da Hazar Gölü’ne karşı yemek yediği sırada öğrendi. Kasedin yayınlanmasının ardından Erdoğan kurmaylarıyla durum değerlendirmesi yaparken, AKP’liler de huzursuz oldu. 
     Bülent Arınç da, kasedin montaj cümlelerden oluşabileceğini dile getirdi. Kasedin tamamının izlenmesinin gerektiğini belirten Arınç, "Kesik kesik cümleler var. Montaj cümleler olabilir. Kasedin tamamı gösterilmelidir. Nerede ve hangi tarihte söylendiği ifade edilmelidir" dedi. 
     
     Arınç’ın Konya kasedi 
     Bülent Arınç’ın 1994’de Konya’da yaptığı konuşmanın kasedi dün Star Haber’de yayınlandı. Arınç’ın sözleri şöyle "Türkiye’de ikiyüzlü olmak zorundasınız. İçeriye dönük dindar, dışa dönük ise laik.", "Arafat sen muvaffak olursan nasıl bir devlet kuracaksın Demokratik mi, yoksa başka mı Sen bunun için muvaffak olamıyorsun. Çünkü Allah’ın izinden gitmiyorsun. İşte bu yüzden Hamas Hareketi başarıya ulaşıyor.", "Ne top, ne tank Allah’ın karşısında hiçbir güç duramaz. Herkese hodri meydan, hodri meydan, hodri meydan, diyoruz.", "Buraya asılanlarla, zindanlardan geldik. Bundan sonra bir santim gerilememiz mümkün değil." 
     
Emine Erdoğan, ABD’ye gitti      SERHAT OĞUZ İstanbul 

     Tayyip Erdoğan’ın eşi Emine Erdoğan, çocukları Bilal Erdoğan’ın mezuniyet törenine katılmak için ABD’ye gitti. Erdoğan’a, AKP’li Ali Babacan ve eşi Zeynep Babacan eşlik etti. Erdoğan, Indiana Üniversitesi’nde siyaset bilimi okuyan oğlu Bilal Erdoğan’ın 4 Mayıs’ta düzenlenecek mezuniyet törenine katılacak. 
     



 SİYASET 














</TEXT>
</DOC>
