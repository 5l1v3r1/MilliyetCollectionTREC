<DOC>
<DOCNO> 66582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun09.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Ordusu, Filistin topraklarına girdi 
</HEADLINE>
<TEXT>

     İsrail tankları ve askerleri bugün Batı Şeria'da Filistin yönetimindeki topraklara girdi. 
     Filistin güvenlik yetkilileri, 10 tank ve zırhlı aracın Batı Şeria'nın kuzeyindeki Nablus kentine 200 metre kadar girdiğini, askerlerin bazı evlere baskın yaptığını açıkladı. 
     İsrail askerlerinin kentin dış kesimindeki bir Filistin kontrol merkezinin denetimini ele geçirdiğini belirten yetkililer, askerlerin Nablus'un kuzeydoğusunda Filistin köyü Tamun'da da birkaç eve girdiğini kaydettiler. 
     İsrail ordu kaynakları ise baskınların, Filistinli militanlara yönelik operasyonların parçası olduğunu, askerlerin dün gece Batı Şeria'da bulunan El Halil kentinin Filistin denetimindeki bölgede yaptığı operasyonda, bir İslami Cihad üyesini tutukladığını söylediler. 
     Aynı kaynaklar, İsrail askerlerinin Batı Şeria'da İsrail kontrolündeki Bir Zeit'de Hamas üyesi 2 kişiyi tutukladığını da bildirdiler. 
     






</TEXT>
</DOC>
