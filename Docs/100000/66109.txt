<DOC>
<DOCNO> 66109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/ekonomi/eko06.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom 87 bin lira 
</HEADLINE>
<TEXT>

Galatasaray, 14 - 15 Şubat arasında "Aslan payını siz alın" sloganıyla hisselerini 87 bin liradan halka arz edecek 
     ORHAN TEKEOĞLU 

     UEFA şampiyonu ve Türkiye liglerinin arka arkaya en çok şampiyon olan takımı Galatasaray, bir yıllık aradan sonra halka açılıyor. 
     Sadece Türkiye’nin değil dünyanın en başarılı kulüplerinden biri olan Galatasaray’ın bütün yayın, reklam, sponsorluk ve isim hakkı gelirlerine sahip olan Galatasaray Sportif Sınai ve Ticari Yatırımlar A.Ş.’nin hisse senetleri Global Menkul Değerler’in konsorsiyum liderliğinde 87 bin liradan halka arz edilecek. 
     Hisseler sabit fiyatla talep toplama yöntemiyle 14- 15 Şubat arasında satışa çıkacak. Şirketin yüzde 16’sına denk gelen 325 milyon 600 bin adet hisse senedi halka arz edilecek. Şirket hisselerine özellikle yurtdışından şimdiden yoğun talep geldiği kaydedildi. 
     
     Net k r 22.3 trilyon lira 
     Ödenmiş sermayesi 2 trilyon 35 milyar lira olan şirketin, Kasım 2000 - Mayıs 2001 tarihleri arasındaki dönemde net karı 22.3 trilyon lira olarak gerçekleşti. Şirket, Galatasaray’ın başarılarından Aslan payını siz alın’ solaganıyla yatırımcılara seslenecek. 
     
Galatasaray Sportif A.Ş'nin performansı Gelir tablosu TL 30 Kasım 2001 1 6 ay 31 Mayıs 2001 1 2 12 ay Net Satışlar 14.532.483 21.719.589 Satış maliyeti - 106.679 Brüt Satış Karı 14.532.483 21.612.910 Faaliyet Giderleri - 3.680.493 4.134.175 Esas Faaliyet Karı 10.851.990 17.478.735 Diğer Faaliyet Geliri 5.262.880 5.204.988 Diğer Faaliyet Gideri 4.853 14.643 Dönem Net Karı 13.511.324 22.327.785      
     1 Gelir ve sözleşmelerin aktarım dönem için yapıldığından bu dönemdeki rakamlar, gelirlerin yalnızca şirkete aktarılan 7 12'sini içermiştir. 
     2 Şirket faaliyetlerinin tamamına yakını 1 Kasım 2000 tarihi sonrasında Kulüp'ten şirkete aktarılmıştır. 
     
Adım Ebru, arz ederim’14 milyon taraftarlı UEFA şampiyonu Galatasaray’ı 33 yaşında genç bir bayan genel müdür halka açıyor. Şirket, bu yıl 24 milyon dolarlık temettü dağıtmayı hedefliyor 
     ORHAN TEKEOĞLU 

     100 yıla yakın başarılı bir geçmişi olan UEFA Şampiyonu Galatasaray, Avrupa devleri gibi halka açılıyor. Galatasaray kulübünün bünyesinde bulunan yayın, reklam ve isim haklarını devralan Galatasaray Sportif A.Ş., önümüzdeki haftalarda halka açılmak için tüm hazırlıklarını tamamladı. Şirketin genel müdürlüğünü 33 yaşında genç bir bayan Üstlendi. Doğuştan Galatasaraylı olan Galatasaray Sportif A.Ş. Genel Müdürü Ebru Köksal, son 1.5 yıldır halka arzların durduğu bir ortamda şirketini halka açmak için geceli gündüzlü çalıştığını söyledi. 
     Köksal, "Galatasaray markası ile ilgili ticari faaliyetlerin profesyonel bir anlayışla yönetilmesi amacıyla 1997’de kurulan şirket, dünyanın en büyük finansal hizmetler kuruluşlarından biri olarak tanınan ve 300 milyar ABD doları üzerinde varlığa sahip olan American International Group AIG da şirkete iştirak ettikten sonra aldığı halka arz kararını hayata geçiriyor" dedi. 
     
     Yüksek temettü 
     Şirketin 24 milyon dolarlık net k rının tamamına yakın kısmını temmuzda k r payı olarak dağıtacaklarını kaydeden Köksal, yurtdışı roadshow’larda beklenenin üstünde ilgi gördüklerini söyledi. Köksal, Türkiye’de tek global marka haline gelen şirketin halka arz tanıtım filminde, UEFA şampiyonluğunu ön plana çıkaracaklarını kaydetti. 
     Köksal şöyle dedi "Şirketin gelirleri Türkiye Süper Ligi, UEFA Şampiyonlar Ligi, UEFA Kupası, Türkiye Kupası ve diğer özel maçlara ait medya, reklam, sponsorluk, isim hakkı gelirleri ve takımın diğer gelirlerden oluşuyor." 
     
Ebru Köksal kimdir      Köksal, 2001 yılının ocak ayından bu yana Galatasaray Sportif A.Ş.’nin finansman müdürlüğü ve aynı yılın kasım ayından bu yana da genel müdürlük görevini sürdürüyor. Ebru Köksal, şirketteki görevinden önce AIG Blue Voyage Advisors Ltd. şirketinde başkan yardımcılığı ve Citicorp Menkul Değerler şirketinde genel müdür olarak görev yaptı. Köksal, lisans öğrenimini ekonomi ve uluslararası ilişkiler dallarında ABD’de Brown University’de tamamladı. 
     
UFA ile anlaşma      Şirket, 2001 yılı içinde, faaliyetlerinin tam anlamda profesyonel anlayışla yönetilmesi amacıyla, dünyanın en büyük spor pazarlama ve yönetim şirketlerinden biri olan UFA Sports ile bir anlaşma yaptı. 
     Müşteri portföyünde Milan, Juventus, Bordeux, Monaco, Paris SG gibi dev isimler bulunan UFA Sports, futbolun yanı sıra Formula 1, boks, tenis gibi alanlarda da faaliyet gösteriyor. 
     Yapılan anlaşma doğrultusunda şirketin pazarlama ve satış faaliyetleri anlaşma süresince UFA Sports tarafından yönetilecek. 
     



 EKONOMİ 



















</TEXT>
</DOC>
