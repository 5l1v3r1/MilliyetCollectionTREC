<DOC>
<DOCNO> 52195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/spor/spo04.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da tek cephe 
</HEADLINE>
<TEXT>

     TRABZONSPOR Başkanı Özkan Sümer, Mehmet Ali Yılmaz ile aralarındaki pürüzün giderilmesini "Manevi olarak büyük kazanç" sözleriyle yorumladı. Sümer, uzlaşma öncesinde büyük çatışma yaşandığını belirterek, "Artık dayanışma ruhu kulüpte çok güçlü bir şekilde hissedilecektir. İnsanlar Trabzonspor’a katkı yapma konusunda daha istekli olacaklardır" diye konuştu. 
     ONURSAL Başkan Yılmaz’ın birlik ve bareberliğe dayalı vermiş olduğu açıklamalar konusunda ise Sümer, "Yılmaz’ın kullandığı ifadeler çok olumlu. Ben baştan beri başarıyı yakalamak için önce iç huzurun sağlanması gerektiğini düşünüyordum." dedi. Sümer, Gökdeniz’in Galatasaray’a transfer olacağı haberleriyle ilgili de "Böyle bir şey söz konusu değil" dedi. 
     
     Briegel’den ilk atak 
     TRABZONSPOR Teknik Direktörü Briegel, futbolcularından her yönüyle tam bir takım olmalarını ve yılmamalarını istedi, "İyi bir ekip olursak, başarı kaçınılmaz" dedi. Alman hoca, "Sizden savaşmaktan kaçmayıp, saha içinde de, dışında da hep birlikte mücadele etmenizi istiyorum" dedi. Bu arada kolunda yeniden ağrılar başlayan Hami’nin Rizespor maçında da oynamayacağı açıklandı. 
     



 SPOR 






















</TEXT>
</DOC>
