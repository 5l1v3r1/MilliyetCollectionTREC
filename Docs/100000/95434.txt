<DOC>
<DOCNO> 95434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy03.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Ecevit troyka blokunu çatlattı 
</HEADLINE>
<TEXT>

Derviş ahlaki davranmadı’ diyen MHP lideri Bahçeli, Cumhurbaşkanı da tarafsız kalmalı’ görüşünü savundu 
     ÖNDER YILMAZ Sivas 

     MHP lideri Devlet Bahçeli, Başbakan Bülent Ecevit’in Devlet Bakanı Kemal Derviş’in istifasını geri almasını sağlayarak, "troyka blokunu çatlattığını, troykada bir taşı yerinden oynattığını" söyledi. 
     Dün temaslarda bulunmak üzere gittiği Sivas’ın Gürün ilçesinde soruları yanıtlayan Bahçeli, istifasını geri alan Derviş’in hükümette kalmasını ahlaki bulmadığını kaydederek, şunları söyledi "Hükümetin Hazine’den sorumlu Devlet Bakanı sıfatıyla Bakanlar Kurulu’na katılması gerekirken, bu sıfatı taşıyarak yeni oluşum diye birtakım temaslar başlatmasını ahlaki bulmuyorum. Ben Derviş’in Bakanlar Kurulu’nda kalması ile dışarıda kalması arasında artık anlam farkı görmemekteyim. Hükümetteki marjinal yararı sıfıra indi." 
     
     Ecevit, seçime götürmeli’ 
     Ecevit’in "MHP liderinin seçim görüşünü yeniden gözden geçirmesini isteyeceğim" açıklamalarına da olumsuz karşılık veren Bahçeli, "3 Kasım’da seçim kararımızın arkasındayız. Ecevit, bu hükümeti seçim hükümeti özelliği ile Türkiye’yi acilen seçime götürmeli" dedi. 
     Özkan - Cem öncülüğündeki troykanın başarılı olamayacağını savunan Bahçeli, Sezer’in Derviş’in istifasını geri alması konusundaki tutumunu ise şu sözlerle yorumladı "Ecevit ve MHP’siz oluşumlar için faaliyetlerin yoğunlaştığı bir dönemde Sezer’in daha yukarıda kalmasını ülke açısından yararlı görüyorum. Tarafsız kalmalı." 
     
     DSP’ye dönün çağrısı 
     Malatya’ya giderken uğradığı Darende ilçesindeki parti teşkilatında halka seslenen Bahçeli, DSP’den istifa eden vekillere geri dön’ çağrısı yaparak şunları söyledi "İstifa edenler oynanan oyunlara düşmeyip tekrar DSP’ye dönmeliler." 
     



 SİYASET 

























</TEXT>
</DOC>
