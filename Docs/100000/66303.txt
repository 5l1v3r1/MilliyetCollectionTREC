<DOC>
<DOCNO> 66303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/guncel/gun04.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Demokratik Cumhuriyet Partisi" olacak 
</HEADLINE>
<TEXT>
PKK, adından kurtulmak istiyor 
Kuzey Irak’ta 15 Ocak’tan beri 8. kongresini yapan PKK’nın yeni stratejisine bağlı olarak adını değiştirmeye hazırlandığı bildirildi 
     İHSAN DÖRTKARDEŞ DHA 

     Siyasallaşma faaliyetlerinde yeni bir taktik uygulayarak Türkiye’de ve AB’deki faaliyetini durdurma kararı aldığını açıklayan Kürdistan İşçi Partisi’nin PKK , Demokratik Cumhuriyet Partisi adını aldığı ileri sürüldü. 
     Kuzey Irak’ta 15 Ocak’ta 8. kongresini toplayan PKK’nın yeni dönemde izleyeceği politikaya uygun olarak siyasi kimliğini ön plana çıkardığı ve programını değiştirdiği belirtildi. 
     25 gün sürecek kongrede, "Demokratik Cumhuriyet Partisi" isminin alınmasında Abdullah Öcalan’ın sık sık "demokratik cumhuriyet" sözcüklerini kullanmasının etkili olduğu bildirildi. 
     Önümüzdeki günlerde yapılması beklenen açıklamada, örgütün Türkiye’nin toprak bütünlüğüne saygılı olduğu, Türkiye’de silahlı faaliyet gösterilmeyeceği, buna karşılık siyasi çalışmaların yoğunlaştırılacağına ilişkin görüşlerin yer alması bekleniyor. 
     Abdullah Öcalan’ın kardeşi Osman Öcalan, daha önce yaptığı "Barış ve demokrasiye katkı sağlayacaksa PKK adı bile değiştirilebilir" açıklamasıyla, ad değişikliğinin ilk işaretini vermişti. Uluslararası güvenilir haber ajansı Reuters de tüm dünyaya PKK’nın ismini değiştireceğini, bundan sonra PKK adını kullanmayacağını duyurdu. Reuters’in haberine göre PKK’ya yakın kaynaklar, isimsiz kalan örgütün "Demokratik Halk Partisi" veya "Kürdistan Özgürlük Partisi" isimleri üzerinde durduğunu söyledi. 
     



 GÜNCEL 





















</TEXT>
</DOC>
