<DOC>
<DOCNO> 97547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sonspo17.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da transfer 
</HEADLINE>
<TEXT>

     Bursaspor, Brezilyalı oyuncu Neres Junior ile anlaştı. 
     Bursaspor'un Vakıfköy Orhan Özselek Sosyal Tesisleri'nde düzenlenen imza töreninde, Junior, kendisini 3 yıllığına yeşil-beyazlı kulübe bağlayan imzayı attı. 
     İkinci Başkan Fikret Üstenci, yeşil-beyazlı takımın Avusturya kampında da denenen Junior'u uzun süren pazarlık sonucu tranfser ettiklerini söyledi. 
     Junior'un, 26 Temmuz Cuma günü yapılacak sezon açılışına katılacağını, ardından ailesini almak üzere ülkesine gideceğini anlatan Üstenci, "Junior, Beşiktaş ile oynayacağımız sezonun ilk maçına yetişecek. Genç ve yetenekli bir oyuncu. Umarım uzun süre yeşil-beyazlı formayı giyer ve başarılı olur" dedi. 
     Brezilyalı oyuncu Junior ise Bursaspor'a transfer olduğu için çok mutlu olduğunu belirterek, "Takıma faydalı olabilmek için elimden geleni yapacağım, var gücümle mücadele edeceğim. Belki şampiyon oluruz" diye konuştu. 
     





</TEXT>
</DOC>
