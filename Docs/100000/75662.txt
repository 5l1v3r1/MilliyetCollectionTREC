<DOC>
<DOCNO> 75662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/soneko06.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlama noktasına tırmanan gerginlik, İsrail borsasını vurdu 
</HEADLINE>
<TEXT>

     Ortadoğu'da Filistin Devlet Başkanı Yaser Arafat'ın karargahında kuşatma altında tutulması ve buna karşılık olarak Filistinli intihar komandolarının eylemlerine hız vermesi, Tel Aviv Borsası'nı çöküşün eşiğine getirdi. 
     Musevilerin Hamursuz Bayramı nedeniyle 4 günlük bir tatilin ardından bugün yarım gün faaliyet gösteren Tel Aviv Borsası'nda, son bir buçuk yılın en kötü performansını sergileyen borsanın temel göstergeleri TA25 Endeksi yüzde 5.5, TA100 Endeksi yüzde 5.3 geriledi. 
     Patlama noktasına gelen gerginliğin bir savaş korkusunu artırdığını belirten yatırımcılar, bu kaygılı bekleyişin uzun süre devam etmesi durumunda borsanın dayanamayacağını söylüyorlar. 
     İsrailli yatırımcıların savaş korkusunun yanı sıra, İsrail'in Filistin topraklarındaki kapsamı giderek genişleyen operasyonunun ekonomik bedellerinden de kaygı duyduğu belirtiliyor. 
     






</TEXT>
</DOC>
