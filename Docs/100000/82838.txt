<DOC>
<DOCNO> 82838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo04.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İmparator döndü... Fatih Terim 2 yıl sonra Florya'da... 
</HEADLINE>
<TEXT>

     Galatasaray ile 4 yıllık anlaşma yapan teknik direktör Fatih Terim, bu sabah Florya Metin Oktay Tesisleri'ne geldi. 
     Sarı-kırmızılı takımda 2 yıl sonra yeniden göreve getirilen Terim, resmen mesaiye başladı. Terim'in, bugün tesislerde incelemelerde bulunacağı ve yeni sezon çalışmalarına başlayacağı öğrenildi. 
     Fatih Terim Florya'da futbolcularla tek tek görüşmeye başladı. İlk transfer görüşmesini ise kaleci Mondragon ile yaptı. Mondragon'un bonservisinin de Fransa'nın Mets kulübünden 2,5 milyon dolara alınacağı belirtiliyor. 
     Yarın Ümit Davala ile sözleşme imzalayacak olan Sarı Kırmızılıların, Cumartesi günü de Portekizli yıldız Nuno Gomez'e imza attırması bekleniyor. 
     

     
</TEXT>
</DOC>
