<DOC>
<DOCNO> 77492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yasam/yas04.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
En nazik’ halka 
</HEADLINE>
<TEXT>

Sunucunun yarışmacıları neredeyse aşağıladığı En Zayıf Halka’ yarışması, dünyanın en nazik ülkesi’ Tayland’da yarışmacıları hüngür hüngür ağlattı 
     DIŞ HABERLER SERVİSİ 

     Amerikan ABC televizyonunun sözcüklerle yapılan katliam’ olarak nitelediği, Türkiye de dahil tam 70 ülkede yayınlanan televizyon yarışması En Zayıf Halka’, dünyanın en nazik uluslarından biri olarak tanınan Tayland’ı fena halde karıştırdı. 
     Programın formatı gereği yarışmacıları her fırsatta azarlayıp neredeyse aşağılayan çatık kaşlı, öğretmen gözlüklü sevimsiz’ sunucunun Taylandlı versiyonu, diğer 69 ülkedekinin aksine nazik Taylandlılarca hiç de hoş karşılanmadı. Sürekli gülümseyen nazik insanlar ülkesi’nin kaba yorum ve azarlamalara alışkın olmayan yarışma-cılarından çoğu, azar ve kaba yorumların program formatı olduğunu unutup, yarışma sırasında hüngür hüngür ağladı. 
     
     Başbakan bile kahroldu’ 
     Yarışmacıların sürekli aşağılanıp ağlatılması sonucu çileden çıkan bir çok izleyici de, program stüdyolarını basarak, utanmaz ve ahlaksız’ olarak niteledikleri yapımcılarla sunucuyu protesto etti. 
     Yarışmanın çileden çıkardığı isimlerin başında da, bizzat Tayland Başbakanı Takşin Sinavatra geldi. Sinavatra En Zayıf Halka’ yarışmasına karşı hislerini, Programı izlerken büyük şok geçirdim. Eğlenmekten çok strese girdim. İnanılmaz bir kabalık’ sözleriyle, yine de her Taylandlı gibi son derece nazikçe’ açıkladı. 
     Gelen tepkiler üzerine mecburen’ yumuşayan Kanal 3 TV yapımcıları da, yarışmada sık sık kullanılan, ancak Taylandlılar’ın hakaret kabul ettiği sözleri kısmen’ kaldırmaya karar verdi. 
     



 YAŞAM 



















</TEXT>
</DOC>
