<DOC>
<DOCNO> 65372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun05.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Johann Strauss'un eşyaları 5.3 milyon Euro'ya satıldı 
</HEADLINE>
<TEXT>

     Hitler döneminde zorla el konulan ve 2. Dünya Savaşı'ndan sonraki Avusturya yönetimi tarafından yakınlarına verilen ünlü besteci Johann Strauss'un özel eşyaları, Viyana belediyesi tarafından satın alındı. 
     Viyana Belediyesi ile yapılan görüşmelerde, Johann Strauss'un yakınlarından Marianne Cohran Crespo de la Serna ile Eduard Straus hazır bulundu. Viyana Belediyesi, Strauss'un yakınlarına tüm eşyalar karşılığında toplam 5 milyon 300 bin euro ödedi. 
     Viyana Belediye Başkanı Michael Haupl, yıllar sonra da olsa Johann Strauss'un özel eşyalarını satın almaktan büyük mutluluk duyduğunu söyledi. Haupl, Strauss'un eşyalarının şehir kütüphanesinde ve tarih müzesinde muhafaza edileceğini kaydetti. 
     Strauss ile Viyana'yı birbirinden ayırmanın mümkün olmadığını ifade eden Haupl, şehir kütüphanesi ve tarih müzesinde muhafaza edilecek eşyaların, araştırma yapmak isteyenlere açık olacağını ve gelecek sonbaharda bir sergi ile halka da gösterileceğini bildirdi. 
     Strauss'un, 5.3 milyon euro karşılığında belediye tarafından satın alınan eşyaları arasında, el yazması notalar, operetler, Indigo ve 40 Haramiler'', Romada Karnaval ile oğlunun yazdığı Süvari Pasman adlı opera, çeşitli doküman, dönemin gazetelerinde yer alan sanat eleştirilerinin küpürleri, yağlıboya portreler ve Johann Strauss'un evinde kullandığı org bulunuyor. 
     






</TEXT>
</DOC>
