<DOC>
<DOCNO> 97145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/soneko03.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti çalışmalarını tamamladı... 
</HEADLINE>
<TEXT>

     Çalışmalarını tamamlayan Uluslararası Para Fonu IMF Türkiye Masası Şefi Juha Kahkonen'in, yarın saat 16.30'da bir basın toplantısı düzenleyip Türkiye'den ayrılması bekleniyor. 
     Edinilen bilgiye göre, yazımı tamamlanan Niyet Mektubu ise Başbakan Bülent Ecevit ile Başbakan Yardımcıları Mesut Yılmaz ve Devlet Bahçeli'nin onayına sunulduktan sonra, Devlet Bakanı Kemal Derviş ile Merkez Bankası Başkanı Süreyya Serdengeçti tarafından imzalanıp IMF'ye gönderilecek. 
     Niyet Mektubu'nun, Ağustos ayının ilk yarısında İcra Direktörleri Kurulu'nda ele alınması ve IMF'nin, Türkiye'ye yaklaşık 1.1 milyar dolarlık kredi dilimini serbest bırakması öngörülüyor. 
     Ekim ayındaki ''4. Gözden Geçirme''den sonra da, yaklaşık 1.5 milyar dolarlık yılın son kredi diliminin serbest kalması bekleniyor. 
     





</TEXT>
</DOC>
