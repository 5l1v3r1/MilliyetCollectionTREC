<DOC>
<DOCNO> 88804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo13.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya kupası notları 
</HEADLINE>
<TEXT>

     Okocha bırakıyor 
     NİJERYA Milli Takımı’nın kaptanı Okocha, Dünya Kupası sonrası Milli Takım’ı bırakacağını açıkladı. F Grubu’nda oynadığı ilk iki maçı da kaybeden ve ikinci tur şansını yitiren Nijerya’nın kaptanı, kupada kalan İngiltere maçından sonra bir daha milli formayı giymeyeceğini söyledi. 
     
     Henry’ye bir maç 
     FIFA Disiplin Komitesi, Fransa’nın golcü futbolcusu Thierry Henry’e, Uruguay maçında gördüğü kırmızı kart nedeniyle bir maç ceza verdi. Senegalli Diao da bir maç ceza aldı. 
     
     ABD alarmı 
     GÜNEY Kore’de bir kişinin, Amerikan askerleri tarafından döşenen yüksek gerilim hattında hayatını kaybetmesi üzerine, Amerikan karşıtı gösteriler düzenlenmesi, polisi alarma geçirdi. Paju’da ABD bayrakları yakılırken, Güney Kore-ABD maçı öncesi güvenlik tedbirleri artırıldı. 



 SPOR 

































</TEXT>
</DOC>
