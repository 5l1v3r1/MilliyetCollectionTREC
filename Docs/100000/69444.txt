<DOC>
<DOCNO> 69444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo01.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant "Şans golüyle maçı kazandık" 
</HEADLINE>
<TEXT>

     Fenerbahçe Teknik Direktörü Werner Lorant ise Denizlispor'un iyi bir takım olduğunu ve maç boyunca iyi futbol oynadığını dile getirdi. 
     Lorant, şunları söyledi 
     ''Maça iyi başladık. Ancak, şansız bir golle yenik duruma düştük. 
     Sonra Revivo'nun muhteşem frikik golüyle beraberliği bulduk. İkinci yarıda da bir şans golüyle öne geçtik. Denizlispor, sürekli üzerimize geldi ve bizden daha çok koştu. Bu maçta beraberliğe bile sevinebilirdim, şans golüyle maçı kazandık. 3 puanı aldığımız için mutluyum. Rüştü'nün kurtarışları, galibiyette önemli rol oynadı.'' Lorant, ''Fenerbahçe bu futbolla şampiyon olabilir mi '' biçimindeki bir soruya, ''Ben yalnızca bu geceyi değerlendiriyorum. 
     Yalnızca bu maçı konuşuyorum'' diye yanıt verdi. 
     Maçtan önce atak futbol oynayacaklarını açıklamasına karşın son bölümde savunmaya çekilmelerine de açıklık getiren Lorant, ''Oyunun akışı böyle gerektirdi. Rakip, sürekli üzerimize geliyordu. Sahada işler planladığımız gibi gitmeyince savunma yaptık'' diye konuştu. 
     






</TEXT>
</DOC>
