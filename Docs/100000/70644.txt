<DOC>
<DOCNO> 70644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/spor/spo03.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu sus pus 
</HEADLINE>
<TEXT>

Galatasaray’ın hocası maçtan sonra açıklama yapmadı, sinirli şekilde kafile otobüsüne yöneldi. Yöneticiler ise kadro seçimini eleştirdi 
     SARI - Kırmızılı takımın teknik patronu Mircea Lucescu, Göztepe yenilgisi üzerine çılgına döndü. Basın toplantısı yapmayan Rumen hoca, sinirli şekilde kafile otobüsüne bindi. Yönetim ise, yenilgide faturayı Lucescu’ya çıkarıp, kadro seçimini eleştirdiler. Galatasaraylı yöneticiler, Victoria ve Ümit Karan’ın ilk on birde sahaya çıkmamasına anlam veremediklerini söylediler. 
     TUNCER Hunca, "Kazanmak için önce istemek lazım. Biz hiçbir şey yapmadık. Hele sol kanat felç oldu. Önlem de alamadık. Maçı almak isteyen, mücadele eden, koşan ve hak eden Göztepe’ydi. Onları tebrik etmek gerekir" diye konuştu. Futbol Şube Sorumlusu Abdürrahim Albayrak da, "Hiç hesapta olmayan bir mağlubiyet aldık. Ama dünyanın sonu değil. Gereken önlemleri alacağız" dedi. 
     GALATASARAY yönetimi, maç öncesi Lucescu’nun bu sezonki alacaklarının toplamı olan 500 bin doları 650 milyar lira ödedi. Hakan Ünsal’ın, Blackburn’a transferinden doğan bonservis bedeli tecrübeli hocanın hesabına aktarıldı. Ayrıca Hakan’ın kulüpten yaklaşık 500 bin dolarlık alacağı da silindi. Öte yandan Arif, maçtan sonra kendisine mikrofon tutan gazetecilerle tartıştı. 
     



 SPOR 



























</TEXT>
</DOC>
