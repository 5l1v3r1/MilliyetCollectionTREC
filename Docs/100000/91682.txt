<DOC>
<DOCNO> 91682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo06.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri dön Hakan 
</HEADLINE>
<TEXT>

Teknik kadro formsuz golcümüzü yarı finale maçına hazırlıyor. Otoriteler İlhan Mansız’ın oynamasını istiyor 
     Gözler Güneş’te 
     TÜRK Milli Takımı’nın Dünya Kupası’nda oynadığı beş karşılaşmada gol atamayan ve performansıyla ağır eleştiriler alan Hakan Şükür h l tartışılıyor. Teknik heyet rakip teknik direktörleri korkuttuğu için Hakan’ın moralini yüksetmeye çalışırken, otoriteler Senegal maçındaki altın gol ile Türkiye’ye yarı finali getiren İlhan Mansız’ın ilk onbirde sahaya çıkması gerektiğini bildirdiler. Şenol Güneş’in bu konuda yorum yapmaktan kaçındığı ancak Brezilya maçına yine Hakan ile başlayacağı belirtildi. 
     
     Özel terapi 
     SENEGAL maçında kaçırdığı gollerle büyük tepki toplayan Hakan Şükür ise, maç sonrasında tüm futbolcu arkadaşlarını tek tek kutladı. Hakan’ın, maçın tek golünü atan İlhan Mansız’ın özellikle yanına gidip, tebrik etmesi de dikkati çekti. Milli Takım Menajeri Can Çobanoğlu tarafından terapi uygulanan Hakan Şükür’e, kafilede mental olarak görev yapan Turgay Biçer’in de özel ilgi gösterdiği belirtildi. Maç sonrasında tüm oyuncular Hakan’ın odasına giderek moralini yükseltmeye çalıştılar. 
     
Her yerde Hasan var      A Milli Takım ile ilgili tüm istatistiklerde Hasan Şaş’ın ismi ön planda yer aldı. Oynadığı futbolla tüm Dünya’yı kendisine hayran bırakan Hasan, Ay - Yıldızlı ekipte en fazla görev alan, en fazla gol atan, en fazla asist yapan, en fazla şut atan ve en fazla top kaybeden oyuncu olarak ilk sırayı kaptı. 
     
Aranan forma bulundu ..      SENEGAL’İN "Seri katil" lakaplı golcüsü Diouf, maç sonrasında Hasan Şaş’tan formasını istedi. Yıldız futbolcumuz, MHK Başkanı Bülent Yavuz’a söz verdiğini belirterek, Diouf’un isteğini yerine getiremedi. Ama siyahi futbolcu inadından vazgeçmeyip, Bülent Yavuz’a rica etti. Yine reddedildi. Bu kez araya Haluk Ulusoy’u soktu ve formasına kavuştu. Diouf’un bu çabasını şaşkınlıkla öğrenen Hasan Şaş ise, "Galiba biz değerimizi bilmiyoruz. Böyle bir çaba bana onur verdi. Sorumluluğumu da hatırlattı" dedi. 
     



 SPOR 




































</TEXT>
</DOC>
