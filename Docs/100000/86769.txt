<DOC>
<DOCNO> 86769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko11.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 2003 sonuna kadar 20 petrol kuyusu açılacak 
</HEADLINE>
<TEXT>

     Irak'ta 2003 yılının sonuna kadar 20 petrol kuyusunun açılacağı açıklandı. 
     Irak'ın El Cumhuriye gazetesine bir demeç veren Petrol Araştırma İstikşaf Şirketi Genel Müdürü Rafid Abdulhelim Casim, Irak'ın ham petrol rezervinin 200 milyar varile ulaşma olasılığı bulunduğunu açıkladı. 
     Casim, Irak'ın devletleştirmeden 1 Haziran 1972 önce 30 milyar varil ham petrol rezervi olduğuna işaret ederken, şimdi rezervinin 115 milyar varile ulaştığını söyledi. 
     Genel Müdür, 1972'de Irak petrolünün millileştirilmesinin, petrol sektörünü geliştirmekte petrolü araştırma, sondaj, üretim ve sanayi dönüşümünde büyük rol oynadığını belirtti. 
     Millileştirme eyleminden sonra sismoloji ekiplerinin sayısının 20'ye ulaştığını söyleyen petrol yetkilisi, ''bu alanda birçok petrol yatağı keşfettik. Bunlardan bazıları, Batı Kurna, Mecnun, Nasiriye, Doğu Bağdat, Lahir ve Amara'dır'' dedi. 
     Son Körfez Savaşı ve Irak'a uygulanan ambargonun, petrol sektöründe gereç ve yedek parçaların bulunmasına olumsuz etki yaptığını bildiren Casim, bu konuda BM'nin 661 Yaptırımlar Komisyonu'ndaki Amerikan ve İngiliz temsilcilerinin birçok sözleşmeyi askıya aldıklarını söyledi. 
     Casim, Irak Petrol Bakanlığı'nın petrol araştırma ve sismoloji alanındaki planına değinirken, 2003 yılının sonuna kadar, 5-6 bin metre derinlikte 20 petrol kuyusu açılacağını belirtildi. 
     





</TEXT>
</DOC>
