<DOC>
<DOCNO> 69556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yasam/yas06.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay üyesine kapkaç yaptılar 
</HEADLINE>
<TEXT>

     SABRİ SEVER 

     Yargıtay üyesi Ufkay Demirci ile annesi Sabahat Çakmak, 4 azılı kapkaçcının saldırısına uğradı. Yere düşen Çakmak’ın kalça kemiği kırıldı. 
     Küçükbakkalköy Ataşehir Manolya Sitesi 4 8 numaradaki evlerine gitmek için yaya olarak dün saat 20.30 sıraları yürüyen Demirci ile annesi Çakmak’ın yanına yaklaşan Honda marka otomobil içerisindeki kapkaççılar Yargıtay üyesinin çantasını kaptı. Demirci yere düşerken, otomobille kaçan kapkaççılar Çakmak’a çarparak uzaklaştı... Çantasının alınması sırasında yere savrulan Demirci’nin ellerinde çizikler oluşurken, beton zemine düşen annesinin ise kalça kemiği kırıldı. İstanbul Ticaret Mahkemesi Başkanlığı görevinde de bulunan Demirci 2001 yılında Yargıtay Üyeliği’ne seçilmişti. 
     



 YAŞAM 















</TEXT>
</DOC>
