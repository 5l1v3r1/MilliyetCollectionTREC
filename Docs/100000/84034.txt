<DOC>
<DOCNO> 84034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/siyaset/siy01.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ADLİYEDE SKANDAL 
</HEADLINE>
<TEXT>

Mersin’de yargı çevreleriyle yakın ilişkisi olduğu saptanan Kasım Sümer’in, cinayet dahil birçok dosyayı para karşılığı kapattırdığı tespit edildi 
     TOLGA ŞARDAN Ankara 

     İçel’de, büyük bir uyuşturucu soruşturması sırasında patlak veren skandal, uyuşturucu olayının zanlılarından Zehra Sarıyıldız’ın başvurusuyla ortaya çıktı. Eroin soruşturmasının tutuklu sanığı Ahmet Kurt’un sekreteri olan Sarıyıldız gözaltına alınırken, Mersin’de, "Kel Kasım" olarak tanınan Kasım Sümer, mahkemeye çıkmadan önce sekreterin annesine 2 milyar karşılığı kızının serbest bırakılacağını söyledi. Anne Yurdanur Sarıyıldız da, 27 Mart’ta iki altın bileziğini Sümer’e verdi. Tutuklu sanık Kurt’un avukatı Şevket Çamlı ile bağlantılı olan Sümer de, bilezikleri 600 milyon liraya sattı. 
     Ancak Sarıyıldız, mahkemece serbest bırakılmasının ardından durumu öğrenip savcılığa suç duyurusunda bulundu. Dolandırıcılıktan gözaltına alınan Sümer, 29 Mart’ta mahkemece tutuklandı. 
     İçel Valisi Akif Tığ’ın gelişmeleri aktardığı İçişleri Bakanı Yücelen de, Adalet Bakanı Hikmet Sami Türk ile görüşerek İçel’de soruşturma başlatılmasını sağladı. Dün sabah başta İçel Emniyet Müdür Vekili Akın Küçükbayrak, 3 emniyet müdür yardımcısı, 5 şube müdürü ve Sümer’i sorgulayan polislerin de aralarında bulunduğu 20 emniyetçinin ifadesi alındı. 
     
Savcı, Sümer’in kiracısı çıktı      Bu iddialardan sonra gözler, daha önce eroin soruşturmasında gözaltına alınan bir zanlıyı kurtarmak için araya girdiği öne sürülen Mersin Cumhuriyet Başsavcısı Mustafa Canbolat’a çevrildi. Sümer’in Cumhuriyet Mahallesi’ndeki dairesinde 2 yıl kiracı olarak oturduğu öğrenilen Canbolat, "Bu şahsın adliye bünyesinde birtakım arkadaşlarla görüştüğü, arkadaş olduğunu biliyorum. Bunu karıştırmanın ne anlamı var " diye konuştu. 
     
Katiller bile serbest kalmış      Sümer, el yazısıyla verdiği ifadesinde özellikle İçel Ağır Ceza H kimi olan ve halen Yargıtay’da savcılık yapan Mustafa Ünal’la bağlantı kurarak, bazı cinayet ve yaralama dosyalarını kapattığını açıkladı. Sümer’in, poliste verdiği ancak daha sonra işkence altında alındığını söylediği ifadesinde, Mersinli ünlü müteahhit Cevdet Zehir’in 95’te eşini öldürdüğü cinayet davası da var. Sümer, o dönem Ağır Ceza Başkanı olan Ünal’ın para karşılığı "Kazaen ölüm" kararıyla 6 yıl hapis cezası verdiğini söylerken, Yargıtay’ın olayı "Kasten adam öldürme" diyerek 20 yıl hapis cezası verilmesini sağladığı öğrenildi. 
     



 SİYASET 












</TEXT>
</DOC>
