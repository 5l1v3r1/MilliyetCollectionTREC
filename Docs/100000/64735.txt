<DOC>
<DOCNO> 64735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas05.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzo beklerken donanma geldi 
</HEADLINE>
<TEXT>

Yunanlı balıkçılar, balıkçılarımızı Ege’de şenliğe davet etti. Ancak teknelerin yerine Yunan Sahil Güvenlik botları geldi 
     YAŞAR ANTER DHA 

     Kadehler dostluğa kalktı ama... 
     BODRUM Akyarlar’dan 20 balıkçı, deniz ortasında aylarca yan yana avlandıkları Yunanlı balıkçılarla teknede balık kızartıp rakı ve uzo kadehlerini dostluğa kaldırdı. Kos adasındaki Yunanlı meslektaşlarından geçen hafta gelen teklif üzerine Türk balıkçılar, yeniden Ege’de buluşma kararı aldı. Birlikte avlanılacak, yakalanan balıklar yenilecek, kadehler dostluğa kaldırılacaktı. 
     
     5 saat sonra sürpriz karşılama 
     ANCAK 6 tekneyle önceki gün saat 10.00’da denize açılan Türk balıkçılar, hiç beklemedikleri bir sürprizle karşılaştı. Randevu saati olan 11.00’den 16.00’ya kadar Yunanlı "dostları"nı boşuna bekleyen balıkçılar, sonunda Yunan Sahil Güvenlik’in 122 no’lu botuyla karşılaştı. Yunanlı askerlerden biri elini silahına atınca, Türk balıkçılar da Akyarlar’a döndü. 
     
     



 YAŞAM 
























</TEXT>
</DOC>
