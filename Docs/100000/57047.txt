<DOC>
<DOCNO> 57047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo17.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kupası'nda son çeyrek finalist Kocaelispor... 
</HEADLINE>
<TEXT>

     Futbolda Türkiye Kupası 4. kademesinde Kocaelispor, Gençlerbirliği'ni 2-1 yenerek çeyrek finale yükseldi. 
     Maça hızlı başlayan ve ilk 20 dakikada geliştirdiği ataklarda etkili olamayan Kocaelispor, Ahmet Arslaner'in yerine Lazarov'u aldıktan sonra ilerideki gücünü artırarak 2 gol buldu. 
     Konuk Gençlerbirliği ise etkili bir pozisyon geliştiremediği ilk yarıda, savunmanın kademe hataları nedeniyle, kalesindeki gollere engel olamadı. 
     29. dakikada Kocaelispor'un ilk golü geldi. Lazarov'un sağ 
     kanattan kullandığı köşe atışında, Aleks'in ceza alanında dokunamadığı topla buluşan Nuri'nin yerden sert vurdu. Bu top, ev sahibi ekibin ilk golü olarak filelerle kucaklaştı 1-0. 36. dakikada ev sahibi ekip ikinci golünü buldu. Sağ kanattan gelişen atakta, Hasan'ın ceza alanına gönderdiği topla buluşan Ayew'in kafa vuruşunda top, farkı artıran gol olarak filelere gitti 2-0. İlk yarı 2-0 Kocaelispor'un lehine tamamlandı. 80. dakikada konuk ekibin golü geldi. Sol kanattan gelişen atakta M'Bayo, topu ceza alanına gönderdi. Alper'in kafa vuruşunda, top filelerle buluştu 2-1. Kalan dakikaları orta alan mücadelesi biçiminde geçen maçı Kocaelispor, ilk yarıda kaydettiği gollerle 2-1 kazanarak çeyrek finalist oldu. 
     






</TEXT>
</DOC>
