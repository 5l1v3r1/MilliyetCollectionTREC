<DOC>
<DOCNO> 58767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sonspo16.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Genel Kurul tarihleri belli oldu 
</HEADLINE>
<TEXT>

     Galatasaray Kulübü'nde, 2002 yılında yapılacak mali ve yönetim kurulunun seçileceği olağan genel kurullarının tarihleri belli oldu. 
     Galatasaray'ın resmi internet sitesi ''www.galatasaray.org''da başkan Mehmet Cansun imzalı yapılan açıklamada, yıllık olağan mali genel kurul toplantısının 23 Şubat 2002 Cumartesi günü, saat 10.30'da Galatasaray Lisesi Tevfik Fikret Salonu'nda yapılacağı bildirildi. 
     Açıklamada, yönetim kurulunun belirleneceği genel kurulun ise 16 Mart 2002 Cumartesi günü, çoğunluğun olmadığı takdirde ise 23 Mart 2002 Cumartesi günü saat 10.00'da Galatasaray Lisesi Tevfik Fikret 
     Salonu'nda gerçekleştirileceği kaydedildi. 
     Açıklamada ayrıca, üyelerin 2002 yılına ait olan 50 milyon liralık aidatı, olağan mali genel kurula katılabilmek için 24 Ocak 2002 Perşembe gün saat 17.00'ye, seçimlerin yapılacağı genel kurula katılabilmek için de 14 Şubat 2002 Perşembe günü saat 17.00'ye kadar yatırılması gerektiği hatırlatıldı. 
     






</TEXT>
</DOC>
