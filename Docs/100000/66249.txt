<DOC>
<DOCNO> 66249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
19 yaşındaki genç tartıştığı babasını öldürdü 
</HEADLINE>
<TEXT>

     Beşiktaş'ta 19 yaşında bir genç, tartıştığı babasını bıçaklayarak öldürdü. 
     Uzuncaova Caddesi 105 numarada meydana gelen olayda, yalnız yaşadığı öğrenilen Ruşen Özinal 57 , akşam saatlerinde evine gelen oğlu Buğra Özinal 19 ile henüz belirlenemeyen bir nedenle tartıştı. 
     Tartışmanın büyümesi üzerine Buğra Özinal, babasını vücudunun çeşitli yerlerinden bıçaklayarak öldürdü. 
     Tartışma seslerini duyan ve Buğra Özinal'in evden ayrıldığını gören vatandaşlar, durumu polise bildirdi. Olay yerine gelen güvenlik güçleri, Ruşen Özinal'in cesediyle karşılaştı. 
     Olaydan sonra kaçan Buğra Özinal ise güvenlik güçleri tarafından yakalanarak gözlem altına alındı. 
     Çevre sakinleri, Bahçelievler'de ayrı bir evde oturan Buğra Özinal'in, babasının evine gelerek sık sık tartıştıklarını anlattılar. 
     






</TEXT>
</DOC>
