<DOC>
<DOCNO> 67385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yasam/ayas.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlle de ideal ölçü istiyorlar 
</HEADLINE>
<TEXT>
Zengin kadın bedeniyle kavgalı 
Atalarımız boşuna "parayla saadet olmaz" dememiş. İngiltere’de yapılan bir araştırmaya göre, yüksek gelirli kadınların yüzde 70’i vücutlarını beğenmiyor 
     DIŞ HABERLER SERVİSİ 

     İncelme peşinde 
     NAPOLYON her ne kadar "Para, para, para" dediyse de, İngiltere’de yapılan bir araştırma, özellikle kadınlarda parayla saadetin bir araya gelmesinin zor olduğunu ortaya koydu. Kamu Sağlığı Dergisi’nde yayımlanan araştırmaya göre, gelir düzeyi ortalamanın üstünde olan bölgelerde yaşayan kadınların yüzde 70’i, kiloları normal olmasına karşın bedenlerinden yakınıyor ve daha da "incelip" ideal ölçüleri yakalamak istiyor. 
     
     Kültürel çevre etkisi 
     UZMANLAR parayla bedensel saadetin ters orantılı olmasını "kültürel çevre"ye bağlıyor. Yani gelir düzeyi yüksek kesimlerin kadınları daha çok okuyup daha çok gördüklerinden, diğerlerine göre daha çok "ideal ölçü" veya "önce vücut" bombardımanına hedef oluyorlar. Bunun bir sonucu da kendini "anoreksi" yemek yiyememe ve "bulimia" kusma gibi hastalıklarda gösteriyor. Araştırma, gelir düzeyi düştükçe kadınların vücutlarıyla daha barışık olduğunu da ortaya koydu. 
     



 YAŞAM 






















</TEXT>
</DOC>
