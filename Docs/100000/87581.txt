<DOC>
<DOCNO> 87581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/ekonomi/eko02.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarişbank’ı siyasiler batırdı 
</HEADLINE>
<TEXT>

Fon’a alındıktan sonra yönetimi Danıştay’ca iade edilen ancak daha sonra tekrar Fon’a alınan Tarişbank’ın sahiplerinden Zeytinyağı Birlikleri Yönetim Kurulu Başkanı Cahit Çetin, bankayı siyasilerin batırdığını söyledi 
     FİNANS SOHBETLERİ KADİFE ŞAHİN 

     Yaklaşık bir yıl önce Tasarruf Mevduatı Sigorta Fonu’na Fon devrolduktan sonra Tariş Birlikleri’nin yürütmeyi durdurma davası açmasıyla yönetimi tekrar Tariş’e iade edilen Tarişbank Milli Aydın Bankası , hukuki süreçte alınan son kararla tekrar Fon’a verildi. 
     Bankacılık Düzenleme ve Denetleme Kurulu BDDK tarafından yeniden satışa çıkarılan banka için 14 Haziran tarihine kadar başvuru tarihi, 17 Temmuz tarihine kadar da teklif verme süresi tanındı. 
     Banka, Fon kapsamına alınan diğer bankalardan farklı olarak böyle bir süreç yaşarken hisse dağılımı nedeniyle Tarişbank’ın eski sahibi olan Tariş Zeytinyağı Birlikleri Yönetim Kurulu Başkanı Cahit Çetin, bankanın batışından göreve gelen sanayi ve ticaret bakanlarının sorumlu olduğunu açıkladı. 
     Bankanın çiftçinin kredi ihtiyaçlarını karşılamak için 1913 yılında kurulduğunu ve çiftçi tarafından bankaya geri dönmeyen herhangi bir kredi alacağının bulunmadığını bildiren Çetin, "Biz birlikler olarak yasa gereği Tarişbank yönetimi üzerinde yetki sahibi olamadık. Tarişbank’ı Türkiye’de yönetime gelen ve Tariş Kooperatifleri’ne genel müdür atayan dönemlerin Sanayi ve Ticaret Bakanları batırmıştır. Çünkü çiftçinin Tarişbank’a bir kuruş borcu yokken siyasi menfaatlerine göre hareket eden siyasiler bankayı da bu amaçları doğrultusunda kullanmıştır" dedi. 
     "Her devrin ticaret bakanları Tariş’e dolayısıyla Tariş’in iştiraki olan Tarişbank’a müdahale etmiştir. Tarişbank bugüne kadar hep siyasi anlayış ile yönetilmiştir" diye konuşan Çetin, bankanın en büyük darbeyi krize giren tekstil sektörüne verilen kredilerden aldığını söyledi. 
     
     Çözüm çok 
     Tarişbank Fon’a devrolduktan sonra bankanın sermaye açığını kapatmak için her türlü yola başvurduklarını belirten Çetin, devletten bu çözüm önerilerine yardımcı olacak bir tavır görmediklerini söyledi. 
     Tarişbank’ın sermaye probleminin çözümlenmesi için BDDK’nın kendilerine çok olumlu yaklaşımda bulunduğunu ifade eden Çetin, ancak sonuçta Türkiye’nin yanlış tarım politikaları nedeniyle bağlı olduğu sözler nedeniyle çözüme ulaşılamadığını kaydetti. Tarişbank’ın kurtarılması için gerekli olan sermayenin 45 - 50 trilyon lira olduğunu bildiren Çetin, bankanın kurtarılması için Tarım Satış Kooperatifleri’nin sermaye koyması, EGS Bank ile birleştirilmesi ve Rabobank’a satılması da dahil çok sayıda seçenek önerildiğini bildirdi. 
     
Hazine yardımcı olmadı’      Tarım satış kooperatiflerinin Tarişbank’a sermaye koyma gücü olduğunu belirten Çetin, bunun Hazine tarafından IMF’ye verilen sözler nedeniyle engellendiğini iddia etti. "Tarişbank yanlış tarım politikaları ile IMF’ye verilen sözler yüzünden yok ediliyor" diye konuşan Çetin, şöyle devam etti "Kriz sırasında bankaya kaynak aktarma şansımız vardı. Fakat Dünya Bankası’nın talimatı ile Hazine bize ARIP Tarım Reformu Uygulama Projesi yüzünden birliklerin bankaya para aktaramayacağını. Aktarırlarsa eski borçların tahkimi gibi haklardan mahrum kalırlar’ şeklinde bir ifadede bulundu. Dolayısıyla Tarişbank’a kaynak aktaramadık. BDDK haklı olarak bankaya kaynak aktarmamızı istedi. Böylece devletin bir birimi sermaye aktarmamızı isterken bir birimi de Aktaramazsınız’ diye Tariş’i bir ikileme soktu." 
     
Patron ama yetkisi yok      Zeytinyağı Birliği’nin yüzde 20, Pamuk Birliği’nin yüzde 47, İncir Birliği’nin yüzde 13 ve Üzüm Birliği’nin yüzde 20 oranında bankada pay sahip olduğunu belirten Çetin şöyle konuştu "Yüzde 20 payı ile Zeytinyağı Birliği’nin Başkanı olarak Tarişbank’ın patronuydum. Ancak bakanın patronu olmam demek mevduat ve kredi hareketlerine bakma hakkını bana vermiyordu. Çünkü Bankalar Kanunu bunu imkansız kılıyor." 
     
Bizi kurtarın demedik’      Devletten Tarişbank’ı kurtarmasını istemediklerini belirten Çetin, "Kaynak aktarmamız için önümüzdeki engeli kaldırın" dedik. Sessiz kalındı" dedi. Tarişbank olayı ile tarım politikası arasında bağlantı olduğunu ifade eden Çetin, "Dışarda ucuz diye tarımsal üretimden çekilmemeliyiz. Bu politika ile Türkiye’yi çaresizliğe itiyorlar. Tarişbank’ın kuruluş amaçları Türkiye’de ortadan kalkmış değil. Hatta ağırlaşmış olarak devam ediyor" dedi. 
     



 EKONOMİ 















</TEXT>
</DOC>
