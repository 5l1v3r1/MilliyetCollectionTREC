<DOC>
<DOCNO> 70887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun09.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ceset bulmak için gölün suyunu boşaltıyorlar 
</HEADLINE>
<TEXT>

     ABD'nin Georgia eyaletinin Lafayette kentindeki bir ölü yakma merkezinde, yakılmadan bir kenara atılmış çok sayıda ceset ortaya çıkarılmasının ardından, yetkililer, bazı cesetlerin atılmış olabileceği düşüncesiyle çevredeki gölün sularının tamamiyle boşaltılmasına karar verdi. 
     Yüzölçümü 12 bin metrekare olan gölün, su seviyesi 15 santime inene kadar boşaltılacağı bildiriliyor. Yetkililer, gölün derinliğinin yer yer 2.5 metreyi bulduğunu ifade ediyorlar. Gölün boşaltılmasının bir haftadan fazla sürmesi bekleniyor. 
     Resmi makamlar, aramalar sonunda, ölü yakma merkezi çevresinde ve kuyulara atılmış 339 çürümüş ceset ortaya çıkarmışlardı. Cenaze sahiplerinden, ölüleri yakmak için para aldığı halde cesetleri kuyulara atan Ray Brent Marsh halen cezaevinde bulunuyor. Marsh'ın, ölenlerin yakınlarına kül diye çimento tozu verdiği de saptanmıştı. 
     Yetkililere ölülerin yakıldığı fırının bozulması edeniyle bu yola başvurduğunu söyleyen Marsh'ın yalan söylediği ve fırının normal çalıştığı da belirlendi. 
     






</TEXT>
</DOC>
