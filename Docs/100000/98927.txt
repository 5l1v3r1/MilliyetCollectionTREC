<DOC>
<DOCNO> 98927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo16.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği sezonu yarın açıyor... 
</HEADLINE>
<TEXT>

     Yeni sezon hazırlıklarının ikinci bölümünü Avusturya'da tamamlayan Gençlerbirliği, yeni sezona kendi tesislerinde yapacağı sade bir açılışla ''merhaba'' diyecek. 
     Yaptığı transferlerle yeni sezonda hedefini zirveye ortak olmak olarak belirleyen kırmızı-siyahlıların Beştepe İlhan Cavcav Tesisleri'nde yapılacak açılış töreni yarın saat 18.00'de başlayacak. 
     Açılışta kulüp başkanı İlhan Cavcav'ın konuşması sonrası geçen sezon şampiyon olan PAF takımı, Gençlerbirliği ASAŞ Spor, B ve C genç takımları konuklara sunulacak. 
     A takım ve yeni transferlerin tanıtımı sonrası teknik direktör Ersun Yanal yönetiminde antrenman yapılarak açılış sona erecek. 
     Bu arada Gençlerbirliği'nin genç oyuncularından Ferdi baba oldu. Beyhan-Ferdi çifti çocuklarına Efe ismini verdi. 
     





</TEXT>
</DOC>
