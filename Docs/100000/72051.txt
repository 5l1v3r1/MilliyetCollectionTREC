<DOC>
<DOCNO> 72051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/guncel/gun03.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte iltica k tibi 
</HEADLINE>
<TEXT>

Avrupa’ya iltica etmek isteyenleri sahte belgelerle "PKK üyesi" gösteren Diyarbakır DGM k tibi Milas Dedeoğlu tutuklandı 
     ÖZGÜR CEBE Diyarbakır DHA 

     Diyarbakır 4 No’lu DGM’de zabıt k tibi olarak görev yapan Milas Dedeoğlu, 1000 mark karşılığı sahte belge düzenlediği gerekçesiyle tutuklandı. Tutuksuz yargılanmak üzere serbest bırakılan suç ortağı ve aynı mahkemenin odacısı Süleyman Bozan ise, gıyabi tutuklu PKK’lılara Almanya’nın daha kolay iltica izni verdiğini söyledi. 
     Dedeoğlu’nun Diyarbakır 2 No’lu DGM Hakimi Mustafa Kutu’nun kaşesini kullanarak, Avrupa ülkelerinde oturma izni almak isteyenleri, gıyabi tutuklu veya PKK üyesi gibi göstererek sahte belge düzenlediği iddia edildi. Dedeoğlu ile Bozan, son olarak 300 milyon lira karşılığı Cahit Aslan’a PKK üyesi olduğunu gösteren bir tutuklama kararı düzenlerken gözaltına alındı. Bozan jandarmadaki ifadesinde şu bilgileri verdi 
     
     Almanya’dan iltimas 
     "Ahmet adlı kişi bana kayınbiraderi Cahit Aslan’ın Almanya’ya kaçak gittiğini ve mülteciler kampında siyasi iltica talebinde bulunduğunu söyledi. Kendisinin PKK’lı olduğunu ve gıyabi tutuklu olduğunu gösteren bir belgesi olması halinde iltica talebinin kabul edileceğini belirtti. Kendisinden 1000 mark istedim. 300 milyona anlaşarak DGM çay ocağında Dedeoğlu ile buluştuk. Milas, Ahmet’ten Aslan’ın kimlik bilgilerini aldıktan sonra belgeyi düzenleyip mühür basarak getirdi. Ahmet daha sonra bir yakınının acil hasta olduğunu söyledi ve belgeyi almadan gitti. Ben bu belgeyi cüzdanımda sakladım. Ergani’den gelirken yol kontrolünde jandarmalar üzerimde buldu." 
     



 GÜNCEL 



















</TEXT>
</DOC>
