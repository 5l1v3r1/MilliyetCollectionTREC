<DOC>
<DOCNO> 50993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/guncel/gun01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Seni özleyeceğiz Dinçer Ağabey 
</HEADLINE>
<TEXT>

Tam 39 yıldır Milliyet çatısı altında hem gazetecilik hem insanlık dersi veren Dinçer Ağabeyimizi dün ebedi yolculuğuna uğurladık 
     İSTANBUL Milliyet 

     Yakalandığı amansız hastalığa yenilerek 67 yaşında aramızdan ayrılan Dış Haberler Servisimizin biricik ağabeyi Dinçer Güner’e, dün kırmızı karanfillerle veda ettik. 
     Güner için ilk tören, 39 yılını verdiği Milliyet gazetesinin içinde bulunduğu Doğan Medya Center önünde saat 10.00’da yapıldı. Milliyet çalışanları, Güner’in Türk bayrağına sarılı tabutu önünde gözyaşları içinde son görevlerini yerine getirdi. Çalışanlar adına konuşan Nail Güreli, "Dinçer, gazetecilik yaşamında çok sevdiğimiz bir arkadaşımızdı. Gazetecilik, habercilik iliklerine işlemişti. Bizlere hep örnek oldu" dedi. 
     
     İşi iliklerine işlemişti’ 
     Daha sonra Güner’in naaşı, omuzlar üzerinde cenaze arabasına taşındı. Milliyet çalışanları da Güner’i ellerindeki kırmızı karanfillerle uğurladı. Törene, Dinçer Güner’in eşi Akgül, oğulları Tansel ve Tuğrul Güner de katıldı. Güner’in cenazesi Levent Camii’nde kılınan namazın ardından Yeniköy Mezarlığı’nda toprağa verildi. 
     



 GÜNCEL 
























</TEXT>
</DOC>
