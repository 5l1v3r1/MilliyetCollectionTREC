<DOC>
<DOCNO> 80161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/soneko20.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartı can simidi... İlk çeyrekte kullanım oranı 60 arttı 
</HEADLINE>
<TEXT>

     Türkiye'de yılın ilk çeyreğinde Visa MasterCard kredi kartlarının kullanımı yüzde 60.6 oranında artarak, 4.6 katrilyon lirayı aştı. 
     Bankalararası Kart Merkezi'nin BKM birinci 3 aylık konsolide istatistik bilgilerine göre, Visa MasterCard kredi kartlarının turistler de dahil olmak üzere yurtiçi kullanımı, 4 katrilyon 626 trilyon lira olarak gerçekleşti. 
     İşlemlerin 596 trilyon lirası nakit, 4 katrilyon 30 trilyon lirası alışveriş amaçlı kullanıldı. 
     132.7 milyon adet olarak gerçekleşen işlem adetlerinde de, geçen 
     yılın aynı dönemine göre yüzde 10.3 artış görüldü. 
     BKM üyesi bankaların ihraç ettikleri Vise MasterCard kredi kartlarının yurtiçi ve yurtdışı kullanımlarında ise işlem adetlerinde yüzde 9.9, işlem tutarlarında yüzde 59'luk artış meydana geldi. 132.7 milyon adet işlemin tutarı, 4 katrilyon 608 trilyon lira oldu. 
     Yabancı bankalara ait kartların işlem tutarları 189 trilyon lira, döviz girdisi 139 milyon dolar olarak gerçekleşti. 
     7 milyon 768 bin 782 Visa kartı, 6 milyon 126 bin 559 MasterCard 
     ve 44 bin 274 diğer kartlar olmak üzere toplam kredi kartı sayısı 13 milyon 939 bin 615 adede ulaştı. 31 Mart 2002 tarihi itibariyle toplam 33 milyon 556 bin 980 adet banka kartı olduğu belirtilen raporda, 11 bin 556 adet ATM, 382 bin 297 adet POS cihazı olduğu kaydedildi. 
     





</TEXT>
</DOC>
