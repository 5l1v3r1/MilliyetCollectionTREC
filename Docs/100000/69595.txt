<DOC>
<DOCNO> 69595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/soneko05.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin komşu ülkelere ihracatı geçen yıl arttı 
</HEADLINE>
<TEXT>

     Komşu ülkelerle karşılıklı resmi temaslar, ticaret heyetleri ve fuarlara katılım gibi her yönüyle geliştirmeye yönelik gayretler meyvesini verirken, ihracat önceki yıla göre yüzde 34.9 artarak 3 milyar 330 milyon dolara ulaştı. Geçen yıl Türkiye'nin dış ticareti içerisinde komşu ülkelerin payı yüzde 10.7 oldu. 
     Komşularımız olan Azerbaycan, Bulgaristan, Irak, İran, Suriye, Yunanistan, Gürcistan ve Rusya Federasyonu'na 2000 yılında 2 milyar 467 milyon dolarlık ihracat, 2001 yılında 3 milyar 330 milyon dolara ulaştı. 
     Ön hat komşu ülkelerinden Azerbaycan'a yapılan ihracatta yüzde 5.1 oranında düşüş kaydedilirken, Bulgaristan'a yapılan ihracat yüzde 23.2, İran'a yapılan ihracat yüzde .2, Suriye'ye yapılan ihracat yüzde 45.8, Yunanistan'a ihracat yüzde 20 ve Gürcistan'a yapılan ihracat da yüzde 30.1 arttı. Özellikle Orta Anadolu Bölgesi'nde faaliyet gösteren KOBİ'ler için hayati bir önem arzeden Irak'a yapılan ihracat ise yüzde 91.9 oranında artış kaydetti. DTM verilerine göre 2001 yılında Türkiye'nin ön hat komşu ülkelere yönelik ihracatı şöyle 
     

Komşulara ihracat ÜLKELER 2000 2001 2001 Pay Değişim Azerbaycan 217 206 0.7 -5.1 Bulgaristan 246 303 0.9 23.2 Irak 370 710 2.3 91.9 İran 237 363 1.2 .2 Suriye 190 277 0.9 45.8 Yunanistan 400 480 1.5 20.0 Gürcistan 146 190 0.6 30.1 Rusya 661 801 2.6 21.2 TOPLAM 2.467 3.330 10.7 34.9      
Milyon dolar 
     






</TEXT>
</DOC>
