<DOC>
<DOCNO> 67242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun12.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler enkazından 60 torba dolusu para çıkarıldı 
</HEADLINE>
<TEXT>

     ABD'de 11 Eylül terorist saldırıları sırasında yıkılan New York'taki Dünya Ticaret Merkezi'nin enkazından 60 torba dolusu para çıkarıldığı açıklandı. 
     Yetkililer, kaybolan 11 milyon doların bir bölümü olduğu tahmin edilen bu paraların bankaya teslim edildiğini belirtti. 
     Amerikan doları ve yabancı ülke dövizlerinden oluşan paralar, DTM zemin katının 6 kat altında bulundu. DTM'nin 11. katında bankanın döviz kasası bulunduğu öne sürülmüştü. 
     Geçen ekim ayında da DTM'nin 4 nolu binasında 200 milyon dolar tutarında altın ve gümüş bulunmuştu. Kıymetli madenlerin "Bank of Nova Scotia"ya ait olduğu bildirildi. 
     Öte yandan, DTM enkazından cesetleri çıkarılan ve tamamı Liman İdaresine bağlı olarak çalışan 6 polisin cesetlerinin DTM 1 numaralı binasının lobisinde bulunduğu ifade edildi. Söz konusu bina, ilk uçağın çarpması sonucu, ikinci binadan bir süre sonra yıkılmıştı. 
     






</TEXT>
</DOC>
