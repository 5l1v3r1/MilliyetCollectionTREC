<DOC>
<DOCNO> 54914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/soneko26.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödemeler dengesi ilk 9 ayda 2.5 milyar dolar fazla verdi 
</HEADLINE>
<TEXT>

     Türkiye'nin cari işlemler dengesi, bu yılın Ocak-Eylül döneminde 2 milyar 514 milyon dolar fazla verdi. 
     Merkez Bankası, Türkiye'nin Ocak-Eylül dönemine ilişkin ödemeler dengesi sonuçlarını açıkladı. 
     Bir önceki yılın aynı dönemi ile karşılaştırıldığında, 2001 yılı Ocak-Eylül döneminde dış ticaret açığı yüzde 74,6 oranında azalarak 4 milyar 110 milyon dolar oldu. 
     Bu gelişmenin ardındaki başlıca neden olarak ihracat gelirlerinin yüzde 11,9, bavul ticaretinin yüzde 8,8 artması, ithalat harcamalarının yüzde 23,3 oranında azalması gösterildi. 
     Diğer taraftan, 2001 yılı Ocak-Eylül döneminde, diğer mal ve hizmetler ile karşılıksız transferlerden elde edilen net gelirler yüzde 28,6 oranında azalarak 6 milyar 624 milyon dolar oldu. 
     Böylelikle, 2000 yılı Ocak-Eylül döneminde 6 milyar 894 milyon dolar açık veren cari işlemler dengesi, 2001 yılı Ocak-Eylül döneminde 2 milyar 514 milyon dolar fazla ile sonuçlandı. 
     






</TEXT>
</DOC>
