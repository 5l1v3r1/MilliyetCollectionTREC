<DOC>
<DOCNO> 95649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yazar/civaoglu.html </URL>
<DATE> 2002/07/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Tık’ kanatları 
</HEADLINE>
<TEXT>

     İsmail Cem’e anket sonuçları geliyor. Örneğin... milliyet.com.tr anketinde "Cem - Özkan - Derviş üçlüsünün kuracağı partiye oy verir misiniz " sorusuna katılımcıların yüzde 56.2’si "evet" cevabını vermiş. 
     Hayır" diyenlerin oranı yüzde 30... 
     turk.net’in de bir anketi var. 
     Soru "İsmail Cem’in açıklamalarını yeterli buldunuz mu " 
     Katılımcıların yüzde 52’si "Konuya çok hakim. Dediklerini yapacağına inanıyorum" cevabını tıklamış. 
     Yüzde 25’si ise sarı ışıkta bekliyor "Tavrı olumlu ama, icraatını görmek gerek." 
     Bu sonuçlar yeni oluşumun karargahından iyimser rüzgarlar estiriyor. 
     Ancak... 
     İsmail Cem’i yakından tanıyanlar bilirler ki ihtiyatlıdır. 
     Gençlerin söylemiyle "gaza gelmez " 
     Cem, "Bakalım... İyi gidiyoruz ama çok da abartmayalım" diyor. 
     Onun tarzı gösterişli bir çıkışla başlayıp, inişe geçmek değildir. 
     Sağlıklı ve sürekli tırmanıştır. 
     
İstifalar sürecek mi      Cem istifaların sayısında da abartmalı bekleyiş içinde değil. 3, 5, 10, 15 dolaylarında yeni istifalar olabilir. 
     Fakat hükümetin Meclis desteğini azınlığa dönüşecek sayıya çıkması "hedef" değil. 
     Yani... ANAP, DYP, AKP ve SP destekli hükümetin başbakanı olmak gibi formüller peşinde koşmuyor. 
     Koşullar zorlarsa, olabilir. 
     Ama... Asıl amaç seçim sandığından hükümeti kuracak oranda oyla çıkmak. 
     O nedenle internet ortamındaki anketlerle daha ilgili. 
     ANAP’ın Mesut Yılmaz dışında aldığı "hükümete devam" kararı... 
     Salı günü Başkanlık Divanı’nda da o doğrultuda bir karar çıkabileceği yolundaki haberlerle ilgili görünmüyor. 
     
AKP’ye alternatif adres      İnternet ortamındaki anketlere kuşkuyla baktıran bir neden var "Uzaktan kumandalı tıklar..." 
     Bir şahıs ya da bir parti için militan tıklamalar yapılıyor. Sonuçlar abartılı oluyor. 
     Yazının başlarında yansıttığım Cem - Özkan - Derviş ile ilgili yüzde 50’nin üzerindeki destek oranı da, böyle uzaktan kumandalı mı 
     Sanmıyoruz. 
     Çünkü... Yeni oluşumun henüz bir örgütü, uzaktan kumandayla yönlenecek "siyaset militanları" yok. 
     Fakat... İnternet ortamının gençleri, bu oluşumdan yüksek dozda heyecanlanmış olabilirler. 
     Özellikle gençlerden büyük destek var. 
     Genelde ise... Daha Cem "partinin kuruluşunu bile açıklamadan" destek sayısı AKP’yle - neredeyse - eşitlenmişti... 
     İki aydır "Ah, keşke Cem ve Derviş’in başında bulunacakları bir parti olsa" denilmiyor muydu 
     Onlara Özkan da katıldı. 
     AKP’ye alternatif arayışı Cem - Özkan ve Derviş’e gösterilen ilginin izahı var. 
     O "tıkölarda AKP’ye iktidar karşı adres arayan her partiden, artık birlik arayan seçmen var. 
     Tabii bu rüzgarın sürdürülmesi gerek. 
     "Bir partiden kopanların, kurdukları yeni parti tutmaz" kuralı artık değişmekte. 
     AKP’ye bakınız... 
     SP’den büyük. Yeni oluşum da o yolda. 
     DSP’nin türevi değil, reenkarnasyonu yeniden doğum olabilir. 
     
Dirsek teması      Tırmanışta olan CHP ile bütünleşmek söz konusu mu 
     Cem’le konuşmamızda böyle bir izlenimi kesinlikle almadım. 
     Ya DSP’ye dönmek 
     "Seçimli kurultay toplanması" koşuluyla DSP’ye dönmek 
     DSP’deki 9’lar "seçimli kurultay toplanması" istemini Ecevit’e bir kez daha sunacaklar. 
     Onların bu istemleri aslında bir siyaset başyapıtıydı. 
     Satır aralarıyla Ecevit’e şu mesajı vermişlerdi "Seçimli kurultayı toplayınız. Genel Başkanlığa Cem’i siz aday gösteriniz. Çekilme takvimini şimdiden açıklayınız. 
     Onur Başkanımız olarak kalınız..." 
     Ecevit’le konuştuktan sonra bu formülü Cem’le de paylaşmak istediler, fakat ulaşamadılar. 
     O sırada Cem artık Özkan - Derviş ve DSP’den istifa etmiş olanlara "partinin kuruluş sözünü" vermiş bulunuyordu. 
     Sancısız bir geçiş ve DSP’nin kan değişimi ne yazık ki gerçekleşemedi. 
     9’lar salı gününe kadar hala bu şans için kapının aralık olduğu görüşündeler. 
     Ne var ki... Cem için artık bu defterin sayfaları kapanmış. 
     
     







Mangal üstünde boru... 


Mülkiyeli şair... 


Çiller’in öncelikleri 


Tık’ kanatları 


Ya siz 


Yeni oluşum programını açıklasa da... 


Ben, kendim ve gerçeklerim... 


Kıssadan hisse 


Yeni parti ancak yeni fraksiyon olur 


Çağdaş azınlık partisi 


Sarmalar, dolmalar ve kadınlar 


65’e şükredin 


Bedeli ağır olacak bir kargaşanın başındayız 


Yeni Oluşum halk’ı hatırlar ise başarılı olur 


Çağdaş Makul Mutlak ille de çoğunluk 


</TEXT>
</DOC>
