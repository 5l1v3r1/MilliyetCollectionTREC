<DOC>
<DOCNO> 88651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yasam/yas02.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk filmi değil gerçek bir aşk 
</HEADLINE>
<TEXT>

Yasemin ile Ahat, parasızlıktan evlenemedi. Nişan atıldı Ahat kendini alkole verdi. Fakat, kolonyayı fazla kaçırınca kör oldu.. Yasemin duyunca ona koştu, ve mutlu son’... 
     SONER KAVAK ORHAN KOÇYİĞİT Sivas 

     Sivas’ta, eski Türk filmlerini aratmayacak bir aşk hik yesi mutlu sonla bitti. Yasemin Kartal 18 ile Ahat Zambak 25 , iki yıl önce tanışıp birbirlerine gönül verdi. İki gencin evlenme isteklerine aileleri de olumlu cevap verince, nişan yapıldı, evlilik için geriye sayım başladı. 
     Ancak şık iki gencin arasına, para’ girdi. İşsiz Ahat’ın bir türlü aşamadığı maddi sıkıntıları nedeniyle düğün sürekli ertelenince, iki gencin aşkına rağmen nişan beş ay önce bozuldu. 
     
     Ve kader ağlarını örer... 
     Genç şıklar hiç görüşememeyince, kader ağlarını örmeye başladı. Ahat, sevdalı yüreğinin ateşini alkolle söndürme yolunu seçti. Ve bir gün intihara niyetlenip bir şişe kolonyayı içince, gözleri iflas etti ve delikanlı kör oldu. Kötü haber genç Yasemin’e tez ulaştı. Sevdiğinin aşkından kör olduğunu duyan genç kızın Ahat’ın yanına koşmasıyla ailesinin de tutumu yumuşadı ve iki genç birbirine kavuştu, ailelerin desteğiyle düğün yapıldı. 
     
     Bir de gözleri yine görse... 
     Ahat’ın kör olmasının aşklarını hiç engellemediğini söyleyen Yasemin, "Yemeğini yediriyorum, üzerini giydiriyorum. Tek isteğimiz, tıbben mümkünse gözlerinin yeniden görmesi" derken, Ahat da o zor günleri şöyle anlattı 
     "Nişan bozulunca bunalıma girdim. Bir gün intihar etmek için bir şişe kolonya içtim. Bayılmışım. Ailem hastaneye götürmüş ama gözlerimi kaybettim. Maddi durumumuz iyi olmadığı için doktora gidemedik. Yeşil Kart’ım da işe yaramadı. Tek amacım, yeniden gözlerime kavuşup bir iş bulmak ve aileme bakmak." 
     



 YAŞAM 



















</TEXT>
</DOC>
