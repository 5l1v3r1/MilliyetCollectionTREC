<DOC>
<DOCNO> 50533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/guclu.html </URL>
<DATE> 2001/11/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmen açığı ve köyler 
</HEADLINE>
<TEXT>

     Türkiye bir garip ülke. Bir yanda on binlerce öğretmen açığı var. Öte yandan yüz binlerce öğretmen adayı tayin bekliyor. 
     Bir yanda yüz binlerce memur atıl durumda. On binlercesinin bankamatik memuru olduğunu bakanların kendisi açıklıyor. Öte yanda öğretmensizlik nedeniyle 4, 5 sınıf bir arada tek öğretmen nezaretinde birleştirilmiş sınıflarda eğitim yapıyor. Gerekçe Kadro yok 
     Atıl durumdaki kadrolar neden boşaltılıp da, acil durumda kadro bekleyenlere verilmez bu hiç anlaşılamadı. Dahası eğitim gibi çok ama çok önemli bir konuda tasarruf söz konusu olabilir mi 
     Yitirilip giden kuşakları yeniden kazanmak için harcanacak para bugünkünün en az beş katı daha fazla. Neden bu hala görülmüyor 
     Milli Eğitim'de kangrene dönüşen sorunların çözümünün önündeki en büyük engel olarak müsteşar Bener Cordan gösteriliyordu. Hangi konu gündeme gelse, Bener Bey böyle istiyor deniliyordu. Evet artık o yok. Yeni akılcı çözümlerin üretilmesi gerekiyor. Hem de hiç zaman kaybetmeden .. 
     
Köy okulları niye kapatıldı      20 binden fazla köy okulu tasarruf tedbiri gerekçesiyle kapatıldı. Pek çoğu yıkılmak üzere. Neymiş efendim, çok az öğrencileri varmış. Taşımalı eğitimle çok daha ucuza geliyormuş. Böyle bir teklif, uluslararası kuruluşlardan gelse, dış mihraklar bizi içimizden vuruyor diye kıyameti koparırdık. Ama kendi elimizle köylerimizdeki, Cumhuriyet'e ışık veren, koruyan, kollayan okullarımızı kapatıp, öğretmenlerimizi geri çektik. 
     Oysa o okullar ve öğretmenler, Atatürk inkılaplarının, çağdaşlığın, Cumhuriyet'in, devletin temsilcileriydi. Onlar oradayken Cumhuriyet Bayramı yurdun dört bir yanında, en ufak yerleşim biriminde kutlanıyor, hemen her gün İstiklal Marşı okunuyordu. Ya şimdi .. 
     Köyler şu anda imamlara teslim. Halkın önündeki tek yönlendirici onlar. Bu yüzden devlet eğer hala tasarrufta kararlıysa, imamların eğitim düzeylerini ve toplumsal kalkınmaya, Cumhuriyet'e bakış açılarını yeniden gözden geçirmek durumundadır. 
     Binlerce ilahiyat fakültesi mezunu işsiz durumda. Ya da farklı alanlarda çalışıyorlar. İmam hatip mezunları da öyle. Öyleyse cami sayısı, okul sayısının iki katına yaklaşırken, ehliyetli ellerde olmalarına her zamankinden çok daha fazla özen göstermek gerekiyor. 
     Osmanlı kültüründe ibadet yerleri aynı zamanda ilmin, bilimin de merkezleriydi. Tabi yozlaşmadan önce. Şimdi de eğer köy okulları yeniden açılmayacaksa, ki kesinlikle bir an önce açılmalılar, camiler farklı bir misyonda yeniden ele alınmalıdır. 
     Neredeyse hemen her köyde öylesine görkemli camiler yapılıyor ki beş köyü toplayıp bir araya getirseniz yine dolmaz. Köy okullarına öğretmen göndermiyoruz ama hepsinin imamları var. Bir bölümü de yarım eğitimli. 
     Özetin özeti On binlerce köyden bir kaçını köy kent diye allayıp pullamak belki egoları tatmin eder ama ülkeye pek bir yararı olmaz. Hazır köyler gündeme gelmişken şu kapatılan okullar meselesi bir kez daha düşünülmelidir .. 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
