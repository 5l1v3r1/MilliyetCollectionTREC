<DOC>
<DOCNO> 89155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas06.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis kılığında servet yaptılar 
</HEADLINE>
<TEXT>

Polis yeleği ve tepe lambası kullanıp 42 kilo altın gasp eden, erittikleri altınlarla yatlı katlı’ süper lüks bir hayat yaşayan 10 kişilik çete çökertildi 
     ELVAN EZBER, DİNÇER ŞEREF İstanbul 

     İstanbul’da polis yeleği giyip tepe lambalı araç kullanarak durdukları dört kuyumcu kuryesinden 42 kilo altın gasp eden, erittikleri altından sağladıkları parayla yat ve dört otomobil alan çetenin 10 üyesi yakalandı. 
     Diva’ adı verilen operasyonda gözaltına alınan çete lideri Mutlu Savaşman ile diğer zanlılar Yüksel Çetiner, Memduh Kızıltaş, Kani Ekinci, Cemali Demir ve Hikmet Vatansever’in gasp olayına katıldığı, İbrahim Ateş, Can Dayar ve Zeki Gürel’in eritilmiş altınları satın aldıkları anlaşıldı. Gasp suçundan hükümlü Savaşman ve Demir’in, 1991’de aftan yararlanarak cezaevinden çıktığı, örgüt suçundan ceza alan Ekinci’nin de aynı nedenle tahliye edildiği belirlendi. 
     
     İhanet eden ölür’ 
     Zanlıların ayrıca banka soygunu, otomobil hırsızlığı ve silahla yaralama gibi başka olaylara da karıştıklarını ortaya çıkaran polis, operasyonda 2 Kalaşnikov, 5 tabanca, 4 el bombası, 2 kelepçe, 4 polis yeleği, tepe lambası, 2 el telsizi, 7 boş evlendirme cüzdanı, Zeytinburnu Evlendirme Dairesi’ne ait defter, 8 bin dolar, bir takım altın gerdanlık seti, bir miktar eritilmiş altın, altın eritme makinesi, Yağız’ isimli yat ve 4 otomobil ele geçirdi. 
     Bu arada evli çete lideri Mutlu Savaşman’ın, sevgilisi Mine Şenyurt’la evlenmek için nik h dairesinden evlendirme defteri çaldığı da saptandı. 
     Polisin araştırmasına göre Savaşman, Şenyurt’un ailesinin de katıldığı törenle sahte nik h kıydırıp sevgilisiyle ilişkisini resmileştirdi’. Şenyurt’un durumu bildiği, ancak ailesine anlatamadığı anlaşıldı. Olay yerlerinde tatbikat yaptırılan çete lideri Savaşman da, üç yıldır yakalanmama nedenlerini şöyle açıkladı "Hiç kimse diğerini aldatamaz. İhanet edeni öldürürüm..." 
     



 YAŞAM 























</TEXT>
</DOC>
