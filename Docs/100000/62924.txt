<DOC>
<DOCNO> 62924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/zbirand.html </URL>
<DATE> 2002/01/18/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Nakit para yok, ancak Türkiye kazançlı 
</HEADLINE>
<TEXT>

     Washington 
     Başbakan Bülent Ecevit'in ABD’deki bugüne kadarki toplantılarının sonuçlarına iki türlü bakabilirsiniz. 
     1 Hükümetin buraya gelmeden önce yarattığı büyük ekonomik beklentilere bakıp yargıda bulunmak isterseniz, çok kolaylıkla dağ fare doğurdu diyebilirsiniz. Hatta daha da ileri gidip, elimiz boş döndüğümüzü de söyleyebilirsiniz. 
     2 Hükümetin siyasi ve moral açısından istediklerinin büyük bir bölümünü elde ettiğini ve paranın da önümüzdeki aylarda geleceğini iddia edebilirsiniz. 
     Bu yaklaşımlar, yarı yarıya dolu bir bardağa bakmaya benziyor. 
     Yarısı boş bölümüne göre "Hiçbir şey 
     elde edemedik" diyebileceğiniz gibi, bardağın dolu 
     bölümüne göre yorumlayıp "İstediklerimiz alındı" da diyebilirsiniz. 
     Doğrusu, Bush yönetiminin Türkiye'ye siyasi açıdan büyük bir kredi açtığı ve tam anlamıyla destek verdiğidir. Sadece koalisyonun devamı ve Başbakan Ecevit'in liderliğini mutlaka sürdürmesi değil, Türkiye'nin bölgedeki en önemli müttefiki olduğunu da açıkça vurguladığıdır. 
     Birçok ülke ve Türkiye'ye sempati ile bakmayanlar hayal kırıklığına uğradılar. Türkiye'ye yatırım yapmak veya kredi açmak isteyen Amerikalı kuruluşlara son derece önemli bir sinyal verildi. Eğer kafalarda kuşku var idiyse, Başkan Bush bunları büyük oranda sildi. 
     Doğrudur, ABD elini hemen cebine atmadı. Nakit para çıkartmadı. Bunu söylediğiniz zaman, birçok Amerikalı şu yanıtı veriyor 
     "Çok çabuk unuttunuz. 11 Eylül sonrasında ekonomik programınız battığı sırada IMF 10 milyar doların üstünde yeni kredi açtı. Bu parayı kimden ve nasıl aldığınızı unutuyorsunuz. Washington ödemeyi, bu defa peşin yaptı. Yeni istekleriniz de zaman içinde gerçekleşecek. Sabırsızlık etmeyin..." 
     Nitekim, Başkan Bush'un direktifi ile ABD Dışişleri Bakanlığı, Tercihli Ticaret Anlaşması'na sıcak bakıldığını ve bunun gerçekleşmesi için hemen harekete geçileceğini açıkladı. ABD Dışişleri Bakanlığı’nın Ekonomik İşlerden Sorumlu Bakan Yardımcısı Larson başkanlığında kurulan komisyon hemen çalışmaya başlıyor. 
     Tekstil kotalarından, Afganistan'a giden askerin masraflarının ödenmesine, savunma sanayiine katkıdan, askeri kredi borçlarının silinmesine, iptal edilen enerji projeleri sorununa kadar tüm akçeli konular bu komisyona bırakılıyor. Bugünkü temaslar sırasında da konuların üstüne gidilecek. 
     
Kıbrıs konusunda ABD son derece kararlı      Ecevit-Bush görüşmesinde Kıbrıs sorununa fazla yer ayrılmadığı söylentisi çıktı. Oysa durum hiç de öyle değil. Amerikalı yetkililer hiç saklamıyorlar. Kenarda durup gelişmeleri izleyeceklerini ve taraflardan biri, inandırıcı olmayan gerekçelerle masadan kalktığı taktirde tepesine bineceklerini söylüyorlar. 
     İlgililere duyurulur. 
     Washington bu aşamada işin içine girmeyecektir. Bekleyip izleyecekler. Başkan Bush ve Ecevit ile görüşen diğer yetkililer hiç saklamadılar. Bu defa mutlaka çözüm beklediklerini söylediler. 
     Kıbrıs'ta, Washington ile Ankara arasında -nihai çözüm açısından- büyük bir fark yok. Her iki taraf, bulunacak çözümün bugünkü gerçekleri yansıtmasını istiyor. Aradaki tek ve önemli fark, Ankara' nın bağımsız bir 
     KKTC devleti üstünde durması, 
     ABD' nin ise bağımsız olmayan bir 
     KKTC bölgesini tercih etmesi. 
     
Irak için "Karar verirsek, mutlaka size danışırız"      Irak konusunda Ecevit tatmin olduğunu söylüyor. 
     Oysa tatmin olması için hiçbir gerekçe yok. 
     Amerika Saddam'ı ya devirecek veya bir şekilde yönetimden atacak. Bunu nasıl yapacağına henüz karar verebilmiş değil. Kararını verdiğinde de Türkiye'ye danışacak veya haber verecek. 
     Bu yaklaşımın 
     tercümesi çok açık. 
     Washington "Biz şu kararı aldık, yakında uygulayacağız. Bilginize." diyecektir. Yoksa Türkiye'ye beğendirmek için tutumunu değiştirmeyecektir. Buna karşılık, Ankara'nın kaygılarını yok edebilmek için de Irak'ın bölünmesini veya Kürtlerin bağımsız bir devlet kurmalarını şu veya bu şekilde önleyecektir. 
     Bunu nasıl başaracağı ise belli değil. 
     Ancak, bilinmesinde çok yarar var. ABD politikasını Ankara'nın beklentilerine göre oluşturmayacaktır. 
     
Ecevit, hayatından son derece memnun      Dünkü basın toplantısında da görmüşsünüzdür. 
     Başbakan Ecevit hayatından son derece memnun. 
     Buradan beklentilerini karşılamış olarak döndüğüne inanıyor. 
     Washington'a gelmeden önce bu kadar beklenti yaratmış olmasını da umursamıyor. Bir politikacı olarak koalisyonunun hayatını uzattığı için de özellikle memnun. 
     Türkiye'nin bölgedeki konumunu güçlendirdiğine, AB karşısındaki kozlarını arttırdığına, uluslararası piyasalara Türkiye'nin stratejik değerinin arttırıldığı mesajını verdiğine inanıyor. 
     Yarın tüm konuları teker teker ele aldığımız zaman hep birlikte farkına varacağız. Ancak önemli olan, masa üzerine şimdi konmuş para değil, birkaç ay sonra elde edilebilecek avantajlar. 
     Bunların gerçekleşmesi de Türkiye'nin, Ecevit Washington'dan ayrıldıktan sonra işin ucunu bırakmaması ve Amerikalıları sürekli baskı altında tutabilmesine bağlı. 
     Bugün gelinen nokta, işte bu açılardan olumludur. 
     Daha fazlası elde edilemez miydi 
     Belki olurdu, ancak bugünkü Türkiye'nin gücü bu kadarına yetişti. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
