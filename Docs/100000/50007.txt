<DOC>
<DOCNO> 50007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko09.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersin Özince ''Bütün acabalara rağmen Aria yoluna devam ediyor'' 
</HEADLINE>
<TEXT>

     İş-Tim Yönetim Kurulu Başkanı Ersin Özince, Türkiye'de 71 merkezde 2 bin istasyonla hizmet verildiğini belirterek, ''Bütün acabalara rağmen Aria yoluna devam ediyor'' dedi. 
     Türkiye İş Bankası ve Telecom İtalia Mobile TİM ortaklığıyla kurulan Türkiye'nin ilk GSM 1800 operatörü Aria'nın lisans sözleşmesinin birinci yılı nedeniyle Özince ve İş Tim Genel Müdürü Giuseppe Farina, İş Kuleleri'nde bir basın toplantısı düzenlediler. 
     Toplantının açılışında konuşan Özince, 27 Ekim 2000 tarihinde imzalanan lisans sözleşmesi nedeniyle geçen 1 yıllık süre içerisinde Türkiye'de çok ilginç gelişmelerin meydana geldiğini dile getirdi. 
     Aria'nın yöneticilerinin bu gelişmeleri nasıl gördükleri ve bundan sonrasına nasıl baktıkları konularında kamuoyunu bilgilendirmek istediklerini ifade eden Özince, ''Bu bilgilendirme çok önemli, çünkü, Türk halkının önümüzdeki dönemlerde telekomünikasyon, bilgi teknolojisi, iletişim en çok ihtiyaç duyduğu alan olacak'' dedi. 
     Türk devletine olan inancını defalarca kanıtlamış olan İş-Tim'in bundan sonrası için de aynı şekilde yoluna devam ederken Türkiye'ye en ileri, hakettiğini verme konusundaki düşünceleri ve beklentileri konuşmak istediklerini anlatan Özince, şunları söyledi 
     ''1 yıllık süreçte şunları hatırlamakta yarar vardır. 27 Ekim'de lisans sözleşmesi imzalandığında bazıları hayret etmişti. Acaba lisans sözleşmesi imzalanacak mı Lisans sözleşmesi imzalandı. Acaba ödemeler zamanında yapılacak mı Önce birinci taksit sonra ikinci taksit ödendi. Türkiye'nin en büyük sermaye şirketi kuruldu. Acaba KDV ödenecek mi Ödendi. Acaba sabit ücret kalkacak mı Sabit ücret kalktı. Rekabette çok önemli gelişmeler oldu ve bu acabalardan sonra İş-Tim'in geldiği yer Türkiye'nin 71 merkezinde 2 bin istasyondur ve bütün bu acabalara rağmen Aria yoluna devam ediyor.'' 
     






</TEXT>
</DOC>
