<DOC>
<DOCNO> 58948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo12.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kulübü ''Denizli'nin tazminatı yok'' 
</HEADLINE>
<TEXT>

     Fenerbahçe'de, yönetim kurulunun kararıyla görevine son verilen teknik direktör Mustafa Denizli, suskunluğunu koruyor. 
     Yönetim kurulunun kararı açıklamasının ardından, ''Hayırlı olsun. 
     Şu anda konuşmak istemiyorum. Daha sonra açıklama yaparım'' diyen Denizli, bugün ise ''Ben söyleyeceğimi söyledim. Şimdi açıklama yapmak istemiyorum'' şeklinde konuştu. 
     Mustafa Denizli, tazminatı ve kulüpten alacağı konusunda da bir açıklama yapmazken, Fenerbahçeli yöneticiler, Denizli'nin tazminatının olmadığını açıkladı. 
     Kulüp genel sekreteri Vedat Olcay, Denizli'nin tazminatının olmadığını, ancak alacağı olabileceğini belirterek, ''Denizli ile asbaşkan Murat Özaydınlı, mali ve hukuki konuları görüşecek'' dedi. 
     

     
</TEXT>
</DOC>
