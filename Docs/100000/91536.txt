<DOC>
<DOCNO> 91536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo09.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy ağladı 
</HEADLINE>
<TEXT>

Federasyon Başkanı, maç bitiminde ilk kez sahaya indi, gözyaşları içinde "İşte Dünya Türk’ün gücünü gördü" dedi 
     FUTBOL Federasyonu Başkanı Haluk Ulusoy karşılaşma sonrası mutluluktan gözyaşlarını tutumadı. İlk defa bir maç bitiminde sahaya inen Ulusoy, futbolcuları tek tek alınlarından öptü, "Bu takım tarihte yok. Çok eleştirdiler ama biz bu çocuklara inandık. Dünya Türk’ün gücünü gördü" ifadelerini kullandı. 
     MUHTEŞEM bir futbol ortaya koyduklarını söyleyen Haluk Ulusoy, "Yolumuza devam edeceğiz. Daha işimiz bitmedi. Brezilya’yı da geçeceğiz. Buna yürekten inanıyorum. Senegal karşısındaki performansımızı tekrarlarsak onlarda karşımızda duramazlar. Bu çocuklar final oynamayı hak etti. Ve bunu başaracaklar" diye konuştu. 
     
Erzik’in keyfi      UEFA Asbaşkanı Şenes Erzik’i maçın bitiş düdüğü ile birlikte tüm FIFA üyeleri tebrik etti. Olağanüstü bir başarı yakaladıklarını söyleyen Erzik, "Herkes bize övgüler yağdırdı. Bugüne kadarki en iyi, en akıllı oyunumuzu oynadık. Hepsiyle gurur duyuyorum" dedi. 
     



 SPOR 






























</TEXT>
</DOC>
