<DOC>
<DOCNO> 83883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun03.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmir'de şiddet 7 ölü 
</HEADLINE>
<TEXT>

     Hindistan'ın Cammu-Keşmir eyaletindeki bir askeri kampa kimliği belirsiz kişilerce düzenlenen intihar saldırısında 7 kişinin öldüğü bildirildi. 
     Bir polis yetkilisi, ''Şu ana kadar 7 ceset bulundu. Çatışmalar hala devam ediyor'' dedi. 
     Yetkili, Cammu-Keşmir eyaletinin kışlık başkenti Cammu'nun 15 kilometre güneyinde bulunan Kaluchak bölgesindeki askeri kampa yapılan saldırıda ölenlerin asker mi, saldırıyı düzenleyen eylemciler mi olduğu konusuna açıklık getirmedi. 
     Cammu'da bugün şafak sökerken yapılan saldırının, ABD Dışişleri Bakan Yardımcısı Christina Rocca'nın Hindistan'ın başkenti Yeni Delhi'ye yapacağı ziyaret öncesine denk geldiğine dikkat çekiliyor. 
     Gözlemciler, Rocca'nın ziyaretinin, nükleer güce sahip Hindistan ile Pakistan arasındaki gerginliği yatıştırma amacına yönelik olduğuna işaret ediyorlar. 
     

     
</TEXT>
</DOC>
