<DOC>
<DOCNO> 80140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun32.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da 5.3 şiddetinde deprem 
</HEADLINE>
<TEXT>

     Makedonya'da bugün Richter ölçeğine göre 5.3 büyüklüğünde bir deprem meydana geldi. 
     Kurtarma görevlileri, ülkenin doğusunda öğle saatlerinde meydana gelen depremin halkta paniğe yol açtığını, depremde can ya da mal kaybı olduğuna dair bilgi olmadığını söylediler. 
     Yaklaşık 30 saniye süren depremden sonra artçı depremler meydana geldiği belirtildi. 
     Bulgaristan Sivil Savunma Başkanı Nikola Nikolov, depremin merkez üssünün Bulgaristan'ın başkenti Sofya'nın yaklaşık 130 kilometre güneybatısında, Makedonya'nın doğusu olduğunu söyledi. 
     Makedonya Sismoloji Merkezi de, depremin merkez üssünün başkent Üsküp'ün yaklaşık 45 kilometre kuzeydoğusu olduğunu açıklayarak, Nikolov'u doğruladı. 
     Deprem, Kosova'nın başkenti Priştine, Sırbistan'ın güneyindeki Vranya, Presevo ve Buyanovaç kentlerinde de hissedildi. 
     Makedonya'da 1963 yılında meydana gelen deprem Üsküp'te büyük yıkıma yol açmış, 1072 kişinin öldüğü Üsküp'te, halkın yarısından fazlası evsiz kalmıştı. 
     





</TEXT>
</DOC>
