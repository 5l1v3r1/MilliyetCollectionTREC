<DOC>
<DOCNO> 83341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/dunya/adun.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tankları Türkiye’den girecek 
</HEADLINE>
<TEXT>

Başkan Bush’un masasındaki Irak’ı işgal seçenekleri arasında Türkiye’den asker sokma planı ağırlık kazanıyor 
     DIŞ HABERLER SERVİSİ 

     Uluslararası kamuoyuna Saddam rejimini devireceğini ilan eden ABD Başkanı George W. Bush’un Irak harek tı konusunda askeri seçeneklerden birini tercih etme aşamasında olduğu ve bu seçenekler içinde Türkiye’den Irak’a asker sokma planının ağırlık kazandığı iddia edildi. 
     İngiliz The Independent gazetesinin haberine göre, büyük bir ihtimalle gelecek yılın başında yapılacak Irak’ı işgal operasyonu uzun süreli hava bombardımanıyla start alacak. Hava harek tını takiben, Türkiye ve Kuveyt’te konuşlanmış bulunan Amerikan kara güçleri, kuzeyden ve güneyden harekete geçecek. Harek tta 70 ila 250 bin asker kullanılacak. ABD ve katılırsa İngiliz askerlerine Kürt gruplar destek verecek. Böylelikle ABD Ortadoğu’da ilk kez zor kullanarak yönetim değiştirmiş olacak. 
     
     Şahinler sabırsızlanıyor 
     The Independent, yaklaşan ABD askeri müdahalesinin Irak liderliği tarafından da tespit edildiğini kaydederek, Saddam’ın Irak halkına "gıda depolaması" yönünde uyarıda bulunduğunu hatırlattı. Bağdat yönetiminin ABD saldırısından kaçınmak için BM silah denetçileri konusunda uzlaşmacı bir politika izlemeye başladığına dikkat çeken The Independent, bu durumun Başkan Yardımcısı Dick Cheney ve Savunma Bakan Yardımcısı Paul Wolfowitz gibi "sabırsız şahinleri sinir ettiğini" belirtti. 
     İngiliz gazetesi, olası Irak operasyonunu çeşitli açılardan ele aldığı haber yorumunda, 12 yıl önceki Körfez Savaşı’yla karşılaştırmalar yaparak Washington’un şimdi karşı karşıya bulunduğu diplomatik ve siyasi engelleri sıraladı. ABD’nin şimdi Irak’a karşı bir koalisyon oluşturmakta güçlük çektiğini belirten gazete, İsrail’in son dönemde Filistin kentlerinde giriştiği kanlı eylemlerin uluslararası kamuoyunda olumsuz bir etki yarattığının altını çizdi. 
     The Independent, Saddam’ın ordusunun eski gücünde olmadığını vurguladı ancak işlerin Afganistan’daki kadar kolay olmadığını da dile getirdi. 
     



 DÜNYA 











</TEXT>
</DOC>
