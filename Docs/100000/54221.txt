<DOC>
<DOCNO> 54221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur07.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İğne yapılan küçük çocuk 3,5 saat sonra öldü 
</HEADLINE>
<TEXT>

     Adana'da, özel sağlık kabininde iğne yaptırılan iki yaşındaki çocuk, 3.5 saat sonra öldü. Ölümün şüpheli görülmesi üzerine ceset, otopsi için Adli Tıp Kurumu'na kaldırıldı. 
     Emniyet Müdürlüğü'nden yapılan açıklamaya göre, Gülbahçesi Mahallesi'nde oturan iki yaşındaki Muhammet Delen, aniden fenalaşınca önceki gün babası Abdulhalim Delen tarafından Adana Numune Hastanesi'ne kaldırdı. Hastanede gerekli tedavisi yapıldıktan sonra baba Abdulhalim Delen oğlunu eve götürdü. Daha sonra da eczaneden aldığı iğneyi, oğluna özel bir sağlık kabininde yaptırdı. 
     Eve getirilen çocuk, bir süre sonra aniden fenalaşınca, Adana Devlet Hastanesi'ne kaldırılmak istenirken yolda öldü. Doktorların, ölümü şüpheli görmesi üzerine ceset, otopsi için Adli Tıp Kurumu'na kaldırıldı. 
     Bu arada, baba Abdulhalim Delen'in, Numune Hastanesi'nde çocuğunu muayene ettirdikten sonra, Mustafa Yeniay adına düzenlenmiş bir yeşilkart ile reçete yazdırdığı tespit edildi. 
     Olayla ilgili soruşturma sürdürülüyor. 
     






</TEXT>
</DOC>
