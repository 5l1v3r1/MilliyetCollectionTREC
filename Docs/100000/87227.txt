<DOC>
<DOCNO> 87227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo03.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir "Ortega ve Tuncay tamam. Sıra Almeyda'da.." 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir de Galatasaray'ın tanıtım yönünden çok büyük bir iş başardığını belirterek, şöyle konuştu 
     ''Şimdi sıra Fenerbahçe ve Beşiktaş'da. Fenerbahçe ve Galatasaray, Avrupa Şampiyonlar Ligi'nde başarıyla koştursun. Beşiktaş da UEFA Kupası'nda atlayabileceği kadar tur atlasın. Bundan daha büyük bir olay var mı 
     Fenerbahçe, Ortega'yı aldı. Hiçbir sorun yok. Almeyda işi de iyi gidiyor. Onu da almaya yakınız. Washington'dan sonra bu 2 yıldızla birlikte yalnızca Avrupa değil Güney Amerika da Fenerbahçe'yi izleyecek. Bu futbolcuların Türkiye'nin dış tanıtımına çok büyük bir katkı sağlayacak. Bu bir imaj meselesi.'' Özdemir, Sakaryasporlu Tuncay'ın da Fenerbahçe kadrosunda yer alacağını kaydederek, yeni dönemde Fenerbahçe açısından herşeyin çok iyi olacağını vurguladı. 
     Özdemir, Fenerbahçe'nin yarın yapılacak genel kurulunda şirketleşme yetkisinin alınacağından emin olduğunu söyledi. 
     Özdemir, ''Fenerbahçe üyesi sağduyuludur. İnanılmaz bir destekle bu kararı onaylayacaktır. Biz de ekim'de halka açılırız'' dedi. Fenerbahçe Kulübü sbaşkanı Nihat Özbağı da halka arzı ''Fenerbahçe'nin geleceği'' olarak niteleyerek, halka arzdan 30 milyon dolar gelir beklediklerini söyledi. 
     Yenilenen stadın üstünü kapatma çalışmalarının da başladığını hatırlatan Özbağı, Avrupa Şampiyonlar Ligi maçlarından sonra kalan tribünün yıkılarak yeniden inşaa edileceğini anlattı. 
     Alışveriş merkezinin yapımına da biran önce geçileceğini kaydeden Özbağı, ''Stattan her yıl 25 milyon dolar gelir bekliyoruz. Reklam gelirleri ve diğer gelirler dışında yıllık 40 milyon dolar standart gelirimiz olacak. Fenerbahçe, yalnızca futboldaki başarılarıyla değil, tesisleri ve gelir kaynaklarıyla da dünya kulubü durumuna gelecek.'' 
     





</TEXT>
</DOC>
