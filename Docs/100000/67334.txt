<DOC>
<DOCNO> 67334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko06.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Açılmadan inceleme 
</HEADLINE>
<TEXT>

Sermaye Piyasası Kurulu, Galatasaray Sportif AŞ’nin her yıl temmuzda düzenli ve yüksek temettü vereceğini açıklaması üzerine inceleme başlattı 
     TARIK YILMAZ 

     Sermaye Piyasası Kurulu’nun SPK Galatasaray Sportif AŞ’ye daha halka açılmadan ilk incelemeyi başlattığı öğrenildi. Şirketin dün gazetelerde yer alan ilanında, her yıl temmuz ayında, düzenli yüksek dağıtım oranı’ ile temettü vereceği ibaresinin yatırımcıyı yanıltmaya yönelik bir açıklama olduğunu düşünen SPK inceleme başlattı. 
     
     Sirküler standart dışı’ 
     Ayrıca yayımlanan sirkülerin de standartlar çerçevesinde hazırlanmadığı, bu nedenle Kurulun para cezası keseceği iddia edildi. Edinilen bilgiye göre, eğer incelemeler sonunda şirket hatalı bulunursa Sermaye Piyasası Yasası’nın 47 A maddesine bağlı olarak 2 - 10 milyar lira arasında para cezası kesilecek. 
     Hukukçular, "Şirketin temettü dağıtacağım’ dememesi gerekir. Kurul da böyle bir garantinin verilmesini aldatıcı mahiyette bulduğu için karşı çıkmıştır. Çünkü şirket her zaman k r edecek diye bir durum yok. Bu durumda her yıl düzenli temettü dağıtacağım’ demek ticaretin ana kuralına karşı gelmektir" şeklinde değerlendirmede bulundu. 
     14 - 15 Şubat tarihleri arasında halka arzedilecek Galatasaray Sportif AŞ bu arzdan toplam 28.3 trilyon lira gelir elde etmeyi hedefliyor. Kulüp sattığı hisselerden elde edeceği gelirin 4.5 milyon dolarıyla Sportif AŞ’ye, 14.2 milyon dolarıyla bankalara olan borçlarını kapatacak. Gelirin kalan kısmı ise futbolculara alacakları karşılığında dağıtılacak. 
     
Aslan yabancılara, Kartal yerlilere      Galatasaray Sportif AŞ ve Beşiktaş Futbol Yatırımları AŞ hisse senetleri perşembe ve cuma günü halka arz ediliyor. Bu arada her iki şirketin hisselerine gelen talepler de belli oldu. Buna göre, Galatasaray Sportif AŞ’de halka arz edilecek olan 325.6 milyon hissenin 211.6 milyon adedi yüzde 65 yurtdışındaki yerleşik yabancılara, 11.4 milyon adedi yüzde 3.5 yurtiçi kurumsal yatırımcıya, 50 milyon adedi yüzde 15.4 alım gücü yüksek yurtiçi bireysel yatırımcılara, 41.1 milyon adedi yüzde 12.6 yurtiçi bireysel yatırımcılara, 11.4 milyon adedi de yüzde 3.5 Galatasaray Spor Kulübü Derneği üyelerine tahsis edildi. 
     
     Beşiktaş’a talep içerden 
     Beşiktaş Futbol Yatırımları AŞ’nin halka arz edilecek 326.5 milyon adet hissenin 114.3 milyonu yüzde 35 yurtiçi bireysel yatırımcılara, 32.6 milyon adedi yüzde 10 BJK Derneği Üyelerine, 81.6 milyon adedi yüzde 25 alım gücü yüksek büyük bireysel yatırımcılara, 32.6 milyon adedi yüzde 10 yurtiçi kurumsal yatırımcılara, 65.3 milyon adedi de yüzde 20 yabancı kurumsal yatırımcılara tahsis edildi. 
     



 EKONOMİ 
























</TEXT>
</DOC>
