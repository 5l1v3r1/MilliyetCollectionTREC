<DOC>
<DOCNO> 56970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/cetiner.html </URL>
<DATE> 2001/12/13/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
70 yıl önce memur kıyımı tartışmaları .. 
</HEADLINE>
<TEXT>

     Yıl 1931, Türkiye Büyük Millet Meclisi. Başvekil İsmet Paşa ve hükümeti için ilk gensoru veriliyor. Konu, matbuat hürriyetidir ama arkasında yatan pek çok istekler, tenkitler vardır. İsmet Paşa kürsüye çıkıp özetle der ki 
     - Bu istizah gensoru takririnizi kabul ediyoruz. Mevcut önlemlerin kafi olmadığı meydana çıkıyor ki, ben önce istizahı veren hatiplerin müşahedelerini dinlemek isterim. 
     Aksaray milletvekili Ahmet Süreyya Bey söz alıyor ve sonra ünlü pek çok milletvekili. İşte sizlere birkaç ilginç örnek memur kadrolarının şişkinliği veya tasfiyesi 70 yıl öncesi de varmış Ve ayrıca siyasetteki, oynaşmalar, cambazlıklar 
     "- Garip ve mucibi teessür olan şudur ki, inkılapların Cumhuriyet'in yarattığı, himaye ettiği tenkit ve serbest münakaşa gibi hakları, hürriyetleri 'bu bizim de hakkımızdır, bizim de hürriyetimizdir' diye onları suiistimal ederek bizzat hak ve hürriyetlerin aleyhinde inkılapların, Cumhuriyet'in aleyhine zehirli ve sihirli bir silah gibi kullanmak cüret ve cesaretini gösteriyorlar. 
     Bugün tahkir etmek istedikleri zümreyi basında anlaşılan memur kadroları hakkında şiddetle tenkitler var hükümete hücum etmek suretiyle ve prensiplere, rejime hücum suretiyle tahkir etmek istedikleri o memurin kütlesini hükümete istinat suretiyle tahkir edenler, ortalığı karıştırmak, bulandırmak isteyen bu kokuşmuş ruhların melanetini izah için şu iki örneği aldım Diyorlar ki, 1926'da maaşat yekünü 46 milyon liraydı. Şimdi son 5 yıl zarfında memur adedi o kadar çoğalmıştır ki, hükümet muameleleri tamamen kırtasiyeye boğulmuş ve maaşat yekünü 60 milyona çıkmıştır. Bu israfa şimdi nihayet vermeniz isteniyor. Bunun için de 1300 memur işten çıkartılacak... ve tabii himayesiz kimseler bu badirede yine yanacaklar. Bu müfrit ruhun bütün gayesi bu Fakat, insaf ile düşünülmelidir. 5 yılda 1300 memur daha ilave edildiyse, bunlara vasati 100 - 200 lira maaş verildiğini farz edelim ki bütçede katiyen böyle değildir çıkacak fark 2 - 2.5 milyon liradır. Ama buna muhalefet edenler bile bile bu rakamı 20 milyon diye gösteriyorlar " 
     
Abdülhamid'in şehzadesi ameliyat olunca      Aynı oturumda matbuat tartışmaları sırasında Servetifünuncu ünlü Ahmet İhsan Bey Ordu konuşuyor, ilginç açıklaması şöyle 
     "- Bana şimdi Şeyhülmatbuat diyorlar. Yaşımı merak ediyorsanız tam 60 yaşındayım. Hayatımın 43 yılını Servetifünun'a sarf ettim. Memleketin en yetişmiş adamları geldiler beraber çalıştık, irfan saçtık. 
     Gazetemin ilk çıkış iznini aldığım zaman verilen ruhsatta zi'ruh canlı adam resmi basmayacağım yazılıydı gülüşmeler . Acaba ölüsünü basabilir miyim diye sordum 
     O da olmaz dediler Nihayet Abdülhamid'in şehzadesine doktorlar ameliyat yaptılar, muvaffakiyetle yaptılar. İlk defa olarak ameliyat yapan doktorların resimlerini gazeteye koydum. Tarihimizde ilk olarak canlı resim o zaman çıkmıştır." 
     Nereden nereye değil mi 
     
     Not 1931 yılı Meclis zabıtlarından. 







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
