<DOC>
<DOCNO> 51319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo08.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe idmanında gol yağdı... 
</HEADLINE>
<TEXT>

     Gençlerbirliği maçı hazırlıklarını sürdüren Fenerbahçe, PAF takımıyla yaptığı antrenman maçını 12-4 kazandı. 
     Samandıra Tesisleri'nde yapılan ve hekemliğini kaleci antrenörü Nurettin Yıldız'ın yaptığı antrenman maçında Fenerbahçe, Oğuz Recep , Ali Güneş, Johnson, Deniz Uygar, Ali Akdeniz, Serkan, Hakan, Ovet, Yusuf, Ceyhun ve Andersson'dan oluşan kadrosuyla mücadele etti. 
     A takımının gollerini, Yusuf 3 , Ceyhun 3 , Andersson 3 , Serkan, Ali Akdeniz ve Deniz Uygar atarken, PAF takımının golleri ise Bilal 3 ve Ulaç'tan geldi. 
     Antrenman maçında, denenmek için idmanlara çıkan Ovet de yer alırken, İsrailli genç futbolcu vasat bir oyun ortaya koydu. PAF takımında ise Ukraynalı Valeri ile Kalonas denenmek için yer aldı. 
     Hafif sakatlıkları bulunan Mustafa, Oktay ve Mert Meriç, idman maçında yer almayıp koşu yaparken, sakatlıkları bulunan Ogün, Zoran Mirkoviç, Revivo ve hasta olan Lazetiç ile milli takım kamplarında bulunan oyuncular çalışmaya katılmadı. 
     İdman maçını, kulüp başkanı Aziz Yıldırım ile yönetim kurulu üyeleri de izledi. 
     






</TEXT>
</DOC>
