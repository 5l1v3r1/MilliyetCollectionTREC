<DOC>
<DOCNO> 50785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur23.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan'ın eski eşi Tuncay Kıratlı serbest bırakıldı 
</HEADLINE>
<TEXT>

     İzmir'i Narlıdere İlçesi'ndeki Prencess Otel'de tabancayla havaya ateş açtığı gerekçesiyle adliyeye sevk edilen şarkıcı Seda Sayan'ın eski eşi Tuncay Kıratlı, serbest bıraklıdı. 
     Alınan bilgiye göre, gözaltında tutulduğu Ayhan Tanrıverdi Polis Karakolu'daki sorgusu tamamlanan Kıratlı ve arkadaşı Murat Top, ''meskun mahalde tabancayla havaya ateş açmak'' suçlamasıyla İzmir Cumhuriyet Başsavcılığı'na sevk edildi. 
     Nöbetçi savcı tarafından ifadeleri alınan Kıratlı ve Top, serbest bırakıldılar. 
     Kıratlı ve Top, eğlenmek için gittikleri Prencess Otel'de, dün sabaha karşı, aşırı alkolün de etkisiyle, yan masada oturanlarla tartışmışlar, Top'un kafasına şişeyle vurulması üzerine, Kıratlı da, otel önüne çıkarak taşıma ruhsatlı tabancasıyla havaya ateş açmıştı. 
     






</TEXT>
</DOC>
