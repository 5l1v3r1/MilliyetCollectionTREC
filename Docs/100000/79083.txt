<DOC>
<DOCNO> 79083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sondun33.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yaşlı kuşu Galler'de 
</HEADLINE>
<TEXT>

     Kuzey Galler açıklarındaki bir kolonide, dünyanın bilinen en yaşlı vahşi kuşu bulundu. 
     Albatroslarla akraba ve deniz yüzeyine çok yakın uçan Man deniz kuşunun Puffinus puffinus muhtemelen 50 yaşında olduğu belirtildi. 
     Times'ın haberine göre, deniz kuşu Galler'e, kışı geçirdiği Güney Amerika'dan geldi. 
     Deniz kuşuna, gelişimini takip etmek için ilk kez 1957'de işaret konulmuştu. Bu kuşlar 5 yaşından önce işaretlenmediği için, kuşun Kraliçe Elizabeth'in tahta geçtiği 1952'de dünyaya geldiği tahmin ediliyor. 
     Kuşbilimcisi Chris Mead, bir kuşun yaşını saptamanın yolunun ayağına halka takmak olduğunu hatırlatarak, bu deniz kuşları için 50 yaşın çok uzun olduğunu söyledi. 
     Kuşbilimcileri, İngiltere ve Güney Amerika arasında, Amerika ile Avrupa sahilleri boyunca yaptığı uçuşlarla yaşlı kuşun ömrü boyunca 8 milyon kilometre yol katettiğini tahmin ediyorlar. 
     Şimdiye kadar bilinen en yaşlı kuş, ''Büyüanne'' adı verilen ve Yeni Zelanda'da da yuvalayan bir albatrostu. Kuşun, 1990'da ortadan kaybolduğunda 62 yaşında olduğu sanılıyor. 
     En uzun yaşayan kuşlar papağanlar olmasına karşın, şimdiye kadar en uzun süre hayatta kalan kuşun 82'sine kadar yaşayan ve ''Kurt'' ismi verilen Sibirya beyaz turnası olduğu sanılıyor. ''Kurt'', 1988'de ölmüştü. 
     





</TEXT>
</DOC>
