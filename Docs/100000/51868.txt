<DOC>
<DOCNO> 51868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun25.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Taliban nükleer silah için Pakistanlı bilim adamlarıyla temasta.." 
</HEADLINE>
<TEXT>

     Taliban ve Usame bin Ladin hesabına çalışan ajanların, nükleer alanda uzman en az 10 Pakistanlı bilim adamıyla Afganistan'da nükleer silah programı başlatmak için temas kurdukları iddia edildi. 
     Amerikan USA Today gazetesinin haberine göre, Amerikalı ve Pakistanlı üst düzey yetkililer, aralarında Taliban'a sempati duyanların da bulunduğu bazı bilim adamlarının, Pakistan hükümetinin onay vermesi şartıyla bu öneriyi kabul ettiklerini belirttiler. 
     Son 2 yıl içinde yapılan bu önerinin henüz ''hazırlık aşamasında'' olduğunu belirten Pakistan istihbarat servisinin ISI verdiği bilgiye göre, öneriyi kabul eden bilim adamlarından sadece biri Afganistan'a gitti. 
     Amerikalı yetkililer, bin Ladin'in Cumartesi günü açıkladığı üzere şu anda nükleer silaha sahip olmasını ''olası görmediklerini'', yine de bin Ladin'in nükleer silah temin etme arayışını sürdürdüğünü ve kullanmaktan çekinmeyeceğini açıklamışlardı. 
     Amerikalı yetkililer, buna karşın bin Ladin'in kimyasal ve biyolojik silaha sahip olmasının ''olası'' bulunduğunu belirtmişlerdi. 
     






</TEXT>
</DOC>
