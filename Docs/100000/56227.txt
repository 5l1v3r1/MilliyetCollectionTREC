<DOC>
<DOCNO> 56227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur14.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te üst geçit isteyen bir grup havaalanı yolunu kapattı 
</HEADLINE>
<TEXT>

     Pendik'te bir grup vatandaş, Sabiha Gökçen Havalimanı bağlantı yolu üzerine üst geçit yapılması istemiyle eylem yaptı. 
     Sabiha Gökçen Havalimanı'na giden TEM bağlantı yolu üzerinde yaklaşık 100 kişi, saat 13.00 sıralarında toplandı. Gidiş ve geliş toplam 4 şeritli yolu trafiğe kapatan vatandaşlar, eylem yaptıkları mevkide üst ya da alt geçit bulunmadığı için protesto gösterisi düzenledi. 
     Yolun karşısına geçen yayaların sık sık trafik kazasına uğradığını öne sürerek, üst geçit yapılmasını isteyen vatandaşlar, daha sonra olay yerine gelen emniyet birimlerince dağılmaları yönünde uyarıldılar. 
     Gruptakiler, emniyet yetkililerinin, sorunlarını ilgililere bildirileceği sözü vermesi üzerine, yaklaşık 30 dakika süren eyleme son verdiler. 
     






</TEXT>
</DOC>
