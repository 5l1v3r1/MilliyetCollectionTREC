<DOC>
<DOCNO> 89852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/soneko11.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "İyi hissediyorum. Pazartesi çalışmaya başlayacağım" 
</HEADLINE>
<TEXT>

     Devlet Bakanı Kemal Derviş, kendisini gayet iyi hissettiğini belirterek, pazartesi günü çalışmalarına başlayacağını söyledi. 
     Bakan Derviş'in, Ankara Üniversitesi Tıp Fakültesi İbni Sina Hastanesi'nde, menüsküs ameliyatı sonrası dinlendiği odasında gazetecilerin görüntü almasına izin verildi. 
     Bakan Derviş, görüntü alınırken sağlığıyla ilgili yaptığı açıklamada, kendisini gayet iyi hissettiğini belirterek, ''Sayın hocam temizledi. Dostlar, profesörler çok yardımcı oldular. Şu anda tek derdim, baya ciddi acıktım. Köfte getireceklermiş'' dedi. 
     Hastaneden bu akşam çıkacağını belirten Bakan Derviş, yarın İstanbul'a gideceğini ve orada iki gün dinleneceğini, pazartesi günü çalışmalarına başlayacağını bildirdi. 
     Ankara Üniversitesi Siyasal Bilgiler Fakültesi Dekanı Prof. Dr. Celal Göle de, hastaneden ayrılırken Bakan Derviş'in piyasaları sorduğunu ve gayet iyi olduğunu, istirahat için akşam evine gideceğini söyledi. 
     





</TEXT>
</DOC>
