<DOC>
<DOCNO> 59397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/bana.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     İBRAHİM Beşiktaş 
     Sol kanatta Gaziantepspor’u çökertecek her türlü şeytanlığı tasarladı, planladı, gerçekleştirdi. Beşiktaş’ın kolektif takım oyununa bireysel becerileri ve nefis golüyle katıldı. Bitmez tükenmez enerjisiyle galibiyette büyük rol oynadı. 
     

     MURAT DUMAN Diyarbakır 
     Geçen yıl Yozgat forması giyerken Fenerbahçe maçında kendi kalesine attığı dramatik golle gündeme gelmişti. Sonra sessiz bir döneme girip kendini geliştirdi. Diyarbakır forması altında hem kişisel hesabını gördü, hem de maçın baş kahramanı oldu. 
     

     CEM Y.Yozgat 
     Tempolu, hırslı, yetenekli ve akıllı. Kendine olan inancıyla Galatasaray savunmasının direnişini kıran bir futbol oynadı. Topla her buluşmasında takımını rahatlattı, forvetteki arkadaşlarına sayısız pozisyonlar hazırladı ve tüm alkışları topladı. 
     

     ZAFER Trabzon 
     Formsuz ve tartışmalı haftaları, huzursuz günleri çabuk atlattı. Kişiliğine ve klasına yakışır oyun anlayışıyla Briegel’in artık değişmez adamı, Trabzon’un da pozisyon fabrikası. Göztepe maçında attırdığı iki golle gerçek yüzünü bir kez daha gün ışığına çıkardı. 
     
     HAFTANIN KARMASI 

</TEXT>
</DOC>
