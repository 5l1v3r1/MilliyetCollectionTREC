<DOC>
<DOCNO> 52621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/soneko06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Türk ekonomisi Türk futbolcuları kadar başarılı olacak'' 
</HEADLINE>
<TEXT>

     Ekonomiden Sorumlu Devlet Bakanı Kemal Derviş, Bugün Avusturya-Türkiye işbirliği toplantısı yapamıyoruz. Fakat gerçekten de şuna inanıyorum ki, önümüzdeki yıllarda Türk ekonomisi Türk futbolcuları kadar başarılı olacaktır.'' dedi. 
     
     Bankacılık sistemi 

     Derviş, ''Türk bankalarının elinde olmayan bir bankacılık sistemi istemiyoruz. Dışarıdan sermaye istiyoruz, fakat ulusal banka sistemimizin de güçlü olmasını istiyoruz'' diye konuştu. 
     Dışişleri Bakanlığı Müsteşarı Büyükelçi Uğur Ziyal tarafından Conrad Otel'de verilen yemeğe katılan Derviş, soruları da yanıtladı. 
     Özel Emeklilik Yasası'na ilişkin bir soru üzerine Derviş, emeklilik fonlarının sermaye için önem taşıyan bir kaynak olduğunu ve fon yatırımlarını çekici kılmak gerektiğini söyledi. 
     Kemal Derviş'in bankacılık sektöründe rakamsal olarak daha az ve daha güçlü bankalar olacağına ilişkin sözlerini hatırlatan bir konuk da, ''Akbank iştirak aramakta, bazı bankalar dış bankalar tarafından satın alınmakta. Acaba bir tehlike söz konusu değil midir O tehlike de uluslararası çıkarların artık ön plana çıkıp ulusal çıkarları bastırabilmesi mi '' diye sordu. 
     Bankacılık sistemini güçlendirmek istediklerini, ancak hiçbir şekilde tamamen uluslarası nitelikte bir sistemi istemediklerini vurgulayan Derviş, şunları söyledi 
     ''Türk Bankacılık Yasası'nda şimdiye kadar dış sermayeye sahip değildik. Daha fazla dış sermaye ve bankacılık sistemini güçlendirmek isteriz, fakat hiçbir şekilde tamamen uluslararası olan bir banka sistemi istemiyoruz. Türk bankalarının elinde olmayan bir bankacılık sistemi istemiyoruz. Dışarıdan sermaye istiyoruz, fakat ulusal banka sistemimizin de güçlü olmasını istiyoruz. Birçok banka birleşmekte ve daha güçlü bankalar oluşturmaktadır. Biz devlet sayesinde bir zorlama gerçekleştirmek istemiyoruz, ama banka sisteminin kendi kendine güçlenmesini ve daha güçlü Türk bankalarına sahip olmayı arzu ediyoruz, yabancı partnerlerle birlikte.... Amaç, uluslararası bankacılık sistemine dayanan bir banka sistemine sahip olmak değildir.'' Bu konuda çok büyük ilerlemeler gördüklerini ve son aylarda özel bankacılık sisteminin krize karşın güçlendiğini söyleyen Derviş, ''Bizim bütün stratejimiz şudur gönüllü ve piyasaya yakın olan önlemler istiyoruz, piyasa dostu önlemler istiyoruz. Hiçbir şeyi zorlamak istemiyoruz. Vergi önlemleriyle bütün bunları teşvik etmek istiyoruz, ama hiçbir şekilde bir zorlama taraftarı değiliz'' diye konuştu. 
     Derviş, yapılacak çalışmalarla 2003 yılında vergi sisteminde enflasyondan arındırılmış bir konuma gitmek istediklerini, enflasyon muhasebesinin bugün de Türk vergi sisteminde varolduğunu, ancak bu yapıyı daha sistematik bir hale getirme arzusunda olduklarını söyledi. 
     
     Türk futbolcuları 

     Bakırköy eski Belediye Başkanı Naci Ekşi, ''Şeyh Edebali'nin bir sözü var. 'O, 3 insana çok acırım. Bunlardan en önemlisi de cahiller arasında kalmış alim insan.' Ben sizi cahiler arasında kalmış alim insan olarak nitelendirmek istiyorum. Benim sizden ricam, yılmayın. 
     Yılarsanız, benim gibi binlerce kişinin gözünden düşebilirsiniz'' şeklindeki sözleri üzerine de Derviş, şöyle konuştu 
     ''Dünya Bankası'nda çalıştığım zaman çok mutlu olduğum bir olay vardı Türkiye'den çok parlak hanım ve beylerin staj için gelmesi beni çok mutlu ediyordu. Bütün zorluklara rağmen, Türk gençliği dinamik ve eğitimlidir. Sivil toplum çok gelişmiştir, bir çok alanda önemli başarılar elde edilmiştir. Bugün Avusturya-Türkiye işbirliği toplantısı yapamıyoruz. Fakat gerçekten de şuna inanıyorum ki, önümüzdeki yıllarda Türk ekonomisi Türk futbolcuları kadar başarılı olacaktır.'' İstanbul yaklaşımı Konuşmasının ardından gazetecilerin de sorularını yanıtlayan Derviş, İstanbul Yaklaşımı'yla ilgili çalışmaların sorulması üzerine, çalışmaların son safhasına gelindiğini anlattı. 
     Derviş, şöyle konuştu 
     ''Sanıyorum önümüzdeki 10-15 gün içinde TBMM'ye sevkedilebilecek. 
     Ondan sonra da bu yaklaşım, adını bir türlü koyamadık ama Türkiye'deki reel sektörün ve bankaların daha sağlıklı ve birbirlerini daha destekler bir biçimde çalışmasını sağlayacak. Amacımız önümüzdeki yıllarda krizi yavaş yavaş atlatmaya başlayan finans sektörünün daha da güçlenmesi. Türk bankacılık sisteminin güçlü bir şekilde varolmasını ve reel sektöre daha etkili, daha uzun vadeli kredi vermesini sağlamak üzere, bu yaklaşımın ve bu yasal düzenlemenin bu konuda yardımcı olmasını umut ediyoruz.'' Bu konudaki düzenlemeleri yardımcı bir unsur olarak niteleyen Bakan Derviş, asıl önem taşıyan konunun büyüme ortamının yeniden sağlanması ve bu ortamda finans ve reel sektörün asli görevlerine dönmelerini sağlamak olduğunu kaydetti. 
     Derviş, İstanbul Yaklaşımı'na nasıl kaynak yaratılacağına ilişkin bir soru üzerine de şunları söyledi 
     ''İstanbul Yaklaşımı özünde kamunun özel sektöre veya özel bankalara kaynak aktarması yok. Özünde bir koordinasyon, eşgüdüm, birbirine yardım etme ve herkesin kazanabilmesini sağlayan bir yaklaşım var.'' 

     
</TEXT>
</DOC>
