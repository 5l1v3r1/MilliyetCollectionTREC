<DOC>
<DOCNO> 71258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/cetiner.html </URL>
<DATE> 2002/03/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
12 milyonluk ayşekadının sırrı 
</HEADLINE>
<TEXT>

     Hep Ayşe Hanım Teyze'nin nasıl geçindiğini, kaç lira geliri olduğunu, ilacını şusunu busunu, sıkıntılarını konuşuyor, onu ölçü alıp durum tespiti yapıyoruz ama. Ayşe Teyze'nin kendisi mi, yengesi mi nesi oluyorsa, ayşekadının kilosu 12 milyon Bir kilo fasulye ile bir tencere yemek üç kişiyi ancak doyurur. Bir buçuk kilo alırsanız 18 milyon ödersiniz ki, eti, yağı, pişirmesi eder 25 milyon 
     Felaket mi desem, rezalet mi desem, yoksa asalet mi Öyle kızanlar var ki ayşekadına fasulyenin aşüftesi deyip içlerindeki yangını söndürüyorlar 
     Geçenlerde boğazına düşkün bir dostumdan işittim. Bebek'te yol kenarında su dolu kovanın içinde yeni ayıklanmış enginarın tanesi 5 milyon liraymış Ya domates Geçen yıl akaryakıt pahalı olduğu için hep öyle ya güneyden İstanbul'a, Ankara'ya getirilemeyen, yollara dökülen domates 5 gün içinde önce 2.5 milyona, sonra 2'ye, bir buçuğa inmiş, tıpkı borsa gibi mübarek 
     Kadının biri bas bas bağırıyordu pazarda. 
     
Şubatta yaz sebzesi      - Enflasyon durdu diyorlar, indi diyorlar 12 milyona fasulyenin kilosu Patlıcan 3 milyon, kıvırcık salata 2 milyon. Etten bile pahalı oldular 
     Dertli hanım kısmen haklıydı ama içimden "A hanımefendi dedim, yıllar önce hep böyle turfanda mı yediniz Şubat ayında fasulye, biber, patlıcan, kabak Eskiden ancak nisanda, mayısta tadımlık çıkan yaz sebzeleriydi bunlar. Ama 15 yıl önce değişti işler, seracılığı geliştireceğiz, dışarıya sebze satacağız diye kredileri alıp kış ortasında yaz sebzeleri üretmeye heveslendiler. Bu fiyatlar çıktı ortaya. Şu sebzelerin bollaşmasını bekleseniz olmaz mı " 
     Kredileri alıp kış ortasında yaz sebzeleri üretmeye heveslendiler... Sonra da İç pazar daha tatlı geldi iç pazara döndüler. Bu fiyatlar çıktı ortaya. Şu sebzelerin bollaşmasını, ucuzlamasını beklesiniz olmaz mı 
     
Fındık, üzüm bile dışarıdan      Bazı sosyete manavlarına baktım. Elmalar, armutlar, sanki elle yapılmış gibi nefis görüntüleri var, İtalya'dan geliyormuş Meğer inciri üzümü bile oradan ithal ediyormuşuz. 
     2000 yılında 1.5 ton süzme bal almışız dışarıdan, hiç aklınıza gelir miydi Bunun için yaklaşık 550 bin dolar ödemişiz. Kurutulmuş kayısı için 2 milyon dolar, elmalar için 2 milyon dolar verişmişiz. Kuru incire, üzüme, şekerpancarına dolarları ödemişiz Yahu bunlar bizim milli meyvelerimiz değil miydi Ayıptır ayıp 
     Madem ayıptır dedik bir başka büyük ayıp daha Fasulye, nohut, mercimek tüketimimizin büyük bölümünü dolarla dışarıdan alıyoruz Bizim tarlalar, bahçeler, üreticiler ise yatıyor 
     Eskiden savaş yılları kıtlık zamanı "çikolata, şeker yeme, fındık, üzüm ye" derlerdi Şimdi böyle bir durum olsa ne yeriz acaba 
     
Kapıları Özal açtı ama      Benim bildiğim yabancı mallara Turgut Özal'ın döneminde açıldı kapılar. Ama kaç kez kendisinden dinlemişimdir. Özal özellikle sanayi ürünlerinin zirai ürünlerin kalitelerinin düzeltilmesi, verimliliğin artması için yerli ve yabancı mallara rekabet kapısının açılmasını istemişti. 
     Ama havadan para kazanmak isteyenlerin gözleri öylesine dönmüş ki, özellikle ziraatta büyük kötülük yaptılar ülkeye. Ayşekadının sırrı işte burada yatıyor 
     Dışarıdan gelen, elma, armut, incir ve üzüme avuç dolusu dolar ödüyoruz. Bir dönme dolapta gidiyoruz 
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
