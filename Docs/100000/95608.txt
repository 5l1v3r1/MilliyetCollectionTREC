<DOC>
<DOCNO> 95608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/siyaset/siy02.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP DOKUZ’ DOĞURACAK 
</HEADLINE>
<TEXT>

DSP’nin "Dokuzlar"ı salı günü Ecevit’e "15 gün içinde kurultay yapalım" diyecek. Başbakan "hayıröda direnirse, bayrak açacaklar 
     SERPİL ÇEVİKCAN Ankara 

     Başbakan Bülent Ecevit’e son çağrı salı günü DSP’nin kendi içinden gelecek. 9’lar olarak adlandırılan grubun öncülüğünde çok sayıda DSP milletvekili Başbakan’a "15 gün içinde kurultay yapalım. Genel başkan olarak kalacaksanız güçlü alt kadroyla yönetim yenilensin" diyecek. Başbakan "hayıröda direnirse, grup tüzük kurultayı toplayıp bunu seçimli kurultaya dönüştürmeye hazırlanıyor. 
     Kısa bir süre önce yayımladıkları deklarasyonla, "Ecevit’in önderliğinde Ecevit’siz" bir yapılanma isteyen Uluç Gürkan, Ertuğrul Kumcuoğlu, Ahmet Arkan, Ali Arabacı, Bayram Fırat Dayanıklı, Sadık Kırbaş, Cengiz Güleç, Tahir Köse ve Emin Karaa Başbakan’dan salı günü için randevu aldılar. 
     
     Güçlü yönetim kadrosu 
     9’ların, Ecevitler tarafından iptal edilmemesi halinde, yanlarına aldıkları diğer milletvekilleriyle salı günü gerçekleşmesi kesinleşen görüşmede deklarasyonlarına benzer bir öneriyle Başbakan’a gidecekleri belirtildi. 9’ların, yapılan tartışmalara karşın kendisinden sonrası için bir isim konusunda yönlendirme yapmayan Ecevit’e, partinin genel başkanı olarak kalması ancak güçlü bir alt yönetim ve yeni bir parti vitrini oluşturmasını önerecekleri kaydedildi. 
     Bu çerçevede olağanüstü kurultayın 15 gün içinde toplanması ve "Ecevit ve güçlü genel sekreter" formülüyle dinamik bir parti ve örgüt imajının yeniden sağlanmasını isteyecekleri öğrenildi. 
     Ecevitler’in bu öneriye soğuk bakması halinde ise grubun bu aşamadan sonra kendilerini "serbest" sayacakları ve bunu Başbakan’a iletecekleri belirtildi. Ecevit’ten "olağanüstü kurultayı toplayamayız" yanıtının alınması halinde konuta çıkan milletvekili grubunun DSP Tüzüğü’nün, "Delegelerin yüzde 20’sinin imzasıyla seçimsiz kurultay toplanabilir" hükmüne göre hareket edeceği öğrenildi. 
     Grubun, yüzde 20 imzayla seçimsiz kurultayı toplama girişimi ilk adım olacak. Dokuzlar, bunun ardından DSP Tüzüğü’nün "Seçimli olağanüstü kurultay genel başkan çağrısıyla toplanabilir" hükmünü değiştirerek, seçimli kurultaya gidilmesini sağlamaya çalışacaklar. 
     
BAKANLIĞI REDDETTİLER      Genel merkez yönetimi daha fazla milletvekilinin istifa etmemesi için olağanüstü çaba harcarken, 9’ların kopuşunu engellemek için Ertuğrul Kumcuoğlu’na bakanlık teklif edildiği bilgisi kulislere yansıdı. Kumcuoğlu’nun ise "daha radikal" bir değişimin doğru olacağını belirterek bu önerinin kurultayın ardından daha rahat değerlendirileceğini söylediği öğrenildi. 
     



 SİYASET 

















</TEXT>
</DOC>
