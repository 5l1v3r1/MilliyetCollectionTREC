<DOC>
<DOCNO> 69219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/magazin/amag.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kumar oynadım ve kazandım .. 
</HEADLINE>
<TEXT>

Albümü çıkan şarkıcıları ağırlayıp geyik’ yapmaktan sıkılmıştı. Yönetmeni Oğuz Koloğlu, yeni tiplemeler yapmasını önerdi. "Tutmasaydı televizyon maceram bitebilirdi" diyen Beyaz, riski göze aldı ve şovuyla zirveyi yakaladı 
     ALİ EYÜBOĞLU 

     Sovmen Beyazıt Öztürk, nam-ı diğer Beyaz, "Yuvam" dediği Kanal D’ye döndükten sonra şovunda değişiklik yaptı birbirinden ilginç tipler canlandırmaya başladı. Ve her tip, farklı bir hayran kitlesi yarattı. Milliyet’in sorularını yanıtlayan ünlü şovmen, bu ve hayatındaki diğer değişiklikleri anlattı... 
     
Talk show’a tipler yerleştirip her hafta başka bir macerada oynatmak kimin fikri 
     Yönetmenim Oğuz Koloğlu’nun... Oğuz’la Kanal D’de 5 yıla yakın birlikte çalışmıştık. Sonra ben Star’a geçtim. Ama Star’da reyting olarak pek parlak bir dönem yaşamadım. Kanal D’ye döndüğümde Oğuz bana bu projeyi teklif etti. Doğrusu ilk başta hiç sıcak bakmadım. 
     
Sonra nasıl ikna oldun 
     Beyaz Show’u içinde küçük değişiklikler yaparak sürdürmükten yanaydım. Sadece albümü çıkan konukları ağırlayıp onlarla geyik muhabbeti yapmaktan da sıkılmıştım. Maalesef bizde şarkıcılar talk showları albüm tanıtım arenasına çevirdi. Beyaz Show’a bir kan değişikliği de gerekiyordu. Ama Oğuz Koloğlu’nun projesi benim için bir kumardı. Star’da reytingim düşmüştü. Bu da tutmazsa televizyon maceram bitebilirdi. Kumarda ne kadar büyük oynarsanız, kazancınız da o kadar büyük olur. Bu kumarı oynamaya karar verdim. Oğuz bir de "Canlı yayın yapacağız" deyince girdiğim risk daha da arttı. Büyük oynadım, büyük kazandım. Seyirci yeni konsepti çok beğendi. Program artık Beyaz’ın şovu oldu. Konuklar reytingi en fazla bir puan oynatıyor. 
     
1.5 saatlik canlı yayının perde arkasında kaç saatlik prova ve çekim var 
     Cumartesi günkü program için çarşambadan başlıyoruz çekimlere. Üç gün sürüyor. Bazı günler, 10 saatten fazla çekim yaptığımız oluyor. 
     
Kaç kişilik bir ekip var bant çekimleri ve canlı yayında çalışan 
     30 kişiye yakın. 
     
O tiplerin jargonlarını kim belirliyor 
     Bant çekimler için belli bir metin yazılıyor, ama canlı yayındaki diyaloglar doğaçlama. Psikopatın konuşması bir gece uykuya dalarken aklıma geldi. 
     
Bu tipleri canlandırmak Beyaz’ı bir anlamda sinemaya da mı hazırlıyor 
     Tipler sayesinde oyunculuğum da gelişti. Kendime güvenim arttı. Rahatladım. Birini taklit etmiyorum, farklı karakterleri canlandırıyorum. 
     
Tiplerin arasına yenileri de katılacak mı 
     Hüsmen Dayı, Pertev, Ejder, Güven ile bağımsız VTR’ler Resim Öğretmeni’ ve Beyaz Atlı Prens’le yola çıktık. Sonra kadroya Paparazzi’ ve Psikopat’ı kattık. Her tipin ayrı bir hayran kitlesi oluştu. Duruma göre bu tipler arasına yenilerini de katacağız. Belki zamanla bazılarını ekipten çıkaracağız. 
     
En beğendiğin tip hangisi 
     En çok "Beyat Atlı Prens" olmayı seviyorum. 
     
Seyircilerin favorisi hangisi 
     Psipokat ortaya çıkıncaya kadar en fazla ilgi Hüsmen Dayı’yaydı. Onu, Pertev’le Ejder’ izliyordu. Şimdi Psikopat’ hepsini geçti. 2002 Türkiyesi’nin adamı Psikopat’. En yüksek reytingi de A - B Grubu’ndan alıyor. Yaşadığımız ekenomik krizler hepimizi biraz psikopat yaptı." 
     



 MAGAZİN 











</TEXT>
</DOC>
