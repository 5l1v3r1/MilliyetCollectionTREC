<DOC>
<DOCNO> 84906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/soneko05.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, Türkiye'yi OECD sıralamasındaki yerinden etti 
</HEADLINE>
<TEXT>

     Türkiye geçen yıl yaşadığı krizde gayri safi yurtiçi hasılasından GSYİH 55.5 milyar dolar kaybederken, Ekonomik İşbirliği Kalkınma Teşkilatı OECD üyesi 30 ülke içindeki sıralamada 4 sıra birden geriledi. 
     10.1 trilyon dolarlık GSYİH ile ABD'nin ilk sırada yer aldığı sıralamada, 2000 ve 2001 yıllarında ilk 10 sırada bir değişiklik yaşanmadı. 
     Hollanda 2001 yılında Avusturalya'yı geride bırakırken, Belçika'da sıralamada İsveç'in üzerine çıktı. 
     
     En fazla düşen ülke, Türkiye... 
     Sıralamada yeri en fazla düşen ülke ise Türkiye oldu. 2000 yılında 30 ülke içinde 199.9 milyar dolarlık GSYİH ile 16'ıncı sırada yer alan Türkiye, 2001 yılına gelindiğinde 144.4 milyar dolarlık GSYİH ile 20'inci sıraya geriledi. 
     2000 yılında Türkiye'nin ardından sıralanan Avusturya, Polonya, Norveç ve Danimarka sıralamada Türkiye'nin önüne geçti. 
     Öte yandan, Çek Cumhuriyeti ve Macaristan'da bu dönemde sıralamadaki yerini Yeni Zelanda'nın önüne taşımayı başardı. 
     
     Kriz maliyeti Çek Cumhuriyeti GSYİH'sına denk 
     Öte yandan, Şubat krizi ile birlikte 2001 yılının tamamında GSYİH'sından 55.5 milyar dolar kaybeden Türkiye'nin bu kaybı, Çek Cumhuriyeti'nin 1 yıllık GSYİH'sına denk durumda. 
     Ayrıca Macaristan, Yeni Zelanda, Slokvakya, Lüksemburg ve İzlanda'nın GSYİH rakamlarının üzerinde bulunuyor. 
     





</TEXT>
</DOC>
