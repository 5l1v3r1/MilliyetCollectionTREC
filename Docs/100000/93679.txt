<DOC>
<DOCNO> 93679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun32.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Prezervatif kralı" Papa'nın ayinine kabul edilmedi 
</HEADLINE>
<TEXT>

     ''Prezervatif Kralı'' Gabriele Paolini, Papa 2. Jean Paul'un haftalık ayinine kabul edilmedi. 
     Polis kaynakları, ayinin yapılacağı salonun girişine ailesiyle birlikte gelen Paolini'nin, bileti olmasına rağmen salona kabul edilmediğini açıkladı. 
     Paolini'yi tanıyan polislerin, Vatikan güvenlik yetkililerine ''Prezervatif Kralı''nın içeri girip giremeyeceğini sordukları ve aldıkları olumsuz cevap üzerine, Paolini'nin salona girmesine engel oldukları belirtildi. 
     Paolini ise polisin ''kendisini küçük düşürdüğünü ve ırkçı bir şekilde davrandığını'' söyledi ve polisler hakkında şikayetçi olacağını belirtti. 
     Kendini ''Prezervatif Kralı'' olarak nitelendiren Gabriele Paolini, uzun saçları, gözlüğü ve taktığı prezervatif kolyesiyle İtalya'da tanınan bir kişi. 
     





</TEXT>
</DOC>
