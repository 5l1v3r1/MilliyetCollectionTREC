<DOC>
<DOCNO> 81403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yasam/yas05a.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya’da neşter isyanı 
</HEADLINE>
<TEXT>

Haklarını koruyan sigorta şirketi batınca, hatalı operasyonlarda tazminat ödemekten çekinen doktorlar riskli ameliyatlara girmeme kararı aldı... 
     DIŞ HABERLER SERVİSİ 

     Avustralya’nın en büyük tıbbi sigorta kurumunun iflası hastalarla doktorları karşı karşıya getirdi. Sigorta güvencelerini yitiren doktorlar, ameliyatlarda meydana gelebilecek hatalara karşı tazminat ödeme durumunda kalacakları için doğum ve beyin operasyonları gibi riski yüksek ameliyatları yapmama kararı aldılar. 
     Sigorta kuruluşu Birleşik Tıp Koruma’nın UMP çöküşü şirketin ödedeği rekor tazminatlara bağlanıyor. Örneğin, geçen yıl bir doğum sırasında hastanın felç geçirmesi üzerine tam 7.6 milyon dolar 10.2 trilyon lira tazminat ödenmiş. 
     
     Hükümet riski üstlendi 
     Avustralya’daki doktorların yüzde 60’ını oluşturan 32 bin doktoru kapsamına alan UMP, büyük tazminat taleplerini karşılayamayacağı için tasfiyesini istemişti. 
     Hükümet ise, doktorların endişesini yatıştırmak için bugünden 30 Haziran’a kadar tıbbi ihmal iddialarından doğan tazminatları karşılama sözü verdi. Uzun dönemli çözümler üzerinde ise çalışılıyor. 
     Jinekolog Dr. Andrew Foote, "Doktorlar bu şekilde çalışamaz. Kapsamlı bir sigorta olmaması emniyet kemeri takmadan araba kullanmak gibidir. Bu bir intihardır" dedi. 
     



 YAŞAM 



















</TEXT>
</DOC>
