<DOC>
<DOCNO> 51312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo01.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim ''Üzüldüğüm tek nokta kararın doğrudan bildirilmemesi..'' 
</HEADLINE>
<TEXT>

     İtalya'nın AC Milan Futbol Takımı'ndaki teknik direktörlük görevine son verilen Fatih Terim, İtalyan medyasına yaptığı açıklamada, ''Üzüldüğüm tek nokta, bu kararın şahsıma doğrudan bildirilmemesidir'' dedi. 
     Terim, yazılı olarak yaptığı açıklamasında, böyle bir kararın alınmasının kendisini şaşırtmadığını, ayrılığın da oyunun bir parçası olduğunu kaydederken, ''Bu, maalesef beni Milan'a ısrarla isteyen yöneticilerin kararıdır ki ben onlara her şeye rağmen teşekkürü bir borç bilirim. Bilhassa bana verdikleri tüm destek için'' ifadesini kullandı. 
     Tüm oyuncularına, ekip arkadaşlarına ve ilk günden beri kendisinden kişisel desteğini esirgemeyen Başkan Silvio Berlusconi'ye şükranlarını sunan Terim, açıklamasını, ''Bana gösterdikleri yakın ilgiden dolayı İtalyan halkına ve Milan camiasına da minnettarım. 
     Göreve geldiğim günden itibaren 'Beni gündemden indirmeyen' Milano basınına da bir teşekkür göndermek isterim'' sözleriyle noktaladı. 
     
</TEXT>
</DOC>
