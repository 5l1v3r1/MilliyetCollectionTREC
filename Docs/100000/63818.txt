<DOC>
<DOCNO> 63818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo23.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabıkalı holiganlar, Göztepe maçına sokulmadı... 
</HEADLINE>
<TEXT>

     İzmir'de, daha önceki maçlarda olay çıkardıkları belirlenen 19 kişi ile alkollü oldukları belirlenen 7 kişi, Süper Birinci Futbol Ligi'nde Göztepe ile Diyarbakırspor arasında oynanan karşılaşmaya alınmadı. 
     Alınan bilgiye göre, İzmir Valiliği İl Spor Koordinasyon Kurulu'nun kararları doğrultusunda, Göztepe ile Diyarbakırspor arasındaki futbol müsabakasını izlemek için gelen ve daha önceki maçlarda olay çıkardıkları belirlenen 19 kişi ile alkollü olarak maça gelerek olay çıkarması muhtemel olan 7 kişi stada alınmadı. Polisler tarafından Alsancak Karakolu'na götürülen 26 kişi, yapılan kimlik tespitlerinin ardından maç bitiminde serbest bırakıldı. 
     İzmir Emniyet Müdürü Halil Tataş, İzmir Valiliği İl Spor Koordinasyon Kurulu'nun aldığı kararlar gereği, daha önceki maçlarda olay çıkardıkları belirlenen 297 kişinin ve maçlara alkollü gelen kişilerin spor müsabakalarına alınmayacağını açıklamıştı. Uygulamanın bundan sonraki müsabakalarda da sürdürüleceği belirtildi. 
     






</TEXT>
</DOC>
