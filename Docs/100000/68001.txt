<DOC>
<DOCNO> 68001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/soneko08.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı için geçtiğimiz haftanın özeti.. 
</HEADLINE>
<TEXT>

     Piyasalar geçen haftayı sıkışık bir seyirle beklemede geçirdi. 
     IMF ile stand-by ve kredi beklentilerinin sona ermesinin ardından Irak tedirginliği ile önceki hafta yaşanan hareketliliğin yerine geçen hafta nispeten sakin bir seyir hakim oldu. 
     İstanbul Menkul Kıymetler Borsası İMKB haftaya yüzde 3.73 oranında artışla başladı. Irak tedirginliğini hafifletici açıklamalar bu çıkıştaki en büyük etken oldu. 
     Bu yükseliş denemesinin hacimsiz olması hareketin sınırlı kalacağına işaret ederken, endeks üç gün sürecek bir durgunluk dönemine girdi. Teknik anlamda 11,400-11,500 puan dolayında önemli destek seviyesi bulunan endeks üç gün boyunca dar bantta seyretti. 
     Hisse senetleri Salı günü ortalama yüzde 0.50 oranında değer yitirirken, endeks de 58.90 puan gerileyerek 11,616.25 puandan günü tamamladı. Çarşamba günü ise ortalama yüzde 1.81'lik artış gerçekleşti. Endeks de 210.62 puan yükselerek 11,826.87 puana ulaştı. 
     Perşembe günü ilk seansta 142. puan düşen endeks ikinci seansta bunu telafi ederek 160.99 puan yükseldi. Ancak günlük artış sadece 18.46 puanda kaldı. Ortalama değer artışı da yüzde 0.16 düzeyinde 
     gerçekleşti. 
     Haftanın son gününü satıcılı geçiren piyasa 366.74 puan düşüşle 11,478.59 seviyesinden kapattı. 11,900-12,000 seviyelerini hafta 
     içinde iki kez denemesine rağmen işlem hacminin zayıf kalmasıyla bu seviyeyi kıramayan endeks Cuma günü ortalama yüzde 3.10 oranında geriledi. Uzmanlar, satış baskısının devamı halinde 11,000-11,100 seviyelerinin önemli destek olacağını ifade ederek, 12,200-12,400 aralığında önemli bir direnci olan endekste bu seviyelere yaklaştıkça çıkışın yavaşladığını belirtiyorlar. Uzmanlar, bayram tatili öncesinde piyasanın sıkışık seyrini korumasının en muhtemel beklenti olacağını kaydediyorlar. 
     
     Özetle yatırım araçları 
     Altın ve dövizdeki düşüş eğilimi bir haftalık aradan sonra tekrar geri döndü. 
     Geçen hafta İstanbul serbest piyasada Türk Lirası karşısında ABD Doları'nın fiyatı yüzde 3.37, Euro'nun fiyatı yüzde 3.61 ve Alman Markı'nın fiyatı da yüzde 3.54 oranında düştü. 
     24 ayar külçe altının gram satış fiyatı yüzde 4.03 oranında, 
     Cumhuriyet altınının satış fiyatı da yüzde 4.81 oranında geriledi. 
     Yatırım fonlarının seyrini izleyen A.A Fon Endeksi ortalama yüzde 0.76 oranında artış kaydetti. 
     Mevduat faizlerinde önceki hafta sonuna göre ortalamalarda küçük çapta düşüşler oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.89, bir haftalık reponun net getirisi de yüzde 0.98 olarak gerçekleşti. 
     
     Borsa endeksleri 
     İMKB Bileşik Endeksi, bir önceki hafta sonuna göre 223.32 puanlık artışla 11,255.27 puandan, 11,478.59 puana yükseldi. Hisse senetlerinin haftalık ortalama değer artışı yüzde 1.98 oldu. 
     İMKB Ulusal-Mali Endeksi 445.27 puan artarak 14,908.76 puandan 15,354.03 puana, İMKB Ulusal-Sanayi Endeksi 145.92 puan artarak 
     9,680.35 puandan 9,826.27 puana ve İMKB Ulusal-Hizmetler Endeksi de 
     110.47 puan artarak 7,119.77 puandan 7,230.24 puana çıktı. 
     Böylece, mali grup hisseleri ortalama yüzde 2.99 oranında, sanayi grubu hisseleri ortalama yüzde 1.51 oranında ve hizmetler grubu hisseleri de ortalama yüzde 1.55 oranında değer kazandı. 
     
     Kazananlar ve Kaybedenler 
     Borsada geçen hafta işlem gören 299 hisse senedinden 207'si değer kazandı. 62 hisse senedi değer yitirirken, 30 hisse senedinin de değeri değişmedi. 
     En yüksek oranlı artış, yüzde 68.00 ile Global Yatırım Ortaklığı hisselerinde oldu. Önceki haftayı 3 bin 750 liradan kapatan Global Yatırım Ortaklığı hisseleri bu hafta sonu kapanışta 6 bin 300 liraya ulaştı. Ceylan Giyim hisseleri yüzde 50.00 oranındaki artışla ikinci, Gorbon Işıl hisseleri de yüzde 38.16 oranındaki artışla üçüncü olarak sıralandı. 
     En yüksek oranlı düşüş yüzde 17.39 ile Feniş Alüminyum hisselerinde oldu. Yüzde 12.77'lik düşüşle Doğusan YENİ hisseleri ikinci, yüzde 11.29'luk düşüşlerle de Egeplast ve Egeplast YENİ 
     hisseleri üçüncü sırayı paylaştı. 
     İMKB Ulusal Pazar'da geçen hafta toplam 493 milyar 252.3 milyon adet hisse senedi işlem gördü ve karşılığında 1 katrilyon 709 trilyon 232.6 milyar liralık işlem hacmi gerçekleşti. 
     
     Döviz 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 3.37 oranında, Euro yüzde 3.61 oranında ve Alman Markı da yüzde 3.54 oranında değer yitirdiler. 
     ABD Doları'nın Türk Lirası satış fiyatı 47 bin lira düşerek 1 milyon 348 bin liraya, Euro'nun satış fiyatı 44 bin lira düşerek 1 milyon 176 bin liraya ve Alman Markı'nın satış fiyatı da 22 bin lira düşerek 600 bin liraya geriledi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 1.38 oranında düşerek 1 milyon 933 bin liraya, İsviçre Frangı'nın Türk Lirası satış fiyatı yüzde 3.76 oranında düşerek 794 bin liraya ve Fransız Frangı'nın Türk Lirası satış fiyatı da yüzde 3.89 oranında düşerek 177 bin 800 liraya indi. 
     Bugün öğle saatlerinde İstanbul serbest piyasada ABD Doları 1 milyon 3 bin, Alman Markı 603 bin ve Euro da 1 milyon 182 bin liradan satılıyordu. 
     
     Altın 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 4.03 oranında, Cumhuriyet altınının satış fiyatı da yüzde 4.81 oranında düştü. 
     Kapalıçarşı'da külçe altının gram satış fiyatı 550 bin liralık düşüşle 13 milyon 100 bin liraya, Cumhuriyet altınının satış fiyatı da 4 milyon 500 bin liralık düşüşle 89 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.19'luk düşüşle 12 milyon 960 bin liraya geriledi. 
     
     Yatırım fonları 
     Yatırım fonlarına katılma belgeleri bir önceki haftaya göre ortalama yüzde 0.76 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi bin 862 puan artarak 245,664 puandan 247,526 puana yükseldi. 
     Fonlar arasında en çok değer kazanan katılma belgeleri, yüzde 26.32'lik artışla Kentbank B Tipi Tahvil ve Bono Fonu, yüzde 3.10'luk 
     artışla Koçbank Metal Eşya Endeks Fonu ve yüzde 2.47'lik artışla Garanti B Tipi Yabancı Fon oldular. Geçen haftanın en çok değer yitiren ilk üç katılma belgesi yüzde 2.54'lük düşüşle YKY A Tipi Mali Kurumlar Fonu, yüzde 1.77'lik düşüşle Tekstil A Tipi Hisse Fon ve yüzde 1.76'lık düşüşle İş Bankası A Tipi İştirak Fonu olarak sıralandı. 
     
     Tahvil-bono-faiz-repo 
     Hazine'nin geçen hafta düzenlediği 3 ay vadeli referans bono ihalesine, 1 katrilyon 606.3 trilyon liralık teklif geldi. 
     Değişken faiz ödemeli senetlerin, kupon faizlerinin belirlenmesi amacıyla düzenlenen 3 ay vadeli referans bono ihalesinde, nominal 661.1 trilyon liralık, net olarak ise 580 trilyon liralık satış 
     gerçekleşti.. 
     Hazine'nin bu ihalesinde, bileşik faiz yüzde 68.78, basit faiz yüzde 55.92 oldu. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.79 ile yüzde 1.19 arasında gerçekleşti. 
     Mevduat faizlerinde önceki hafta sonuna göre ortalamalarda küçük çapta düşüşler oldu. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.89 oldu. 
     Önceki hafta sonunda ortalama faizi yüzde 62 dolayında olan haftalık reponun net getirisi yüzde 0.98 olarak gerçekleşti. 
     






</TEXT>
</DOC>
