<DOC>
<DOCNO> 70322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/guncel/gun08.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zemzem suyu şifalı mı 
</HEADLINE>
<TEXT>

ÇAPRAZ ATEŞ 
     ÖMER ERBİL İstanbul 

     Kutsal olduğuna ve şifa verdiğine inanılan zemzem suyu konusunda ilahiyatçılardan farklı görüşler geldi. Asırlardır Mekke’den taşınan zemzem suyu gerçekten kutsal mı Dertlere deva mı Oturarak içilmesinde mahzur var mı Bir tarafta, dinimizde yeri olmadığı ve artezyen suyundan farksız olduğu görüşü h kimken, diğer taraf şifa dağıttığını ileri sürüyor. 
     
     Prof. Dr. Zekeriya Beyaz Marmara Ü. 
Tuvaletleri yıkıyorlar      Hz. İbrahim’in annesinin kendisine su ararken ortaya çıktığı bilinir. Bu suyun diğer sulardan farklı hiçbir kutsiyeti yoktur. Dini olarak bu su kutsaldır denemez. Zemzemle Arabistan’da tuvaletleri yıkıyorlar. Kutsal suyla tuvalet yıkanır mı Ancak dinde aksesuarlar vardır. Bunlar geleneklerdir, örf ve detlerdir. Zemzem de bunlardan biridir. Şifa dağıttığı doğru değil. Farz, vacip, dinin esası kabul edilmez. Ancak kaldırıp atılması gerekmez. 
     
     Prof.Dr.Yaşar Nuri Öztürk İstanbul Ü. 
Vahiylerde geçmiyor      Suudiler de buna şaşırıyor. Sadece Türkler zemzemi ülkelerine taşıyor. İslam vahiyleri içinde zemzemin kutsallığına dair tek kelime yok. Bu bir gelenektir. Dinle birleştirmek yanlıştır. Peygamberimizin zemzemle ilgili sözü yok. Bu bir putperestlik göstergesidir. Vahiyle altı çizilenleri kabul eder, çizilmeyenleri İslam dışı sayarız. Haccın yapısı ve sağlığı ile hiç ilgisi yok. İsteyen yapar. Böyle gelmiş, böyle gider anlayışı doğru değil. 
     
     Prof.Dr.Hayrettin Karaman Eski dekan 
Mucizevi yönü var      Mübarek bir sudur. Suyun mucizevi şekilde çıktığı İslami kaynaklarda geçiyor. Umre ve hacdan sonra peygamberimizin ayakta bu suyu içtiği yine İslami kaynaklarla sabittir. Kabe’de tavaftan sonra iki rekat namaz kılıp ayakta, kıbleye doğru üç yudumda içilir. Ülkemizde yapılan oradakini taklittir. Mübarek toprakları görmek isteyip de gidemeyenlerin yaptığı bir özentidir. Dinimizce su oturarak içilir. 
     
     Prof. Dr. Süleyman Uludağ Uludağ Ü. 
Kutsal bir sudur      Zemzem kutsal bir sudur. Hz. İbrahim döneminden kaldığına, şifa verdiğine inanılır. Analiz edildiğinde bir şifa sonucu çıkarılamaz. Ancak bu bütün dinlerde vardır. İnanca bağlı bir şifadan söz edilebilir. Ayakta, kıbleye doğru, üç yudumda içilmesi bir gelenektir. Dinin böyle bir yaptırımı yoktur. Ayakta içilmesinin sebebi de saygıdandır. Peygamberimiz "Zemzem hangi niyetle içilirse şifa verir" demiştir. 
     



 GÜNCEL 




















</TEXT>
</DOC>
