<DOC>
<DOCNO> 89336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/siy04.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öncelikli konumuz idam cezası olacak 
</HEADLINE>
<TEXT>

     ANKARA Milliyet 

     AB’ye uyum çerçevesinde öncelikli olarak idam cezasının kaldırılmasının ele alınacağını belirten ANAP Genel Başkanı Mesut Yılmaz, TBMM’nin çalışma süresinin uzayabileceğini söyledi. ANAP Başkanlık Divanı’nda idam cezasının kaldırılma yönteminin diğer partilerle temasların ardından netleşeceğini ifade eden Yılmaz, "Başbakan, MHP ile görüşmelerin ardından belirli bir noktaya gelinebileceğini açıkladı. Bunu olumlu buluyoruz" dedi. AKP’nin idam için Anayasa değişikliği ve müebbet hapis istediğinin anımsatılması üzerine Yılmaz, "Partiler arası temaslar başlamadı. Yorum yapamam" diye konuştu. 
     
     Tabii ki umutluyum’ 
     Yılmaz, Sevilla’da yapılacak zirve öncesinde dönem başkanı olan İspanya Başbakanı’na Ulusal Program çerçevesindeki çalışmaları anlatacağını söyledi. Yılmaz, görüşmelerden umutlu olduğunu da sözlerine ekledi. 
     



 SİYASET 















</TEXT>
</DOC>
