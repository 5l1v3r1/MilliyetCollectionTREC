<DOC>
<DOCNO> 55398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur22.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı liderlere iftar yemeği verdi 
</HEADLINE>
<TEXT>

     TBMM Başkanı Ömer İzgi, milletvekillerine iftar yemeği verdi. 
     TBMM üyeler lokantasındaki iftara Başbakan Bülent Ecevit, Başbakan Yardımcıları Mesut Yılmaz ve Hüsamettin Özkan, AK Parti Genel Başkanı Recep Tayyip Erdoğan ile bazı bakan ve milletvekilleri katıldı. 
     Yemekte, İzgi'nin iki yanında Ecevit ve Yılmaz otururken, iftar saatinden bir süre sonra gelen Erdoğan da Ecevit'in yanındaki yerine geçti. 
     İzgi, iftar saatine kadar konuklarını lokanta girişinde karşıladı. 
     İftar yemeğinden sonra Meclis Camii imamı Türkçe dua okudu. 
     Ömer İzgi, yemek bitiminde bir önceki TBMM Başkanı Yıldırım Akbulut'un koluna girerek, lokantadan ayrıldı. 
     Bu arada, Başbakan Yardımcısı Devlet Bahçeli ile DYP Genel Başkanı Tansu Çiller ve SP Genel Başkanı Recai Kutan'ın mazeretleri nedeniyle yemeğe gelemedikleri belirtildi. 
     






</TEXT>
</DOC>
