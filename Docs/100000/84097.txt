<DOC>
<DOCNO> 84097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun07.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalıların yüzde 75'i eşlerinin kendisini aldatacağından emin 
</HEADLINE>
<TEXT>

     Cinsel özgürlüğün en yaygın olduğu ülkeler arasında bulunan Brezilya'da karı-kocaların yüzde 75'inin, eşlerinin evlilikleri sırasında kendisini aldatacağından emin olduğu ortaya çıktı. 
     Brezilyalı uzmanlar tarafından yapılan ''evlilikte dürüstlük'' konulu araştırmanın sonuçları ''Reader's Digest'' dergisinde yayımlandı. 1229 evli kadın ve erkek üzerinde yapılan araştırma sonuçlarına göre, evli çiftler, birbirlerini aldatmalarına rağmen, ''İnsanın bir hayat arkadaşı olması evliliğin en büyük nimetidir'' görüşünde birleşti. 
     Araştırma, Brezilyalı evli çiftlerin birbirlerine karşı, örneğin Amerikalı ve İngilizlere oranla çok daha açık kalpli olduklarını da ortaya koydu. Buna göre evli erkeklerin yüzde 24'ü, evli kadınların ise sadece yüzde 18'i eşlerinden sır saklıyor. 
     Brezilya'da 2 yıl önce yapılan bir başka araştırma, erkeklerin yüzde 63'ünün, kadınların da yüzde 23'ünün evlilik dışı en az bir ilişki yaşadığını ortaya koymuştu. 
     Araştırma sonuçlarını yorumlayan Sao Paulo Tıp Fakültesi Psikiyatri profesörlerinden Carmita Abdo, ''Öyle anlaşılıyor ki, insanlar istese de, istemese de evlilik dışı ilişki kurma alışkanlığı bizim kültürümüze yerleşmiş'' dedi. 
     





</TEXT>
</DOC>
