<DOC>
<DOCNO> 72963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo04.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe İstanbul'da Malatyaspor'a karşı üstün 
</HEADLINE>
<TEXT>

     Ligde şampiyonluk için kendi sahasındaki maçlarda seyirci desteğine güvenen Fenerbahçe, Malatyaspor'a İstanbul'da geçit vermiyor. 
     Sarı-lacivertliler, Birinci Futbol Ligi'nde rakibiyle kendi sahasında yaptığı 6 maçın 5'ini kazandı, 1 maç da berabere sona erdi. 
     Malatyaspor ile ligde İstanbul'da en son 1989-90 sezonunda karşılaşan Fenerbahçe, rakibini tam 11 sezon sonra kendi sahasında konuk edecek. 
     
     İstanbul'da 6 maçta 19 gol 

     Fenerbahçe, Malatyaspor ile İstanbul'da yaptığı maçlarda 3.16 gol ortalaması ile oynadı. 
     Malatya'da yaptığı 7 maçta sadece 5 gol atabilen maç başına 0.7 gol sarı-lacivertliler, kendi sahasında yaptığı 6 maçta ise 19 gol maç başına 3.16 ortalama kaydetti. 
     Rakibine sadece 1985-86 sezonunda gol atamayan Fenerbahçe, Malatyaspor ile hem kendi sahasında hem de deplasmanda yaptığı maçlarda golsüz berabere kaldı. 
     
     Tarihi farklar 

     Fenerbahçe, yarınki rakibi Malatyaspor'a İstanbul'da 2 kez tarihi fark attı. 
     Şampiyon olduğu 1984-85 sezonunda kendi sahasında ilk kez karşılaştığı rakibini 6-1 mağlup eden sarı-lacivertliler, 103 golle gol rekoru kırarak şampiyonluğa ulaştığı 1988-89 sezonunda da İstanbul'da Malatyaspor'u aynı skorla 6-1 yendi. 
     
     İstanbul'daki maçlar 

     Sarı-lacivertlilerin, Malatyaspor ile İstanbul'da yaptığı 6 maçın sonuçları şöyle 
     

Skorlar Sezon Skor 1984-85 6-1 1985-86 0-0 1986-87 2-1 1987-88 2-1 1988-89 6-1 1989-90 3-1      
     Ligde 14. randevu 

     Fenerbahçe ile Malatyaspor, yarın yapacakları maçla ligde 14. kez karşı karşıya gelecek. 
     İki ekip arasında şimdiye kadar ligde yapılan 13 maçtan 7'sini Fenerbahçe, 2'sini Malatyaspor kazanırken, 4 maç da berabere sona erdi. 
     Rakibine 13 maçta 24 gol atan ''Sarı Kanaryalar'', kendi kalesinde 9 gol gördü. 
     Ligde bu sezon deplasmanda yapılan maçta Fenerbahçe, Malatyaspor'u Andersson ve Abdullah'ın 2 golleriyle 3-1 mağlup etmişti. 
     






</TEXT>
</DOC>
