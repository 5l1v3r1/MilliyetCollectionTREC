<DOC>
<DOCNO> 60649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/guncel/gun05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece içki gündüz oruç 
</HEADLINE>
<TEXT>

Avrupa’daki Müslümanlar İslama yeni yorum getirdi. Euro-İslam denilen yeni anlayış şeriatı reddedip, laikliği benimsiyor 
     Avrupa Birliği sınırları içerisinde yaşayan 13 milyon Müslüman, İslama yeni bir yorum getirerek, "Euro-İslam" kavramını ortaya çıkardı. 
     Federal Almanya İçişleri Bakanlığı’nın isteği üzerine merkezi Essen’de bulunan Türkiye Araştırmalar Merkezi’nce TAM yapılan araştırmaya göre Avrupa’da, özellikle de 2.5 milyon Türk’ün yaşadığı Almanya’da, yeni bir İslamiyet yorumu ortaya çıktı. Euro-İslam olarak tanımlanan bu anlayış, "şeriat"ı kesinlikle reddeden, yaşadığı endüstri toplumunun değer yargılarını benimseyen, demokrasiyi özümsemiş, laikliği kabul eden ve bulundukları ülkenin anayasasına bağlı kalan kitle tarafından uygulanıyor. 
     
     Diskoda sahur yemeği 
     Araştırma sonuçlarını dün basın toplantısıyla duyuran TAM Direktörü Prof. Dr. Faruk Şen’in verdiği bilgiye göre, bu yeni İslam anlayışı çerçevesinde, Almanya’da yaşayan Türk gençleri Ramazan’da, kız ve erkek arkadaşlarıyla diskoya gidiyor, içki içip eğleniyor, gece yarısından sonra diskoda verilen sahur yemeğine katılıp, ertesi gün oruç tutuyor. 
     



 GÜNCEL 


















</TEXT>
</DOC>
