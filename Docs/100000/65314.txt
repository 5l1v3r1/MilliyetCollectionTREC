<DOC>
<DOCNO> 65314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/siyaset/siy05.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkı kontrol vekilleri kızdırdı 
</HEADLINE>
<TEXT>

Koray Aydın Komisyonu üyeleri, Sincan F Tipi ve Ulucanlar cezaevindeki tutukluları "çok şık, ukala ve rahat" buldu 
     GÜNSELİ ÖNAL Ankara 

     Koray Aydın Soruşturma Komisyonu, Sincan F Tipi ve Ulucanlar cezaevlerinde tutuklu bulunan sanıkları dinlemeye gitti. Sanıkları, "çok şık, ukala ve rahat" bulan milletvekilleri, cezaevlerine girişteki sıkı kontrole itiraz edip olay çıkardı. X - ray cihazı ötünce "ayakkabılarınızı çıkarın" uyarısına sinirlenen bazı vekiller, içeri kontrolsüz girince, görevliler de tutanak tuttu. 
     Komisyon üyeleri, Bayındırlık Bakanlığı eski Müsteşar Yardımcısı Sedat Aban ve Fethi Soydan ile Bakan Danışmanı Sadrettin Dinçer, müteahhit Mustafa Eriş ve İhale Yeterlilik Komisyonu Başkanı Mehmet İnce’nin bilgilerine başvurdu. 
     Tutukluları 9 saat dinleyen komisyon üyeleri, "Birbirlerini görmedikleri halde DGM’deki ifadelerini reddederken aynı ifadeleri kullanıyorlar, sanki tek bir yerden yönlendiriliyorlar" yorumunu yaptı. Tutukluların 5’inin de soru sorulmadan, "Bakan bize talimat vermedi" demeleri dikkat çekti. 
     



 SİYASET 













</TEXT>
</DOC>
