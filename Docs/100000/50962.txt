<DOC>
<DOCNO> 50962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur15.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazıt'ta YÖK protestosu..Cop ve gözyaşartıcı gaz kullanıldı 
</HEADLINE>
<TEXT>

     Yükseköğretim Kurulu'nu YÖK protesto etmek amacıyla Beyazıt'taki İstanbul Üniversitesi İÜ Yerleşkesi önünde toplanmak isteyen bir grup, güvenlik kuvvetlerince cop ve gözyaşartıcı gaz kullanılarak dağıtıldı. 
     YÖK'ün 20. kuruluş yıldönümü nedeniyle Beyazıt Meydanı'nda izinsiz gösteriler yapılacağı bilgisini alan polis, zırhlı araç ve ''robocop'' olarak bilinen personel ile bir helikopter ve eğitimli köpeklerin de katılımıyla meydan ile İÜ'nün içi ve çevresinde yoğun önlemler aldı. 
     İlk olarak YÖK'ü protesto eden sloganlarla İletişim Fakültesi tarafından Beyazıt Meydanı'nın yakınına gelen yaklaşık 50 kişilik öğrenci grubu, kısa bir basın açıklaması yaptıktan sonra KESK ve DİSK'in Ankara yürüyüşüne destek vermek amacıyla dağıldı. 
     Bu grubun ardından İÜ Yerleşkesi içinde toplanan yaklaşık 100 kişilik başka bir grup da, ana kapıya çıkarak basın açıklaması yapmak istedi. 
     Bu grubun demir kapıdan dışarı çıkmasına izin vermeyen polis, Fen-Edebiyat Fakültesi'nden çıkarak ana kapı önünde içeriden gelenlerle buluşmak isteyen yaklaşık 100 kişilik başka bir gruba ise cop ve gözyaşartıcı gaz kullanarak müdahale etti. 
     YÖK'ü protesto etmek için slogan atan ve pankart açan bu gruptan bazı kişiler gözlem altına alınırken, büyük çoğunluğu Laleli tarafına doğru kaçarak dağıldı. 
     Bu kargaşada demir parmaklığı açtırarak ana kapıya çıkan grup ile çevresini saran güvenlik kuvvetlerinin bekleyişi ise sürüyor. 
     






</TEXT>
</DOC>
