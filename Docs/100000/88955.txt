<DOC>
<DOCNO> 88955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yasam/yas02.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kore’den geldiğine bin pişman ettiler 
</HEADLINE>
<TEXT>

Güney Koreli kadın turist Eung Nam Lee, tatilinin son gününde İstanbul’da kapkaççıların saldırısına uğradı. Çantası alınıp yerlerde sürüklenen Lee, yaralı kurtuldu... 
     ŞAKİR AYDİN İstanbul 

     Eşiyle birlikte Çanakkale, Pamukkale ve Kapadokya’yı gezen 65 yaşındaki Güney Koreli turist Eung Nam Lee, önceki gün İstanbul’a gelerek Aksaray’daki Colour Otel’e yerleşti. Lee, tatilinin son gününde kapkaççıların hedefi oldu. Dün 16.00 sıralarında ülkesine dönmek için hazırlık yapan Lee, saat 07.00 sıralarından Millet Caddesi’nde sabah yürüyüşüne çıktı. Yaklaşık 100 metre sonra, Lee’nin yanına içinde 3 kişinin bulunduğu bir otomobil yaklaştı. 
     
10 metre sürüklendi      Kapkaççılar, çantasını alacakları sırada kendilerine direnen yaşlı kadını yerde yaklaşık 10 metre sürükledi. Lee’nin kimlik, hediyelik eşya ve 200 dolar yaklaşık 290 milyon lira para bulunan çantasını alan kapkaççılar olay yerinden kaçtı. Bu sırada kol ve bacağından hafif yaralanan Lee’ye ilk müdahale, vatandaşlar tarafından götürüldüğü otelde yapıldı. Lee, ambulansla götürüldüğü Haseki Hastanesi’nde tedavi edildi. 
     
İmajınızı bozuyor’      Lee’nin bulunduğu turla Türkiye’ye gelen, Güney Kore Turizm gazetesi yazarı Yong Sao Kang, 3 ay önce de İstanbul’da olduğunu belirterek, "Taksim’de saldırıya uğradım. Üzerindeki param ve değerli eşyalarım gasp edildi. Ben, arkadaşlarımı kapkaççılara karşı dikkatli olması konusunda uyarmıştım. Bu olaylar Türkiye’nin imajını olumsuz etkiliyor" dedi. 
     



 YAŞAM 












</TEXT>
</DOC>
