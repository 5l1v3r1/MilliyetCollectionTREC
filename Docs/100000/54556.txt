<DOC>
<DOCNO> 54556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo04.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor birinci ligde Galatasaray'ı hiç yenememişti 
</HEADLINE>
<TEXT>

     Türkiye Kupası 3. Kademesi'nde, Galatasaray'ı 96. dakikada gelen altın golle eleyen Erzurumspor, Birinci Lig'de mücadele ettiği 3 sezonda, sarı-kırmızılılarla oynadığı 6 maçtan sadece 1 puan alabilmişti. 
     Erzurumspor'un, Galatasaray'ı 1-0 yenerek, Türkiye Kupası dışında bırakmasının sevinci, şehirde bayram havasında yaşanırken, mavi-beyazlı ekip, 3 sezon yer aldığı Birinci Lig'de, 3 büyüklere karşı galibiyet alamamıştı. 
     Birinci Lig'te, 1998-99 sezonunda mücadele etmeye başlayan Erzurumspor, sarı-kırmızılı ekiple 6 kez karşı karşıya geldi. 
     Mavi-beyazlılar, kalesinde 19 gol görürken, rakip fileye sadece 2 gol atabilmişti. 
     Cemal Gürsel Stadı'nda, 1999-2000 sezonunda, yapılan maçta Galatasaray ile 0-0 berabere kalarak, 1 puan alan mavi-beyazlılar, geçen sezon da Ali Sami Yen Stadı'ndaki maçta rakibine 7-0 yenilerek, taraftarlarına büyük bir üzüntü yaşatmıştı. 
     Mavi-beyazlı ekip, Birinci Lig'de bulunduğu 3 sezon boyunca 6 maçta, Beşiktaş'tan da 1 puan almayı başarırken, 3 büyüklerden sadece Fenerbahçe'den puan alamamıştı. 
     






</TEXT>
</DOC>
