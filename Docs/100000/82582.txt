<DOC>
<DOCNO> 82582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun09.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bennetton'un gelini Penthouse'a dava açtı 
</HEADLINE>
<TEXT>

     Moda tasarımcısı Luciano Benetton'un gelini Judith, tenisçi Anna Kournikova'nın fotoğrafları denilerek kendi üstsüz fotoğraflarını izinsiz yayımlayan Penthouse dergisi hakkında dava açtı. 
     ABD Bölge Mahkemesi Yargıcı Denny Chin, derginin, Judith Soltesz-Benetton'ın fotoğraflarının yer aldığı Haziran sayısının geçici olarak dağıtımının durdurulmasına ve internet sitesine konulan fotoğrafların da kaldırılmasına karar verdi. 
     Yargıç Chin, derginin en azından ihtiyatsız davrandığını ve Penthouse'ın fotoğrafların yer aldığı sayıyı 1.2 milyon okuyucuya ulaştırması halinde, Judith'in telafisi mümkün olmayan zarara uğrayacağını söyledi. 
     Penthouse'ın avukatı Victor Kovner, üstsüz fotoğrafların Kournikova'ya ait olmadığını kabul etti, ancak derginin bu hatasının düzeltileceğini açıkladı. 
     Judith Soltesz-Benetton'ın avukatı Judd Burstein ise Judith'in 7 yıl önce Florida'dayken bilgisi dışında bir düzine üstsüz fotoğrafının çekildiğini öğrenince şoke olduğunu söyledi. 
     Rus tenisçi Kournikova da daha önce fotoğrafların kendisine ait olmadığını açıklayarak dergi hakkında dava açmıştı. 
     





</TEXT>
</DOC>
