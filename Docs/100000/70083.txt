<DOC>
<DOCNO> 70083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur30.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem Sadık İlhan cezaevine 
</HEADLINE>
<TEXT>

     Milliyet'in ortaya çıkarttığı futboldaki "şike çetesi" soruşturmasında ilk tutuklama bugün gerçekleşti. Şike konuşmalarında "maç bağlayan" hakem Sadık İlhan çıkartıldığı mahkemede tutuklanarak cezaevine gönderildi. 
     Kadıköy Adliyesi'ne dün avukatlarıyla birlikte gelen Sadık İlhan, soruşturmayı yürüten Cumhuriyet Başsavcı Vekili Nihat Çakar ve Cumhuriyet Savcısı Eren Gönen tarafından yaklaşık 2.5 saat sorgulandı. 
     İlhan, ifadesinin tamamlanmasının ardından, "cürüm işlemek amacıyla kurulan teşekküle üye olmak" suçundan tutuklanma talebiyle Nöbetçi Mahkeme'ye sevk edildi. 
     Mahkeme Sadık İlhan'ın tutuklanmasına karar verdi. İlhan'ın Paşakapısı cezaevine konulacağı belirtiliyor. 
     






</TEXT>
</DOC>
