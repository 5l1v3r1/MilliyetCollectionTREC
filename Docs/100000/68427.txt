<DOC>
<DOCNO> 68427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yazar/akyol.html </URL>
<DATE> 2002/02/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Erdoğan'ın söyledikleri... 
</HEADLINE>
<TEXT>

     TAYYİP Erdoğan'ın değişmediği, hala "takiyyeci" olduğu görüşüne katılmıyorum. Belediye başkanlığı, yaşadığı siyasi tecrübeler, Türkiye'nin hızla değişmekte olan sosyolojik yapısı elbette Erdoğan'ın gelişim ve değişimine olumlu katkılarda bulunmuştur. 
     Erdoğan hakkındaki tereddütüm, onun birikimiyle ilgilidir. Karizması var ama birikimi de var mı 
     İçki yasağı ve doğum kontrolü konularındaki konuşmalarına bu açıdan bakıyorum. 
     Erdoğan, belediyelere ait mekanlardaki içki yasağını "kamusal alan" kavramına dayandırıyor 
     Haksız ve acımasız türban yasağını savunanların gerekçesi de bu "kamusal alan" kavramıdır 
     "Kamusal alan" ve "hürriyetler alanı" zıt kavramlar mıdır 
     Anlaşılan, Erdoğan bu konuda gerekli incelemeyi yapmamış Belediye mekanlarında içki yasağını, türban yasağının gerekçesine dayandırıyor 
     Referandum ise, olacak şey değil. 
     Erdoğan yeniden başkan olsa içki yasağını koymaz en azından turizmi düşünür artık... Ama politik çekingenlikle bunu açıkça söylemiyor... 
     
     ERDOĞAN hızlı nüfus artışını savunurken, ekonomik, sosyal, kültürel gerekçelerini ortaya koymuyor. Nüfus artışının yavaşlamasını savunanlara "hain" diyor 
     Anlaşılan, Erdoğan bu konuda da gerekli incelemeyi yapmamış Hızlı nüfus artışını savunmak için "hain" kavramına, komplo teorisine sarılıyor. 
     Doğum kontrolü ve nüfus artışının yavaşlatılmasında en başarılı iki ülke Çin ve İran'dır 
     Şii geleneğinde din adamlarına itikadi bir inanış vardır. Ayetullahların doğum kontrolünü destekleyen fetvaları çok etkili olmuş, devlet de gebeliği önlemek için eğitim ve sağlık organizasyonu yapmıştır. 
     Bizim Diyanet'in de, cenini öldürmemek kaydıyla, doğum kontrolünü destekleyen fetvaları vardır. 
     Eskiden savaşlarda ve salgın hastalıklarda nüfus çok kırılırdı ortalama ömür 40 yaş civarındaydı. Tarım toplumlarında tek enerji kaynağı insan ve hayvandı. O zaman "çoğalmak" hem asker, hem işgücü demekti Çoğalmak kutsanırdı 
     Osmanlı'da da, Cumhuriyet'te de... 
     
     ZAMANIMIZDA, nüfusumuz 15 milyon değil, 70 milyondur İyi eğitip iş bulamayacağımız yüksek nüfus artışı, hem insani bir facia, hem sosyal bir dinamittir... Zavallı tinerci çocukların suçlusu kim 
     Ekonomide mucize olmaz. Ekonomik büyümenin yüzde 3'ünü nüfus artışı yutarsa, milyonlarca aç, eğitimsiz, anti sosyal insan yetiştirmiş olursunuz 
     Hepsi bir kenara, Türkiye'nin su kaynakları kaç milyon nüfusu besleyebilir 
     Pakistan Devlet Başkanı Müşerref, haklı olarak "bütün İslam dünyası bir Almanya etmiyor" diyor. 
     Afrika belki yarım Almanya etmiyor 
     Öte yandan, doğurganlığın sosyolojik yönleri de var Tarım toplumu doğurganlığı artırırken, şehirleşme azaltıyor çok şükür 
     Bakın bir nüfus meselesi ne kadar çok yönlü bir konu... 
     Erbakan hareketine göre daha genç, kentli ve 'açık' olan AK Parti, toplumsal barış ve hoşgörü için ciddi bir işlevin sahibi olabilir olmalıdır da... 'Yeni'liğinde, özgürlükçülüğünde daha cesur davranarak başarır bunu... 
     
     







Erdoğan'ın söyledikleri... 


Galatasaray... 


Rant nereye gitti 


Futbol paleti 


Savaş ve aydın 


Hocalara yine zam yok 49 


Avrupa’nın ABD ile arası açılıyor 


Adı Karamehmet’te, varlıkları Ege Çelik’te’ 


Haydi ifadeye 


Solda İlhan Abi formülü 


Sigortanın 4 yıldır yasası yok 


Tirilye 


Uyanın da balığa çıkalım 


</TEXT>
</DOC>
