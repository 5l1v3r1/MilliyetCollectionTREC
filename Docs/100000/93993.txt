<DOC>
<DOCNO> 93993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko01.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Başkanı Köhler’in yorumu 
</HEADLINE>
<TEXT>
Türkiye ve Brezilya’nın sorunu siyaset 
Türkiye ve Brezilya’da siyaset nedeniyle büyük zorluklar yaşıyoruz’ diyen IMF Başkanı Köhler, k bus senaryolarının bu ülkelerin ekonomilerini güçsüzleştirdiğini söyledi 
     EKONOMİ SERVİSİ 

     IMF Başkanı Horst Köhler "Türkiye ve Brezilya’da, siyaset nedeniyle çok büyük zorluklar yaşıyoruz" dedi. Köhler, Financial Times’a verdiği demeçte, finans piyasalarındaki belirsizliğin problemleri daha da artırdığını belirtti. Köhler, bu konuda çok hassas olduğunu, dalgalanmalarla ilgili tahmin yürütürken, bütün riskleri gözden geçirmeye çalıştıklarını ve eksik tahminlerin son derece zararlı olabileceğini belirtti. 
     Özellikle gelişmekte olan piyasaların, kabus senaryolarından kötü etkilendiğini, Türkiye ve Brezilya gibi zor durumda bulunan ekonomilerin daha da güçsüzleşmesine neden olduğunu belirten Köhler "Böyle durumlarda kontrol kaybedilebilir. Bunun oluşma riskini de yüzde 20 olarak tahmin ediyorum. Türkiye ve Brezilya’da siyaset nedeniyle çok büyük zorluklar yaşıyoruz. Bu bizim için özellikle zor, çünkü IMF olarak bizim asıl alanımız siyaset değil" dedi. 
     
     Politikacılara tavsiye 
     Politikacılar ve işadamlarının sorunlarla karşılaştıkça daha mütevazı olmaları gerektiğini belirten Köhler, yapılması gereken şeyin piyasaların tekrar gözden geçirilerek daha da serbestleştirilmesi ve yolsuzluk ve rüşvetten arındırılması gerektiğini söyledi. Köhler, "Kapitalizm en iyi sistemdir. Fakat etik bir iş ağı üzerine kurulması gerekir. Özel sektör bundan haberdar olduğunu göstermeli. İşadamlarının daha sorumlu davranmaları konusunda sorun yaşıyorum. İş dünyası ve devlet, oluşabilecek krizlerle mücadele etmek konusunda iyi bir denge tutturmayı öğrenmek zorunda. Bol k rların kazanıldığı, IMF veya hükümetlerin de hasarları tamir ettiği bir dünyada yaşamıyoruz" diye konuştu. 
     
IMF Dolara müdahale edebiliriz      EKONOMİ SERVİSİ 

     ABD Doları’nın, dünyanın önde gelen diğer para birimleri karşısında son aylarda yaşadığı hızlı gerileme, IMF’yi harekete geçirdi. IMF Başkanı Horst Köhler, önceki gün Financial Times’a verdiği demeçte, "Dolara müdahale etmek tercih edeceğimiz bir durum değil. Fakat dolar hiç görülmemiş ve uygun olmayan bir biçimde hızla düşmeye devam ederse, müdahale etmemek doğru olmaz" dedi. 
     ABD yönetimi ise müdahaleden yana değil ve kurun piyasalarda yerini bulacağını düşünüyor. IMF 1980’li yıllarda da Plaza and Louvre anlaşması çerçevesinde döviz piyasalarına müdahalelerde bulunuyordu. ABD’de şirket skandalları ve büyüyen bütçe açığı nedeniyle dolar, geçtiğimiz ocaktan bu yana euro karşısında yüzde 12’den fazla değer yitirdi. 
     



 EKONOMİ 




















</TEXT>
</DOC>
