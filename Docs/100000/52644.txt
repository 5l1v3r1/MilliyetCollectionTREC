<DOC>
<DOCNO> 52644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo01.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş'e Trabzon'da görkemli karşılama... 
</HEADLINE>
<TEXT>

     A Milli Futbol Takımının Avusturya'yı 5-0 yenerek Dünya Kupası'na katılma hakkı kazanmasının ardından istifa edeceği yönünde sinyaller veren Milli Takımlar Teknik Direktörü Şenol Güneş, memleketi Trabzon'da görkemli biçimde karşılandı. 
     THY'ye ait uçakla Trabzon'a gelen Şenol Güneş'i havaalanında yaklaşık 250 kişilik bir grup karşıladı. İlk olarak eşi Semra ve kızı Ayça ile hasret gideren teknik adama, taraftarlar büyük sevgi gösterilerinde bulundu. 
     Trabzon Ticaret Odası Başkanı Şadan Eren, Türkiye Anneler Derneği Trabzon Şubesi Başkanı Ziynet Şener, Trabzonspor'un eski başkanlarından Faruk Özak da Güneş'i karşılayanlar arasında yer aldı. 
     Grubun kendisini eleştiren Spor Yazarı Kazım Kanat aleyhinde sloganlar atması üzerine de Güneş, taraftarları sakinleştirdi. Güneş taraftarlara, ''Bizim kavgamız bu tür insanlarla değil, bizim kavgamız Türkiye'nin dünyada iyi bir yer almasıdır. İşimize bakalım, hiç onlara bakmamıza gerek yok'' dedi. 
     






</TEXT>
</DOC>
