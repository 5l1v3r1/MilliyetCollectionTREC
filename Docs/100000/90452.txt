<DOC>
<DOCNO> 90452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/spor/spo03.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'in sıkıntısı 
</HEADLINE>
<TEXT>

Galatasaray Teknik Direktörü, futbolun tek sorumlusu olarak gösterilmekten rahatsız olduğunu söyledi. Canaydın ile görüşen Fatih Terim, kararların ortak alındığının duyurulmasını istedi 
     HALİL ÖZER 

     "Dertlerimiz ortak" 
     DİVAN Kurulu ile yapılan toplantıda, Futbol Şubesi ile ilgili olarak gelen soruları yanıtlayan Teknik Direktör Fatih Terim, dün Başkan Özhan Canaydın ile bir toplantı yaptı. Terim’in toplantıda Futbol Şubesi’nin tek sorumlusu olarak gösterilmekten rahatsız olduğunu dile getirdiği öğrenildi. Terim’in, "Bu yük hepimizin. Sorumluluk sadece bana ait değil" dediği iddia edildi. 
     
     "İki yönetici var" 
     FUTBOL Şubesi’nde Burak Elmas ile Özer Saraçoğlu’nun da kendisiyle birlikte görev yaptığını hatırlatan Galatasaray Teknik Direktörü, yönetim dışında tek başına karar almadığının tüm kamuoyuna duyurulmasını istedi. Başkan Özhan Canaydın’ın da bu öneriye sıcak baktığı ve ilk basın açıklamasında bu konuyu gündeme getireceğini söylediği bildirildi. Özhan Canaydın-Fatih Terim ikilisi toplantının sonunda transferlerle ilgili bilgi alış verişinde bulundu. 
     
ASLAN OĞLUM      VEDAT DANACI 

     GALATASARAY altyapı seçmeleri dün gerçekleştirilirken, futbolcu adaylarından çok tesislerde anne ve babaların olması dikkat çekti. Üç gün boyunca devam edecek olan ve toplam bin 200 öğrencinin katılacağı seçmelerde geleceğin yıldız adayları belirlenip, altyapı kadrolarına dahil edilecekler. 
     
Moggi’den tepki      JUVENTUS Genel Direktörü Luciano Moggi, La Gazzetta dello Sport Gazetesi’nde Galatasaray ve Hasan Şaş ile ilgili çarpıcı açıklamalar yaptı. Moggi, haberde "Hasan için bizi Celalettin Bilgiç aradı. Biz istemiyoruz yanıtını verdik. Futbolcunun fiyatını artırmak için transferini bize mal ediyorlar. Yeter artık. Hasan Şaş, İtalya Ligi’nde oynayacak düzeyde bir oyuncu değil. Böyle futbolcuları alıp Juventus’u güçsüz duruma düşüremeyiz" ifadelerini kullandı. 
     
Ve Murat imzayı attıGalatasaray, Beşiktaş ile arasının açılmasına sebep olan genç futbolcuyu üç yıllık sözleşmeyle renklerine bağladı 
     GALATASARAY, Beşiktaş ile arasının açılmasına sebep olan İstanbulsporlu Murat Erdoğan ile 3 yıllık resmi sözleşme imzaladı. Florya’da düzenlenen imza töreninde Futbol Şube Sorumlusu Burak Elmas da hazır bulunurken, genç futbolcu, Sarı-Kırmızılı takımı bir dünya markası olduğu için tercih ettiğini dile getirdi. Murat, "Bu kulübe uzun yıllar hizmet etmek istiyorum. Galatasaray’a yakışır şekilde mücadele edeceğim. Fatih Terim ile çalışmak gurur verici olacak" diye konuştu. 
     
Jancker’de indirim      GALATASARAY, Bayern Münih’in golcüsü Jancker için uzlaşma noktası arıyor. Daha önce Sarı-Kırmızılılar’dan 8 milyon euro isteyen Alman kulübü, Jancker’in de bastırması üzerine 4 milyon euroya kadar düştü. Galatasaray’ın 2.5 milyon euro önermesine karşın, iki kulübün 3 milyon euroda buluşup, anlaşacağı iddia edildi. Jancker’in de, menajerine bu transferi bir an ön bitirmesi için, Bayern ile sürekli temasta olmasını istediği bildirildi. 
     



 SPOR 


































</TEXT>
</DOC>
