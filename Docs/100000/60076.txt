<DOC>
<DOCNO> 60076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/aeko.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilbank’ta çoğunluk hisseleri GSD’nin oldu 
</HEADLINE>
<TEXT>

Yönetim Kurulu Başkanlığı’nı Turgut Yılmaz’ın yaptığı GSD Holding, yüzde 30’una sahip olduğu Tekstilbank’ta çoğunluk hisselerini satın aldı. Satış bugün kamuoyuna duyurulacak 
     EKONOMİ SERVİSİ 

     GSD Holding’in, yüzde 30’una sahip olduğu Tekstilbank’ın çoğunluk hissesini aldığı öğrenildi. Yönetim Kurulu Başkanlığı’nı Turgut Yılmaz’ın yaptığı GSD Holding, bankanın kurucusu Akın Tekstil’in yüzde 40.59’luk hissesinin çoğunluğunu satın aldı. Akın Tekstil’in bankada sembolik olarak küçük bir payı kalacak. Bankanın kasım ayı itibariyle yüzde 22.14’ü halka açık. 
     
     Sinyalleri geliyordu 
     Bankanın sermayesini iki ay içinde üçte iki oranında artırması, çoğunluğun GSD Holding’e geçmesinde önemli rol oynadı. Eylül ayı bilançosuna göre yüzde 29.41 hissesi borsada işlem gören Tekstilbank’ın çoğunluk hissesi son yapılan sermaye artırımlarıyla GSD Holding’e geçti. İMKB’ye gönderilen dokuz aylık bilançoya göre, bankanın sermaye dağılımında bankanın kurucusu Akın Tekstil’in yüzde 40.59, GSD Holding’in yüzde 30 payı bulunurken, borsada işlem gören hisse senetlerinin oranı yüzde 29.41 olarak görünüyor. 
     
     Ortaklar satın aldı 
     Ancak banka 17 Ağustos 2001’de borsaya yaptığı açıklamada, sermayenin 60 trilyondan 80 trilyona çıkarılacağını duyurdu. Bankanın hisse senetlerinin 18 Ekim’de birincil piyasada yapılan halka arzda satılmaması sonucu bir açıklama yapan GSD Holding, halka arzda satılamayan kısmın ortaklarca satın alındığını, bu nedenle GSD Holding’in Tekstilbank’taki payının yüzde 30’dan yüzde 33.1’e, Akın Tekstil’in de yüzde 40.59’dan yüzde 44.79’a yükseldiğini duyurdu. Bankanın böylece halka açık kısmı yüzde 29.41’den yüzde 22.14’e geriledi. 
     
     Bedelli artırım 
     Tekstilbank, bu artırımdan iki ay sonra 24 Aralık 2001’de yaptığı açıklamayla sermayesinin 80 trilyon liradan 100 trilyona çıkarılacağı kararını kamuoyuna açıkladı. Duyuruda yüzde 25 artırılacak sermayenin bedelli artırım olacağı belirtildi. 
     
     108 şirketli holding 
     1986 yılında bir dış ticaret şirketi olarak kurulan GSD Holding, hiçbirinin payı yüzde 10’u geçmeyen 108 şirketten oluşuyor. Yönetim Kurulu Başkanlığı’nı Turgut Yılmaz’ın yaptığı holdingin en önemli iştiraki Tekstilbank. 
     Holdingin 30 Eylül 2001 tarihli bilançosunda yüzde 30’una sahip göründüğü bankadaki payı son sermaye artırımlarıyla birlikte yükseldi. Holding’in Tekstilbank dışında yüzde 99.99 ortağı olduğu GSD Yatırım Bankası adıyla bir bankası daha bulunuyor. 1996 yılı sonunda Aktif Finans’taki hisselerini Doğuş Grubu’na satan şirket, kendisine ait Rant Leasing’i 1995’te halka açtı. 
     Dokuz aylık bilançosunda 56.4 trilyon liralık bir büyüklüğe ulaşan holding, 2000 yılının ilk dokuz ayında 9.5 trilyon lira olan k rını 2001 Eylül’ünde 10.6 trilyon liraya çıkardı. 
     
Holdingin iştirakleri Şirket adı Payı Sermaye payı milyar TL Rant Leasing 52.5 2.857.121 GSD Dış Tic. 99.9 999.992 GSD Eği. Vakfı 100.0 10.000 GSD Factoring 99.9 503,747 GSD Sigorta 80.0 4.000 GSD Yatırım B. 99.9 9.999.999      
     
Tekstilbank’ın ortaklık yapısı Ortak 30 Payı 1 Payı Adı Eylül Kasım Akın Tekstil 24.3 40.6 35.8 44.8 GSD Holding 18.0 30.0 26.4 33.1 Halka açık 17.6 29.4 17.7 22.1 Toplam 60.0 100.0 80.0 100.0      
     



 EKONOMİ 





















</TEXT>
</DOC>
