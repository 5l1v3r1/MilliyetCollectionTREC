<DOC>
<DOCNO> 58802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko02.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İş güvencesi kavgası 
</HEADLINE>
<TEXT>

TİSK Başkanı Baydur, Haddini bil’ diyen Bakan Okuyan’a önce Hafif bakan’ dedi sonra tartışma yaratan sözlerini geri almak istedi. İşçi sendikaları da tartışmaya İş güvencesi çıkmazsa biz de yokuz’ diyerek katıldı 
     SEÇKİN ÜREY Ankara 

     Türkiye İşveren Sendikaları Konfederasyonu TİSK Başkanı Refik Baydur’un "1.5 yıldır Bakanlar Kurulu’nda bekletiyorum" dediği iş güvencesi yasa tasarısı istihdam zirvesine damgasını vurdu. 
     Baydur, önceki gün kendisine Baydur kendi işine baksın’ diyerek yanıt veren Okuyan’a dün sabah yanıt verdi. Baydur, Okuyan’ın iş güvencesini siyasi meta haline getirdiğini belirterek, "Ben bu memleketin bakanlarının bu kadar hafif olacağını düşünmüyorum" dedi. Okuyan’ın "SSK’yi iki yılda ıslah edemezsem çeker giderim" sözünü hatırlatan Baydur, "SSK eski tas eski hamam. Sayın Bakan’ın birtakım davranışları gündeme getirmesini bekliyoruz" dedi. 
     
     Siz orada oturamazdınız’ 
     Baydur, öğleden sonra toplanan istihdam zirvesi öncesinde ise tasarıyı beklettiğine dair bir ifade kullanmadığını belirtti. Zirvede söz alan Türk - İş Genel Sekreteri Hüseyin Karakoç, "Baydur demedim dese de, ben Tasarıyı 1.5 yıldır Bakanlar Kurulu’nda tutuyorum’ lafını duydum" diye konuştu. İşçi sendikalarının liderleri Baydur’a yüklenerek iş güvencesi yasasının istihdam çalışmalarının bir alt maddesi olduğunu ve yasanın çıkmaması halinde çalışmalara destek vermeyeceklerini söyledi. 
     Bakan Okuyan da toplantının sonunda, "Bu artık Bakanlar Kurulu ve Meclis’in meselesi. Hiç kimse bu işi Benim param var’ veya Benim emek gücüm var’ diyerek etkileyemez" dedi ve Baydur’a şöyle seslendi "Ben sizin genel kurulunuzla ilgilenseydim orada oturamazdınız. Ama biz haddimizi biliriz. Siz de haddinizi bilin. Kendinizi hükümetin, parlamentonun üzerinde bir güç gibi göstermeyin." 
     Refik Baydur ise yasa çıksa bile ekonomi kaldıramayacağı için 2002 yılında uygulanmasının mümkün olmadığını söyledi. 
     
İstihdam için fon      İstihdam ve işsizlik sorununu ele almak üzere Çalışma Bakanı Okuyan başkanlığında yapılan zirveye TOBB, TİM, TİSK, DİSK, Hak - İş Genel Başkanları, Türk - İş Genel Sekreteri ile Maliye, Hazine ve Çalışma Bakanlığı Müsteşarları katıldı. 
     
     Türk - İş’ten sendika koşulu 
     Toplantıda KOBİ’lere destek için İstanbul Yaklaşımı içinde bir fon oluşturulması, işçi, işveren ve hükümetten oluşacak bir komisyonun belirleyeceği şirketlere, bu fondan destek sağlanmasında görüş birliğine varıldı. Türk - İş işletmelere yardım koşulunun kayıtlı istihdamı artırılması ve sendikalı işçi çalıştırma zorunluluğuna bağlanmasını istedi. Oluşturulacak fonun kaynağının ise Hazine tarafından karşılanması gündemde bulunuyor. 
     
     Açıklama perşembe günü 
     TİM’in Türkiye İhracatçılar Meclisi belli bir süre SSK prim ödemelerinin ertelemesini isteği kayıtdışının resmileştirilmesi anlamına geleceği eleştirisiyle her kesimden tepki gördü. İstihdam konusundaki kısa vadeli önlemlerin Çalışma Bakanı Yaşar Okuyan ve başkanların çarşamba günü yapacakları yeni bir değerlendirmeden sonra, perşembe günü açıklanması bekleniyor. 
     



 EKONOMİ 























</TEXT>
</DOC>
