<DOC>
<DOCNO> 72879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/guncel/gunz1.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Katil baba için müebbet istendi 
     İsveçli erkek arkadaşıyla evlenmek istediği için kızını öldüren Rahmi Şahindal için ömür boyu hapis cezası istendi. Rahmi Şahindal, 26 yaşındaki kızı Fadime’yi 21 Ocak’ta Uppsala’da kurşunlayarak öldürmüştü. Savcı Anne Sjöblom, iddianamede Şahindal’ın cinayeti kararlı ve soğuklanlı bir şekilde işlediğini belirterek, bu ülkedeki en büyük ceza olan ömür boyu hapis istedi. 
     
     Soykırımdan geçiniyorlar’ 
     ABD’de nisan ayında piyasaya çıkacak olan "Büyük Aldatmaca" kitabındaki iddialarıyla Ermenilerin şimşeklerini üzerine çeken ABD’li emekli yargıç Samuel Weems, dün İstanbul’da sempozyuma katıldı. Weems konuşmasında, "Soykırım iddialarını sektör haline getirdiler, ABD’de kiliselerden milyonlarca dolar alıyorlar" dedi. 
     
     Avrasya sanığı hapçı çıktı 
     İzmir’de Captagon adı verilen uyuşturucu hapları pazarlamaya çalışan, aralarında Avrasya feribotunu kaçıranlardan Sedat Temiz’in de bulunduğu 5 kişi yakalandı. Polisin operasyonunda Faruk Diblen, Cemalettin Kılıçvuran, Sedat Temiz, Rıdvan Hatuk ve Bekir Kuvaz, yarım milyon dolar değerinde 116 bin Captagon hapıyla suçüstü yakalandı. 
     
     3. soyguncunun kimliği belirlendi 
     İstanbul’da banka şubesini soyduktan sonra yakalanan iki soyguncunun halen firarda olan suç ortağı Kadir Kanal’ın da 32 İzmirli olduğu belirlendi. Gözaltına alınan İzmirli Hikmet Doramacı ve Murat Bayram’ın ifadeleri sayesinde kimliği belirlenen Kanal’ın, 1995’te karıştığı bir bıçaklama olayından dolayı Buca Cezaevi’nde yattığı öğrenildi. 
     



 GÜNCEL 






















</TEXT>
</DOC>
