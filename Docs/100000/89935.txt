<DOC>
<DOCNO> 89935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/guncel/gun03.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
H kimlerin görev yeri değişikliği durduruldu 
</HEADLINE>
<TEXT>
Beyaz Enerji dosyaları çalındı 
Ankara 4. Ağır Ceza Mahkemesi’nde süren davayla ilgili 6 "bürokrat dosyası" kayboldu. 50 kişinin ifadesini alan Başsavcılık, bir personel hakkında da dava açtı 
     ERSAN ATAR Ankara 

     Ankara Adliyesi, Beyaz Enerji davasına ait "bürokrat dosyaları"nın kaybolması ve h kim - savcıların görev yeri değişiklikleriyle çalkalanıyor. Dosyaların çalınmasından sorumlu tutulan bir personele dava açılırken, görev yeri değişen bazı h kim ve savcılar hakkındaki işlemin durdurulması için Yargıtay üyelerinin H kimler ve Savcılar Yüksek Kurulu’na HSYK "toplu ziyaretleröde bulunduğu iddia edildi. Yürütülen soruşturmada, Ankara 4. Ağır Ceza Mahkemesi’nde görülen Beyaz Enerji davasının dosyalarından 6’sının ihmal sonucu kaybolmadığı, olayda "kasıt" bulunduğu belirlendi. 50 personelin ifadesini alan Başsavcılık, Adliye’nin koli servisinde çalışan bir kişi hakkında görevini kötüye kullanmaktan’ dava açtı. Başsavcı Fahri Kasırga, dosyaların tamamlandığını, ancak her biri 13 kilo ağırlığındaki kaybolan klasörlerin bulunamadığını söyledi. 
     
     Bakan Türk doğruladı 
     HSYK de, hafta başındaki toplantıda, aralarında 7, 4 ve 6. Ticaret mahkemeleri başkanları Alpay Aksu, Refik Cemal, Hasan Hüseyin Çifçi ile savcısı Halil Yeniçıkan’ın da bulunduğu 13 h kim ve 2 savcının görev yerlerinin değiştirilmesini isteyen müfettiş raporunu ele aldı. Yasalara aykırı davrandık-ları ve mal beyanında bulunmadıkları gerekçesiyle Aksu, Cemal, Çiftçi ve Yeniçıkan’ın görev yerinin değişmesine karar veren HSYK, Yargıtay üyelerinin ziyaretinin ardından Aksu dışındakilerin görev yeri değişikliğini askıya aldı. Dosyaların kaybolduğunu doğrulayan Adalet Bakanı Hikmet Sami Türk ise, "Dosyalar asıllarıyla tamamlandı. Delil yönünden kayıp yok" dedi. 
     



 GÜNCEL 




















</TEXT>
</DOC>
