<DOC>
<DOCNO> 63287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo09.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 0 - Göztepe 0 maç bitti 
</HEADLINE>
<TEXT>

     Birinci Süper Futbol Ligi'nde Bursaspor ile Göztepe 0-0 berabere kaldı. 
     Karşılaşmanın ilk yarısı, pozisyon zenginliği açısından oldukça hareketliydi. Ev sahibi takım, ilk dakikalardan itibaren rakibine özellikle orta alanda üstünlük kurarken, kanatlardan geliştirdiği ataklarla gol bulmaya çalıştı. Yeşil-beyazlı takım, Okan ve Taner ile bulduğu net gollük pozisyonları cömertçe harcadı. 
     Önce gol yememe anlayışıyla sahaya yayılan konuk ekip ise kontrataklarla Bursaspor kalesine gelmeye çalıştı. Zaman zaman gole yaklaşan Göztepe'nin 1 topu da direkten döndü. 
     12. dakikada Göztepe'nin geliştirdiği atakta, Korhan'ın yaklaşık 
     25 metreden sert şutunda, top üst direkten oyun alanına döndü. 
     Bursaspor savunması, meşin yuvarlağı uzaklaştırmayı başardı. 
     15. dakikada Ender'in sağ kanattan penaltı noktası üzerine 
     ortaladığı topu Taner kafayla kaleye gönderdi. Kaleci Majdan, topu çizgi üzerinden ayaklarıyla uzaklaştırdı. 16. dakikada Fatih'in ara pasında ceza alanında topla buluşan Okan'ın yerden vuruşunda, kaleci Majdan meşin yuvarlağı son anda kornere çeldi. 18. dakikada orta alandan topla birlikte hızla hareketlenen Okan, ceza alanına girer girmez şutunu attı. Kaleci Majdan, meşin yuvarlağın kaleye girmesini son anda önledi. 25. dakikada Mkalele'nin yaklaşık 25 metreden sert şutunda, kaleci Kelemen topu 2 hamlede yakalayabildi. 30. dakikada Serkan'ın uzak mesafeden sert şutunda, Majdan meşin yuvarlağı yumrukla uzaklaştırdı. 41. dakikada Serkan'ın pasıyla penaltı noktası üzerinde topla buluşan Okan'ın şutunda, kaleci Majdan'dan dönen topu Taner filelere gönderdi. Ancak hakem Kuddusi Müftüoğlu, pozisyonun ofsayt olduğunu belirtip, golü geçersiz saydı. Kalan dakikalarda her iki takımın çabası gol getirmedi ve ilk yarı 0-0'lık skorla tamamlandı. Karşılaşmanın ikinci yarısında da etkili futbolunu sürdüren Bursaspor, kanat organizasyonlarıyla sonuca gitmeye çalıştı. Konuk takım ise tüm hatlarıyla savunmaya çekilerek beraberliğe razı bir görünüm sergiledi. Göztepe, ikinci yarıya Gürsel'in yerine Cumhur'u xx oyuna alarak başladı. 49. dakikada Bursaspor, net bir gol pozisyonundan yararlanamadı. Göztepe savunmasının hatasından yararlanrak ceza alanına giren Okan'ın yerden vuruşunda, kaleci Majdan topu ayaklarıyla çelmeyi başardı. 58. dakikada Bursaspor'da, Tamer'in yerine Alp x oyuna girdi. 60. dakikada Göztepe'de Korhan, yerini Cem'e x bıraktı. 67. dakikada Bursasporlu Ömer sarı kart gördü. 71. dakikada Tayfun'un kullandığı serbest vuruşta, topa iyi yükselen Ersen'in kafa şutunda, kaleci Kelemen meşin yuvarlağı kornere çeldi. 79. dakikada Göztepe'de, Mehmet'in yerine Cüneyt x oyuna girdi. 83. dakikada Ömer'in yaklaşık 25 metreden kullandığı serbest vuruşta, köşeden kaleye giden topu kaleci Majdan son anda yumrukla uzaklaştırdı. 84. dakikada Göztepeli Cüneyt sarı kart gördü. 85. dakikada Bursaspor'da, Hakan'ın yerine Sedat , 89. dakikada da Fatih'in yerine Murat oyuna alındı. Kalan dakikalarda 2 takımın da çabası gol getirmeyince, karşılaşma golsüz eşitlikle sona erdi. 
     






</TEXT>
</DOC>
