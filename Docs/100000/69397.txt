<DOC>
<DOCNO> 69397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/yasam/yas05.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman avcı sigortala beni 
</HEADLINE>
<TEXT>

Kara avcılığı tasarısına göre, bir başka kişi ya da mala verecekleri olası zararlar için mali mesuliyet sigortası yaptırmayan avcılara, avlanma izni verilmeyecek 
     TBMM Tarım, Orman ve Köyişleri Komisyonu’nda görüşülen kara avcılığı yasa tasarısı’nda avcılık belgesi almak isteyenlere, üçüncü kişilere karşı ’mali mesuliyet sigortası’’ yaptırma zorunluluğu getiriliyor. Sigorta yaptırmayanlara avcılık belgesi ve avlanma izni verilmeyecek. 
     Sistem bir tür ’zorunlu trafik sigortası’’ gibi işleyecek. Avlanma sırasında bir kimsenin ölümü ya da yaralanması gibi av kazaları ile başkasının malına zarar verilmesinden doğan sorumluluklar güvence altına alınacak. Avcılık belgesi olmadan avlananlara 400 milyon, avlanma izni olmayanlara 200 milyon ve mali mesuliyet sigortası yaptırmayanlara da 50 milyon lira idari para cezası verilecek. Av sırasında bu belgeleri taşımayanlara her eksik belge için 30’ar milyon lira para cezası uygulanacak. Suçların tekrarında, iki yıl belge verilmeyecek, belgesi olanlar ise iki yıl avcılıktan men edilecek. 
     
Av koruma memuru      Tasarı, av tüfeği ile mermi ve kovanlarının ilk satışında, satış bedeli üzerinden yüzde 5 katılım payı’’ alınmasını öngörüyor. Avlanma ücreti ile avcılık belgesinde alınacak paranın yanı sıra yivsiz silah ruhsatı harçlarının yüzde 30’u da Orman Bakanlığı döner sermaye işletmesine aktarılacak. Ayrıca, suçların takibi, av ve yaban hayatı ile avcıların korunması için "av koruma memurları’’ istihdam edilecek. 
     



 YAŞAM 



















</TEXT>
</DOC>
