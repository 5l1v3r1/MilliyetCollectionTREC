<DOC>
<DOCNO> 50714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun25.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
William Safire Nixon'la yaptığı hayalı röportaj...Çözüm Türkiye 
</HEADLINE>
<TEXT>

     New York Times gazetesinin tanınmış köşe yazarlarından William Safire, 1994'te ölen eski başkan Richard Nixon ile ''cep telefonuyla yapılmış hayali bir konuşmaya'' dayanarak, ''köktendinci Müslümanlara karşı Türk kartının oynanması'' tavsiyesinde bulundu. 
     Yazıda Türkiye'nin, Kuzey Irak'ı işgal etmesi, burada otonom bir bölge oluşturması ve Kerkük petrollerini işletmesi önerisi de yer aldı. 
     Soru-cevap şeklindeki makalenin ilginç bölümleri şöyle 
     Soru Afganistan'daki savaşın gidişatını nasıl görüyorsunuz 
     Nixon Sen buna savaş mı diyorsun 
     Soru Siz olsaydınız birkaç tümen asker mi yollardınız 
     Nixon Büyük strateji oluşturmak lazım. 
     Soru Yani 
     Nixon Gerçek düşmanını tanı. Bu düşman sadece bin Ladin ve onun terörist hücreleri değil. Asıl düşman, tüm İslam dünyasını ele geçirmek isteyen hareket. Bu sakallılar ve onları koruyanlar, Suudi ve Kuveyt petrollerini ele geçirmek istiyorlar. Bu sayede nükleer ve biyolojik silaha sahip olacaklar ve ılımlı Müslümanlar ile tüm Hıristiyan ve Musevi ''kafirleri'' yok edecekler. 
     Soru Peki onları nasıl durduracaksınız 
     Nixon Komünistleri böldüğümüz gibi onları da böleceksin. 
     Sovyetlere karşı Çin kartını oynamıştık. Şimdiki kuşağın elindeki kart ise Türk kartı. Türkiye laik bir Müslüman devlet ve çok güçlü bir orduya sahip. 
     Soru Türkler 100 kadar komando yollamayı kabul ettiler. Yani daha fazlasını mi isteyelim diyorsunuz 
     Nixon Ben olsaydım Ankara ile bir anlaşma yapardım. Ankara sınırı geçip Irak'ın kuzeydeki 3'te 1'lik bölümünü işgal ederdi. Uçuşa kapalı bölge olan bu kesim şimdi Kürtlerin elinde. Türkiye'nin parçası olacak kesimde Saddam Hüseyin'in ürettiği petrolün yaklaşık yarısını üreten Kerkük bulunuyor. 
     Soru Bu savaş anlamına gelmez mi 
     Nixon Saddam'ın biyolojik ve nükleer silah tehditleriyle çabuk bir savaş. Hava koruması ve Güvenlik Konseyi'nden sağlayacağımız destekle Türkiye'nin Bağdat'ta dost bir hükümet kurmasını sağlayabiliriz. Kurtulan Iraklılar da güneyden kendi petrollerini pompalamaya başlarlar. 
     Soru Peki bunun Türklere yararı ne 
     Nixon Önce büyük para. Kuzey Irak'tan günde 2 milyon varil petrol çıkıyor. AB de bu durumda Türklere kucak açacaktır. İkincisi, Türkiye Irak'taki parçayı otonom bir bölge haline getirerek, kendi iç kürt sorununu da çözmüş olur. 
     Soru Bu yeni sınırların çizilmesi anlamına geliyor. Arap ülkeleri Irak'ın parçalanmasından endişe duyarlar. 
     Nixon Türkler Müslüman fakat Arap değiller. Suriye terörist eylemlerin merkezi olduğunda Türkiye sınıra asker yığdı ve Şam terörist lideri sınırdışı etti. O şimdi Türkiye'de hapiste. Ayrıca yeni sınırlar öyle büyük bir sorun da değil. Irak'ın kendisi bile 20. 
     yüzyılda İngiltere tarafından oluşturulmuş bir ülke. İsrail sadece 50 yıl önce devlet haline geldi. Yakında zaten bir de Filistin devleti oluşacak. Yeni zamanlara yeni sınırlar. Soru Peki bin Ladin ve Afganistan'ın cezalandırılması ne olacak Nixon Ortadoğu'da para ve iktidarın akışını değiştir, bin Ladin ve adamları olgun bir meyva gibi kucağımıza düşerler. Ne ağır müttefik kayıpları, ne ''bombardımanı durdurun'' gösterileri, ne Taliban, ne de biyolojik silah tehdidi kalır. Neyse ara beni Rusya'yı da konuşalım. Bu Allah'ın cezası cep telefonunu nasıl kapatıyorsunuz 
     






</TEXT>
</DOC>
