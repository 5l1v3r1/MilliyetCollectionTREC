<DOC>
<DOCNO> 57482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/yilmaz.html </URL>
<DATE> 2001/12/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
"Parti" kahvesi kaynıyor 
</HEADLINE>
<TEXT>

     Bayram ziyaretlerinde, hayat pahalılığını, işsizliği, yolsuzluğu konuşaksınız. Çünkü çoğunuz, çocuğuna istediği bayram giysisini alamadı. Ailesine bir kutu çikolata götüremedi. Mükellef bir bayram sofrasında, et suyuna banamadı. Eksikler yanıbaşta, umutlar uzağa düştü... 
     Türk - İş ile yaptığı görüşmede Cumhurbaşkanı Ahmet Necdet Sezer sendikacıların "yolsuzluk tesbitlerini" onaylarken, işte bu halleri paylaştı... 
     
     Cumhurbaşkanı Yüksek Denetleme Kurulu'nda yalnızca Halk Bankası'nın 13 dosyası bulunuyor. Bunlardan 10 tanesine Ekonomi Bakanı Kemal Derviş, savcılık soruşturması için onay verdi. 
     Sezer'in elinden Halk Bankası gibi diğer kamu bankalarının dosyaları da gelip, geçiyor, ihbarlar yağıyor. Operasyonlar bürokrasi - siyaset bacağı eksik yürüyor. Yasalar yolsuzları yargılamada yetersiz kalırken, bir hukuk adamı olarak Sezer zorlanıyor ... 
     Ve halkla aynı duyguları paylaşan bir cumhurbaşkanı oturuyor Çankaya'da. 
     Yöntemi tartışılsa da, Sezer bugün bayram umudunuz. 
     
     Siyasette yeniden yapılanmaya duyulan ihtiyaç Meclis'te ikbal arayan bazı kesimlerin de iştahını kabartıyor. O nedenle kimi bayram ziyaretlerinde "Parti kahveleriniz olsun" temennileri dile getirilecek. 
     En son bir iftardan haberdar oldum. 
     MHP'nin kurucusu Alparslan Türkeş'in ve ölümünden sonra da oğul Türkeş'in yakın çalışma arkadaşı Marmara Grubu Başkanı Akkan Suver'in iftarı. 
     Suver geçen seçimlerde ANAP'ın İstanbul Büyükşehir Belediye Başkan Adayı Ali Talip Özdemir, eski Bakanlardan Yalım Erez, Meclis partilerine küskün İlhan Kesici ve Güçlü Türkiye Başkanı Melih Bulut biraraya gelmişler. Bu davete kısa bir süre TÜSİAD eski YİK Başkanı Bülent Eczacıbaşı da katılmış. Katılanların tümü aynı noktada buluşmasa da özlem yeni bir parti... 
     İş dünyasının önde gelen isimlerinden birinin evinde de yine geçtiğimiz günlerde, "siyasette yeni yüzler" konuşulmuş. Oradan da, Meclis içinde 25 milletvekili ile bağımsız hareket eden ANAP'lı Işın Çelebi'nin yeni parti için çalışmalarına hız vermesi dileği çıkmış. 
     ANAP'ın kurucularından Hüsnü Doğan iş dünyasına yakın çevrelerde çalışmasını sürdürüyor. 
     Farklı kesimlerini de kucaklaması beklenen CHP'den ciddi beklentiler ortaya çıkıyor. 
     DYP cepheyi genişletmek için ava çıkıyor. 
     Sivil toplum hareketlerinin sayısı artıyor, elektronik medyada örgütlenmeler artıyor. Görünen o ki, bayramdan sonra siyaset sahnesi renklenecek. 
     Sağlıklı ve mutlu günleriniz olsun, bayram şenliğinde... 
     
Emeğin hakkını arayın yeter      Kıbrıs Rum Kesimi'nin Türkiye'den önce AB'ye tam üyeliği söz konusu olunca, KKTC'nin statüsü ve hakları çeşitli cepheleriyle tartışılıyor. 
     Ve bugüne kadar "yanlış anlaşılır" kaygısı ile tartışılmayan KKTC Cumhurbaşkanı Rauf Denktaş'ın "Rumlar ile masaya oturmama" tutumu da artık açıkca eleştirilebiliyor. Türk Sanayici ve İşadamları Derneği TÜSİAD Başkanı Tuncay Özilhan'ın da aynı kervana katılması ortaya garip bir ittifak çıkardı. 
     Rauf Denktaş'ı "Yılın Devlet Adamı" ilan eden Türk Metal Sendikası Başkanı Mustafa Özbek'in "Onlar tüccar, onların bayrağı yok. Türk milleti bir zeytini paylaşarak yaşar ama vatansız, bayraksız yaşayamaz" sözlerini okuyunca, "Bıktık bu hamasi nutuklardan" demekten kendimi almadım. 
     Milliyetçi bunlar, paraların üzerinde oturanlar kimler 
     200 bin üyeli Türk Metal ayda 1 milyon dolara yakın aidat topluyor. Ne iş yapıyor Mustafa Özbek Tesisleri... 
     Abartmıyorum, sendikanın yaptırdığı eğitim ve dinlenme tesislerine kendi adını veriyor. 
     Bunlardan biri de KKTC'de açıldı. 5 yıldızlı, yüzme havuzlu 118 odalı otelde milliyetçi işçiler eğitiliyor. 
     Nerede bir işgüzarlık varsa, birileri çıkarını koruyordur. Yılın devlet adamını seçmek için Özbek'in gayreti de bundandır. 
     Metal işçileri için huzurevi diye temelini attığınız yerde, yiğenleriniz işletmeci olunca, Türk milleti bir zeytini bölüşür oluyor değil mi 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
